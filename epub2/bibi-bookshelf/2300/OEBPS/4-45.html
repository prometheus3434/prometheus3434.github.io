<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-45.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-45.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-5-4"><span class="bold">42 PERİ TILSIMI</span></p>
				<p class="paragraf"/>
				<p class="paragraf para-style-override-8"><span class="char-style-override-6">Brianna ocağın önündeki deri koltuğa yaslandı. Jemmy’yi emzirirken bir yandan da büyük halasının düğün için hazırlanmasını seyrediyordu.</span></p>
				<p class="paragraf para-style-override-8"><span class="char-style-override-6">“Ne düşünüyorsunuz?” diye sordu Phaedre gümüş tarağı küçük tasa daldırarak. Saçlarınızı yukarıdan mı toplayayım?” Sesi umut dolu ama ürkekti. Hanımının peruk takmayı reddetmesine açık seçik karşıydı ve Jocasta’nın kendi saçıyla aynı etkiyi yaratmak için elinden geleni yapacaktı.</span></p>
				<p class="paragraf para-style-override-8"><span class="char-style-override-6">“Saçma,” dedi Jocasta. “Londra şöyle dursun, burası Edinburgh bile değil çocuğum.” Arkasına yaslandı, başını kaldırıp gözlerini kapadı. Panjurlardan içeri sızan parlak bahar güneşi gümüş tarağa yansıyor, kölenin ellerinin karanlık gölgesi beyaz saçların haresiyle tezat oluşturuyordu.</span></p>
				<p class="paragraf para-style-override-8"><span class="char-style-override-6">“Belki öyle ama taşra da değil,” dedi Phaedre. “Evin hanımı sizsiniz ve bu sizin düğününüz. Herkes size bakıyor olacak. Beni utandırmak mı istiyorsunuz? Eğer saçlarınızı Kızılderili kadınlar gibi açık bırakırsanız, herkes işimi bilmediğimi düşünmez mi?”</span></p>
				<p class="paragraf para-style-override-8"><span class="char-style-override-6">“Ağzından yel alsın.” Jocasta’nın ağzı öfkeli bir neşeyle titredi. “Yeteneklerini yeğenimin örgülerinde gösterebilirsin.”</span></p>
				<p class="paragraf para-style-override-8"><span class="char-style-override-6">Phaedre başını hafifçe arkaya çevirip Brianna’ya baktı. Brianna gülümseyip başını sallamakla yetindi. Dantel kenarlı bir şapka takmıştı ve saçlarıyla uğraşmak istemiyordu. Köle homurdanıp Jocasta’yı ikna etme çabasına devam etti. Brianna gözlerini kapadı, bu dostane çekişmenin bitmesini diledi. Pencereden süzülen sıcak güneş ışığı ayaklarına düşüyordu. Sırtında çıtırdayarak yanan ateş, kendisine ve Jem’e sardığı eski yün şal gibi tüm bedenini kaplıyordu.</span></p>
				<p class="paragraf para-style-override-8"><span class="char-style-override-6">Jocasta ve Phaedre’ın seslerinin dışında, aşağıdan gelen trampet seslerini de duyabiliyordu. Evdeki her oda misafirlerle dolup taşıyordu. Bazıları civar çiftliklerde yaşıyordu ve buraya kutlama için gelmişti ama birçoğu da geceyi River Run’da geçireceği için bütün odalar bir yatakta beş altı kişi uyuyan misafirlerle doluydu. Nehir kıyısındaki çadırlarla ot yataklarda daha da fazlası vardı.</span></p>
				<p class="paragraf para-style-override-8"><span class="char-style-override-6">Brianna, Jocasta’nın büyük yatağına kıskanç gözlerle baktı. Yolculuk, Jemmy ve River Run’daki kalabalık yüzünden o ve Roger bir haftadan uzun bir süredir beraber uyumamışlardı ve Tepe’ye dönene dek uyuyacak gibi de değillerdi.</span></p>
				<p class="paragraf para-style-override-8"><span class="char-style-override-6">Bebeğin memesinde yarattığı annelik duygusu dışındaki dürtüler Roger’la baş başa kalma isteği uyandırıyordu. Bir gece önce kilerde bir şey yapmaya başlamışlardı ama mutfağa peynir almaya gelen hizmetçilerden biri yüzünden yaptıkları şey yarım kalmıştı. Peki ya ahır? Parmaklarını içeri doğru kıvırarak bacaklarını uzattı, damatların ahırda uyuyup uyumadıklarını merak etti.</span></p>
				<p class="paragraf para-style-override-8"><span class="char-style-override-6">“Pekâlâ, o zaman sırf senin hoşuna gitsin diye parlak olanları takacağım, </span><span class="italik char-style-override-6">a nighean</span><span class="char-style-override-6">.” Jocasta’nın neşeli sesi, Bree’yi dalıp gittiği karanlık ve saman dolu ahır rüyasından uyandırdı. Roger’ın vücudu ve loş ışıkta zar zor seçilen çıplak bacakları birden kaybolup gitmişti.</span></p>
				<p class="paragraf para-style-override-8"><span class="char-style-override-6">Gözlerini neşe içinde meme emen Jemmy’den pencerenin kenarındaki sandalyede oturan Jocasta’ya çevirdi. Pencereden sızan bahar ışığı yüzüne yansıyordu. Sanki uzaklardan gelen ve yalnızca kendisinin duyabildiği bir şey dinliyormuş gibi dalgın görünüyordu. Belki de duyduğu aşağıdaki düğün davetlilerinin gürültüsüydü.</span></p>
				<p class="paragraf para-style-override-8"><span class="char-style-override-6">Aşağıdan yükselen uğultu, annesinin yazın kurduğu arı kovanlarının sesini andırıyordu; arı sakızlarından birine kulağınızı yasladığınızda duyabileceğiniz bir sesti. Bu seferki arı sürüsünün ürünü bal değil, konuşma sesleriydi. </span></p>
				<p class="paragraf para-style-override-8"><span class="char-style-override-6">“Bu kadarı yeter.” Jocasta, Phaedre’ı yollayıp ayağa kalktı. Hizmetçiyi odadan çıkarttıktan sonra parmaklarını huzursuz bir şekilde tuvalet masasına vurdu. Kaşlarını çattı, iki parmağıyla gözlerinin üzerine dokundu.</span></p>
				<p class="paragraf para-style-override-8"><span class="char-style-override-6">“Başın mı ağrıyor hala?” Brianna, uyumak üzere olan Jemmy’yi uyandırmamak için kısık sesle konuştu. Jocasta parmaklarını vurmayı bırakıp hafif bir gülümsemeyle yeğenine döndü.</span></p>
				<p class="paragraf para-style-override-8"><span class="char-style-override-6">“Ah, önemli değil. Hava değişince başım da döner!”</span></p>
				<p class="paragraf para-style-override-8"><span class="char-style-override-6">Gülümsemesine rağmen Jocasta’nın gözlerinin etrafındaki küçük acı çizgilerini görebiliyordu.</span></p>
				<p class="paragraf para-style-override-8"><span class="char-style-override-6">“Jem neredeyse uyudu. Ben gidip annemi getireyim, olur mu? Sana ıhlamur yapar.”</span></p>
				<p class="paragraf para-style-override-8"><span class="char-style-override-6">Jocasta bütün gücüyle acıyı silmeye çalışarak, eliyle ıhlamura gerek olmadığını anlatan bir hareket yaptı.</span></p>
				<p class="paragraf para-style-override-8"><span class="char-style-override-6">“Gerek yok </span><span class="italik char-style-override-6">a muirninn</span><span class="char-style-override-6">. O kadar kötü değil.” Saçlarını bozmadan dikkatle şakaklarını ovdu. Bu hareketi sözleriyle çelişiyordu.</span></p>
				<p class="paragraf para-style-override-8"><span class="char-style-override-6">Jemmy sütlü bir </span><span class="italik char-style-override-6">şap</span><span class="char-style-override-6"> sesiyle ağzını açtı. Jemmy kafasını Brianna’nın sıcak ve tatlı dirseğine koymuştu; küçük kulağı buruşmuş ve kızarmıştı. Soğuk hava tenine işlediğinde Jemmy’nin hareketsiz bedenini kaldırıp iç çekti. Jemmy ağzından süt püskürtüp başını annesinin omzuna yasladı.</span></p>
				<p class="paragraf para-style-override-8"><span class="char-style-override-6">“Doydu, değil mi?” Jocasta sesi duyunca görmeyen gözlerini onlara doğru çevirmişti.</span></p>
				<p class="paragraf para-style-override-8"><span class="char-style-override-6">“Davul gibi şişti,” dedi Brianna. Emin olmak için küçük sırtını okşadığında uyku kokan nefesini duydu. Kalktı, çenesindeki sütü silip Jocasta’nın şifonyerinin içi yastıklarla ve örtülerle dolu bir çekmecesini yere koyup, bebeği de içine yüzüstü yatırdı. </span></p>
				<p class="paragraf para-style-override-8"><span class="char-style-override-6">Brianna pencerenin çerçevesinden sızan esintiyle titreyerek şalını sandalyesinin arkasına astı. Yeni elbisesinin süt lekesi ol</span><span class="char-style-override-6">masını istemediği için Jemmy’yi emzirirken elbisesini çıkarıp içliğiyle kalmış, çıplak kollarındaki tüyleri diken diken olmuştu.</span></p>
				<p class="paragraf para-style-override-8"><span class="char-style-override-6">Brianna büyük dolabı açıp iki keten eteklik ve elbisesini alırken çıkan tahta gıcırtısı ve elbise hışırtısı Jocasta’nın dikkatini çekti. Elbisesini kendi çizmiş ve kendi dikmişti. Bayan Bug pamuğu dokumuş, Claire çivitotu ve taşkıranotuyle boyamış, Marsali de dikime yardım etmişti.</span></p>
				<p class="paragraf para-style-override-8"><span class="char-style-override-6">“Giyinmene yardım etsin diye Phaedre’ı çağırayım mı kızım?”</span></p>
				<p class="paragraf para-style-override-8"><span class="char-style-override-6">“Hayır, sorun değil, kendim hallederim. Bağcıklarımı bağlar mısın?” Yardıma gerek olmadığı sürece hizmetçileri çağırmayı sevmiyordu. İç etekler sorun değildi; üstlerine basıp belinin etrafındaki bağcıkları büzdü. </span></p>
				<p class="paragraf para-style-override-8"><span class="char-style-override-6">Jocasta’nın kaşları, şeftali rengi tenine göre çok koyuydu. Yeğeninin yardım teklifi karşısında onları biraz çattı ama hiç tereddüt etmeden kabul etti. Görmeyen gözlerini ocağa doğru çevirdi.</span></p>
				<p class="paragraf para-style-override-8"><span class="char-style-override-6">“Sanırım yardım edebilirim. Bebek ateşe çok yakın değil, değil mi? Kıvılcım sıçrayabilir.”</span></p>
				<p class="paragraf para-style-override-8"><span class="char-style-override-6">Brianna göğüslerini elbisesinin içindeki desteklere iyice oturtup elbiseyi de üzerlerine çekti.</span></p>
				<p class="paragraf para-style-override-8"><span class="char-style-override-6">“Hayır, çok yakın değil,” dedi Bree sabırla. Jocasta’nın aynasındaki görüntüsünü seyretti. Aynada halasının hafif kaşlarını çatarak baktığını görünce eğilip çekmeceyi her ihtimale karşı ateşten biraz uzaklaştırdı.</span></p>
				<p class="paragraf para-style-override-8"><span class="char-style-override-6">“İhtiyar bir kadının suyuna gittiğin için teşekkür ederim,” dedi Jocasta tahtanın gıcırtısını duyunca.</span></p>
				<p class="paragraf para-style-override-8"><span class="char-style-override-6">“Bir şey değil hala,” dedi Brianna. Sesinde hem bir sıcaklık, hem de özür dilercesine bir hava vardı. Elini büyük halasının omzuna koydu. Jocasta da kendi uzun elini Bree’ninkinin üzerine koyup nazikçe sıktı.</span></p>
				<p class="paragraf para-style-override-8"><span class="char-style-override-6">“Umursamaz bir anne olduğunu düşündüğümden değil, tamam mı?” dedi Jocasta. “Ama benim kadar uzun yaşadığında, sen de temkinli olursun kızım. Çocuklara korkunç şeyler olduğunu gördüm,” dedi usulca. “Bebeğimize bir şey olduğunu görmektense kendimi ateşe atarım daha iyi.”</span></p>
				<p class="paragraf para-style-override-8"><span class="char-style-override-6">Brianna’nın arkasına geçip ellerini yavaşça yeğeninin sırtına koydu, bağcıkları hemencecik buldu.</span></p>
				<p class="paragraf para-style-override-8"><span class="char-style-override-6">“Vücudun eski haline dönmüş,” dedi ihtiyar kadın. Ellerini Brianna’nın belinin iki tarafına koymuştu. “Bu ne renk?”</span></p>
				<p class="paragraf para-style-override-8"><span class="char-style-override-6">“Koyu çivit mavisi. Parlak mavi yünle tezat oluştursun diye çiçekli işlemeler yaptık.” Jocasta’nın bir elini alıp parmak uçlarını yavaşça korsesini kaplayan işlemelere götürdü.</span></p>
				<p class="paragraf para-style-override-8"><span class="char-style-override-6">Bağcıklar sıkıldığında Brianna nefesini içine çekip oğlunun küçük kafasına baktı. Kavun gibi yuvarlak ve kusursuzdu. Büyük halasının hayatını merak ediyordu. Jocasta’nın çocukları vardı ya da en azından Jamie öyle düşünüyordu. Ama onlardan hiç bahsetmezdi, Brianna da sormaya cesaret edemezdi. Belki de daha emekleme çağındayken ölmüşlerdi; tıpkı birçoğu gibi. Bunu düşününce göğsü sıkıştı.</span></p>
				<p class="paragraf para-style-override-8"><span class="char-style-override-6">“Tasalanma,” dedi halası. Aynadaki kararlı neşe, Jocasta’nın yüzünde yeniden belirmişti. “Oğlan çocukları büyük şeyler için doğarlar; ona zarar gelmez, eminim.”</span></p>
				<p class="paragraf para-style-override-8"><span class="char-style-override-6">Jocasta döndüğünde, yeşil ipek elbisesi hışırdadı. Bree, halasının insanların yüzlerini görmese bile duygularını nasıl hissettiğine hep şaşırırdı.</span></p>
				<p class="paragraf para-style-override-8"><span class="char-style-override-6">“Phaedre!” diye seslendi Jocasta. “Phaedre! Kutumu getir, siyah olanı.”</span></p>
				<p class="paragraf para-style-override-8"><span class="char-style-override-6">Phaedre her zamanki gibi yakınlardaydı. Dolabın çekmecelerinden siyah kutuyu çıkardı. Jocasta kutuyu alıp masasına oturdu.</span></p>
				<p class="paragraf para-style-override-8"><span class="char-style-override-6">Siyah deri kutu eski ve yıpranmıştı. Hayvan derisiyle kaplanmış bu dar kutuda gümüş bir kilitten başka bir süs yoktu. Jocasta en güzel mücevherlerini kadife kaplı sedir ağacından bir kutuda saklardı, Brianna bunu bilirdi. Peki ya bunun içinde ne vardı?</span></p>
				<p class="paragraf para-style-override-8"><span class="char-style-override-6">Jocasta kapağı açtığında Brianna da halasının yanına gitti. Kutunun içinde tornadan geçmiş kısa ve parmak kalınlığında bir tahta ve onun üzerinde de üç yüzük vardı: Biri beril ve altından, diğeri zümrüttendi. Sonuncusu üç elmastan oluşuyordu ve etrafında ışığı içine çekip gökkuşağı gibi duvarlara yansıtan daha küçük taşlar vardı. </span></p>
				<p class="paragraf para-style-override-8"><span class="char-style-override-6">“Ne güzel bir yüzük!” diye bağırdı Bree istemeden.</span></p>
				<p class="paragraf para-style-override-8"><span class="char-style-override-6">“Elmas olan mı? Hector Cameron zengin bir adamdı,” dedi Jocasta, yüzüğe dokunarak. Uzun parmaklarıyla -süssüzdüler- kutunun içinde, yüzüklerin yanında duran ıvır zıvırlara dokunup içlerinden küçük ve donuk bir şey çıkardı.</span></p>
				<p class="paragraf para-style-override-8"><span class="char-style-override-6">Küçük nesneyi Brianna’ya verdi. Bu kalaylı küçük bir broştu. Paslanmıştı ve kalp şeklindeydi.</span></p>
				<p class="paragraf para-style-override-8"><span class="char-style-override-6">“Bu bir peri tılsımı, </span><span class="italik char-style-override-6">a muirninn</span><span class="char-style-override-6">,” dedi Jocasta mutlu bir şekilde başını sallayarak. “Bebeğin eteklerinin arkasına koy.”</span></p>
				<p class="paragraf para-style-override-8"><span class="char-style-override-6">“Tılsım mı?” Brianna, Jemmy’nin kıvrılmış bedenine baktı. “Ne tılsımı?”</span></p>
				<p class="paragraf para-style-override-8"><span class="char-style-override-6">“Perilere karşı,” dedi Jocasta. “Bebeğin çamaşırına iğnele, arka tarafına. Böylelikle ihtiyarlardan ona hiçbir zarar gelmez.”</span></p>
				<p class="paragraf para-style-override-8"><span class="char-style-override-6">Brianna’nın tüyleri, ihtiyar kadının sesindeki sakinlik karşısında diken diken olmuştu.</span></p>
				<p class="paragraf para-style-override-8"><span class="char-style-override-6">“Annenin sana söylemiş olması lazım,” dedi Jocasta sitem eder gibi. “Ama tabii o bir Sassenach ve baban da bu tür şeylere inanmaz. Erkeklerin hiçbiri inanmaz,” diye ekledi sesinde hafif bir öfkeyle. “Çocuklarla ilgilenmek, onları korumak kadınların işidir.”</span></p>
				<p class="paragraf para-style-override-8"><span class="char-style-override-6">Jocasta odunların durduğu sepete doğru ilerleyip içindekileri karıştırdı. Sonunda elinde uzun bir çam dalıyla geri geldi. Dalın kabuğu hâlâ üzerindeydi.</span></p>
				<p class="paragraf para-style-override-8"><span class="char-style-override-6">“Al bunu,” dedi Brianna’ya doğru uzatarak. “Ucunu ocakta yak, çocuğun etrafında üç kez dön. Ama dikkat et, doğudan batıya doğru güneş yönünde döneceksin!”</span></p>
				<p class="paragraf para-style-override-8"><span class="char-style-override-6">Şaşıran Brianna dalı alıp ucunu ateşte yaktı, sonra dalı bebeğin beşiğinden ve mavi yün eteklerinden uzak tutarak halasının söylediklerini harfiyen yerine getirdi. Jocasta ayaklarını ritmik bir şekilde yere vurup fısıldayarak şarkı söyledi.</span></p>
				<p class="paragraf para-style-override-8"><span class="char-style-override-6">Galce konuşsa da çok yavaş konuştuğu için Brianna birçok sözcüğü anlamayı başardı.</span></p>
				<p class="siir-ustbosluk" xml:lang="en-GB"> </p>
				<p class="paragraf para-style-override-8"><span class="italik char-style-override-6">“Yılanın bilgeliği senin olsun, </span></p>
				<p class="paragraf para-style-override-8"><span class="italik char-style-override-6"> Kuzgunun bilgeliği senin olsun,</span></p>
				<p class="paragraf para-style-override-8"><span class="italik char-style-override-6"> Cesur kartalın bilgeliği de.</span></p>
				<p class="paragraf para-style-override-8"><span class="italik char-style-override-6">Kuğunun sesi senin olsun,</span></p>
				<p class="paragraf para-style-override-8"><span class="italik char-style-override-6">Balın sesi senin olsun,</span></p>
				<p class="paragraf para-style-override-8"><span class="italik char-style-override-6">Yıldızların oğlunun sesi de.</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="italik char-style-override-6">Peri seni kutsasın,</span></p>
				<p class="paragraf para-style-override-8"><span class="italik char-style-override-6">Elf seni kutsasın,</span></p>
				<p class="paragraf para-style-override-8"><span class="italik char-style-override-6">Kırmızı köpek seni kutsasın.</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="italik char-style-override-6">Denizin ihsanı senin olsun,</span></p>
				<p class="paragraf para-style-override-8"><span class="italik char-style-override-6">Toprağın ihsanı senin olsun,</span></p>
				<p class="paragraf para-style-override-8"><span class="italik char-style-override-6">Tanrının ihsanı senin olsun.</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="italik char-style-override-6">Her gün sana bayram olsun,</span></p>
				<p class="paragraf para-style-override-8"><span class="italik char-style-override-6">Kötü günün hiç olmasın,</span></p>
				<p class="paragraf para-style-override-8"><span class="italik char-style-override-6">Neşeli, mutlu bir hayat sür.”</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="char-style-override-6">Jocasta, sanki periler diyarından sesler duyuyormuş gibi bir süre kaşlarını çatarak durdu. Duydukları hoşuna gitmiş olmalı ki ocağa doğru ilerledi.</span></p>
				<p class="paragraf para-style-override-8"><span class="char-style-override-6">“Onu ateşe at. Böylelikle bebeği yanmaktan kurtarmış olacaksın.”</span></p>
				<p class="paragraf para-style-override-8"><span class="char-style-override-6">Brianna halasının söylediklerini yaparken, aslında bunları hiç de gülünç bulmadığını fark etti. Aksine, Jem’i kötülüklerden -her ne kadar perilerin var olduğuna inanmasa da- koruduğunu düşünmek onu çok mutlu etmişti. Belki de artık perilere inanıyordu.</span></p>
				<p class="paragraf para-style-override-8"><span class="char-style-override-6">Aşağıdan müzik sesi duyuldu; bir keman gıcırtısı, derin ve yumuşak bir ses. Sözlerini hatırlamıyordu ama melodiyi tanıyordu.</span></p>
				<p class="paragraf para-style-override-8"><span class="char-style-override-6">Jocasta gülümseyerek müziği dinledi.</span></p>
				<p class="paragraf para-style-override-8"><span class="char-style-override-6">“Kocanın sesi çok güzel.”</span></p>
				<p class="paragraf para-style-override-8"><span class="char-style-override-6">Brianna da müziği dinliyordu. ‘Benim Aşkım Amerika’da,’ şarkısının tınısı kulağına çalındı. Sütten kurtulan göğüsleri artık yumuşamıştı, ama yine de karıncalanıyordu.</span></p>
				<p class="paragraf para-style-override-8"><span class="char-style-override-6">“Kulakların çok iyi duyuyor hala,” dedi gülümseyerek.</span></p>
				<p class="paragraf para-style-override-8"><span class="char-style-override-6">“Evliliğinde memnun musun?” diye sordu Jocasta aniden. “Onunla uyuştuğunuzu düşünüyor musun?”</span></p>
				<p class="paragraf para-style-override-8"><span class="char-style-override-6">“Evet,” dedi Brianna, biraz şaşırmıştı. “Evet, çok.”</span></p>
				<p class="paragraf para-style-override-8"><span class="char-style-override-6">“Bu çok iyi.” Büyük halası kafasını yana yatırmış, müziği dinliyordu. “Çok iyi,” diye tekrarladı usulca.</span></p>
				<p class="paragraf para-style-override-8"><span class="char-style-override-6">Brianna elini ihtiyar kadının bileğine koydu.</span></p>
				<p class="paragraf para-style-override-8"><span class="char-style-override-6">“Peki ya sen hala?” diye sordu. “Sen... memnun musun?”</span></p>
				<p class="paragraf para-style-override-8"><span class="char-style-override-6">‘Mutlu’ sözcüğü bu yüzük dizisi içinde pek uygun bir sözcük değildi. ‘Uyuşmak’ sözcüğü de bir gece önce Duncan’ın misafir salonunda utangaç bir şekilde saklanma çabalarını düşününce pek doğru gelmiyordu. Ama bu sabah Jamie onunla konuşmuştu.</span></p>
				<p class="paragraf para-style-override-8"><span class="char-style-override-6">“Memnun mu? Ah, evlilik işte!” Jocasta’nın yüzündeki çizgilerde neşe vardı. “Ah, evet, kesinlikle,” dedi. “Elli yıldır ismimi ilk kez değiştireceğim!”</span></p>
				<p class="paragraf para-style-override-8"><span class="char-style-override-6">İhtiyar kadın kahkaha atarak pencereye doğru dönüp avucunu cama dayadı.</span></p>
				<p class="paragraf para-style-override-8"><span class="char-style-override-6">“Dışarıda güzel bir hava var kızım,” dedi. “Neden pelerinini alıp biraz dışarı çıkmıyorsun?”</span></p>
				<p class="paragraf para-style-override-8"><span class="char-style-override-6">Haklıydı; yeşil dalların dantelleri arasından gümüş renkli nehir parıldıyordu. Az önce çok güzel görünen hava şimdi bozmuş gibiydi. </span></p>
				<p class="paragraf para-style-override-8"><span class="char-style-override-6">“Sanırım çıkacağım.” Brianna çekmeceden yaptığı beşiğe baktı. “Bebeğe bakması için Phaedre’ı çağırayım mı?”</span></p>
				<p class="paragraf para-style-override-8"><span class="char-style-override-6">Jocasta uğraşmamasını işaret eden bir el hareketi yaptı.</span></p>
				<p class="paragraf para-style-override-8"><span class="char-style-override-6">“Sen git. Ben çocukla ilgilenirim. Henüz aşağı inmek istemiyorum.”</span></p>
				<p class="paragraf para-style-override-8"><span class="char-style-override-6">“Teşekkürler hala.” İhtiyar kadını yanağından öpüp gitmek için arkasına döndü. Ocağa doğru ilerledi, bebeği ateşten biraz uzağa çekti.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Dışarıda hava temizdi, ot ve ızgara dumanı kokuyordu. Tuğlalı yolu atlayarak geçmek istedi. Kanı kaynıyordu. Evden gelen müzik seslerini ve Roger’ın sesini duyuyordu. Temiz havada ufak bir gezinti sonrası eve girecekti; belki o sırada Roger mola verirdi ve ikisi…</span></p>
				<p class="paragraf para-style-override-8"><span class="char-style-override-6">“Brianna!” Biri sebze bahçesinin arkasından seslenmişti. Arkasına döndüğünde babasının kafasını salyangoz gibi bir köşeden çıkardığını gördü. Çenesiyle kızına işaret verip kayboldu.</span></p>
				<p class="paragraf para-style-override-8"><span class="char-style-override-6">Kimsenin onu görmediğinden emin olmak için hızla etrafına baktıktan sonra filizlenen havuçların gizlediği kısma geldi. Babası, yüzüstü yatmış bir siyahî hizmetçinin üzerine kapaklanmıştı. Hizmetçi gübre yığınının üzerinde yatıyordu ve yüzünde bir şapka vardı.</span></p>
				<p class="paragraf para-style-override-8"><span class="char-style-override-6">“Bu da nesi!” dedi Brianna. Havuç ve güneşte kalmış gübre kokularının arasından alkol kokusu aldı. “Ah.” Rüzgârda kabaran etekleriyle babasının yanına çömeldi.</span></p>
				<p class="paragraf para-style-override-8"><span class="char-style-override-6">“Benim hatamdı,” dedi Jamie. “Ya da en azından bir kısmı benim hatamdı. Söğütlerin altına yarısı dolu bir bardak bırakmıştım.” Jocasta’nın panç bardaklarının durduğu tuğlalı yolu işaret etti. Kenarlarında hâlâ yapışkan bir sıvı vardı. “Onu bulmuş olmalı.”</span></p>
				<p class="paragraf para-style-override-8"><span class="char-style-override-6">Brianna uzanıp, horlaya horlaya uyuyan hizmetçinin buruşmuş şapkasının kenarını kokladı. Burnuna en çok pançın kokusu gelmişti ama biranın ekşi kokusunu ve kanyağın yumuşak kokusunu da duymuştu. Belli ki hizmetçi kız, yıkamak için topladığı bütün bardaklardaki içkileri karıştırıp içmişti.</span></p>
				<p class="paragraf para-style-override-8"><span class="char-style-override-6">Brianna şapkanın fırfırlı kenarını parmağıyla dikkatli bir şekilde kaldırdı. Bu yaşlı hizmetçilerden biriydi. Adı Betty’ydi ve yüzünde sarhoşluğun bütün izlerini taşıyordu.</span></p>
				<p class="paragraf para-style-override-8"><span class="char-style-override-6">“Evet, benim bıraktığım bardak ilk içkisi olamaz,” dedi Jamie kadının yüzünü görünce.“Yalpalamış olmalı. Bu durumda evden bu kadar uzağa nasıl yürüyebilmiş, inanamıyorum.”</span></p>
				<p class="paragraf para-style-override-8"><span class="char-style-override-6">Brianna kaşlarını çatarak arkasına baktı. Tuğla duvarlı sebze bahçesi dışarıdaki mutfağa çok yakın, büyük evden ise iki yüz elli metre kadar uzaktı. Evle aralarında ormangüllerinin oluşturduğu bir çit ve bir sürü çiçek tarhı vardı. </span></p>
				<p class="paragraf para-style-override-8"><span class="char-style-override-6">“Tek soru nasıl değil,” dedi Brianna. Şaşkın gözlerle bakarken parmağını dudağına koydu. “Neden?”</span></p>
				<p class="paragraf para-style-override-8"><span class="char-style-override-6">“Ne?” Jamie kaşlarını çatmış, hizmetçiye bakarken birden gözlerini Brianna’ya çevirdi. Brianna kalkıp horlayan kadına baktı.</span></p>
				<p class="paragraf para-style-override-8"><span class="char-style-override-6">“Neden buraya kadar yürümüş? Bütün gün içki içmiş gibi görünüyor. Ben artan içkileri içecek olsaydım, söğüt ağaçlarının altında oturup içerdim.”</span></p>
				<p class="paragraf para-style-override-8"><span class="char-style-override-6">Babası Brianna’ya önce şaşkın, sonra gülen gözlerle baktı.</span></p>
				<p class="paragraf para-style-override-8"><span class="char-style-override-6">“Öyle mi? Evet, bu da bir fikir. Ama belki de bardağın içinde yeterince içki vardı ve o da içkisini burada, huzurlu bir şekilde içmek istedi.”</span></p>
				<p class="paragraf para-style-override-8"><span class="char-style-override-6">“Olabilir. Ama nehrin yakınlarında buradan daha yakın saklanma yerleri var.” Uzanıp boş bardağı kaldırdı. “Ne içiyordun? Rom pançı mu?”</span></p>
				<p class="paragraf para-style-override-8"><span class="char-style-override-6">“Hayır, konyak.”</span></p>
				<p class="paragraf para-style-override-8"><span class="char-style-override-6">“O halde onu bu hale getiren sen değilsin.” Bardağın dibindeki koyu artıkları babasına gösterdi. Jocasta’nın rom pançı yalnızca rom, şeker ve yağla yapılmıyordu; kuru üzüm de konuyordu ve bütün bu karışım baharatlarla kaynatılıyordu. Bu koyu kahverengi karışım bardaklara konduğunda, bardaklarda yakılmış kuru üzüm ve karıştırmada kullanılan demir çubuğun küçük is taneleri kalıyordu.</span></p>
				<p class="paragraf para-style-override-8"><span class="char-style-override-6">Jamie kaşlarını çatarak bardağı Brianna’dan aldı. Burnunu içine sokup iyice kokladıktan sonra parmağını batırıp ağzına soktu.</span></p>
				<p class="paragraf para-style-override-8"><span class="char-style-override-6">“O ne?” diye sordu Brianna, babasının yüzündeki ifadeyi görüp.</span></p>
				<p class="paragraf para-style-override-8"><span class="char-style-override-6">“Panç,” dedi Jamie. Ağzında kalan tadı temizlemek istercesine dilini dişlerinin üzerinde gezdirdi. “Sanırım içinde afyon ruhu da var.”</span></p>
				<p class="paragraf para-style-override-8"><span class="char-style-override-6">“Afyon ruhu mu! Emin misin?”</span></p>
				<p class="paragraf para-style-override-8"><span class="char-style-override-6">“Hayır,” dedi Jamie dürüstçe. “Ama içinde kuru üzüm dışında bir şey daha yoksa ben de hiçbir şey bilmiyorum.” Bardağı Brianna’ya uzattı. Brianna kokuyu iyice içine çekerek bardağı aldı. Rom pançının tatlı ve yanık kokusundan başka bir şeyin kokusunu duyamamıştı. Keskin, yağlı ve aromalı bir şeyler de olabilirdi... olmayabilirdi de.</span></p>
				<p class="paragraf para-style-override-8"><span class="char-style-override-6">“Sana inanıyorum,” dedi Brianna burnunun ucunu elinin tersiyle silerek. Miskin hizmetçiye baktı. “Anneme bakayım mı?”</span></p>
				<p class="paragraf para-style-override-8"><span class="char-style-override-6">Jamie hizmetçinin yanına çömelip kadını dikkatle inceledi. Elini tutup bıraktı, nefes alış verişlerini dinledi, sonra başını iki yana salladı.</span></p>
				<p class="paragraf para-style-override-8"><span class="char-style-override-6">“Uyuşturucu mu almış, yoksa yalnızca sarhoş mu emin olamadım. Ama ölmekte olduğunu düşünmüyorum.”</span></p>
				<p class="paragraf para-style-override-8"><span class="char-style-override-6">“Ne yapmalıyız? Onu burada bırakamayız.”</span></p>
				<p class="paragraf para-style-override-8"><span class="char-style-override-6">Jamie kaşlarını çatarak köleye baktı.</span></p>
				<p class="paragraf para-style-override-8"><span class="char-style-override-6">“Hayır, elbette bırakamayız.” Eğilip -çok dikkatli bir şekilde- kadını kollarına aldı. Brianna, kadının düşen ayakkabısını aldı.</span></p>
				<p class="paragraf para-style-override-8"><span class="char-style-override-6">“Nerede uyuduğunu biliyor musun?” diye sordu Jamie. Salatalıkların köşesinden geçerken kucağındaki horuldayan yüküyle ne yapacağını düşünüyordu.</span></p>
				<p class="paragraf para-style-override-8"><span class="char-style-override-6">“O bir ev kölesi; çatı katında uyuyor olmalı.”</span></p>
				<p class="paragraf para-style-override-8"><span class="char-style-override-6">Jamie ağzına girmekte olan kırmızı saç telinden kurtulmak için başını salladı. </span></p>
				<p class="paragraf para-style-override-8"><span class="char-style-override-6">“Çok iyi o halde. Ahırların oraya gidip kimse görmeden arka merdivenlerden çıkmaya çalışacağız. Sen git ve etraf sakinse bana haber ver.”</span></p>
				<p class="paragraf para-style-override-8"><span class="char-style-override-6">Brianna kadının düşen ayakkabısını kimse görmesin diye pelerininin içine saklayıp sebze bahçesine giden yoldan hızla ilerledi. Sakin görünmeye çalışırken bir yandan da etrafı kesiyordu. Görüş alanında, otlağın yanında birkaç kişi vardı ama biraz uzaktaydılar. Hepsinin sırtları dönüktü ve Bay Wylie’nin siyah atlarıyla meşgullerdi.</span></p>
				<p class="paragraf para-style-override-8"><span class="char-style-override-6">Babasına işaret vermek için arkasına döndüğünde, bir kadını ahıra götüren Bay Wylie’yi gördü. Altın sarısı ipekten… bir saniye, bu annesiydi! Claire’in soluk yüzü bir anlığına Brianna’ya doğru döndü ama Wylie’nin söylediği şeyle ilgilendiği için kızını fark etmedi.</span></p>
				<p class="paragraf para-style-override-8"><span class="char-style-override-6">Annesine seslenmek isteyen Bree dikkat çekmek istemediği için bu isteğinden vazgeçti. En azından artık Claire’in nerede olduğunu biliyordu. Betty’yi sağ salim getirdikten sonra gidip annesinden yardım isteyebilirdi.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Birkaç uyarıdan ve yakalanma riskinden sonra, Betty’yi evin diğer hizmetçileriyle birlikte paylaştığı çatı katındaki odasına çıkarmayı başarmışlardı. Jamie kadını kaba bir şekilde yataklardan birine bıraktıktan sonra ter içindeki alnını ceketinin koluna sildi. Uzun burnunu kırıştırdı, ceketindeki gübreleri hızlı bir şekilde temizlemeye başladı.</span></p>
				<p class="paragraf para-style-override-8"><span class="char-style-override-6">“Pekâlâ,” dedi somurtkan bir yüzle. “Artık güvende, değil mi? Diğer kölelerden birine Betty’nin hastalandığını söylersen, bence kimse fark etmez.”</span></p>
				<p class="paragraf para-style-override-8"><span class="char-style-override-6">“Teşekkürler baba.” Uzanıp babasını yanağından öptü. “Çok tatlı bir adamsın sen.”</span></p>
				<p class="paragraf para-style-override-8"><span class="char-style-override-6">“Ah, tabii,” dedi Jamie bıkkın bir ifadeyle. “Kemiklerim balla dolu.” Yine de hoşnutsuz görünmüyordu. “Ayakkabı sende mi?” Hizmetçinin ayağındaki ayakkabıyı alıp yatağının yanına koyduktan sonra yün battaniyeyi kalın çoraplarının içindeki kirli ayaklarının üzerine nazikçe örttü.</span></p>
				<p class="paragraf para-style-override-8"><span class="char-style-override-6">Brianna hizmetçinin durumunu kontrol etti; şimdilik her şey yolunda görünüyordu; kadın hâlâ horluyordu ama bu kez horultuları düzene girmişti. Arka merdivenlerden parmak uçlarında aşağıya inerlerken Brianna gümüş bardağı Jamie’ye verdi.</span></p>
				<p class="paragraf para-style-override-8"><span class="char-style-override-6">“Bunun Duncan’ın bardaklarından biri olduğunu biliyor muydun?”</span></p>
				<p class="paragraf para-style-override-8"><span class="char-style-override-6">“Hayır.” Jamie kaşlarını çattı. “‘Duncan’ın bardağı’ ne demek?”</span></p>
				<p class="paragraf para-style-override-8"><span class="char-style-override-6">“Jocasta Hala, düğün hediyesi olarak Duncan’a altı bardaklı bir set hazırlamıştı. Bana dün gösterdi. Anladın mı?” Bardağa kazınmış harfleri göstermek için bardağı elinde çevirdi. “Innes’in ‘I’si,” dedi. Harf, etrafında yüzen küçük bir balıkla resmedilmişti.</span></p>
				<p class="paragraf para-style-override-8"><span class="char-style-override-6">“Bu bir şeye yarar mı?” diye sordu Brianna, babasının merakla kaşını kaldırdığını görünce.</span></p>
				<p class="paragraf para-style-override-8"><span class="char-style-override-6">“Olabilir.” Temiz patiska bir mendille bardağı sarıp ceketinin cebine koydu. “Gidip bunu araştıracağım. O sırada sen de Roger Mac’i bulabilir misin?”</span></p>
				<p class="paragraf para-style-override-8"><span class="char-style-override-6">“Elbette. Neden ki?”</span></p>
				<p class="paragraf para-style-override-8"><span class="char-style-override-6">“Eğer Betty rom pançının yarısını içip yerde ölü balık gibi yatıp kaldıysa, bardağın diğer yarısını içene de aynı şey olmuş mu, öğrenmem lazım.” Tek kaşını kaldırıp Bree’ye baktı. “Eğer pançın içinde uyuşturucu madde varsa, özellikle bu şekilde yapılmış demektir, değil mi? Sen ve Roger çalılıkların içinde yatan biri var mı, gizlice arayıp bulun.”</span></p>
				<p class="paragraf para-style-override-8"><span class="char-style-override-6">“Pekâlâ, önce Ohaedre’ı ya da Ulysses’i bulup Betty’nin hasta olduğunu söyleyeyim.”</span></p>
				<p class="paragraf para-style-override-8"><span class="char-style-override-6">“Tamam. Eğer Phaedre ile birlikte ararsan, Betty’nin esrarkeş mi ayyaş mı olduğunu da sor. Gerçi pek sanmıyorum,” diye ekledi.</span></p>
				<p class="paragraf para-style-override-8"><span class="char-style-override-6">“Ben de sanmıyorum,” dedi babasıyla aynı ses tonuyla. Jamie’nin söylemek istediğini anlamıştı; belki pançta uyuşturucu yoktu ve afyon ruhunu Betty kendisi bilerek koymuştu. Bu mümkündü; Jocasta’nın bir kenarda bir miktar afyon ruhu bulundurduğunu biliyordu. Eğer bunu kendisi aldıysa, eğlence için mi yoksa intihar etmek için mi almıştı?</span></p>
				<p class="paragraf para-style-override-8"><span class="char-style-override-6">Merdivenlerin sonunda duran Jamie’ye kaşlarını çatarak baktı. Köleliğin sefaletinin birini intihara sürükleyebileceğini düşünmek çok kolaydı. Aynı zamanda Jocasta’nın evindeki kölelerin oldukça rahat bir hayat sürdükleri de bir gerçekti; Wilmington ve Cross Creek’te gördüğü özgür bireylerden -siyahi ya da beyaz- çok daha iyi yaşıyorlardı.</span></p>
				<p class="paragraf para-style-override-8"><span class="char-style-override-6">Hizmetçilerin odası temizdi, yataklar sert ama rahattı. Ev kölelerinin giysileri düzgündü ve istedikleri gibi yemek yiyorlardı. Birini intihara sürükleyecek duygusal karmaşalar ise yalnızca kölelere has bir durum değildi.</span></p>
				<p class="paragraf para-style-override-8"><span class="char-style-override-6">Betty’nin içinde alkol olan her şeyi içebilecek türden bir alkolik olması çok daha muhtemeldi. Giysilerindeki koku da bunu doğruluyordu. Ama bu durumda, her tür içkinin sunulacağı bir düğün günü afyon ruhu çalma riskine neden girmiş olsun ki?</span></p>
				<p class="paragraf para-style-override-8"><span class="char-style-override-6">Brianna, babasının çoktan ulaştığı bir sonucu kabul etmek zorunda kalmıştı. Betty afyon ruhunu kazara almıştı. Ve eğer durum buysa... kimin bardağından içmişti?</span></p>
				<p class="paragraf para-style-override-8"><span class="char-style-override-6">Sessizliği bozmamak için dudaklarını sıkı sıkı kapayan Jamie, kıyının temiz olduğunu söylemek için arkasına döndü. Brianna, henüz incelemedikleri bir yola giden Jamie’yi takip etti.</span></p>
				<p class="paragraf para-style-override-8"><span class="char-style-override-6">“Öncelikle orada sen ne yapıyordun baba?” diye sordu. Jamie boş gözlerle ona baktı.</span></p>
				<p class="paragraf para-style-override-8"><span class="char-style-override-6">“Sebze bahçesinde,” diyerek sözlerine açıklık getirdi. “Betty’yi nasıl buldun?”</span></p>
				<p class="paragraf para-style-override-8"><span class="char-style-override-6">“Ah.” Brianna’yı kolundan tutup evden uzaklaştırdı. Otlağa doğru yürüdüler; masum misafirler atları görmek için eğilmişlerdi. “Annenle bir şeyler konuşuyorduk. Sebze bahçesine geri döndüğümde kadının gübrelerin üzerinde boylu boyunca uzandığını gördüm.”</span></p>
				<p class="paragraf para-style-override-8"><span class="char-style-override-6">“Bu da önemli bir nokta değil mi?” diye sordu Brianna. “Bahçede bilerek mi yatıyordu, yoksa onu orada bulman kazara mı oldu?”</span></p>
				<p class="paragraf para-style-override-8"><span class="char-style-override-6">Başını iki yana salladı.</span></p>
				<p class="paragraf para-style-override-8"><span class="char-style-override-6">“Bilmiyorum,” dedi. “Ama ayıldığında Betty’yle konuşmak istiyorum. Annenin şu anda nerede olduğunu biliyor musun?”</span></p>
				<p class="paragraf para-style-override-8"><span class="char-style-override-6">“Evet, Phillip Wylie’yle. Sanırım ahırlara doğru gittiler.” Wylie’nin adını duyan Jamie’nin burun delikleri büyüdü. Brianna gülmemek için kendini zor tuttu.</span></p>
				<p class="paragraf para-style-override-8"><span class="char-style-override-6">“Onu bulacağım,” dedi. “O sırada sen de gidip Phaedre ile konuş.”</span></p>
				<p class="paragraf para-style-override-8"><span class="char-style-override-6">Brianna çoktan babasının dediğini yapmak için arkasına dönmüştü bile; şaşkın gözlerle arkasına baktı.</span></p>
				<p class="paragraf para-style-override-8"><span class="char-style-override-6">“Phaedre’yi, biri Betty’nin nerede olduğunu sormadığı takdirde hiçbir şey söylememesi için tembih et. Eğer sorarlarsa da sana ya da bana haber versin.” Aniden boğazını temizleyerek doğruldu. “Gidip kocanı bul. Kimse neyin peşinde olduğunu anlamasın.”</span></p>
				<p class="paragraf para-style-override-8"><span class="char-style-override-6">Jamie’nin gözleri şaşkınlıktan kocaman açıldı, Brianna da cevap olarak başını salladı. Cevabını alan Jamie önüne dönüp ahırlara doğru ilerlemeye başladı. Derin düşüncelere dalmış gibi sağ elini ceketine nazikçe vuruyordu.</span></p>
				<p class="paragraf para-style-override-8"><span class="char-style-override-6">Soğuk rüzgâr eteklerinin içine doluşuyor, kemiklerine kadar işleyip Brianna’yı ürpertiyordu. Jamie’nin yapmak istediğini anlamıştı.</span></p>
				<p class="paragraf para-style-override-8"><span class="char-style-override-6">Bu ne bir intihar girişimi, ne de kaza değilse, o halde cinayet teşebbüsü olabilirdi. Ama kim yapmıştı?</span></p>
			</div>
		</div>
	</body>
</html>