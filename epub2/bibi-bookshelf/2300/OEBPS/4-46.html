<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-46.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-46.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-5-5"><span class="bold">43 FLÖRT</span></p>
				<p class="paragraf"/>
				<p class="paragraf para-style-override-8"><span class="char-style-override-6">Verdiğimiz moladan sonra Jamie bana cesaret vermek için uzun uzun öptü. Daha sonra Ninial Bell Hamilton’ı yakalamak ve Düzenleyicilerin Hunter’ın bahsettiği kampta ne durumda olduklarını öğrenmek için çalıların arasından ilerlemeye başladı. Nezaketen bir an bekledikten sonra Jamie’yi takip etmeye başladım. Sonra insan içine çıkmadan önce, kendime çekidüzen vermek için korunun kenarında biraz durdum.</span></p>
				<p class="paragraf para-style-override-8"><span class="char-style-override-6">Hâlâ çakır keyiftim ve yanaklarım al al olmuştu. Ama ağaçların altından çıktığım için kendimi suçlu hissetmemeliydim; kadınlar ve erkekler kalabalığın içine girmeden önce rahatlamak için sık sık ağaçların sığınağında otururlardı. Saçlarımda yapraklarla korudan nefes nefese çıkmam, insanların yelpazelerinin ardından bir sürü dedikodu yapmalarına neden olacaktı.</span></p>
				<p class="paragraf para-style-override-8"><span class="char-style-override-6">Eteğimde otlar ve boş bir orakböceği kabuğu vardı. Midem bulanarak fazlalıkları üzerimden attım, omzumdaki kızılcık ağacı yapraklarını silkeledim.</span></p>
				<p class="paragraf para-style-override-8"><span class="char-style-override-6">Korudan tam çıktığımda, aklıma eteğimin arkasına yapışmış dal olup olmadığına bakmak geldi. Kontrol etmek için başımı arkaya çevirdiğimde, neredeyse Phillip Wylie’yle çarpışacaktım.</span></p>
				<p class="paragraf para-style-override-8"><span class="char-style-override-6">“Bayan Fraser!” Arkaya doğru düşmemem için beni omuzlarımdan yakaladı. “İyi misiniz tatlım?”</span></p>
				<p class="paragraf para-style-override-8"><span class="char-style-override-6">“Evet, kesinlikle.” Yanaklarım sanki alev alev yanıyordu. Geri adım atıp kendime çekidüzen verdim. Neden Phillip Wylie’yle karşılaşıp duruyordum ki? Bu küçük veba beni mi takip ediyordu? “Özür dilerim.”</span></p>
				<p class="paragraf para-style-override-8"><span class="char-style-override-6">“Saçma,” dedi içtenlikle. “Tamamen benim hatamdı. Benim sakarlığım. Kendinize gelmeniz için size bir şey getireyim mi tatlım? Bir bardak şarap? Rom pançı? Tatlı? Elma konyağı? Evet, evet, şoktan çıkmanız için size biraz konyak getirmeme izin verin!”</span></p>
				<p class="paragraf para-style-override-8"><span class="char-style-override-6">“Hayır, bir şey istemiyorum, teşekkür ederim!” Bu saçmalıklara gülmemek için kendimi tutamadım. O da kendisinin çok komik olduğunu sanıp güldü.</span></p>
				<p class="paragraf para-style-override-8"><span class="char-style-override-6">“Eğer kendinize geldiyseniz, sevgili leydim, benimle gelin. Israr ediyorum.”</span></p>
				<p class="paragraf para-style-override-8"><span class="char-style-override-6">Elimi koluna geçirip, itirazlarıma rağmen beni ahıra doğru götürmeye başladı.</span></p>
				<p class="paragraf para-style-override-8"><span class="char-style-override-6">“Çok zamanınızı almayacağım,” dedi. “Size sürprizimi göstermek için bütün gün sizi aradım. Adeta kendinizden geçeceksiniz, bana inanın!”</span></p>
				<p class="paragraf para-style-override-8"><span class="char-style-override-6">Teslim olup boyun eğdim; onunla tartışmaktansa gidip o lanet olası atlara bakmanın daha iyi olduğunu düşündüm. Zaten düğünden önce Jocasta’yla konuşmak için bir sürü zamanım vardı. Lucas ve arkadaşları, kendilerini daha yakından incelemek için çiti aşan iki kel adamın göz hapsindeydiler.</span></p>
				<p class="paragraf para-style-override-8"><span class="char-style-override-6">“Bu kesinlikle çok iyi huylu bir beygir,” dedim Lucas’ın nazik hareketleriyle Gideon’un zorba kişiliğini karşılaştırarak. Jamie, River Run’a yolculuk ederken neredeyse bütün atları ve insanları ısıran atımızı kısırlaştıracak zamanı henüz bulamamıştı.</span></p>
				<p class="paragraf para-style-override-8"><span class="char-style-override-6">“Türünün özelliklerinden biri,” diye cevapladı Wylie, büyük ahıra giden kapıyı iterken. “Onlar bütün atların içinde en yumuşak başlı olanlar. Ancak nazik yaradılışları zekâlarına zarar vermiyor. Bu taraftan Bayan Fraser.”</span></p>
				<p class="paragraf para-style-override-8"><span class="char-style-override-6">Dışarıdaki parlak havanın tam tersine, ahırın içi kapkaranlıktı; öyle karanlıktı ki yerdeki bir tuğlaya takıldım. Şaşkın bir çığlıkla düşecekken Bay Wylie beni kolumdan tuttu.</span></p>
				<p class="paragraf para-style-override-8"><span class="char-style-override-6">“İyi misiniz Bayan Fraser?” diye sordu doğrulmama yardım ederek.</span></p>
				<p class="paragraf para-style-override-8"><span class="char-style-override-6">“Evet,” dedim. Soluğum kesilmişti. Aslında hem ayak parmağımı çarpmış, hem de bileğimi burkmuştum; yeni topuklu ayakkabılarım çok güzellerdi ama onlara henüz alışamamıştım. “Gözlerim karanlığa alışana kadar biraz durayım.”</span></p>
				<p class="paragraf para-style-override-8"><span class="char-style-override-6">Wylie kolumu bırakmadan benimle bekledi. Elimi dirseğine doğru çekip bana destek olmak için sıkı sıkı tuttu.</span></p>
				<p class="paragraf para-style-override-8"><span class="char-style-override-6">“Bana yaslanın,” dedi.</span></p>
				<p class="paragraf para-style-override-8"><span class="char-style-override-6">Yaslandım. Parmaklarımın sızlaması bitene kadar yaralı ayağımı yukarı çektim ve bir süre öylece durduk. İlk kez Bay Wylie iğneleyici bir söz söylememişti; belki de bunun nedeni ahırın huzur veren havasıydı.</span></p>
				<p class="paragraf para-style-override-8"><span class="char-style-override-6">Ahırlar her şeyleriyle huzur veriyordu. Atlar da, onlarla ilgilenenler de genelde sakindiler. Bu ahır farklıydı; hem sessiz hem de coşkundu. Saman yiyen bir atın mutluluktan çıkardığı sesleri duyabiliyordum.</span></p>
				<p class="paragraf para-style-override-8"><span class="char-style-override-6">Phillip Wylie’ye çok yakın durduğum için parfümünün kokusunu alabiliyordum. Ancak ahırın kokusu misk ve bergamot kokusunu bastırıyordu. Taze saman, arpa, tuğla ve odun kokuları birbirine girmişti ama daha basit üç koku daha vardı; gübre, kan ve süt. Bunlar anneliğin temel unsurlarıydı.</span></p>
				<p class="paragraf para-style-override-8"><span class="char-style-override-6">“Burası rahim gibi, değil mi?” dedim usulca. “Sıcak ve karanlık yani. Kalp atışlarımı bile neredeyse duyacağım.”</span></p>
				<p class="paragraf para-style-override-8"><span class="char-style-override-6">Wylie sakin bir şekilde güldü.</span></p>
				<p class="paragraf para-style-override-8"><span class="char-style-override-6">“O benim kalbim,” dedi. Elini parlak saten yeleğine götürdü.</span></p>
				<p class="paragraf para-style-override-8"><span class="char-style-override-6">Gözlerim karanlığa hemen uyum sağlamıştı ama öyle olduğu halde, ahır oldukça loştu. Önümüzden geçen bir ahır kedisinin gölgesi yüzünden paniğe kapılıp yaralı ayağımı yere bastım. Henüz ağırlığımı veremesem de en azından yere koyabiliyordum.</span></p>
				<p class="paragraf para-style-override-8"><span class="char-style-override-6">“Bir dakika yalnız durabilir misiniz?” diye sordu Wylie.</span></p>
				<p class="paragraf para-style-override-8"><span class="char-style-override-6">Cevabımı beklemeden gidip bir sandalyenin üzerinde duran lambayı yaktı. Önce çakmaktaşı ve çelik göründü, sonra lambanın fitili alev aldı ve etrafımızı sarı bir ışık huzmesi kapladı. Boş eliyle yeniden kolumu tutup ahırın sonuna doğru götürdü.</span></p>
				<p class="paragraf para-style-override-8"><span class="char-style-override-6">Ahırın sonundaki küçük bölmedeydiler. Phillip lambayı kaldırıp gülümsedi. Lamba gece yarısı çağlayan akarsular gibi parladı. Yüzünü bize dönen kısrağın kocaman kahverengi gözlerini gördük.</span></p>
				<p class="paragraf para-style-override-8"><span class="char-style-override-6">“Ah,” dedim usulca, “ne kadar güzel.” Sonra daha yüksek sesle, “Ah!” diye tekrarladım. Kısrak biraz hareket etmişti. Yavrusu, annesinin bacaklarının arasından bakıyordu. Uzun bacaklıydı ve dizlerini bükmüştü. Küçük kıçı ve eğimli omuzları annesinin kaslı mükemmelliğinin kopyasıydı. Gözleri kocaman, kirpikleri upuzundu. Tüyleri tavşan tüyü gibi kızıl kahveydi ve kuyruğu komik bir şekilde süpürgeyi andırıyordu.</span></p>
				<p class="paragraf para-style-override-8"><span class="char-style-override-6">Yelesi, otlakta gördüğüm Friesian atınınki gibi çok görkemliydi; kafasının üzerindeki birkaç santimetre uzunluğundaki tüyler diş fırçasına benziyordu.</span></p>
				<p class="paragraf para-style-override-8"><span class="char-style-override-6">Işıktan gözleri kamaşan tay gözlerini kırpıştırdı, sonra annesine iyice sokuldu. Bir dakika sonra delikleri şişip inen küçük bir burun göründü. Ardından kocaman bir göz belirdi ve burun kaybolup yalnızca bir an sonra yeniden belirdi.</span></p>
				<p class="paragraf para-style-override-8"><span class="char-style-override-6">“Seni küçük çapkın!” dedim keyifle.</span></p>
				<p class="paragraf para-style-override-8"><span class="char-style-override-6">Wylie güldü.</span></p>
				<p class="paragraf para-style-override-8"><span class="char-style-override-6">“Bu kız gerçekten de öyle,” dedi. Sesinde o taya sahip olmanın gururu vardı. “Muhteşem değiller mi?”</span></p>
				<p class="paragraf para-style-override-8"><span class="char-style-override-6">“Evet,” dedim düşünerek. “Öyleler. Yine de tam olarak öyle sayılmaz. ‘Muhteşem’ sözcüğü daha çok bir beygire ya da savaş atına yakışır. Oysa bu atlar... çok tatlılar!”</span></p>
				<p class="paragraf para-style-override-8"><span class="char-style-override-6">Wylie küçük bir kahkaha attı.</span></p>
				<p class="paragraf para-style-override-8"><span class="char-style-override-6">“Tatlı mı?” dedi. “Tatlı?”</span></p>
				<p class="paragraf para-style-override-8"><span class="char-style-override-6">“Yani, işte,” dedim gülerek. “Sevimliler. İyi huylular. Şekerler.”</span></p>
				<p class="paragraf para-style-override-8"><span class="char-style-override-6">“Hepsi,” dedi bana dönerek. “Ve güzeller de. ”Atlara değil, yüzünde belli belirsiz bir gülümsemeyle bana bakıyordu.</span></p>
				<p class="paragraf para-style-override-8"><span class="char-style-override-6">“Evet,” dedim. Huzursuz olmaya başlamıştım. “Evet, çok güzeller.”</span></p>
				<p class="paragraf para-style-override-8"><span class="char-style-override-6">Bana çok yakın duruyordu; yeniden atlara bakma bahanesiyle yürümeye başladım. Tay, kuyruğunu coşkuyla sallayarak kısrağın şişmiş memesini burnuyla dürtüyordu.</span></p>
				<p class="paragraf para-style-override-8"><span class="char-style-override-6">“İsimleri ne?” diye sordum.</span></p>
				<p class="paragraf para-style-override-8"><span class="char-style-override-6">Wylie bana doğru yaklaştı, lambayı duvardaki kancaya asarken koluma dokundu.</span></p>
				<p class="paragraf para-style-override-8"><span class="char-style-override-6">“Kısrağın adı Tessa,” dedi. “Babasını görmüştünüz, Lucas. Tay ise...” Gülümseyerek elimi tuttu. “Ona </span><span class="italik char-style-override-6">La Belle</span><span class="Character-Style-1 char-style-override-7"><a class="footnote-link" href="#footnote-225-50" id="footnote-225-50-backlink">50</a></span><span class="char-style-override-6"> Claire ismini verebileceğimi düşündüm.”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Phillip Wylie’nin yüzünde oluşan ifadenin şaşkınlığıyla bir an kalakaldım. </span></p>
				<p class="paragraf para-style-override-8"><span class="char-style-override-6">“Ne?” dedim boş gözlerle bakarak. Muhakkak yanlış duymuştum. Elimi çekmeye çalıştım ama biraz fazla tereddüt etmiş olmalıyım ki parmaklarını parmaklarıma doladı. Gerçekten yapmak istediği şey bu olamazdı...</span></p>
				<p class="paragraf para-style-override-8"><span class="char-style-override-6">Buydu.</span></p>
				<p class="paragraf para-style-override-8"><span class="char-style-override-6">“Sevimli,” dedi usulca, daha da yaklaştı. “İyi huylu. Şeker. Ve... güzel.” Beni öptü.</span></p>
				<p class="paragraf para-style-override-8"><span class="char-style-override-6">Öylesine hayretler içinde kalmıştım ki olduğum yere mıhlanmış gibiydim. Dudakları yumuşak, öpüşü kısaydı. Gerçi bunun pek önemi yoktu; sorun, bunu yapmış olmasıydı.</span></p>
				<p class="paragraf para-style-override-8"><span class="char-style-override-6">“Bay Wylie!” dedim. Bir adım geri attım ama arkamda çit vardı.</span></p>
				<p class="paragraf para-style-override-8"><span class="char-style-override-6">“Bayan Fraser,” dedi usulca. Benimle aynı hizaya geldi. “Tatlım.”</span></p>
				<p class="paragraf para-style-override-8"><span class="char-style-override-6">“Ben sizin- ” diye başlamıştım ki beni yeniden öptü. Bu sefer kesinlikle kısa bir öpücük değildi. Hâlâ şaşkın da olsam, bu kez nutkum tutulmadı ve onu sert bir şekilde ittim. </span></p>
				<p class="paragraf para-style-override-8"><span class="char-style-override-6">Sendeledi, eli elimden kaydı. Fakat kendini hemen toparladı, kolumdan tuttu ve elini belime doladı. </span></p>
				<p class="paragraf para-style-override-8"><span class="char-style-override-6">“Çapkın,” diye fısıldadı. Eğilip yüzüme baktı. Tekme attım. Ama maalesef güçten düşmüş yaralı ayağımla attığım için tekmemi fark etmedi bile.</span></p>
				<p class="paragraf para-style-override-8"><span class="char-style-override-6">Adamın elini sırtımda iyiden iyiye hissetmeye başlayınca, yaptıklarına inanamayan aklım artık tamamen gerçeklerle yüzleşti. Ahırın etrafında bir sürü insan olduğunun da farkındaydım; istediğim son şey ilgi çekmekti.</span></p>
				<p class="paragraf para-style-override-8"><span class="char-style-override-6">“Kesin şunu!” dedim dişlerimin arasından. “Hemen kesin!”</span></p>
				<p class="paragraf para-style-override-8"><span class="char-style-override-6">“Beni delirttiniz,” dedi fısıldayarak. Diliyle kulağımı yalamaya çalıştı.</span></p>
				<p class="paragraf para-style-override-8"><span class="char-style-override-6">Bence de kesinlikle delirmişti ama bunun sorumlusu ben değildim. Elimden geldiğince arkaya doğru çekilip -çit izin verdiği kadar- aramıza belli bir mesafe koymaya çalıştım. Artık şoku üzerimden atmıştım ve aklım şaşırtıcı bir şekilde çok iyi çalışıyordu. Testislerine diz atamazdım; bacaklarından birini benim bacaklarımın arasına sokmuştu. Eğer elimi boğazına dolayıp boynundaki atar damarı sıkabilirsem, olduğu yerde yığılıp kalırdı.</span></p>
				<p class="paragraf para-style-override-8"><span class="char-style-override-6">Boğazına yapışmayı başardım ama lanet olası bir atkı takmıştı; parmaklarımı boynuna geçirdim ama elimi tuttu.</span></p>
				<p class="paragraf para-style-override-8"><span class="char-style-override-6">“Lütfen,” dedi. “İstediğim- ”</span></p>
				<p class="paragraf para-style-override-8"><span class="char-style-override-6">“Ne istediğiniz umrumda değil!” dedim. “Hemen beni bırakın, siz… sizi… ” Uygun bir hakaret aradım. “Sizi köpek yavrusu!”</span></p>
				<p class="paragraf para-style-override-8"><span class="char-style-override-6">Bir anda durması beni çok şaşırttı. Pirinç unuyla kaplı olan yüzü -dudaklarımda bıraktığı tadı almıştım- daha da beyazlaşamazdı. Yüzündeki ifade... yaralanmış gibiydi.</span></p>
				<p class="paragraf para-style-override-8"><span class="char-style-override-6">“Gerçekten hakkımda böyle mi düşünüyorsunuz?” diye sordu kısık sesle.</span></p>
				<p class="paragraf para-style-override-8"><span class="char-style-override-6">“Evet, lanet olsun, evet!” dedim. “Başka ne düşünecektim? Aklınızı mı kaçırdınız ki bana bu şekilde adice davranıyorsunuz? Sizin sorununuz nedir?”</span></p>
				<p class="paragraf para-style-override-8"><span class="char-style-override-6">“Adice?” Bu biçimde itham edilmek onu çok şaşırtmıştı. “Ama be… siz… ben düşünmüştüm ki siz... yani, tersi olamaz- ”</span></p>
				<p class="paragraf para-style-override-8"><span class="char-style-override-6">“Hayır,” dedim sakin bir sesle. “O tür bir şey düşünmüş olamazsınız. Böyle bir şey düşünmeniz için size hiç cesaret vermedim!” Kasten yapmamıştım. İçime aniden bir kurt düştü; belki de kendi davranışlarımı Phillip Wylie gibi algılayamıyordum.</span></p>
				<p class="paragraf para-style-override-8"><span class="char-style-override-6">“Ah, öyle mi?”Yüzü değişiyor, öfkeyle doluyordu. “Sizinle aynı fikirde değilim hanımefendi!”</span></p>
				<p class="paragraf para-style-override-8"><span class="char-style-override-6">Ona annesi yaşında olduğumu söylemiştim; buna inanmadığı aklıma hiç gelmemişti.</span></p>
				<p class="paragraf para-style-override-8"><span class="char-style-override-6">“Çapkın,” dedi yeniden. Bu kez sesinde daha farklı bir eda vardı. “Cesaret vermediniz mi? Bunu tanıştığımız andan beri yapmaktasınız.”</span></p>
				<p class="paragraf para-style-override-8"><span class="char-style-override-6">“Ne?” Şüpheci halim sesime yansımıştı. “Sizinle medeni bir şekilde sohbet etmekten başka hiçbir şey yapmadım. Eğer sizin kitabınızda buna flört deniyorsa ufaklık, o halde- ”</span></p>
				<p class="paragraf para-style-override-8"><span class="char-style-override-6">“Bana ufaklık demeyin!”</span></p>
				<p class="paragraf para-style-override-8"><span class="char-style-override-6">Ah, demek ki yaş farkı olduğunu anlamıştı. Sadece umursamamıştı herhalde. Sonra birden Wylie’nin yaşıtlarının genelde şakalaşarak flörtleştiğini fark ettim. Ben ona ne söylemiştim ki?</span></p>
				<p class="paragraf para-style-override-8"><span class="char-style-override-6">Onunla ve arkadaşı Stanhope’la damga kanununu tartıştığımı hayal meyal hatırlıyorum. Evet, vergiler falan, atlar ama kesinlikle yanlış anlaşmaların fitilini ateşleyecek herhangi bir şey yapmamıştım.</span></p>
				<p class="paragraf para-style-override-8"><span class="char-style-override-6">“Gözlerin Heshbon’daki balık havuzları gibi,” dedi kısık sert bir sesle. “Bunu size söylediğim geceyi hatırlamıyor musunuz? Solomon’un şarkısı sizin için yalnızca ‘medeni bir şarkı’ mı?”</span></p>
				<p class="paragraf para-style-override-8"><span class="char-style-override-6">“Yok artık.” Kendime rağmen gittikçe suçluluk hissetmeye başlıyordum; iki ya da üç sene önce Jocasta’nın düğününde bu mısraları birbirimize söylemiştik. Yani şimdi bunu hatırlıyor muydu? Solomon’un Şarkısı’nda çarpıcı mısralar vardı; tek güvendiği de buydu... Sonra silkelenip kendime geldim.</span></p>
				<p class="paragraf para-style-override-8"><span class="char-style-override-6">“Saçmalık,” dedim. “Benimle şakalaşıyordunuz, ben de size kibarca cevap verdim. Şimdi gerçekten- ”</span></p>
				<p class="paragraf para-style-override-8"><span class="char-style-override-6">“Bugün buraya benimle geldiniz. Yalnız.” Bana doğru bir adım daha attı, gözlerinde kararlılık vardı. Koca götlü züppe!</span></p>
				<p class="paragraf para-style-override-8"><span class="char-style-override-6">“Bay Wylie,” dedim hafifçe uzaklaşarak. “Eğer durumu yanlış anladıysanız çok üzgünüm ama ben kocamla çok mutluyum ve size karşı herhangi bir romantik duygum yok. Şimdi eğer izin verirseniz...” Yanından geçip ayakkabılarım el verdiğince hızlı bir şekilde ahırdan çıktım. Beni takip etmedi. Kalbim deli gibi çarparak kendimi ahırdan dışarı attım.</span></p>
				<p class="paragraf para-style-override-8"><span class="char-style-override-6">Otlağın etrafında insanlar vardı; diğer tarafa döndüm, kimse beni görmeden ahırın sonuna doğru ilerledim. Artık beni göremeyecekleri kadar uzaklaşınca darmadağın görünmediğimden emin olmak için üstümü başımı kontrol ettim. Beni Wylie’yle ahıra giderken gören olmuş muydu, bilmiyordum; en azından alelacele çıkışımı kimsenin görmemiş olmasını umuyordum.</span></p>
				<p class="paragraf para-style-override-8"><span class="char-style-override-6">Koşuşturma sırasında yüzüme düşen örgümü dikkatle geriye itip eteklerimdeki samanları silkeledim. Neyse ki giysilerimi yırtmamıştı; bir mendil yardımıyla kendime çekidüzen verdim.</span></p>
				<p class="paragraf para-style-override-8"><span class="char-style-override-6">“İyi misin Sassenach?”</span></p>
				<p class="paragraf para-style-override-8"><span class="char-style-override-6">Ağa takılmış somon balığı gibi sıçradım. Kalbim yerinden fırlayacak gibi olmuştu. Yanı başımda kaşlarını çatmış bana bakan Jamie’yi görünce göğsüm adrenalinle dolup taştı. </span></p>
				<p class="paragraf para-style-override-8"><span class="char-style-override-6">“Sen nerelerdeydin Sassenach?”</span></p>
				<p class="paragraf para-style-override-8"><span class="char-style-override-6">Kalbim sanki boğazımda sıkışıp kalmış gibi öksürüyordum, ama kulağa soğukkanlı geldiğini umduğum birkaç söz söylemeyi başardım.</span></p>
				<p class="paragraf para-style-override-8"><span class="char-style-override-6">“Hiçbir yerde. Yani, atlara… ata bakıyordum. Kısrağa. Yeni bir tayı olmuş.”</span></p>
				<p class="paragraf para-style-override-8"><span class="char-style-override-6">“Evet, biliyorum,” dedi tuhaf bir şekilde beni süzerek.</span></p>
				<p class="paragraf para-style-override-8"><span class="char-style-override-6">“Ninian’ı bulabildin mi? Ne söyledi?” Elimi başımın arkasına götürüp saçlarımı düzeltme bahanesiyle gözlerimi gözlerinden kaçırdım.</span></p>
				<p class="paragraf para-style-override-8"><span class="char-style-override-6">“Doğruyu. Zaten ben de öyle tahmin etmiştim. Salisbury yakınlarında kamp kurmuş binden fazla adam var. Her geçen gün de aralarına daha fazlası katılıyormuş. İhtiyar herif bundan çok memnun!” Sağ elindeki iki parmağını bacağına vurarak kaşlarını çattı. Oldukça endişeli olduğunu fark ettim.</span></p>
				<p class="paragraf para-style-override-8"><span class="char-style-override-6">Bunun bir nedeni vardı. Çatışma tehdidini bir kenara bırakırsak, mevsimlerden ilkbahardı. Jocasta’nın düğününe gelebilmemizin tek nedeni, River Run’ın dağ eteğinde olmasıydı; burada ormanlar yeşillenmişti ve topraktan turuncu ve mor renklerle ejderha dişleri gibi çiğdemler fışkırıyordu. Gel gelelim dağlar hâlâ karla kaplıydı ve ağaç dalları tomurcuklanmıştı. Birkaç hafta içinde bu filizler patlayacak ve Fraser Tepesi’nin tarım zamanı gelecekti.</span></p>
				<p class="paragraf para-style-override-8"><span class="char-style-override-6">Jamie hemen Arch Bug’ı işe alarak iyi yapmıştı ama Arch tek başına sadece bu kadarını yapabilirdi. Kiracılara ve toprak sahiplerine gelince... eğer milis yeniden toplanırsa, kadınlar toprakla kendi başlarına ilgilenmek zorunda kalacaktı.</span></p>
				<p class="paragraf para-style-override-8"><span class="char-style-override-6">“O kamptaki erkekler topraklarını bırakmış erkekler yani, öyle mi?” Salisbury de dağ eteklerine kurulmuştu. Çalışan hiçbir çiftçinin, yılın bu zamanında, sırf devlete karşı gelmek için topraklarını terk etmeleri pek olası değildi.</span></p>
				<p class="paragraf para-style-override-8"><span class="char-style-override-6">“Terk etmiş ya da kaybetmişler,” dedi kısaca. Bana bakarken kaşlarını daha da çattı. “Halamla konuştun mu?”</span></p>
				<p class="paragraf para-style-override-8"><span class="char-style-override-6">“Ah... hayır,” dedim. Kendimi suçlu hissediyordum. “Henüz değil. Ben de tam… Ah, bir sorunun daha olduğunu söyledin. Başka ne oldu?”</span></p>
				<p class="paragraf para-style-override-8"><span class="char-style-override-6">Bakışları sabırsızlığının bir belirtisiydi.</span></p>
				<p class="paragraf para-style-override-8"><span class="char-style-override-6">“Tanrım, neredeyse unutacaktım. Köle kadınlardan biri zehirlenmiş galiba.”</span></p>
				<p class="paragraf para-style-override-8"><span class="char-style-override-6">“Ne? Kim? Nasıl?” Jamie’ye bakarken ellerim saçlarımdan kayıp düştü. “Bana neden söylemedin?”</span></p>
				<p class="paragraf para-style-override-8"><span class="char-style-override-6">“Söylüyorum işte, değil mi?” Endişelenme, durumu ağır değil. Yalnızca sarhoş gibi kokuyor.” Sinirli bir şekilde omuzlarını silkti. “Tek sorun, zehirlemek istenilen kişinin o olmayışı. Bir bakmaları için Roger ve Brianna’yı yolladım. Kimsenin öldüğünü haber vermediler. Herhalde ölmemiştir.”</span></p>
				<p class="paragraf para-style-override-8"><span class="char-style-override-6">“Ölmemiş midir?” Bu yeni gelişme diğer sorunumu unutturmuştu. “Alkol çok zehirlidir. Bunu kimse anlamıyor gibi. Ama sarhoş olmakla zehirlenmek arasında hiçbir fark yok. Söylemek istediğin şey- ”</span></p>
				<p class="paragraf para-style-override-8"><span class="char-style-override-6">“Sassenach,” diyerek sözümü kesti.</span></p>
				<p class="paragraf para-style-override-8"><span class="char-style-override-6">“Ne?”</span></p>
				<p class="paragraf para-style-override-8"><span class="char-style-override-6">“Sen ne halt ediyordun?” diye çıkıştı.</span></p>
				<p class="paragraf para-style-override-8"><span class="char-style-override-6">Şaşkınlık içinde Jamie’ye baktım. Konuştukça yüzünün kızarmasının nedeninin Ninian ve Düzenleyicilerle ilgili endişeleri olduğunu sanmıştım. Gözlerindeki tehlikeli mavi ışığı görünce, tavrında daha kişisel bir neden olduğunu anladım. Başımı yana doğru çevirip ürkek gözlerle baktım.</span></p>
				<p class="paragraf para-style-override-8"><span class="char-style-override-6">“Ne demek bu?”</span></p>
				<p class="paragraf para-style-override-8"><span class="char-style-override-6">Dudaklarını sıktı, cevap vermedi. Bunun yerine işaret parmağını uzatıp çok nazik bir şekilde dudağımın yanına dokundu. Sonra avucunu çevirip parmağının ucunda çınlayan siyah nesneyi gösterdi. Bu, Phillip Wylie’nin gözünün kenarına yapıştırdığı küçük siyah yıldız şeklindeki bendi.</span></p>
				<p class="paragraf para-style-override-8"><span class="char-style-override-6">“Ah.” Kulaklarım uğuldadı. “O mu? Eee...” Başım döndü -siyah ve yıldız şeklinde- küçük noktalar gözlerimin önünde dans etmeye başladı.</span></p>
				<p class="paragraf para-style-override-8"><span class="char-style-override-6">“Evet, o,” dedi Jamie. “Tanrım, kadın! Duncan’ın boş lafları ve Ninian’ın eşek şakaları yüzünden canım çıktı. Sen niye bana adamın Barlow’la kavga ettiğini söylemedin?”</span></p>
				<p class="paragraf para-style-override-8"><span class="char-style-override-6">“Ben buna kavga demezdim,” dedim soğukkanlı davranmaya çalışarak. “Üstelik seni hiçbir yerde bulamadığımız için Binbaşı MacDonald kavgaya son verdi. Eğer olan bitenin sana anlatılmasını istiyorsan, Binbaşı- ”</span></p>
				<p class="paragraf para-style-override-8"><span class="char-style-override-6">“Onun ne istediğini biliyorum.” Elini hafifçe sallayarak Binbaşı’yı umursamadığını gösterdi. “Evet, ben Binbaşı’yla, Düzenleyicilerle ve sarhoş hizmetçilerle uğraşayım, sen ahıra gidip o züppeyle oynaş!”</span></p>
				<p class="paragraf para-style-override-8"><span class="char-style-override-6">“Ben onunla hiçbir şekilde </span><span class="italik char-style-override-6">oynaşmıyordum</span><span class="char-style-override-6">, bunu gayet iyi biliyorsun! O küçük şeytan bana asıldı, hepsi bu.”</span></p>
				<p class="paragraf para-style-override-8"><span class="char-style-override-6">“Asıldı mı? Yani kur mu yaptı? Zaten anlaşılıyor!”</span></p>
				<p class="paragraf para-style-override-8"><span class="char-style-override-6">“Yapmadı!”</span></p>
				<p class="paragraf para-style-override-8"><span class="char-style-override-6">“Ah, öyle mi?”</span></p>
				<p class="paragraf para-style-override-8"><span class="char-style-override-6">“Yani,” dedim dişlerimi sıkarak, “beni öptü. Muhtemelen şaka yapmak istedi. Tanrı aşkına, ben onun annesi olacak yaştayım!”</span></p>
				<p class="paragraf para-style-override-8"><span class="char-style-override-6">“Hatta büyükannesi,” dedi Jamie kaba bir şekilde. “Sen, öptü demek. Peki ona bu cesareti neden verdin Sassenach?”</span></p>
				<p class="paragraf para-style-override-8"><span class="char-style-override-6">Ağzım öfkeden açık kaldı. Hem Phillip Wylie’nin büyükannesi yaşında olduğum söylenerek hakarete uğramıştım, hem de ona cesaret vermiş olmakla suçlanmıştım.</span></p>
				<p class="paragraf para-style-override-8"><span class="char-style-override-6">“Cesaret vermek mi? Seni kahrolası beyinsiz! Ona cesaret falan vermediğimi gayet iyi biliyorsun!”</span></p>
				<p class="paragraf para-style-override-8"><span class="char-style-override-6">“Kendi kızın seni onunla ahıra girerken görmüş! Hiç utanman yok mu senin? Zaten burada bir sürü sorunla uğraşırken, bir de o adamla mı uğraşayım?”</span></p>
				<p class="paragraf para-style-override-8"><span class="char-style-override-6">Brianna’nın adını duyunca vicdanım sızlamıştı. Ama Jamie’nin Wylie’yi düelloya davet etme fikri kendimi daha da suçlu hissetmeme neden oldu. Üzerinde kılıcı yoktu, ama yanında getirmişti. Her iki düşünceyi de kafamdan atmaya çalıştım.</span></p>
				<p class="paragraf para-style-override-8"><span class="char-style-override-6">“Benim kızım ne aptal, ne de dedikoducu bir cadı,” dedim ağırbaşlı bir şekilde. “Ahıra girmemin sebebinin ata bakmak olduğunu akıl edememiş. Böyle bir şeyi kim, neden düşünsün?”</span></p>
				<p class="paragraf para-style-override-8"><span class="char-style-override-6">Büzdüğü dudaklarının arasından derin bir nefes alıp bana baktı.</span></p>
				<p class="paragraf para-style-override-8"><span class="char-style-override-6">“Neden gerçekten? Belki de herkes seni onunla çayırda cilveleşirken gördüğü için olamaz mı? Kızışmış bir dişi köpeğin arkasından koşan erkek köpek gibi senin peşinden koştuğunu gördükleri içindir belki de?” Yüzümdeki korkutucu ifadeyi görmüş olmalı ki öksürüp konuşmasına devam etti.</span></p>
				<p class="paragraf para-style-override-8"><span class="char-style-override-6">“Bir kişiden fazlasının görmüş olması bunun kulağıma gelmesi için yeterli. Toplum içinde alay konusu olmaktan hoşlanıyorum mu sanıyorsun Sassenach?”</span></p>
				<p class="paragraf para-style-override-8"><span class="char-style-override-6">“Sen -sen- ” Öfkeden boğulacak gibi oldum. Ona vurmak istedim ama meraklı yüzlerin bize doğru döndüğünü görebiliyordum. “Kızışmış dişi köpek mi? Bana nasıl böyle bir şey söylersin, seni lanet olası piç?”</span></p>
				<p class="paragraf para-style-override-8"><span class="char-style-override-6">Ters ters bakmaya devam etse de gururu incinmiş görünüyordu.</span></p>
				<p class="paragraf para-style-override-8"><span class="char-style-override-6">“Evet, tamam. O şekilde söylemek istememiştim. Ama sen onunla gittin Sassenach. Sanki kendi karıma yetemiyormuşum gibi... eğer sen senden rica ettiğim gibi gidip halamla konuşsaydın, bu böyle olmayacaktı. Şimdi şu yaptığına bir bak!”</span></p>
				<p class="paragraf para-style-override-8"><span class="char-style-override-6">Düello hakkındaki fikrimi değiştirdim. Jamie’nin ve Phillip Wylie’nin birbirlerini acilen, alenen ve çok fazla kan akıtarak öldürmelerini istiyordum. Kimin baktığı da umrumda değildi. Onu çıplak ellerimle hadım etmek için oldukça ciddi bir çaba sarf etmiştim, ama o bileklerimi tutup keskin bir şekilde yukarı doğru çekmişti.</span></p>
				<p class="paragraf para-style-override-8"><span class="char-style-override-6">“İsa aşkına, insanlar bize bakıyor Sassenach!”</span></p>
				<p class="paragraf para-style-override-8"><span class="char-style-override-6">“Benim... zerre... umrumda... değil!” Dişlerimin arasından öfkeyle tısladım. “Beni bırak, onlara izlenecek harika bir şey vereceğim!”</span></p>
				<p class="paragraf para-style-override-8"><span class="char-style-override-6">Gözlerimi yüzünden ayırmadım ama çayırdaki kalabalığın bize baktığının da farkındaydım. Jamie kaşlarını çatıp aniden kararını verdi.</span></p>
				<p class="paragraf para-style-override-8"><span class="char-style-override-6">“Pekâlâ, o zaman,” dedi. “İzlesinler.”</span></p>
				<p class="paragraf para-style-override-8"><span class="char-style-override-6">Kollarını belime doladı, beni kendine doğru çekip öptü. Kurtulamayacağımı anlayınca mücadele etmeyi bıraktım. Soğuk ve öfkeli davranıyordum. Yakınlardan gelen kahkahaları ve tezahüratları duyabiliyordum. Ninian Hamilton Galce bir şeyler söyledi ve bu söylediklerini anlamamaktan oldukça memnundum.</span></p>
				<p class="paragraf para-style-override-8"><span class="char-style-override-6">Sonunda dudaklarını dudaklarımdan çekti ama sarılmayı bırakmadı. Sonra yavaşça başını eğdi, yanaklarıma değdirdiği yanakları soğuk ve sertti. Vücudu da sertti ve kesinlikle soğuk değildi. Sıcaklığı en az altı kat giysiye rağmen tenime ulaşıyordu; gömlek, yelek, ceket, elbise, içlik ve korse. Ya öfkeden, ya uyarıldığı için ya da ikisi yüzünden de harlı ateşte kaynayan tencere gibi titriyordu.</span></p>
				<p class="paragraf para-style-override-8"><span class="char-style-override-6">“Üzgünüm,” dedi sessizce. Nefesi sıcaktı ve kulağımı gıdıkladı. “Sana hakaret etmek istemedim. Gerçekten. Önce onu, sonra da kendimi öldüreyim mi?”</span></p>
				<p class="paragraf para-style-override-8"><span class="char-style-override-6">Bir parça rahatlamıştım. Kalçalarım sert bir şekilde onun vücuduna bastırılmıştı, etkisi çok rahatlatıcıydı.</span></p>
				<p class="paragraf para-style-override-8"><span class="char-style-override-6">“Şimdi değil,” dedim. Adrenalin yüzünden sersemlemiştim. Kendime gelmek için derin bir nefes aldım. Sonra biraz geri çekilip leş gibi kokan giysilerinden kurtuldum. Bu kadar mutsuz olmasaydım, burnuma gelen iğrenç kokunun kaynağının ta kendisi olduğunu hemen fark etmiş olurdum.</span></p>
				<p class="paragraf para-style-override-8"><span class="char-style-override-6">“Sen ne halt yedin böyle?” Yüzümü buruşturarak ceketinin göğüs kısmını kokladım. “Korkunç kokuyorsun! Şey gibi- ”</span></p>
				<p class="paragraf para-style-override-8"><span class="char-style-override-6">“Gübre,” dedi bıkkın bir ifadeyle. “Evet, biliyorum.” Kollarını sıkmayı bıraktı.</span></p>
				<p class="paragraf para-style-override-8"><span class="char-style-override-6">“Evet, gübre,” dedim koklamaya devam ederek. “Ve rom pançı.” Gerçi rom pançını kendisi içmemişti; beni öptüğünde dudaklarıma konyak tadı geldi. “Ayrıca korkunç bir şey daha. Böyle ter gibi ve bir de- ”</span></p>
				<p class="paragraf para-style-override-8"><span class="char-style-override-6">“Kaynamış turp,” dedi daha da bıkkın bir ifadeyle. “Evet, sana bahsettiğim hizmetçi Sassenach. Adı Betty.” Elimi koluna dolayıp -bizi alkışlayan lanet olasıca- kalabalığa selam verip eve doğru döndü.</span></p>
				<p class="paragraf para-style-override-8"><span class="char-style-override-6">“Ona bir baksan iyi olurdu,” dedi kıyı boyunca uzanan söğütlerin tepesinde asılı kalan güneşe bakarak. “Ama geç oluyor; eğer düğün saat dörtte olacaksa, yukarı çıkıp halamla konuşman daha iyi olur.”</span></p>
				<p class="paragraf para-style-override-8"><span class="char-style-override-6">Sinirlerimi yatıştırmak için derin bir nefes aldım. İçimde hâlâ açığa çıkmamış duygular çalkalanıp duruyordu ama yapacak çok iş vardı.</span></p>
				<p class="paragraf para-style-override-8"><span class="char-style-override-6">“Pekâlâ,” dedim. “Önce Jocasta’yla konuşacağım, sonra Betty’ye bakacağım. Phillip Wylie’ye gelince...”</span></p>
				<p class="paragraf para-style-override-8"><span class="char-style-override-6">“Phillip Wylie’ye gelince,” diyerek sözümü kesti, “onu düşünme Sassenach. Onunla ben sonra ilgileneceğim.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-50-backlink" id="footnote-225-50">50</a>	<span class="dip-notlar" style="font-size:1em;">(Fr.) Güzel. (ç.n.)</span></p>
					</div>
				</div>
			</div>
		</div>
	</body>
</html>