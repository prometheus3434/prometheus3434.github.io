<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-5.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-5"><span class="bold">5 İSYAN HUZURSUZLUĞU</span></p>
				<p class="paragraf"/>
				<p class="paragraf para-style-override-8"><span class="apple-style-span char-style-override-6">İlk saat sona erdiğinde, ara ara atıştıran yağmura rağmen bekleyen, azımsanmayacak sayıda hastam vardı. Toplantının son günüydü ve o güne dek diş ağrısını ya da kurdeşen şüphesini görmezden gelen insanlar, birden bir doktora görünme fırsatını değerlendirmeye karar vermişlerdi.</span></p>
				<p class="paragraf para-style-override-8"><span class="apple-style-span char-style-override-6">Guatr başlangıcı olan bir kadına, ülkenin iç kısmında yaşadığı ve günlük taze balık alması çok zor olduğu için, iyot ihtiyacını karşılasın diye her gün kurutulmuş balık yemesini tavsiye ettim. </span></p>
				<p class="paragraf para-style-override-8"><span class="apple-style-span char-style-override-6">“Sıradaki!” diye bağırdım, ıslak saçlarımı gözlerimden çekerek.</span></p>
				<p class="paragraf para-style-override-8"><span class="apple-style-span char-style-override-6">Kalabalık Kızıl Deniz gibi yarıldı, ufak tefek, yaşlı bir adam belirdi. Öyle zayıftı ki yürüyen bir iskeleti andırıyordu. Paçavralara bürünmüştü, kucağında kürkten bir bohça taşıyordu. Geriye çekilen insanların arasından ayaklarını sürüye sürüye bana doğru gelirken, kalabalığın uzaklaşmasının nedenini anladım; adam ölü bir rakun gibi kokuyordu.</span></p>
				<p class="paragraf para-style-override-8"><span class="apple-style-span char-style-override-6">Bir an, gri kürk yığınının ölü bir rakun olabileceğini düşündüm -zaten ayaklarımın dibinde küçük bir kürk ve post yığını vardı, hastalarım genelde onları asıl sahiplerinden ayırma zahmetine giriyorlardı- ama sonra kürk hareket etti ve karmaşık kütlenin içinden bir çift parlak göz belirdi.</span></p>
				<p class="paragraf para-style-override-8"><span class="apple-style-span char-style-override-6">“Köpeğim yaralandı,” dedi adam kaba bir şekilde. Aletlerimi bir kenara itti, köpeği masama koyup göğsündeki diş yarasını gösterdi. “Onunla ilgilen.”</span></p>
				<p class="paragraf para-style-override-8"><span class="apple-style-span char-style-override-6">Bu kulağa pek rica gibi gelmiyordu ama sonuçta hastam köpekti ve oldukça uysal görünüyordu. Orta boylu, kısa bacaklı, alacalı ve sert tüylü, kırpık kulaklı köpek sakince bir şekilde nefes alıyor, kaçmak için hiç çaba sarf etmiyordu.</span></p>
				<p class="paragraf para-style-override-8"><span class="apple-style-span char-style-override-6">“Ne oldu ona?” Sallanan leğeni düşmekten kurtarıp steril iğne kabımı bulmak için eğildim. Ben geçerken köpek elimi yaladı.</span></p>
				<p class="paragraf para-style-override-8"><span class="apple-style-span char-style-override-6">“Dişi bir rakunla kavga etti.” Dost canlısı olmasına bakılırsa, dişi bir rakuna yanaşmasının nedeninin vahşilik değil, şehvet olduğunu düşündüm. Bu düşüncemi onaylarcasına hayvan birkaç santimlik pembe ve ıslak üreme organını bana doğru çıkardı.</span></p>
				<p class="paragraf para-style-override-8"><span class="apple-style-span char-style-override-6">“Senden hoşlandı anne,” dedi Bree, ifadesiz bir suratla.</span></p>
				<p class="paragraf para-style-override-8"><span class="apple-style-span char-style-override-6">“Ne kadar gurur okşayıcı,” diye söylendim, köpeğin sahibinin bu tür bir ilgi gösterisinde bulunmamasını umuyordum. Neyse ki yaşlı adam benden hiç hoşlanmamışa benziyordu; beni tamamen görmezden geliyordu, çukur gözleri kara kara düşünerek aşağıdaki açıklık alanda talim yapan askerlere bakıyordu. </span></p>
				<p class="paragraf para-style-override-8"><span class="apple-style-span char-style-override-6">“Makas,” dedim, bıkkın bir ifadeyle avucumu açtım.</span></p>
				<p class="paragraf para-style-override-8"><span class="apple-style-span char-style-override-6">Yaranın yanındaki keçeleşmiş tüyleri kestim, herhangi bir yumru ya da enfeksiyon belirtisi görmediğime sevinmiştim. Yara pıhtılaşmıştı; belli ki olayın üzerinden belli bir süre geçmişti. Köpeğin güçlü rakibiyle dağda mı karşılaştığını merak ediyordum. Yaşlı adamı tanımıyordum ve adam İskoç aksanıyla konuşmuyordu. Toplantıda o da var mıydı? Merak etmiştim.</span></p>
				<p class="paragraf para-style-override-8"><span class="apple-style-span char-style-override-6">“Eee... kafasını tutar mısınız lütfen?” Köpek dostane olabilirdi ama bu, sakin yapısının postuna iğneyi batırdığımda da aynı kalacağı anlamına gelmiyordu. Sahibi karanlığın içinde duruyor, yardım etmeye yeltenmiyordu. Yardım istemek için Bree’ye bakındım fakat bir anda ortadan kaybolmuştu.</span></p>
				<p class="paragraf para-style-override-8"><span class="apple-style-span char-style-override-6"> “Al bakalım, </span><span class="italik char-style-override-6">a bhalaich</span><span class="Character-Style-1 char-style-override-7"><a class="footnote-link" href="#footnote-225-14" id="footnote-225-14-backlink">14</a></span><span class="apple-style-span char-style-override-6">,” dedi sakin bir ses. Şaşkınlıkla arkama döndüğümde köpeğin Murray MacLeod’un ellerini merakla kokladığını gördüm. Bakışlarımı fark eden Murray omuzlarını silkip gülümsedi, afallayan köpeği ensesinden ve ağzından tuttu.</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">“Hızlı olmanızı öneririm Bayan Fraser,” dedi.</span></p>
				<p class="paragraf para-style-override-8"><span class="apple-style-span char-style-override-6">Köpeğin bana en yakın olan bacağını sıkıca tutup işe koyuldum. Köpek, insanların benzer durumda verdiği tepkileri verdi; deli gibi tepinip kaçmaya çalıştı, pençeleri tahta masayı çizdi. Köpek nihayet Murray’den kurtulup masadan atladı, dikiş ipliklerini arkasından sürüye sürüye açıklık alana doğru koşmaya çalıştı. Köpeğin üstüne atılıp yaprakların ve çamurun üzerinde süründüm. İzleyenler oraya buraya kaçıştılar, nihayet aralarından en cesurları yardımıma koştu da uyuz hayvanı yere yatırdılar. Böylelikle işimi bitirebilecektim.</span></p>
				<p class="paragraf para-style-override-8"><span class="apple-style-span char-style-override-6">Son dikişi attıktan sonra Murray’nin neşteriyle -boğuşma esnasında yere düşmüş ama neyse ki kırılmamıştı- ipliği kestim. Neredeyse köpek gibi ağır ağır nefes alarak dizimi üzerinden çektim.</span></p>
				<p class="paragraf para-style-override-8"><span class="apple-style-span char-style-override-6">Seyirciler alkışladılar.</span></p>
				<p class="paragraf para-style-override-8"><span class="apple-style-span char-style-override-6">Afallamış bir şekilde selam verip iki elimle darmadağın olan saçlarımı yüzümden çektim. Murray’nin de benden arta kalır yanı yoktu, saçı bozulmuştu ve ceketinde çamurla kaplanmış bir sökük oluşmuştu. Eğildi, köpeği karnının altından kavradı, sahibinin yanındaki masaya koydu.</span></p>
				<p class="paragraf para-style-override-8"><span class="apple-style-span char-style-override-6">“Köpeğiniz, bayım,” dedi, kibarca hırıltılar çıkartarak durdu.</span></p>
				<p class="paragraf para-style-override-8"><span class="apple-style-span char-style-override-6">Yaşlı adam döndü, elini köpeğin kafasına koydu, kaşlarını çatıp arkasına baktı, sanki ameliyatı takım olarak gerçekleştirmemize nasıl tepki vereceğinden emin değilmiş gibi bir bana, bir Murray’e baktı. Aşağıdaki askerlere bir bakış attıktan sonra bana döndü, seyrek kaşlarını çattı.</span></p>
				<p class="paragraf para-style-override-8"><span class="apple-style-span char-style-override-6">“Onlar kim?” dedi, sesinde şaşkınlık vardı. Cevabı beklemeden omuzlarını silkti, arkasını dönüp yürüdü. Köpek masadan atladı, başka maceralarla karşılaşmak için dili dışarda bir şekilde sahibinin yanında yola koyuldu.</span></p>
				<p class="paragraf para-style-override-8"><span class="apple-style-span char-style-override-6">Derin bir nefes aldım, önlüğümdeki çamuru temizledim, Murray’e gülümseyip diğer hastaya geçmeden önce ellerimi yıkamaya gittim.</span></p>
				<p class="paragraf para-style-override-8"><span class="apple-style-span char-style-override-6">“Ha,” dedi Brianna kısık bir sesle. “Şuna bak!” Çenesiyle birini işaret etti. Dönüp arkama baktım.</span></p>
				<p class="paragraf para-style-override-8"><span class="apple-style-span char-style-override-6">Yeni hasta bir beyefendiydi. Gerçek bir beyefendi. Giysisine ve duruşuna bakılırsa çoğu insandan çok daha üstün görünüyordu. Bir süre önce onu açıklık alanın kenarında süzülürken görmüştüm. Bir benim muayene yerime, bir de Murray’ninkine bakıp duruyor, belli ki hangisinin onu hak ettiğine karar vermeye çalışıyordu. Avcının köpeği, centilmenin beni seçmesini sağlamıştı.</span></p>
				<p class="paragraf para-style-override-8"><span class="apple-style-span char-style-override-6">Suratsız bir şekilde bakan Murray’e döndüm. Bir beyefendi muhakkak nakit ödeme yapmak isteyecekti. Murray’e bakıp özür dilercesine omuzlarımı silktikten sonra profesyonel bir gülümseme takınıp yeni hastama tabureyi işaret ettim.</span></p>
				<p class="paragraf para-style-override-8"><span class="apple-style-span char-style-override-6">“Oturun bayım,” dedim, “nerenizin acıdığını söyleyin.”</span></p>
				<p class="paragraf para-style-override-8"><span class="apple-style-span char-style-override-6">Beyefendi Hillsborouglu Bay Goodwin’di, esas şikâyeti kolundaki ağrıydı. Gördüğüm kadarıyla tek derdi bu değildi; yüzünde zikzak şeklinde yeni iyileşmiş bir yara vardı. Morluk gözünün kenarından aşağı iniyor ve adama vahşi bir görüntü veriyordu. Yanağındaki belli belirsiz solgunluk çenesinin üzerine kare bir cismin çarptığını belli ediyordu ve yüz hatlarında yakın bir zamanda kötü bir şekilde dövülmüş birinin hissiz ve şişkin görüntüsü vardı. </span></p>
				<p class="paragraf para-style-override-8"><span class="apple-style-span char-style-override-6">Beyefendi büyük ihtimalle herkes gibi bir kavgaya tutuşmuştu ama ellilerinin ortasında görünen, gri düğmeli yeleğinin altında kocaman bir göbeği olan bir adamın böyle eğlencelerden vazgeçmiş olması gerekirdi. Belki de adamın üzerine saldırıp onu soymuşlardı, diye düşündüm. Toplantıya giderken olmuş olamazdı gerçi; bu yaraların üzerinden haftalar geçmişti. </span></p>
				<p class="paragraf para-style-override-8"><span class="apple-style-span char-style-override-6">Koluna ve omzuna dikkatle dokunup kolunu hafifçe kaldırdım, muayene ederken kısa sorular sordum. Sorun gayet açıktı; dirseği çıkmıştı ve sanırım dirsek çıkıntısıyla dirsek kemiği arasındaki tendonu yırtılmıştı. Kolunu hareket ettirdikçe durumu kötüleşmişti.</span></p>
				<p class="paragraf para-style-override-8"><span class="apple-style-span char-style-override-6">Hepsi bu kadar değildi; kolunun aşağılarına dokunurken, ön kolunun kemiklerinde birkaç iyileşmiş kırık tespit ettim. Zarar içte değildi; kırıkların altında iki büyük yaranın solmuş izlerini görebiliyordum, sarı-yeşil renkteki bu izlerin orta kısımları, derin kanama yüzünden kırmızı-siyah renkteydi. Sanırım kendini korumaya çalışırken olmuştu.</span></p>
				<p class="paragraf para-style-override-8"><span class="apple-style-span char-style-override-6">“Bree, bana bir kırık tahtası bulur musun?” diye sordum. Bree sessizce başını sallayıp, Bay Goodwin’e merhemlerini sürmem için ortadan kayboldu.</span></p>
				<p class="paragraf para-style-override-8"><span class="apple-style-span char-style-override-6">“Bu yaralar nasıl oldu Bay Goodwin?” diye sordum, bir yandan da bir rulo keten bandaj çıkardım. “Sanki bir kavgaya tutuşmuş gibi görünüyorsunuz. Umarım diğer adamlar sizden daha kötü bir haldedirler!”</span></p>
				<p class="paragraf para-style-override-8"><span class="apple-style-span char-style-override-6">Bay Goodwin şaka girişimime hafifçe gülümseyerek karşılık verdi.</span></p>
				<p class="paragraf para-style-override-8"><span class="apple-style-span char-style-override-6">“Gerçekten de bir savaş gibiydi Bayan Fraser,” diye yanıtladı, “ve benim savaşım da değildi. Şanssızlık diyebiliriz, yanlış zamanda yanlış yerde olmak. Yine de...” Yarasına dokunur dokunmaz refleks olarak gözünü kapadı. Yarayı kim diktiyse baştan savma bir iş çıkarmış ama yara yine de iyileşmişti.</span></p>
				<p class="paragraf para-style-override-8"><span class="apple-style-span char-style-override-6">“Gerçekten mi?” dedim. “Ne oldu?”</span></p>
				<p class="paragraf para-style-override-8"><span class="apple-style-span char-style-override-6">Sızlanmaya başladı fakat olanları bana anlatma gerekliliğinden rahatsız olmuş gibi durmuyordu.</span></p>
				<p class="paragraf para-style-override-8"><span class="apple-style-span char-style-override-6">“Bu sabah Eyalet Valisi’nin isyancıların gaddar davranışlarına dair okuttuğu duyurudan haberiniz vardır, değil mi?”</span></p>
				<p class="paragraf para-style-override-8"><span class="apple-style-span char-style-override-6">“Vali’nin duyurusunun kimsenin dikkatinden kaçtığını sanmıyorum,” dedim, parmak uçlarımla kibarca cildini çekiştirdim. “Yani Hillsborough’taydınız, söylemek istediğiniz bu mu?”</span></p>
				<p class="paragraf para-style-override-8"><span class="apple-style-span char-style-override-6">“Evet, aynen.” İçini çekti, dokunuşumun çok da canını yakmadığını görünce rahatladı. “Hillsborough kasabasının içinde yaşıyorum. Eğer evimde kalsaydım, kalmam için yalvaran canım karımı dinleyip...” Yarım ağızla kederli bir biçimde gülümsedi. “...hiç şüphesiz kaçmam gerekecekti.”</span></p>
				<p class="paragraf para-style-override-8"><span class="apple-style-span char-style-override-6">“Fazla merak iyi değildir derler,” dedim. Bay Goodwin güldü. Yanağındaki soluk noktaya başparmağımla nazikçe bastırdım. “Birisi yüzünüze vurmuş. Dişinizi kırdılar mı?”</span></p>
				<p class="paragraf para-style-override-8"><span class="apple-style-span char-style-override-6">Şaşkınca bana baktı.</span></p>
				<p class="paragraf para-style-override-8"><span class="apple-style-span char-style-override-6">“Evet, hanımefendi. Ama onu tedavi edemezsiniz.” Üst dudağını çekip kırılan iki dişi yüzünden boş kalan yeri gösterdi. Küçük azı dişlerinden biri çarpılmıştı ama diğeri kökünden kırılmıştı; koyu kırmızı diş etinden parlayan sararmış minelerini gördüm.</span></p>
				<p class="paragraf para-style-override-8"><span class="apple-style-span char-style-override-6">Tam bu sırada elinde kırık tahtasıyla gelen Brianna hafif bir öğürme sesi çıkardı. Bay Goodwin’in diğer dişi sağlam olmasına rağmen sapsarı bir diş taşıyla kaplanmıştı ve üzerinde de kahverengi tütün izleri oluşmuştu.</span></p>
				<p class="paragraf para-style-override-8"><span class="apple-style-span char-style-override-6">“Ah, sanırım o konuda biraz yardımım dokunabilir,” dedim, Bree’yi görmezden gelerek. “Isırırken acıyor, değil mi? İyileştirebilirim ama kırılan dişten arta kalanları çekmem ve enfeksiyonu önlemek için de diş etinizi tedavi etmem gerek. Kim vurdu size?”</span></p>
				<p class="paragraf para-style-override-8"><span class="apple-style-span char-style-override-6">Parlak penseleri ve düz bıçaklı neşteri masaya koyduğumda beni korkulu gözlerle seyretti.</span></p>
				<p class="paragraf para-style-override-8"><span class="apple-style-span char-style-override-6">“Doğrusunu isterseniz bildiğimi söyleyemem. Adalet sarayına gitmek için kasabaya inmiştim. Edenton’daki bir partiye dava açıyorum,” diye anlattı, kaşlarını çatmıştı, “ve bu yüzden de birkaç dosya hazırlamam gerek. Adalet sarayının önünün, ellerinde sopalar, kırbaçlar ve bu tür sert aletlerle olan insanlarla dolu olduğunu gördüğümde işimi halledemeyeceğimi anladım.”</span></p>
				<p class="paragraf para-style-override-8"><span class="apple-style-span char-style-override-6">İzdihamı görünce oradan ayrılmayı düşündüğü sırada biri adalet sarayının camına bir taş atmış. Camın kırılması kalabalığa bir işaret olmuş ve herkes kapıları kırıp tehditler savurarak saraya dalmış.</span></p>
				<p class="paragraf para-style-override-8"><span class="apple-style-span char-style-override-6">“İçeride olduğunu bildiğim dostum Bay Fanning için endişelenmiştim.”</span></p>
				<p class="paragraf para-style-override-8"><span class="apple-style-span char-style-override-6">“Fanning... Edmund Fanning mi?” Adamın dişini en iyi şekilde nasıl çekeceğime karar vermeye çalışırken, anlattıklarını yarım yamalak dinliyordum ama bu ismi tanımıştım. Farquard Campbell, Jamie’ye, birkaç hafta önce Damga Kanunu’ndan hemen sonra meydana gelen ayaklanmaların korkunç ayrıntılarını anlatırken Fanning’den bahsetmişti. Fanning koloninin posta müdürlüğüne atanmıştı, ona çok para kazandıracak bir pozisyondu ve zorla istifa ettirildiğinde de oldukça pahalıya patlamıştı. Geçen beş sene boyunca ona karşı oluşan antipati daha da artmıştı.</span></p>
				<p class="paragraf para-style-override-8"><span class="apple-style-span char-style-override-6">Bay Goodwin hoşnutsuz bir ifadeyle dudaklarını sıktı.</span></p>
				<p class="paragraf para-style-override-8"><span class="apple-style-span char-style-override-6">“Evet hanımefendi, o adam. Halk onun hakkında ne tür skandallar yayarsa yaysın, o benim dostumdur. Bu yüzden onun hayatını tehdit eden, acı dolu sözler duyduğumda, yardımına koşmam gerektiğine karar verdim.”</span></p>
				<p class="paragraf para-style-override-8"><span class="apple-style-span char-style-override-6">Bay Goodwin’in bu kibar çabasında pek başarılı olduğu söylenemezdi.</span></p>
				<p class="paragraf para-style-override-8"><span class="apple-style-span char-style-override-6">“Kalabalığı yarmaya çalıştım,” dedi. Kırık tahtasını kolunu yerleştirip, altına da keten bandajları koyarken gözlerini dikip beni seyretti. “Henüz pek ilerleyememiştim ki içeriden gelen bir bağırışla insanlar beni de yanlarına katarak geri çekildiler.”</span></p>
				<p class="paragraf para-style-override-8"><span class="apple-style-span char-style-override-6">Bay Goodwin ayakta kalmaya çalışırken Edmund Fanning’in adalet sarayının kapısından dışarı sürüklenip boylu boyunca yere serildiğini, her basamağa kafasını çarparak merdivenlerden yuvarlandığını görüp dehşete kapılmış. </span></p>
				<p class="paragraf para-style-override-8"><span class="apple-style-span char-style-override-6">“Öyle çok gürültü çıktı ki,” dedi ürpererek. “Tüm o bağırışların içinden bile duyuluyordu, merdivenlerden aşağı yuvarlanan bir kavun gibi ses çıkarmıştı.”</span></p>
				<p class="paragraf para-style-override-8"><span class="apple-style-span char-style-override-6">“Aman Tanrım,” diye inledim. “Ama öldürülmedi, değil mi? Hillsborough’ta ölen kimse duymadım. Kolunuzu rahat bırakın lütfen, derin bir nefes alın.”</span></p>
				<p class="paragraf para-style-override-8"><span class="apple-style-span char-style-override-6">Bay Goodwin derin bir nefes aldı ama bunun tek nedeni, daha yüksek sesle homurdanabilmekti. Kolunu döndürerek sıkışan tendonu rahatlatıp eklemi düzelttiğimde, bu homurtuyu daha derin bir nefes izledi. Beti benzi atmıştı, sarkık yanaklarından ter iniyordu ama birkaç kez gözlerini kırpıştırdıktan sonra toparlandı.</span></p>
				<p class="paragraf para-style-override-8"><span class="apple-style-span char-style-override-6">“Öldürülmemesinin nedeni, isyancıların merhamet etmesi değildi,” dedi. “Tek nedeni, başyargıçla daha çok eğlenebilecek olmalarıydı. Bu yüzden Fanning’i tozun içinde baygın halde bırakıp sarayın içine koştular. Başka bir dostumla birlikte zavallı adamı kaldırıp yakınlarda bir yere sığınacaktık ki kalabalık etrafımızı çevirdi. İşte bu hale böyle geldim,” dedi, kırık tahtasına henüz konmuş kolunu kaldırarak. Gözünün kenarındaki yaraya ve kırık dişine dokundu.</span></p>
				<p class="paragraf para-style-override-8"><span class="apple-style-span char-style-override-6">Kaşlarını çatarak bana baktı.</span></p>
				<p class="paragraf para-style-override-8"><span class="apple-style-span char-style-override-6">“Bana inanın hanımefendi, umarım insanlardan bazıları isyancıların isimlerini vermeye karar verirler de isyancılar böylesi barbarca saldırıları yüzünden cezalandırılırlar -bana saldıranları bulsam, onları Hükümetin adaletine bırakmazdım. Bırakmamam gerekir!”</span></p>
				<p class="paragraf para-style-override-8"><span class="apple-style-span char-style-override-6">Yavaşça yumruklarını sıktı, sanki o gaddar adamlardan birinin masamın altında saklandığından şüphelenir gibi bana baktı. Brianna endişeli bir şekilde arkama geçti. Belli ki o da tıpkı benim gibi, Hobson’ı ve Fowles’ı düşünmüştü. Hillsborough’ta ne yapmış olursa olsun, Abel MacLennan’ın masum bir görgü tanığı olduğunu düşünmek istiyordum.</span></p>
				<p class="paragraf para-style-override-8"><span class="apple-style-span char-style-override-6">Tarafsızca bir şeyler geveledikten sonra yarayı dezenfekte etmek ve anestezi uygulamak için kullandığım ham viski şişesini çıkardım. Bunu görmek Bay Goodwin’i oldukça neşelendirmiş gibiydi.</span></p>
				<p class="paragraf para-style-override-8"><span class="apple-style-span char-style-override-6">“Gücünüzü... geri kazanmanız için biraz viski,” dedim, bir bardak doldurarak. Ağzını da böylelikle dezenfekte edebilirdi. “Yutmadan biraz ağzınızda tutun, dişinizi uyuşturmaya yardım eder.”</span></p>
				<p class="paragraf para-style-override-8"><span class="apple-style-span char-style-override-6">Bay Goodwin viskiden büyük bir yudum aldı, yanakları vıraklamaktan çatlayacak bir kurbağa gibi şişti. Bree’ye döndüm. Biraz solgun görünüyordu. Bunun nedeni Bay Goodwin’in hikâyesi mi, yoksa dişlerinin görüntüsü müydü, bilmiyorum.</span></p>
				<p class="paragraf para-style-override-8"><span class="apple-style-span char-style-override-6">“Bu sabah sana daha fazla ihtiyacım olacağını sanmıyorum tatlım,” dedim, kolunu okşayarak. “Neden gidip Jocasta’nın akşamki düğüne hazır olup olmadığına bakmıyorsun?”</span></p>
				<p class="paragraf para-style-override-8"><span class="apple-style-span char-style-override-6">“Emin misin anne?” Daha soruyu sorarken, kan lekeli önlüğünü çıkarıp yumak haline getirmişti bile. Yolun başına baktığını görünce ben de gözlerimi o yöne çevirdim. Roger bir çalının arkasında gözlerini Bree’ye dikmiş gizleniyordu. Bree ona doğru döndüğünde Roger’ın gözlerinin parladığını gördüm, bu içimi ısıtmıştı. Evet, her şey yolundaydı.</span></p>
				<p class="paragraf para-style-override-8"><span class="apple-style-span char-style-override-6">“Pekâlâ Bay Goodwin. Bir yudum daha alın, şu işi de halledelim.” Gülümseyerek hastama dönüp pensi aldım.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-14-backlink" id="footnote-225-14">14</a>	<span class="dip-notlar" style="font-size:1em;">(Gal.) Oğlum. (ç.n.)</span></p>
					</div>
				</div>
			</div>
		</div>
	</body>
</html>