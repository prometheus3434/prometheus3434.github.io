<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-23.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-23.html" xml:lang="tr-TR">
			<div class="Basic-Text-Frame">
				<p class="split"/>
				<p class="sayi"><span class="bold">23 ŞAİR</span></p>
				<p class="paragraf"/>
				<p class="paragraf para-style-override-8"><span class="char-style-override-6">Roger nihayet kendi kapısına vardığında hava tamamen kararmıştı ama pencereler davetkâr bir şekilde parlıyor, bacadan sıcaklık ve yemek vaat eden kıvılcımlar yükseliyordu. Yorgundu, üşümüştü, çok açtı ve evine karşı -aslında ertesi gün gitmek zorunda olduğunu bildiği için daha da yoğun bir şekilde- minnettardı.</span></p>
				<p class="paragraf para-style-override-8"><span class="char-style-override-6">“Brianna?” İçeri girdi, loş ışıkta gözlerini kısarak karısını aradı.</span></p>
				<p class="paragraf para-style-override-8"><span class="char-style-override-6">“Gelmişsin! Çok geç kaldın! Neredeydin?” Brianna arkadaki küçük odadan kucağında bebeğiyle ve göğsünde ekose bir bez yığınıyla çıktı. Roger’ı öpmek için eğilip, dudaklarında baştan çıkarıcı bir erik reçeli tadı bıraktı.</span></p>
				<p class="paragraf para-style-override-8"><span class="char-style-override-6">“Son on saatte ayaklarıma kara sular indi,” dedi, Brianna’nın göğsündeki bezi alıp yatağa attı. “Efsanevi bir Hollandalı aileyi arıyordum. Gelip beni düzgün bir şekilde öper misin?”</span></p>
				<p class="paragraf para-style-override-8"><span class="char-style-override-6">Roger’ın söylediğini yapıp boştaki elini beline sarıp onu erik kokulu öpücüklere boğdu. Bu Roger’a ne kadar aç olduğunu hatırlatsa da yemek biraz daha bekleyebilirdi. Bebeğin ise başka fikirleri vardı. Öyle gürültülü bir şekilde ağladı ki Brianna yüzünü buruşturup aceleyle geri çekilmek zorunda kaldı.</span></p>
				<p class="paragraf para-style-override-8"><span class="char-style-override-6">“Hâlâ diş mi çıkarıyor?” diye sordu Roger. Çocuğunun kızarıp şişen yüzünü inceledi. Sümükten, tükürükten ve gözyaşlarından yüzü parlıyordu.</span></p>
				<p class="paragraf para-style-override-8"><span class="char-style-override-6">“Nereden bildin?” dedi Brianna sert bir şekilde. “Onu birazcık tutar mısın?” Jemmy’yi babasının kollarına bırakıp gömleğini çekiştirdi. Yeşil kumaş ıslaklıktan buruş buruş olmuş, sıçrayan süt lekeleriyle dolmuştu. Göğüslerinden birini çıkardı, Jemmy’yi kucağına alıp ateşin yanındaki emzirme sandalyesine oturdu.</span></p>
				<p class="paragraf para-style-override-8"><span class="char-style-override-6">“Bütün gün mızıldanıp durdu,” dedi başını sallayarak. Bebek bir yandan ciyaklayıp bir yandan huysuz bir şekilde annesinin memesini emiyordu. “Birkaç dakikadan fazla emmeyecek. Emse de tükürüyor. Kucağına aldığında ağlıyor, indirdiğinde de çığlık atıyor.” Elini bitkin bir şekilde saçlarında gezdirdi. “Bütün gün boyunca timsahlarla güreşmişim gibi hissediyorum.”</span></p>
				<p class="paragraf para-style-override-8"><span class="char-style-override-6">“Ah, hmm. Çok kötü.” Roger dikkat çekmemeye çalışarak ağrıyan belini okşadı. Çenesiyle yatağı işaret etti. “O kumaş ne için?”</span></p>
				<p class="paragraf para-style-override-8"><span class="char-style-override-6">“Ah, unutmuşum, o senin.” Brianna bir anlığına tepinen çocuğunu bırakıp, üstü başı dağılmış olan Roger’a baktı. “Babam bunu bu gece giymen için getirdi. Yüzünde kocaman bir çamur lekesi var bu arada. Düştün mü?”</span></p>
				<p class="paragraf para-style-override-8"><span class="char-style-override-6">“Birçok kez.” Hafifçe topallayarak lavaboya doğru yürüdü. Ceketinin bir kolu ve pantolonunun dizi çamurla kaplıydı. Gömleğinin yakasından içeri giren kuru yapraklardan kurtulmak için göğsünü ovuşturdu.</span></p>
				<p class="paragraf para-style-override-8"><span class="char-style-override-6">“Öyle mi? Çok kötü. Şş, şş, şş.” Çocuğu sallayarak şarkı söyledi. “Canın acıdı mı?”</span></p>
				<p class="paragraf para-style-override-8"><span class="char-style-override-6">“Ah, hayır, sorun yok.” Ceketini çıkarıp sırtını döndü, maşrapadan kâseye su döktü. Jemmy’nin ciyaklamalarını dinleyip, gizlice ertesi gece evden ayrılmadan Brianna’yla sevişebilmenin yollarını hesap ederek yüzüne soğuk su çarptı. Jemmy’nin dişi ve büyükbabasının planları arasında şansları çok az gibiydi ama umut sonsuzdu.</span></p>
				<p class="paragraf para-style-override-8"><span class="char-style-override-6">Yemek bulma umuduyla etrafına bakınırken havluyla yüzünü kuruladı. Havada keskin bir sirke kokusu olmasına rağmen masa ve ocak da boştu.</span></p>
				<p class="paragraf para-style-override-8"><span class="char-style-override-6">“Lahana turşusu?” diyerek tahmin yürüttü. Kokuyu almaya çalışıyordu. “Müllerler mi?”</span></p>
				<p class="paragraf para-style-override-8"><span class="char-style-override-6">“İki büyük kavanoz turşu getirdiler,” dedi Brianna. Taş bir çanağın gölgeler arasında durduğu köşeyi işaret etti. “Bu bizimki. Dışarıdayken yiyecek bir şeyler bulabildin mi?”</span></p>
				<p class="paragraf para-style-override-8"><span class="char-style-override-6">“Hayır.” Karnı gürültülü bir şekilde guruldadı. Belli ki tek seçenek oysa, soğuk lahana turşusuna razı olacaktı. Aslında büyük evde muhakkak yemek olmalıydı. Bu düşünceyle neşelenip pantolonunu giydi, kemerli bir atkı yapmak için ekose kumaşı katlamaya başladı.</span></p>
				<p class="paragraf para-style-override-8"><span class="char-style-override-6">Jemmy biraz sakinleşmişti. Artık annesi onu salladığında yalnızca rahatsızlığını belirten kesik kesik inlemeler çıkarıyordu.</span></p>
				<p class="paragraf para-style-override-8"><span class="char-style-override-6">“Efsanevi Hollandalılar da kim?” diye sordu Brianna. Çocuğu sallamaya devam etse de bir süreliğine dikkatini başka bir konuya verebilirdi.</span></p>
				<p class="paragraf para-style-override-8"><span class="char-style-override-6">“Jamie, Boiling Creek’e yerleştiğini duyduğu Hollandalı bir aileyi aramam için beni kuzeydoğuya yolladı. Adamlara milisin davetinden bahsedip eğer gelebilirlerse benimle gelmelerini söyleyecektim.” Yatağın üzerinde duran kumaşa suratını ekşiterek baktı. Böyle ekose bir şalı yalnızca iki kez takmıştı ve her ikisinde de yardım istemişti. “Sence bunu takmamın bir önemi var mı?”</span></p>
				<p class="paragraf para-style-override-8"><span class="char-style-override-6">Brianna gülerek söylendi.</span></p>
				<p class="paragraf para-style-override-8"><span class="char-style-override-6">“Bence bir şey giysen iyi edersin. Büyük eve üstünde yalnızca gömleğinle gidemezsin. Hollandalıları bulamadın mı yani?”</span></p>
				<p class="paragraf para-style-override-8"><span class="char-style-override-6">“Tahta ayakkabılarından fazlasını bulamadım.” Boling Creek olduğuna inandığı yeri bulmuştu ve kilometreler boyunca kıyıdan yukarı sürmüş, dalların altından geçmiş, cadıfındıklarıyla dolu patikaları aşmış ama yoluna çıkıp aniden sönen bir ateş gibi çalılıkların arasında kaybolan bir tilkiden daha büyük bir ize rastlamamıştı.</span></p>
				<p class="paragraf para-style-override-8"><span class="char-style-override-6">“Belki de taşınmışlardır. Yukarıya, Virginia’ya ya da Pennsylvania’ya gitmişlerdir.” Brianna anlayışlı bir şekilde konuşuyordu. Uzun ve yorucu geçen gün Roger için yenilgiyle bitmişti. Korkunç bir yenilgi değildi; Jamie yalnızca, “Bulabilirsen bul,” demişti ve eğer onları bulmuş olsaydı, 1960’ların Amsterdam’ında yaptığı kısa tatillerde edindiği sınırlı Hollandacasını anlamayacaklardı. Ya da ne olursa olsun gelmeyeceklerdi. Yine de bu küçük yenilginin nefesini sürekli ensesinde hissediyordu.</span></p>
				<p class="paragraf para-style-override-8"><span class="char-style-override-6">Kendisine sırıtarak bakan Brianna’ya döndü.</span></p>
				<p class="paragraf para-style-override-8"><span class="char-style-override-6">“Pekâlâ,” dedi pes ederek “Rahat rahat gül.” Kumaşın üstüne yatıp sosis gibi sarınma yöntemiyle kemerli şalı takmak, bir erkeğin yapabileceği en oturaklı hareketti. Jamie bunu ayakta da yapabilirdi ama onun bu konuda çok deneyimi vardı.</span></p>
				<p class="paragraf para-style-override-8"><span class="char-style-override-6">Biraz abartılı olan bu tepinmelerinin ödülü, Brianna’nın bebeğin üzerinde sakinleştirici bir etki bırakan kahkahaları oldu. Roger son düzeltmeleri yaparken anne ve çocuğu kıpkırmızı ama mutluydular.</span></p>
				<p class="paragraf para-style-override-8"><span class="char-style-override-6">Roger tuhaf hareketlerle giyinme işlemini tamamlayınca, Bree de tek eliyle bacağına vurarak onu alkışladı.</span></p>
				<p class="paragraf para-style-override-8"><span class="char-style-override-6">“Harika,” dedi, gözleriyle kocasını süzerek. “Babayı gördün mü? Baba çok güzel oldu!” Jemmy, önündeki bu ihtişamlı adama ağzı açık bir şekilde baktı. Yüzünde yavaş yavaş kocaman bir gülümseme oluşmuştu. Ağzının kenarından salyası akıyordu.</span></p>
				<p class="paragraf para-style-override-8"><span class="char-style-override-6">Roger hâlâ aç, yorgun ve bitkindi. Ama bu o kadar da önemli değildi. Gülümseyip kollarını bebeğe uzattı.</span></p>
				<p class="paragraf para-style-override-8"><span class="char-style-override-6">“Değiştirelim mi? Karnı doyduysa ve altı kuruysa onu eve çıkarayım -sana da toparlanman için biraz zaman kalsın.”</span></p>
				<p class="paragraf para-style-override-8"><span class="char-style-override-6">“Toparlanmaya ihtiyacım olduğunu mu düşünüyorsun?” Brianna uzun ve dik burnunun üzerinden kocasına sert bir bakış fırlattı. Saçları tel tel olmuş, elbisesi sanki haftalardır onunla uyuyormuş gibi buruşmuştu. Tek göğsünün üst kıvrımında ise koyu renk bir reçel lekesi vardı.</span></p>
				<p class="paragraf para-style-override-8"><span class="char-style-override-6">“Harika görünüyorsun,” dedi, eğilip Jemmy’yi ustaca kaldırdı. “Sus, </span><span class="italik char-style-override-6">a bhalaich</span><span class="char-style-override-6">. Annenden bıktın belki ama o da senden biraz bıktı. Benimle gel sen.”</span></p>
				<p class="paragraf para-style-override-8"><span class="char-style-override-6">“Gitarını unutma!” diye seslendi Bree, kapıya doğru seğirten Roger’ın arkasından.</span></p>
				<p class="paragraf para-style-override-8"><span class="char-style-override-6">“Ne?”</span></p>
				<p class="paragraf para-style-override-8"><span class="char-style-override-6">“Babam şarkı söylemeni istiyor. Dur, bana bir liste verdi.”</span></p>
				<p class="paragraf para-style-override-8"><span class="char-style-override-6">“Liste mi? Ne listesi?” Roger’ın bildiğine göre Jamie Fraser müziğe pek önem vermezdi. Pek kabul etmese de onun en büyük yeteneğine değer vermemesi onu biraz hüzünlendirirdi.</span></p>
				<p class="paragraf para-style-override-8"><span class="char-style-override-6">“Şarkı listesi tabii ki.” Alnını kırıştırıp listeyi hatırlamaya çalıştı. “ ‘Ho Ro!’, ‘Birniebouzle,’ ve ‘Büyük Silkie’ çalmanı istiyor. Aralarında başka şeyler de çalabileceğini söyledi ama bunları mutlaka istiyormuş. Sonra savaş çığırtkanlığına geçilebilirmiş. Tabii babam bunu böyle söylemiyor. Ama işte o ‘Killiecrankie’, ‘Cromdale Ovaları,’ ve ‘Sherrifsmuir Dövüşü’ gibi daha eski şarkıları kastediyorum. Gerçi babam ‘Johnnie Cope’ dışında 45’lerden bir şarkı duymak istemiyor. Bu şarkıyı da sonlara doğru istiyor ve- ”</span></p>
				<p class="paragraf para-style-override-8"><span class="char-style-override-6">Roger, Jemmy’nin ayaklarını şalından çekerek Bree’ye baktı.</span></p>
				<p class="paragraf para-style-override-8"><span class="char-style-override-6">“Tercihleri şöyle dursun, babanın bu kadar çok şarkı ismi bildiğini bile tahmin etmezdim.”</span></p>
				<p class="paragraf para-style-override-8"><span class="char-style-override-6">Brianna kalkıp saçlarını tutturduğu uzun tahta firketeyi çıkardı. Parıltılı kırmızı çağlayan omuzlarına ve yüzüne döküldü. İki elini bu kızıl kütlenin içine sokup saçlarını geriye attı.</span></p>
				<p class="paragraf para-style-override-8"><span class="char-style-override-6">“Babamda müzik kulağı hiç yoktur. Annemin ritim yeteneği vardır ama babam notaları ayırt bile edemez.”</span></p>
				<p class="paragraf para-style-override-8"><span class="char-style-override-6">“Ben de öyle düşünmüştüm. Ama neden- ”</span></p>
				<p class="paragraf para-style-override-8"><span class="char-style-override-6">“Roger, o sadece dinler.” Bree darmadağın olan saçlarını tarayarak Roger’a baktı. “Ve izler. Sen o şarkıları çalarken insanların nasıl davrandıklarını ve hissettiklerini biliyor.”</span></p>
				<p class="paragraf para-style-override-8"><span class="char-style-override-6">“Öyle mi?” diye mırıldandı Roger. Fraser’ın bizzat takdir etmediği halde müziğin etkisini fark etmiş olması karşısında keyfi yerine gelmişti. “Demek insanları yumuşatmamı istiyor, öyle mi? Kendi amacını gerçekleştirmeden önce onları o ruh haline mi büründürmek istiyor?”</span></p>
				<p class="paragraf para-style-override-8"><span class="char-style-override-6">“Aynen.” Başını sallayıp korsesinin bağlarını çözmeye devam etti. Bir anda özgürlüğe kavuşan göğüsleri ince muslin iç gömleğinin altında yuvarlak ve artık serbesttiler.</span></p>
				<p class="paragraf para-style-override-8"><span class="char-style-override-6">Roger şalını gevşeterek ayağa kalktı. Bree kocasının hareketlendiğini fark edip bakışlarını ona doğru çevirdi. Yavaş yavaş ellerini yukarı çekti, göğüslerini avuçlayıp yukarı kaldırdı. Gözlerini Roger’ın gözlerine dikti, dudaklarında hafif bir gülümseme oluştu. Bir anlığına Roger sanki nefesi kesilmiş gibi hissetti. Oysa göğsü hızla inip kalkmaya devam ediyordu.</span></p>
				<p class="paragraf para-style-override-8"><span class="char-style-override-6">Sessizliği bozan ilk hareket Bree’den geldi. Ellerini bırakıp çarşafların durduğu sandığı karıştırmaya başladı.</span></p>
				<p class="paragraf para-style-override-8"><span class="char-style-override-6">“Aklından neler geçtiğini biliyor musun?” diye sordu Brianna. Sesi sandığın derinliklerinden boğuk boğuk duyuluyordu. “Sen gittiğinde o haç var mıydı?”</span></p>
				<p class="paragraf para-style-override-8"><span class="char-style-override-6">“Evet, haberim vardı.” Jemmy, tıpkı tepeden yukarı çıkmaya çabalayan bir oyuncak gibi oflayıp pufluyordu. Roger çocuğu kolunun altına aldı, bir eliyle de küçük şişman karnını okşadı. “O ateşten bir haç. Bunun ne demek olduğunu biliyor musun?”</span></p>
				<p class="paragraf para-style-override-8"><span class="char-style-override-6">Bree ellerinde temiz bir iç gömleğiyle kafasını sandıktan çıkardı. Şaşkın gibi bir hali vardı.</span></p>
				<p class="paragraf para-style-override-8"><span class="char-style-override-6">“Ateşten haç mı? Yani bahçede bir haç yakacağını mı söylüyorsun?”</span></p>
				<p class="paragraf para-style-override-8"><span class="char-style-override-6">“Yani tamamen yakmayacak, hayır.” </span><span class="italik char-style-override-6">Bodhránını</span><span class="char-style-override-6"> boştaki eliyle yere koyup parmağıyla davula vurarak gerginliğini kontrol etti. Ateşten haç geleneğini kısaca açıkladı. “Bu nadir görülen bir şeydir,” dedi. Davulu Jemmy’nin ulaşamayacağı bir yere yerleştirdi. “Ayaklanmadan sonra dağlarda yeniden yapıldığını pek sanmıyorum. Baban bunu bir kez gördüğünü söyledi. Gerçi burada yapılmak için fazla özel bir şey bu.”</span></p>
				<p class="paragraf para-style-override-8"><span class="char-style-override-6">Tarihi bir coşkuyla kızaran Roger, Brianna’nın konuyu dinlemeye pek de gönüllü olmadığını fark edemedi.</span></p>
				<p class="paragraf para-style-override-8"><span class="char-style-override-6">“Belki de öyledir,” diyerek kestirip attı. “Bilmiyorum... bu beni biraz rahatsız ediyor.”</span></p>
				<p class="paragraf para-style-override-8"><span class="char-style-override-6">“Öyle mi?” Roger şaşkınlıkla Bree’ye baktı. “Neden?”</span></p>
				<p class="paragraf para-style-override-8"><span class="char-style-override-6">Bree buruşuk gömleğini giyerken omuzlarını silkti.</span></p>
				<p class="paragraf para-style-override-8"><span class="char-style-override-6">“Bilmiyorum. Belki de televizyondaki akşam haberlerinde yanan haçlar gördüğüm içindir. KKK’i biliyorsundur, değil mi? Belki de Britanya’daki televizyonlarda böyle şeylerin haberini yapmıyorlardır ya da yapmamışlardır?”</span></p>
				<p class="paragraf para-style-override-8"><span class="char-style-override-6">“Ku Klux Klan mı?” Roger fanatik yobazlıktansa Brianna’nın çıplak göğüslerinin görüntüsüyle daha çok ilgileniyordu ama sohbete odaklanmak için çabaladı. “Ah, evet, duymuştum. Sence bu fikri nereden almışlardır?”</span></p>
				<p class="paragraf para-style-override-8"><span class="char-style-override-6">“Ne? Yani- ”</span></p>
				<p class="paragraf para-style-override-8"><span class="char-style-override-6">“Elbette,” dedi neşeyle. “Göçmen İskoç dağlılarından aldılar, kökleri onlara dayanıyor, doğru ya. O yüzden isimlerinde ‘Klan’ sözcüğü var, değil mi? Aklıma gelmişken,” diye ekledi meraklı bir şekilde, “bu gece olabilir, bağlantı burada. Yani geleneği eski dünyadan yeni dünyaya getiren fırsat bu fırsat. Olamaz mı?”</span></p>
				<p class="paragraf para-style-override-8"><span class="char-style-override-6">“Olamaz mı?” diye tekrarladı Brianna kısık sesle. Huzursuz bir şekilde mavi keten bir elbise çıkardı.</span></p>
				<p class="paragraf para-style-override-8"><span class="char-style-override-6">“Her şeyin başladığı bir yer vardır Bree,” dedi Roger daha kibar bir tavırla. “Genelde nereden başladığını bilemeyiz; bu sefer bilip bilmememizin bir önemi var mı? Ku Klux Klan en azından yüz yıl sonra ortaya çıkacak.” Jemmy’yi kalçasının üzerine doğru zıplatarak yukarı çekti. “Bunu biz görmeyeceğiz. Jeremiah da öyle. Hatta belki oğlu bile görmeyecek.”</span></p>
				<p class="paragraf para-style-override-8"><span class="char-style-override-6">“Harika,” dedi Bree soğuk bir şekilde. Korsesini giyip bağcıklarını bağlamaya başladı. “O halde torunumuzun torunu belki lider olur.”</span></p>
				<p class="paragraf para-style-override-8"><span class="char-style-override-6">Roger güldü.</span></p>
				<p class="paragraf para-style-override-8"><span class="char-style-override-6">“Evet, belki. Ama bu gece lider senin baban.”</span></p>
			</div>
		</div>
	</body>
</html>