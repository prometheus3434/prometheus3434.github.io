<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-31.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-31.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-3-5"><span class="bold">30 ŞEYTANIN DÖLÜ</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="char-style-override-6">Bayan Macleod ve iki çocuğu, Evan Lindsay’in karısıyla kalmaya gitmişti ve MacLeod kardeşlerin, Geordie Chisholm’un ve iki büyük oğlunun milislerle gidişiyle büyük evdeki kalabalık önemli derecede azalmıştı. Bayan Chisholm’un hâlâ evde olması nedeniyle Brianna evin çok da rahatladığını düşünmüyordu.</span></p>
				<p class="paragraf para-style-override-8"><span class="char-style-override-6">Sorun yalnızca Bayan Chisholm değildi; sorun Bayan Chisholm’ün beş küçük çocuğuydu. Hepsi erkekti ve -Bayan Bug’ın tabiriyle- ‘şeytanın dölleri’ydi. Evin diğer sakinleri fikirlerini beyan etmede Bayan Bug’dan daha az samimi de olsalar, aralarında gözle görülür bir fikir birliği vardı. Brianna üç yaşındaki ikiz oğlanların bunda etkisinin büyük olduğunu düşünüyordu. Jemmy’yi ürpererek seyredip, geleceğinin nasıl olacağını hayal etti.</span></p>
				<p class="paragraf para-style-override-8"><span class="char-style-override-6">Brianna’nın yazı yazabilmek amacıyla, kısmen de olsa yalnız kalabilmeyi umarak çekildiği Jamie’nin çalışma odasının kiliminde uyuyan Jemmy, şimdilik yaramaz bir çocuk olacağına dair herhangi bir belirti göstermiyordu</span></p>
				<p class="paragraf para-style-override-8"><span class="char-style-override-6">Bayan Bug sekiz yaşındaki Thomas’a, altı yaşındaki Anthony’ye ve beş yaşındaki Toby Chisholm’e, Bayan Fraser’ın cadı olduğunu söylemişti; eğer muayene odasındaki eşyalara herhangi bir zarar gelirse, Beyaz Leydi onları kurbağaya çevirecekti. Bu onları odadan uzak tutmaya yetmemişti. Hatta tam tersi olmuştu; bundan fazlasıyla etkilenmişlerdi ama yine de şimdilik çok fazla kırıp dökmelerini de engellemişti.</span></p>
				<p class="paragraf para-style-override-8"><span class="char-style-override-6">Jamie’nin hokkası masada duruyordu; ağzı büyük bir meşe palamuduyla kapanmış derin bir kabaktı. Bitişiğinde ise titizce sivriltilmiş hindi tüyü kalemi vardı. Annelik Brianna’ya tesadüfî anları yakalamayı öğretmişti ve bu anı yakaladı. Düşündüklerini yazdığı küçük güncesinin kapağını açtı.</span></p>
				<p class="paragraf para-style-override-8"><span class="italik char-style-override-6">Dün gece rüyamda sabun yaptığımı gördüm. Henüz kendim sabun yapmamıştım ama dün yerleri sildim ve yatağa gittiğimde sabunun kokusu ellerimden henüz çıkmamıştı. Kötü bir koku bu, asitle kül arası, domuz yağından yapıldığı için berbat bir kokusu var. Uzun zaman önce ölmüş bir şey gibi kokuyor.</span></p>
				<p class="paragraf para-style-override-8"><span class="italik char-style-override-6">Kül suyu elde etmek için külle dolu bir çaydanlığa su döküyordum. Suyu döktükçe küllü su oluşuyordu. Çaydanlıktan zehirli duman bulutları yükseliyordu; duman sarı renkteydi.</span></p>
				<p class="paragraf para-style-override-8"><span class="italik char-style-override-6">Babam bana kül suyuyla karıştırmam için büyük bir kâse domuz yağı getirdi ve içinde de bebek parmakları vardı. Ama o sırada bunun tuhaf olduğunu düşündüğümü hatırlamıyorum.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Brianna yukarıdan, sanki bir sürü insan zıplayıp karyolanın üzerine atlıyormuş hissi veren bir dizi çarpma gürültüsünü duymazlıktan gelmeye çalıştı. Gürültü birden durdu ve ardından kulakları tırmalayan bir çığlık duyuldu. Çığlığın ardından ise gürültülü bir tokat sesi ve çeşitli tizlikte bir sürü çığlık evi titretti.</span></p>
				<p class="paragraf para-style-override-8"><span class="char-style-override-6">Gözlerini sıkı sıkı kapadı, kavga sesleri duydukça irkildi. Kısa bir süre sonra merdivenlerden inmeye başladılar. Şaşkınlık içinde ama korkmuş gibi görünmeyen Jemmy’ye bakıp -Tanrım, bebeğin buna alışmaya başladığını düşündü- hindi tüyü kalemi bırakıp kalktı, içini çekti.</span></p>
				<p class="paragraf para-style-override-8"><span class="char-style-override-6">Bay Bug çiftlikle ve hayvanlarla ilgilenmek ve fiziksel tehditleri uzaklaştırmak için oradaydı; Bay Weymss ateş için odun kesecek, su getirecek ve evi koruyacaktı. Ama Bay Bug sessiz, Bay Weymss ise utangaçtı ve haliyle Jamie, Brianna’ya görevler vermişti. Bundan böyle o bütün kavgalarda yargıçtı. </span></p>
				<p class="paragraf para-style-override-8"><span class="char-style-override-6">Çalışma odasının kapısını açıp çetenin başında meydan okurcasına dikildi. Yüzü -her zamanki gibi- kıpkırmızı olan Bayan Bug öfkeden kuduruyordu. Bayan Chisholm da anne olmasının verdiği bir kinle doluydu. Yüzü patlıcan moruna dönen küçük Bayan Aberfeldy iki yaşındaki kızı Ruth’u korumak için göğsünde sıkıca tutuyordu. Gözyaşları içindeki Tony ve Toby Chisholm’un ağzı yüzü sümük olmuştu. Toby’nin yüzünde kırmızı bir el izi vardı; küçük Ruthie’nin saçlarının bir tarafı, diğer tarafına göre daha seyrekti. Hepsi bir ağızdan konuşmaya başladılar.</span></p>
				<p class="paragraf para-style-override-8"><span class="char-style-override-6">“... vahşi kırmızılar!”</span></p>
				<p class="paragraf para-style-override-8"><span class="char-style-override-6">“... Bebeğimiz güzelim saçları!”</span></p>
				<p class="paragraf para-style-override-8"><span class="char-style-override-6">“O başlattı!”</span></p>
				<p class="paragraf para-style-override-8"><span class="char-style-override-6">“... Nasıl benim oğluma vurmaya cüret edersin!”</span></p>
				<p class="paragraf para-style-override-8"><span class="char-style-override-6">“Biz sadece kafa derisi yüzmece oynuyorduk hanımefendi...”</span></p>
				<p class="paragraf para-style-override-8"><span class="char-style-override-6">“... ÜHÜÜÜÜÜÜÜÜÜÜÜÜÜÜÜÜ!”</span></p>
				<p class="paragraf para-style-override-8"><span class="char-style-override-6">“... şeytanın dölü kuş tüyü yatağımda kocaman bir delik açmış!”</span></p>
				<p class="paragraf para-style-override-8"><span class="char-style-override-6">“Baksana şu yaptığına, pis ihtiyar cadı!”</span></p>
				<p class="paragraf para-style-override-8"><span class="char-style-override-6">“Baksana yaptıklarına!”</span></p>
				<p class="paragraf para-style-override-8"><span class="char-style-override-6">“Siz bakın madam, sadece...”</span></p>
				<p class="paragraf para-style-override-8"><span class="char-style-override-6">“AAAAAAAAAAAAAAA!”</span></p>
				<p class="paragraf para-style-override-8"><span class="char-style-override-6">Brianna koridora çıkıp kapıyı arkasından çarptı. Sert bir kapıydı ve sonuç olarak çıkardığı gürültü geçici olarak herkesi susturmaya yetti. Öte yandan Jemmy ağlamaya başladı ama Brianna onu duymazlıktan gelmek zorundaydı.</span></p>
				<p class="paragraf para-style-override-8"><span class="char-style-override-6">Derin bir nefes aldı, kendini arbedeye hazırladı, sonra fikrini değiştirdi. Onlarla grup halinde anlaşmaya çalışmanın yaratacağı bitmek bilmez kavgayı göze alamazdı. Bölüp fethetmek tek yoldu.</span></p>
				<p class="paragraf para-style-override-8"><span class="char-style-override-6">“Ben yazı yazıyorum,” dedi. Etrafındaki yüzlere gözlerini kısarak baktı. “Önemli bir şey.” Bayan Aberfeldy bu açıklamadan etkilenmiş görünüyordu; Bayan Chisholm hakarete uğramış hissediyordu; Bayan Bug ise şaşırmıştı.</span></p>
				<p class="paragraf para-style-override-8"><span class="char-style-override-6">Herkese bakarak sakince başını salladı.</span></p>
				<p class="paragraf para-style-override-8"><span class="char-style-override-6">“Bu konu hakkında hepinizle sonra konuşacağım. Tamam mı?”</span></p>
				<p class="paragraf para-style-override-8"><span class="char-style-override-6">Kapıyı açtı, içeri girdi, üç patlak gözü arkasında bırakıp çok nazik bir şekilde kapıyı kapadı, sonra kapıya yaslandı, gözlerini kapadı ve tuttuğu nefesini bıraktı.</span></p>
				<p class="paragraf para-style-override-8"><span class="char-style-override-6">Kapının dışı sessizdi. Sonra birden Bayan Chisholm’un mızıldandığını duydu. Ayak sesleri sağa sola dağıldı. Biri yukarı çıktı, diğeri mutfağa doğru seğirtti, daha ağır olanı ise holün karşısındaki muayene odasına gitti. Ön kapının önündeki küçük ayak sesleri Tony ile Toby’nin kaçtıklarının işaretiydi.</span></p>
				<p class="paragraf para-style-override-8"><span class="char-style-override-6">Jemmy annesini görünce ağlamayı kesip başparmağını emmeye başladı.</span></p>
				<p class="paragraf para-style-override-8"><span class="char-style-override-6">“Umarım Bayan Chisholm otlar hakkında hiçbir şey bilmiyordur,” dedi fısıldayarak. “Eminim büyükannen orada zehir saklıyordur.” Annesinin en azından testere ve neşter kutusunu yanında götürmesi iyi olmuştu.</span></p>
				<p class="paragraf para-style-override-8"><span class="char-style-override-6">Bir süre durup etrafı dinledi. Cam kırılma sesi yoktu. Belki Bayan Chisholm, Bayan Aberfeldy’i ve Bayan Bug’ı görmemek için muayene odasına girmişti. Brianna, babasının çalışma masası olarak kullandığı küçük masanın yanındaki arkası düz iskemleye oturdu. Ya da belki Bayan Chisholm, Brianna’yı kendi dertlerinin tuzağına düşürmek istemişti.</span></p>
				<p class="paragraf para-style-override-8"><span class="char-style-override-6">Jemmy ayaklarını havaya kaldırmış, sırt üstü yatıyordu. Bir yerlerden bulduğu peksimeti mutluluk içinde kemiriyordu. Brianna’nın güncesi yere düşmüştü. Bayan Chisholm’ün odadan çıktığını duyunca kalemi hızla eline alıp raftan da büyük bir defter aldı.</span></p>
				<p class="paragraf para-style-override-8"><span class="char-style-override-6">Kapı bir iki santimetre aralandı. Brianna abartılı bir konsantrasyonla kaşlarını çatarak önündeki sayfaya bakıp içi boş tüy kalemle bir şeyler karalarken kısa bir sessizlik oldu. Kapı kapandı.</span></p>
				<p class="paragraf para-style-override-8"><span class="char-style-override-6">“Sürtük,” dedi fısıldayarak. Jemmy soru sorar gibi bir ses çıkardı. Brianna bebeğine bakıp, “Bunu duymadın, tamam mı?” dedi.</span></p>
				<p class="paragraf para-style-override-8"><span class="char-style-override-6">Jemmy neşeli bir ses çıkarıp ekmeğinden kalan ıslak kırıntıları sol burun deliğine soktu. Brianna kırıntıyı burnundan çıkartmak için içgüdüsel bir hareketle çocuğa doğru eğildi, neden sonra aniden kendini durdurdu. Bu sabah daha fazla tartışma çekecek halde değildi. Aynı şey öğleden sonrası için de geçerliydi.</span></p>
				<p class="paragraf para-style-override-8"><span class="char-style-override-6">Siyah tüy kalemi defterin sayfasına düşünceli bir şekilde dokundurdu. Bir şey yapmalıydı ve çabuk olmalıydı. Bayan Chisholm ölümcül köpeküzümünü bulmuş olabilirdi ve Bayan Bug’ın baltası olduğunu biliyordu.</span></p>
				<p class="paragraf para-style-override-8"><span class="char-style-override-6">Bayan Chisholm kilo ve boy olarak avantajlıydı ama Brianna parasını, hile ve ihanet konusunda Bayan Bug’a oynardı. Zavallı küçük Bayan Aberfeldy ise çapraz ateşe maruz kalmış ve sözlü mermilerin hedefi olmuştu. </span></p>
				<p class="paragraf para-style-override-8"><span class="char-style-override-6">Babası cazibesi ve erkek otoritesiyle onları dize getirirdi. Bunu düşünmek onu güldürmüştü. Gel, derdi birine ve o da kedi Adso gibi mırlayarak ayaklarına kapanırdı. Diğerine git, derdi ve o da derhal mutfağa gidip tereyağlı kek pişirirdi.</span></p>
				<p class="paragraf para-style-override-8"><span class="char-style-override-6">Annesi ilk fırsatta evden kaçar -uzaktaki bir hastayı tedavi etmek ya da tıbbi otlar toplamak için- ve kendi aralarında kavga etmeleri için onları yalnız bırakır, eve yalnızca tarafsızlık sağlandığında dönerdi. Annesinin kısrağının eyerine oturduğunda yüzünde oluşan rahatlama ifadesi -ya da kızına bakarken yüzündeki özür diler ifade- Brianna’nın gözünden kaçmamıştı. Jemmy’yi alıp tepelerde koşma isteği çok güçlü de olsa, hiçbir taktik ona işlemiyordu.</span></p>
				<p class="paragraf para-style-override-8"><span class="char-style-override-6">Erkeklerin gitmesinden sonra, belki de yüzüncü kez tutkulu bir şekilde onlarla gitmiş olmayı diledi. Altında koca bir atın hareket ettiğini, temiz, soğuk havanın ciğerlerine dolduğunu, güneşin ışıltılarının saçlarına vurduğu Roger’ın yanında olduğunu ve birlikte maceralar yaşamayı hayal etti.</span></p>
				<p class="paragraf para-style-override-8"><span class="char-style-override-6">Ona olan özlemi, kemikteki bir kırık gibi sızım sızım sızlıyordu. Eğer savaş gerçekten çıkarsa ne kadar süre birbirlerinden uzak kalacaklardı? Sonrasında aklına düşen ihtimali unutmak için bu düşünceyi bir kenara bıraktı; savaş çıkarsa -düşük de olsa- hasta ya da yaralı dönme, hatta hiç dönmeme ihtimali vardı.</span></p>
				<p class="paragraf para-style-override-8"><span class="char-style-override-6">“Savaş olmayacak,” dedi keskin bir dille, sesli olarak. “Bir iki hafta içinde geri dönecekler.”</span></p>
				<p class="paragraf para-style-override-8"><span class="char-style-override-6">Buz yüklü yağmur büyük bir şıngırtıyla pencereye vurdu. Hava soğuyordu; karanlık çöktüğünde kar da başlamış olacaktı. Şalını omuzlarına sararak titredi. Yeterince sıcak olup olmadığını kontrol etmek için Jem’e baktı. Pijaması karnına kadar çıkmış, bezi sırılsıklam olmuş ve çorabının teki yere düşerek küçük pembe ayağını çıplak bırakmıştı. </span></p>
				<p class="paragraf para-style-override-8"><span class="char-style-override-6">Şüpheli gözlerle baktı ama Jem oldukça mutlu görünüyordu ve köşedeki mangal odayı yeterince ısıtıyordu.</span></p>
				<p class="paragraf para-style-override-8"><span class="char-style-override-6">“Pekâlâ,” diyip iç çekti. Yanında Jem vardı ve hepsi buydu. O halde sorun, bu üç ifrit onu çileden çıkarmadan ya da birbirlerini merdaneyle veya şişle öldürmeden onlarla anlaşmanın bir yolunu bulmaktı. </span></p>
				<p class="paragraf para-style-override-8"><span class="char-style-override-6">“Mantıklı,” dedi Jemmy’ye. Sandalyesinde dik oturup kalemi Jemmy’ye çevirdi. “Mantıklı bir yolu olmalı. Bir yamyamı, bir misyoneri ve bir keçiyi aynı kanonun içinde nehrin karşı tarafına geçirmek gibi. Bunu bir düşüneyim.”</span></p>
				<p class="paragraf para-style-override-8"><span class="char-style-override-6">Jem, ne kadar çok saçma olsa da ayağını kırıntı dolu ağzına sokmaya çalışıyordu. </span></p>
				<p class="paragraf para-style-override-8"><span class="char-style-override-6">“Baban gibi davranmalısın,” dedi anlayışlı bir biçimde. Kalemi yerine koydu, defteri tam kapatacaktı ki bir anda sayfalardaki göz kamaştırıcı yazılar dikkatini çekti. Jamie’nin karakteristik dağınık yazısını her gördüğünde, ilk gördüğü anı hatırlayıp -mürekkebinin solduğu eski bir kanuni belgede- hâlâ biraz geriliyordu.</span></p>
				<p class="paragraf para-style-override-8"><span class="char-style-override-6">Bu mürekkep ilk başta parlak kahverengiydi ama zamanla koyulaşmıştı. Demirle mazı karışımı mürekkebin kuruyup tipik mavi-siyah rengine ulaşması için yaklaşık bir gün beklemek gerekiyordu.</span></p>
				<p class="paragraf para-style-override-8"><span class="char-style-override-6">Bu tam olarak bir defterden ziyade, çiftlikteki günlük olayları yazan bir kayıt defteriydi.</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="italik char-style-override-6">16 Temmuz - Papaz Gottfried’den iki şişe misket şarabı ve bir adet balta karşılığında altı yavru domuz aldım. Yavruları büyüyene dek ahırda tutacağım.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">17 Temmuz - Kovanlardan birindeki arılar öğleden sonra kovanlarından ayrılmaya başlayıp ahıra geldiler. Neyse ki karım arı sürüsünü yakalamayı başarıp hayvanları boş bir güğümün içine yerleştirdi. Ronnie Sinclair’in yeni bir kovan yapmasının şart olduğunu söylüyor.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">18 Temmuz - Halamdan, Grinder’s Creek’teki kereste fabrikasıyla ilgili tavsiye isteyen bir mektup aldım. Bir ay içinde oraya gidip durumu inceleyeceğimi söyleyen bir cevap yazdım. Mektubu, kazancın yarısını borç karşılığında alacağım 22 adet fıçıyla Cross Creek’e giden R. Sinclair ile yolladım. Yeni güğümün tutarını bu miktardan düşmek için anlaştım.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Yazılar, hatırlattıkları yaz günleri kadar huzurluydu. Omuzlarında oluşan kasılmaların yumuşadığını, aklının sakinleşip zorluklardan bir çıkış yolu aramaya hazır olduğunu hissetti.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">20 Temmuz - Aşağıdaki tarladaki arpalar çorap yığınlarım kadar yüksek. Gece yarısından hemen sonra kırmızı inek sağlıklı bir buzağı doğurdu. Her şey yolunda. Harika bir gün.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">21 Temmuz - Torunum kurdeşen döküyor. Beyaz dişi domuz yine ağılından kaçıp ormana gitti. Onu takip mi edeyim, yoksa onunla ilk karşılaşacak olan şanssız yırtıcı hayvana mı acıyayım, bilemedim. Huyları son birkaç gecedir çok az uyuyan kızıma çok benziyor...</span></p>
				<p class="paragraf para-style-override-8"/>
				<p class="paragraf para-style-override-9"><span class="char-style-override-6">Brianna kaşlarını çatarak sayfayı daha yakından inceledi.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">... çığlıklarından anladığım kadarıyla karım bağırsak iltihabı olduğunu ve geçeceğini söylüyor. Haklı olduğuna inanıyorum. Bu arada Brianna’yı ve çocuğu eski barakaya yerleştirdim. Zavallı kızım rahatlamasa da biz evde biraz rahatlamış olduk. Beyaz dişi domuz engellememe fırsat bırakmadan son batında doğan dört yavrusunu yedi.</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="char-style-override-6">“Seni aşağılık piç!” dedi. Beyaz domuz sorununu gayet iyi biliyordu ve onunla karşılaştırılmaktan hoşlanmamıştı. Annesinin bu çıkışını duyan Jemmy ekmeğini bırakıp kıpırdanmaya başladı.</span></p>
				<p class="paragraf para-style-override-8"><span class="char-style-override-6">“Hayır, hayır, sorun yok tatlım.” Ayağa kalkıp bebeği kollarına aldı, nazikçe sakinleştirmeye çalıştı. “Şişşt, bir şey yok. Annen büyükbabanla konuşuyor, hepsi bu. O kelimeyi duymadın, tamam mı? Şişt, şişt.”</span></p>
				<p class="paragraf para-style-override-8"><span class="char-style-override-6">Jemmy rahatlamıştı, yemeğine ulaşmak için küçük homurtular eşliğinde annesinin kollarından kurtulmaya çalıştı. Brianna yarısı çözünmüş nesneye iğrenerek baktı. Ekmek ıslak ve bayattı. Üstelik bir de kedi tüyüne benziyordu.</span></p>
				<p class="paragraf para-style-override-8"><span class="char-style-override-6">“Öğğ. Bunu gerçekten istemiyorsun, değil mi?”</span></p>
				<p class="paragraf para-style-override-8"><span class="char-style-override-6">Görünüşe göre istiyordu ve onu bu isteğinden ancak raftaki demir boğa halkası -erkek hayvanların burunlarına konan- vazgeçirebilirdi. Burun halkası talebini küçük bir ısırık doğruladı. Jemmy annesinin kucağına iyice yerleşip suçlayıcı yazıyı yine yeni baştan okumasına izin verdi.</span></p>
				<p class="paragraf para-style-override-8"><span class="char-style-override-6">“Hmm.” Arkasına yaslandı, Jemmy’yi kucağına daha rahat bir şekilde yerleştirdi. Artık Jemmy kolayca kalkabilse de boynu yuvarlak kafasını artık taşıyamayacak gibiydi. Brianna kara kara düşünerek deftere baktı.</span></p>
				<p class="paragraf para-style-override-8"><span class="char-style-override-6">“Eğer o yaşlı ka… yani Bayan Chisholm’ü kastediyorum, onu kulübeme alırsam, o ve korkunç küçük canavarları herkesin ayağının altından çekilmiş olur. Böylece... hmm. Eğer annemle babamın odasındaki karyolayı oraya taşırsam, Bayan Aberfeldy ve Ruthie, Lizzie ve babasıyla birlikte orada kalabilir. Bug çifti yeniden yalnız kalabilirler ve Bayan Bug şeytanlıklarını bir kenara bırakabilir... ee... neyse, sonra da sen ve ben onlar gelene kadar annemle babamın odasında uyuyabiliriz.”</span></p>
				<p class="paragraf para-style-override-8"><span class="char-style-override-6">Kulübesinden taşınma fikri hiç hoşuna gitmemişti. Orası onun özel yeri, ailesinin eviydi. Oraya gidip kapıyı kapadığında tüm karmaşayı ardında bırakıyordu. Eşyaları oradaydı; yarım bir tezgâh, kalaylı tabaklar, kendi boyadığı çömlekler -ona evinin kendine ait olduğunu hissettiren bütün küçük eşyalar.</span></p>
				<p class="paragraf para-style-override-8"><span class="char-style-override-6">Mülkiyet ve huzur dışında, orayı terk etmeye dair batıl inançları vardı. Kulübe, Roger’ın onunla paylaştığı evdi; onu terk etmek, geçici bir süreliğine de olsa, Roger’ın bir daha o evi Brianna’yla paylaşmak için geri dönemeyeceğini kabul etmek gibiydi.</span></p>
				<p class="paragraf para-style-override-8"><span class="char-style-override-6">Oyuncağına odaklandığı için onu unutan Jemmy’yi daha sıkı tuttu. Halkayı tutan küçük tombik yumrukları salyadan parıldıyordu.</span></p>
				<p class="paragraf para-style-override-8"><span class="char-style-override-6">Hayır, kulübesinden vazgeçmeyi hiç mi hiç istemiyordu. Ama bu bir çözümdü ve üstelik mantıklı bir çözümdü. Bayan Chisholm bunu kabul edecek miydi? Kulübe büyük evden çok daha özensiz inşa edilmişti ve rahat değildi.</span></p>
				<p class="paragraf para-style-override-8"><span class="char-style-override-6">Yine de Bayan Chisholm’ün bu teklifi kabul edeceğinden emindi. Hayata bakışı, “Cennette kul olacağıma, cehennemde kral olurum,” olan bir kadındı. Başındaki derde rağmen korsesinin içinden yükselen küçük bir kahkaha hissetti.</span></p>
				<p class="paragraf para-style-override-8"><span class="char-style-override-6">Uzanıp defteri kapadı, sonra aldığı yere geri koymaya çalıştı. Bir eli Jemmy yüzünden dolu olduğu için diğer eliyle defteri yerine koymayı başaramadı. Defter masanın üzerine düştü.</span></p>
				<p class="paragraf para-style-override-8"><span class="char-style-override-6">“Lanet olsun,” diyerek söylendi, defteri toplamak için öne eğildi. Defterin içinden bir sürü sayfa saçılmıştı. Elinden geldiğince sayfaları yerine koymaya çalıştı.</span></p>
				<p class="paragraf para-style-override-8"><span class="char-style-override-6">İçlerinden biri mektuptu ve üzerinde mühür kalıntıları vardı. Gözüne gülümseyen bir yarım ay resmi takıldı. Bu Lord John Grey’in mührüydü. Bu Eylül’de yolladığı ve Dismal Swamp’teki geyik avı maceralarını yazdığı mektup olmalıydı; babası bunu ailesine defalarca okumuştu -Lord John komik bir mektup arkadaşıydı ve geyik avı, yaşaması çok güç olan rahatsızlıklar doğurmuştu ama bu rahatsızlıklar sonradan güzel anılara dönüşmüştü.</span></p>
				<p class="paragraf para-style-override-8"><span class="char-style-override-6">Bunu hatırlayıp gülümseyen Brianna başparmağıyla mektubu açtı. Hikâyeyi yeniden okumak için sabırsızlanıyordu ama aradığından daha farklı bir şeyle karşılaştı.</span></p>
				<p class="paragraf para-style-override-8"/>
				<p class="paragraf para-style-override-9"><span class="italik char-style-override-6">13 Ekim, M.S. 1770</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Bay James Fraser</span></p>
				<p class="paragraf para-style-override-8"><span class="italik char-style-override-6">Fraser Tepesi, Kuzey Carolina</span></p>
				<p class="paragraf para-style-override-8"/>
				<p class="paragraf para-style-override-9"><span class="italik char-style-override-6">Sevgili Jamie,</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Bu sabah, geçen haftadan beri üzerimize yağan yağmurun sesiyle ve yatağımın dibinde öten bir sürü tavuğun tatlı gıdaklamalarıyla uyandım. Sayısız boncuk gözün bakışları altında uyanınca bu durumun nedenini merak ettim. Sorup soruşturduğumda, son yağmurlar nedeniyle nehrin taşarak çeşitli işlerde yararlandığımız alet edevatı koyduğumuz depoyu ve kümesi yıktığını öğrendim. Kümesin içindekileri William (oğlum William’ı hatırlarsınız) ve sel sularını süpürgelerle durdurmaya çalışan iki hizmetçi kurtarmış. Selin bahtsız tüylü kurbanlarını uyuduğum odaya getirmek kimin fikriydi, bilmiyorum ve bu konuda şüphelerim var.</span></p>
				<p class="paragraf para-style-override-8"><span class="italik char-style-override-6">Odamdaki lazımlığı (tavukların bu imkânı paylaşabilmelerini isterdim, çişlerini tutamıyorlar) kullandıktan sonra giyindim ve nelerin kurtarılacağına bakmak için odamdan çıktım. Kümesin birkaç kirişi ve sac çatısı sağlamdı ama dışarıdaki tuvalet maalesef Poseidon’un -ya da bizimki kadar mütevazı bir nehre hangi küçük su tanrısı başkanlık ediyorsa onun- malı olmuştu.</span></p>
				<p class="paragraf para-style-override-8"><span class="italik char-style-override-6">Bizim için sakın endişelenmeyin; ev nehirden ve Rise of Ground’tan güvenli bir uzaklıkta. En kötü sel bile bizi yıkamaz. (Bahçedeki depo eski evin eklentisiydi ve daha sağlam bir depo henüz inşa edememiştik; bu küçük felaket, bize çeşitli işlerde yararlandığımız eşyalarımızı koyduğumuz bu depoyu yeni baştan inşa etme fırsatı sunduğu için aslında bize yararı dokunmuş oldu.)</span></p>
				<p class="paragraf para-style-override-8"/>
				<p class="paragraf para-style-override-9"><span class="char-style-override-6">Brianna bu küçük kelime oyununa gözlerini devirse de yine de gülümsedi. Jemmy halkasını düşürünce ağlamaya baladı. Brianna halkayı almak için yere eğilmişti ki birden gözüne bir sonraki paragrafın başındaki sözcükler ilişti.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Mektubunuzda Bay Stephen Bonnet’den bahsediyor, onun hakkında herhangi bir bilgim olup olmadığını soruyorsunuz. Onunla tanışmıştım, hatırlarsınız ama maalesef ne nasıl tanıştığımı hatırlıyorum, ne de dış görünüşünü. Bildiğiniz üzere kafamda, o anın hatırası olarak küçük bir delik var. (Sevgili karınıza artık iyileştiğimi, baş ağrısı dışında hiçbir sıkıntım kalmadığını söylerseniz sevinirim. Bunun dışında gümüş plaka hava soğuk olduğunda sızlıyor ve bu da sol gözümün sulanmasına ve burnumun epeyce akmasına neden oluyor. Ama bunun hiç önemi yok.)</span></p>
				<p class="paragraf para-style-override-8"><span class="italik char-style-override-6">Bay Bonnet’ye ve yaptıklarına olan merakınızı paylaştığım için, uzun süre adamı kıyıda yaşayan tanıdıklarıma sorup soruşturdum. Çevirdiği dolaplar bana adamın orada yaşadığını düşündürdü (kıyı ve sizin uzak kartal yuvanız arasındaki mesafeyi düşünecek olursak, bu oldukça iç rahatlatıcı bir durum). Nehir denize açıldığı için ara sıra akşam yemeğinde soframı</span><span class="char-style-override-6"> </span><span class="italik char-style-override-6">paylaştığım nehir kaptanlarının ve su haydutlarının bana adamdan haber getirebileceklerini düşündüm.</span></p>
				<p class="paragraf para-style-override-8"><span class="italik char-style-override-6">Bonnet’nin hâlâ insan içine çıkabiliyor olduğunu söylemekten rahatsızım ama hem iş hem de ahbaplık ilişkimiz beni hakkında öğrendiklerimi bildirmeye mecbur bırakıyor. Edindiğim tek tük bilgiler şunlar: Alçak herif suçunun farkında gibi görünüyor ve şimdiye kadarki hareketlerinde hep kurnazca davrandı. </span></p>
				<p class="paragraf para-style-override-8"/>
				<p class="paragraf para-style-override-9"><span class="char-style-override-6">Jemmy tekmeler savurup ciyaklıyordu. Brianna sanki transa geçmiş gibi eğilip halkayı yerden aldı. Gözlerini mektuptan bir an olsun ayırmadı.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Fransa’ya gittiği dışında hakkında pek az şey duydum -ki bu iyi bir haber. İki hafta önce Kaptan Liston adında (‘Kaptan’ kibarlık unvanından başka bir şey değildi; Kraliyet Donanması’nda çalıştığını söylüyordu ama en iyi tütünümden bir fıçının üzerine bahse girerim ki gemiyle uzaktan yakından alakası yoktu) bir misafir ağırladım ve o bana Bonnet hakkında en son haberleri verdi.</span></p>
				<p class="paragraf para-style-override-8"><span class="italik char-style-override-6">Liston, kendini Charleston Limanı’nda bulduğunda avam tabakadan birkaç arkadaşıyla karşılaşmış ve o arkadaşları Liston’ı, Şeytanın Camı denen bir kurumun içinde yapılacak olan bir horoz dövüşüne çağırmışlar. Oradaki güruhun içinde kibar giyimli bir adam dikkatini çekmiş. Liston adamın adının Bonnet olduğunu duymuş. Toprak sahibi, bu Bonnet’nin Kuzey Carolina kıyılarındaki kasabalarda yaptığı ticaretle tanınan, Outer Banks’teki bir kaçakçı olduğunu söylemiş. Wilmington, Edenton ve NewBern kasabalarının adamın ticareti sayesinde bağımsız olmaları nedeniyle adamla başa çıkamıyorlarmış.</span></p>
				<p class="paragraf para-style-override-8"><span class="italik char-style-override-6">Liston (söylediğine göre) dövüş sırasında bahis nedeniyle bir kavga çıkana kadar onu incelemiş. Ağır sözler edilmiş ve kan akıtılana kadar hiçbir şey kavgayı durduramamış. Seyirciler birden seve seve, tıpkı horozlara yaptıkları gibi, bu kez de insanların üzerine bahis oynamaya başlamışlar.</span></p>
				<p class="paragraf para-style-override-8"><span class="italik char-style-override-6">Dövüşçülerden biri Bonnet, diğeri çok iyi kılıç kullanmasıyla bilinen, orduda yarı maaşla çalışan Yüzbaşı Mardsen adında biriymiş. Bu Mardsen kendini mağdur hissederek kaçakçı Bonnet’ye meydan okumuş. Mardsen’in ünü herkese yayıldığı için bahisçiler onun üzerine oynamış ama çok kısa zamanda Mardsen’in sert kayaya çarptığını anlamışlar. Yalnızca birkaç dakika içinde Bonnet, Mardsen’in gardını düşürüp uyluk kemiğine öyle ağır bir darbe indirmiş ki Mardsen dizlerinin üzerine çökerek rakibine boyun eğmiş. Bu durumda zaten başka bir seçeneği yokmuş.</span></p>
				<p class="paragraf para-style-override-8"><span class="italik char-style-override-6">Bonnet bu teslimiyete razı gelmeyip izleyenleri daha büyük bir dehşete sürükleyecek bir zalimliğin peşine düşmüş. Silahını Mardsen’in gözlerine doğru uzatmış. Mardsen yalnızca kör olmayacak, aynı zamanda öyle kötü sakatlanacaktı ki onu gören herkes hem dehşete düşecek, hem de ona acıyacaktı.</span></p>
				<p class="paragraf para-style-override-8"><span class="italik char-style-override-6">Hasmını binanın içindeki kanlı kumun içinde baygın bir şekilde bırakıp bıçağını Mardsen’in gömleğine silerek temizlemiş, kınına koymuş ve oradan ayrılmış -ama öncesinde kendi bahsinin karşılığı olarak Mardsen’in cüzdanını almış. Bonnet yeteneğini herkesin gözleri önünde sergilemişken, kimse onu durdurmaya cesaret edememiş.</span></p>
				<p class="paragraf para-style-override-8"><span class="italik char-style-override-6">Bu hikâyeyi hem Bonnet’nin en son nerelerde göründüğünü bilin diye, hem de yapısı ve yetenekleri hakkında bilgi sahibi olun diye anlatıyorum. İlkini zaten bildiğinizi biliyorum ama iyiliğin için dikkatini ikinci duruma çekmek isterim. İyi niyetli tavsiyemin, adama karşı beslediğiniz nefretle dolu olan aklınızda yer etmesini beklemiyorum ama en azından Liston’un Bonnet’nin bağlantıları hakkında söylediklerimi dikkate almanızı rica ediyorum. </span></p>
				<p class="paragraf para-style-override-8"><span class="italik char-style-override-6">Adamla şahsi olarak tanıştığımda hüküm giymiş bir suçluydu ve bu yüzden Kraliyet’te, kendisinden resmi olarak özür dilenmesini sağlayacak herhangi bir görev verileceğini sanmam. Eğer Charleston’da kendisiyle bu kadar açık açık övünüyorsa -yıllar önce orada cellâdın darağacından kaçmıştı- güvenliği için o kadar da korkmuyor demektir. Bu da mevki sahibi arkadaşlarının korumasından ve himayesinden nasıl yararlandığı anlamına gelir. Eğer Bonnet’yi bulup mahvetmek istiyorsanız, bunu bilmelisiniz.</span></p>
				<p class="paragraf para-style-override-8"><span class="italik char-style-override-6">Bu konudaki araştırmalarıma devam edecek ve öğrendiğim her yeni bilgiden sizi haberdar edeceğim. O zamana kadar kendinize iyi bakın, ara sıra Virginia’daki ıslak ve titreyen ahbaplarınızı hatırlayın. Karınıza, kızınıza ve ailenize en içten dileklerimi sunarım,</span></p>
				<p class="paragraf para-style-override-8"/>
				<p class="paragraf para-style-override-10"><span class="italik char-style-override-6">Minnetle,</span></p>
				<p class="paragraf para-style-override-8"><span class="italik char-style-override-6">Bay John William Grey,</span></p>
				<p class="paragraf para-style-override-8"><span class="italik char-style-override-6">Josiah Dağı Çiftliği</span></p>
				<p class="paragraf para-style-override-8"><span class="italik char-style-override-6">Virginia</span></p>
				<p class="paragraf para-style-override-8"><span class="italik char-style-override-6">Not: İsteğiniz doğrultusunda usturlap arayışına giriştim, ancak sizin amacınıza uyacak türden bir usturlap henüz bulabilmiş değilim. Muhtelif mobilyalar alma niyetiyle bu ay Londra’ya gidiyorum ve Green Sokağı’ndaki Halliburton’dan bir adet usturlap ısmarlayacağım. Malları oldukça kaliteli.</span></p>
				<p class="paragraf para-style-override-8"/>
				<p class="paragraf para-style-override-10"><span class="char-style-override-6">Brianna çok yavaş bir şekilde sandalyesine geri oturdu. Ellerini nazikçe ama sıkı sıkı oğlunun kulaklarına koyup okkalı bir küfür savurdu.</span></p>
			</div>
		</div>
	</body>
</html>