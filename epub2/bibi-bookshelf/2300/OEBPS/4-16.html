<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-16.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-16.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-17"><span class="bold">17 İŞARET ATEŞİ</span></p>
				<p class="paragraf"/>
				<p class="paragraf para-style-override-8"><span class="Vurgu char-style-override-8">Roger, yattıkları yerden Hayes’in çadırının önünde yanan işaret ateşini görebiliyordu. Toplantı’nın büyük ateşi için için yanmaya devam ediyor, bildirinin yükselen alevleri sönüp gidiyordu. Daha küçük olan ateş ise soğuk geceye inat yıldız gibi parlıyordu. Ara sıra kilt giymiş biri kalkıp ateşle ilgileniyor, ışığın karşısında bir süre duruyor, sonra yeniden gecenin karanlığında kayboluyordu. </span></p>
				<p class="paragraf para-style-override-8"><span class="Vurgu char-style-override-8">Ayın ışığını boğan bulutların, başının üstünde çırpınan çadırın ve yokuşun karanlık gölgelerinin farkında değildi. Yalnızca ateşi ve çadırın arkasında tıpkı bir hayalet gibi görünen beyaz patikayı görüyordu. </span></p>
				<p class="paragraf para-style-override-8"><span class="Vurgu char-style-override-8">Nefesi yavaşlamış, kasları, kolları, göğsü, sırtı, kalçaları ve bacakları rahatlamıştı. Uyumaya çalışmıyordu; uyku ona çok uzaktı ve onu aramak niyetinde değildi.</span></p>
				<p class="paragraf para-style-override-8"><span class="Vurgu char-style-override-8">Claire’i, uyuduğuna inandırmanın bir anlamı da yoktu. Vücuduna, zihnine o kadar yakındı ki uyanık olduğunu anlardı. Hayır, bu Bree için yalnızca bir işaretti; Roger için endişelenmesine gerek bırakmayan onaylanmış bir oyundu. Roger’ın aklının bir şeylerle meşgul olduğunu bildiği için rahatça uyuyabilirdi. </span></p>
				<p class="paragraf para-style-override-8"><span class="Vurgu char-style-override-8">Bu gece dağda çok az kişinin uyuduğunu düşündü. Rüzgârın sesi fısıltıları gizliyordu ama avcı hisleri onlarca kıpırtıyı kaydediyor, yarım yamalak duyulmuş şeyleri saptıyor, hareket eden gölgeleri tanımlıyordu. Kayaya basan deri bir ayakkabı gıcırtısı, silkelenen bir örtünün çırpınışı. Bunlar da geceleyin ihanete uğrama korkusuyla sabahı beklemekten korkup karanlığın içinde sessizce uzaklaşan Hobson ve Fowles olmalıydı.</span></p>
				<p class="paragraf para-style-override-8"><span class="Vurgu char-style-override-8">Rüzgâr beraberinde birkaç müzik notası da getirmişti; akordeon ve keman sesi. Jocasta’nın hizmetçileri, kırk yılda bir yakaladıkları bu kutlamayı uykuları geldiği için ya da hava şartları yüzünden bitirmek istemiyorlardı.</span></p>
				<p class="paragraf para-style-override-8"><span class="Vurgu char-style-override-8">Bir çocuğun acı acı ağlayışı. Bu Jemmy miydi? Hayır, arkadan gelmiyordu. O halde küçük Joan’du. Fransızca şarkı söyleyen Marsali’nin kısık ve tatlı sesi duyuldu.</span></p>
				<p class="paragraf para-style-override-8"><span class="Vurgu char-style-override-8">“... </span><span class="italik char-style-override-6">Alouette, gentille alouette</span><span class="Character-Style-1 char-style-override-7"><a class="footnote-link" href="#footnote-225-31" id="footnote-225-31-backlink">31</a></span><span class="Vurgu char-style-override-8">...”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Beklediği ses nihayet duyulmuştu; ailesinin sığınağını çevreleyen kayaların uzaklarından gelen ayak sesleri. Hızlı bir şekilde tepeden aşağı iniyorlardı. Gözleri açık bekledi, birkaç dakika içinde çadırın yakınlarında bir muhafızın selam verdiğini duydu. Ateşin ışığında hiçbir yüz görünmüyordu ama çadırın eteği açıldı, sonra birden kapandı.</span></p>
				<p class="paragraf para-style-override-8"><span class="Vurgu char-style-override-8">Tam düşündüğü gibi; isyancılar iş başındaydı. Bu dostların ihaneti değil, yasalarla yaşamayı seçenlerin güvenliği için suçluların gerekli vazgeçişleriydi. Bunu gönülsüz yapıyor olabilirlerdi -şahitler karanlığı beklemişlerdi- ama kesinlikle gizlice yapmıyorlardı.</span></p>
				<p class="paragraf para-style-override-8"><span class="Vurgu char-style-override-8">“... </span><span class="italik char-style-override-6">je te plumerai la tête</span><span class="Character-Style-1 char-style-override-7"><a class="footnote-link" href="#footnote-225-32" id="footnote-225-32-backlink">32</a></span><span class="Vurgu char-style-override-8">...”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Çocuklara söylenen şarkıların genelde neden bu kadar dehşet verici olduğunu merak etti. Şarkıların müzikleri ahenksizdi, belki de bu yüzden sözcüklere daha çok dikkat kesilmişti.</span></p>
				<p class="paragraf para-style-override-8"><span class="Vurgu char-style-override-8">Büyük olasılıkla daha çok barışçıl bir çağdan gelmiş olan Brianna bile, İsa’nın çocuğunu emziren bakire Meryem gibi şefkatli bir yüz ifadesiyle, Jem’e korku veren ölümler ve trajik kayıplar içeren şarkılar söylemişti. Ördek yavrularını nehre götürdüğünde boğularak ölen madencinin kızıyla ilgili mısralar...</span></p>
				<p class="paragraf para-style-override-8"><span class="Vurgu char-style-override-8">Meryem Ana’nın kendi ninni repertuarına nasıl korkunç şarkılar koyduğunu merak etmeye başladı; İncil’e bakılırsa, kutsal topraklar Fransa’dan ya da İskoçya’dan daha barış dolu değildi. </span></p>
				<p class="paragraf para-style-override-8"><span class="Vurgu char-style-override-8">Düşüncelerinden pişman olup istavroz çıkaracaktı ama Claire sağ kolunun üzerinde yatıyordu. </span></p>
				<p class="paragraf para-style-override-8"><span class="Vurgu char-style-override-8">“Haksız mıydılar?” Çenesinin altından Claire’in onu şaşırtan sakin sesi duyuldu.</span></p>
				<p class="paragraf para-style-override-8"><span class="Vurgu char-style-override-8">“Kimler?” Jamie başını eğip Claire’in gür ve yumuşak saçlarını öptü. Saçlarında is ve ardıç meyvesinin keskin kokusu vardı.</span></p>
				<p class="paragraf para-style-override-8"><span class="Vurgu char-style-override-8">“Hillsborough’taki adamlar.”</span></p>
				<p class="paragraf para-style-override-8"><span class="Vurgu char-style-override-8">“Evet, galiba.”</span></p>
				<p class="paragraf para-style-override-8"><span class="Vurgu char-style-override-8">“Sen olsan ne yapardın?”</span></p>
				<p class="paragraf para-style-override-8"><span class="Vurgu char-style-override-8">İç çekti, bir omzunu silkti.</span></p>
				<p class="paragraf para-style-override-8"><span class="Vurgu char-style-override-8">“Söyleyeyim mi? Evet, eğer ihanete uğrayan ben olsaydım ve tazminat umudum olmasaydı, bunu yapan adamın yakasına yapışırdım. Ama orada yapılanları duydun. Evler yağmalanıp yakıldı, adamlar dışarı çıkartılıp bayılana kadar dövüldü ve bunun tek nedeni, destekledikleri yönetimdi... Hayır, Sassenach. Ben böyle bir şey yapmazdım.”</span></p>
				<p class="paragraf para-style-override-8"><span class="Vurgu char-style-override-8">Claire kafasını hafifçe çevirdiğinde Jamie, elmacık kemiklerinin parlayan kıvrımını ve gülümsediğinde kulağının önünde gerilen kası gördü.</span></p>
				<p class="paragraf para-style-override-8"><span class="Vurgu char-style-override-8">“Yapacağını düşünmemiştim zaten. Seni çetenin bir parçası olarak göremiyorum.”</span></p>
				<p class="paragraf para-style-override-8"><span class="Vurgu char-style-override-8">Jamie cevap olarak karısının kulağını öptü. Kendini çetenin bir parçası olarak kolayca görebiliyordu. Onu korkutan da buydu. Bunun gücünü çok iyi tanıyordu.</span></p>
				<p class="paragraf para-style-override-8"><span class="Vurgu char-style-override-8">Bir İskoçyalı, bir savaşçı demekti. Ama herhangi bir güçlü erkek, yalnızca erkekti. Vadilere binlerce yıl hükmeden adamları bir araya getiren bu delilikti; arkadaşlarının feryadını duyduğunda kanın çekilir, birlikte olmanın verdiği güç seni kanat takmışsın gibi yukarı çekerdi. Eğer düşersen, yine de ruhunun çığlıkları, beraber savaştığın arkadaşlarının arasında ağızdan ağza dolaşarak yaşardı, böylece ölümsüz olurdun. </span></p>
				<p class="paragraf para-style-override-8"><span class="Vurgu char-style-override-8">“Peki sana ihanet eden bir erkek olmasaydı? Kraliyet ya da mahkeme olsaydı? Yani insan değil, bir kurum olsaydı demek istiyorum.”</span></p>
				<p class="paragraf para-style-override-8"><span class="Vurgu char-style-override-8">Jamie, Claire’in lafı nereye götürmek istediğini biliyordu. Karısını sıkıca koluna sardı, nefesinin sıcaklığını, hemen çenesinin altında koyduğu ellerinde hissedebiliyordu.</span></p>
				<p class="paragraf para-style-override-8"><span class="Vurgu char-style-override-8">“Bu değil. Burada değil. Şimdi değil.” İsyancılar, insanların suçlarına cevap olarak saldırıya geçmişlerdi; bu suçların bedeli kanla ödenecekti ama savaş olmayacaktı -henüz değil.</span></p>
				<p class="paragraf para-style-override-8"><span class="Vurgu char-style-override-8">“Bir gün olacak,” dedi sessizce.</span></p>
				<p class="paragraf para-style-override-8"><span class="Vurgu char-style-override-8">“Şimdi değil,” diye yeniledi Jamie.</span></p>
				<p class="paragraf para-style-override-8"><span class="Vurgu char-style-override-8">Kâğıt parçası torbasının içine güvenle saklanmış, lanet olası celp gizlenmişti. Bu sorunu kısa zamanda çözmesi gerekiyordu ama bu gece sanki yokmuş gibi davranacaktı. Kollarında karısıyla, etrafında ailesiyle huzur içinde geçen son bir gece.</span></p>
				<p class="paragraf para-style-override-8"><span class="Vurgu char-style-override-8">Ateşin yanında başka bir gölge belirdi. Muhafız yeniden selam verdi ve biri daha hainin kapısından geçti.</span></p>
				<p class="paragraf para-style-override-8"><span class="Vurgu char-style-override-8">“Haksızlar mı?” Claire başını hafifçe aşağıdaki çadıra çevirdi. “Tanıdıklarının yanına dönecek olanlar?”</span></p>
				<p class="paragraf para-style-override-8"><span class="char-style-override-6">“Evet,” dedi bir süre sonra. “Haksızlar.”</span></p>
				<p class="paragraf para-style-override-8"><span class="char-style-override-6">Bir çete hükmedebilirdi ama yapılanların bedelini ödeyecek olanlar insanlardı. Bu bedelin bir kısmı da zedelenen güven duygusu, komşunun komşuya düşman olması ve merhametten eser kalmayıncaya dek sıkılan ilmik olacaktı.</span></p>
				<p class="paragraf para-style-override-8"><span class="char-style-override-6">Yağmur gelmişti; damlalar başlarının üzerindeki çadırın brandasına vuruyordu. Hava suyun telaşıyla canlanmıştı. Kış fırtınasıydı, şimşekler gökyüzünü aydınlatmıyordu ve dağlar neredeyse görünmüyorlardı.</span></p>
				<p class="paragraf para-style-override-8"><span class="char-style-override-6">Boştaki elini Claire’in karnına koymuştu. Claire biraz acılı bir şekilde iç çekti. Kalçalarını Jamie’nin bacaklarının arasına yumurta gibi koydu. Jamie, Claire’in rahatladığını hissetmişti. Tek vücut olmuşlardı.</span></p>
				<p class="paragraf para-style-override-8"><span class="char-style-override-6">Claire’le ilk seviştiğinde de böyle tuhaf hissetmişti. Sonraları Jamie’nin vücudundaki eli onu hem davet eder, hem de tamamlar hale gelmişti. Bu kaçınılmaz teslimiyet teklif edilmiş ve kabul edilmişti. Ara sıra Jamie, bir anda kendisini kaybetme korkusuna kapılıp kendine hakim olmaya çalışmıştı. Bunun, tıpkı çeteye giren ve mantıksız bir öfkeyle birbirlerine bağlanan adamların hissettikleri gibi tehlikeli bir tutku olduğunu düşünmüştü.</span></p>
				<p class="paragraf para-style-override-8"><span class="char-style-override-6">Şimdi bunun bir sorun olmadığına inanmıştı. İncil’de yazıyordu: Tek vücut olmalısınız ve Tanrı’nın bir araya getirdiğini insan ayıramaz.</span></p>
				<p class="paragraf para-style-override-8"><span class="char-style-override-6">Daha önce böyle bir bölünmenin üstesinden gelmişti; ikinci kez yaşayamazdı. Muhafızlar ateşin yanına yağmurdan korunmak için brandadan bir sundurma yapmışlardı. Yağmur yağdıkça alevler sönecek gibi titriyor, kalp atışı gibi inip kalkan brandanın üzerini aydınlatıyorlardı. Claire’le ölmekten korkmuyordu, yanarak ya da başka türlü. Onu korkutan Claire’siz yaşamaktı.</span></p>
				<p class="paragraf para-style-override-8"><span class="char-style-override-6">Rüzgâr yönünü değiştirip, yeni evlilerin uyudukları -ya da uyumadıkları- küçük çadırdan yükselen kahkaha sesini uzaklara taşıdı. Jamie bunu duyunca kendi kendine gülümsedi. Tek yapabildiği, kızının tıpkı kendisi gibi, evliliğinde mutluluğu bulmasını umut etmekti. Şimdilik her şey yolundaydı. </span></p>
				<p class="paragraf para-style-override-8"><span class="char-style-override-6">“Ne yapacaksın?” dedi Claire yavaşça. Sözcükleri yağmurun patırtısının içinde neredeyse duyulmadı.</span></p>
				<p class="paragraf para-style-override-8"><span class="char-style-override-6">“Yapmam gerekeni.”</span></p>
				<p class="paragraf para-style-override-8"><span class="char-style-override-6">Bu bir cevap değildi ama tek duyabildiği de bu olmuştu.</span></p>
				<p class="paragraf para-style-override-8"><span class="char-style-override-6">Bu küçük sığınağın dışında bir dünya yok, dedi kendi kendine. İskoçya gitmişti, Koloniler gitmekteydi -sırada ne olduğunu yalnızca Brianna’nın kendisine söylediklerinden tahmin edebiliyordu. Tek gerçek, kollarında sıkıca sarmaladığı kadındı; çocukları ve torunlarıydı, kiracıları ve hizmetkârlarıydı -bunlar Tanrı’nın ona verdiği hediyelerdi; barındıracağı, koruyacağı hediyeler.</span></p>
				<p class="paragraf para-style-override-8"><span class="char-style-override-6">Dağ yamacı sessiz ve karanlıktı ama etrafındaki ailesinin güvende olduğunu görebiliyordu. Eğer tanrı ona bu güveni verdiyse, muhakkak koruma gücünü de verirdi.</span></p>
				<p class="paragraf para-style-override-8"><span class="char-style-override-6">Yakın temas onu tahrik etmiş, uyanan erkekliği rahatsız bir şekilde sıkışmıştı. Claire’i istiyordu, hem de günlerdir. Ama Toplantı’nın telaşı yüzünden fırsat kalmamıştı. Testislerindeki hafif acı, Claire’in rahminde hissettiği acının bir yansıması olmalıydı. </span></p>
				<p class="paragraf para-style-override-8"><span class="char-style-override-6">İkisi de birbirlerini deliler gibi arzuladıklarında, Claire’in regl olmasına rağmen birlikte oldukları zamanlar olmuştu. Jamie bunu pis ve rahatsız edici buluyordu ama heyecanlıydı da. Tam olarak nahoş da sayılmayacak bir utançla baş başa kalıyordu. Şu anda bunun ne yeri, ne de zamanıydı. Ancak diğer zamanların ve diğer yerlerin anısı, onu sertleştirmişti. Düşüncelerinin vücut bulan kanıtıyla Claire’i sıkıntıya sokmamak için, kendini geri çekti.</span></p>
				<p class="paragraf para-style-override-8"><span class="char-style-override-6">Şu anda hissettiği şehvet değildi, pek sayılmazdı. Ona karşı duyduğu bir ihtiyaç, bir ruh arkadaşlığı da değildi. Tek istediği onu vücuduyla sarmalamak, ona sahip olmaktı. Böylelikle onun güvende olduğuna kendini inandırabilecekti. Sarmaş dolaş, tek vücut olduklarında onu koruyabilirdi. Ya da bunun ne kadar anlamsız olduğunu bildiği halde, böyle hissediyordu.</span></p>
				<p class="paragraf para-style-override-8"><span class="char-style-override-6">Sertleşmişti, vücudu gönülsüzce düşünceleri karşısında gerilmişti. Claire kıpırdadı, tek elini arkaya doğru uzattı, Jamie’nin bacağına koydu ve bir süre öyle durduktan sonra uykulu bir biçimde daha yukarı çıkardı.</span></p>
				<p class="paragraf para-style-override-8"><span class="char-style-override-6">Jamie başını eğip dudaklarını Claire’in kulağının arkasına koydu. Düşündüklerini ağzına geldiği gibi söyledi.</span></p>
				<p class="paragraf para-style-override-8"><span class="char-style-override-6">“Vücudumda nefes olduğu sürece hiçbir şey sana zarar veremez, </span><span class="italik char-style-override-6">a nighean donn</span><span class="char-style-override-6">. Hiçbir şey.”</span></p>
				<p class="paragraf para-style-override-8"><span class="char-style-override-6">“Biliyorum,” dedi Claire. Kollarını serbest bıraktı, nefesi yavaşladı ve uykuya dalarken karnı Jamie’nin avuçlarının altında kalkıp indi. İşaret ateşinin yağmur yüzünden sönmesinin üzerinden uzun bir süre geçmişti, Jamie hareketsiz ve yarı uyanık yatıyordu. </span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-31-backlink" id="footnote-225-31">31</a>	<span class="dip-notlar" style="font-size:1em;">(Fr.) Çayır kuşu, nazik çayır kuşu. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-32-backlink" id="footnote-225-32">32</a>	<span class="dip-notlar" style="font-size:1em;">(Fr.) Kafandaki tüyleri yolacağım. (ç.n.)</span></p>
					</div>
				</div>
			</div>
		</div>
	</body>
</html>