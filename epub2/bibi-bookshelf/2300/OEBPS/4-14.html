<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-14.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-14.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-14"><span class="bold">14 NE MUTLU GELİNE AY PARLIYOR</span></p>
				<p class="paragraf"/>
				<p class="paragraf para-style-override-8"><span class="apple-style-span char-style-override-6">Şanslıydık. Yağmur dinmiş, bulutlar çekilince ortaya çıkan gümüş rengi ay, aksak ama ışıklı bir şekilde Black Dağı’nın yamaçlarından yükseliyordu; gizli bir aile düğünü için uygun bir ışıklandırmaydı bu.</span></p>
				<p class="paragraf para-style-override-8"><span class="apple-style-span char-style-override-6">Yüzünü görene kadar kendisini hatırlamasam da David Caldwell’le buluştum; kendisi ufak tefek ama kişiliği çok yüce olan bir centilmendi. Bir haftadır açık alanda kamp kuruyor olsa da üstü başı tertemizdi. Jamie de onu tanıyor ve saygı duyuyordu. Yine de bu, vaiz elinde yıpranmış kitabıyla ateşe doğru geldiğinde, Jamie’nin tepkisiz kalmasını engellememişti. Onu uyarmak için dirseğimle dürtünce bir anda anlaşılmaz bir ifade takındı.</span></p>
				<p class="paragraf para-style-override-8"><span class="apple-style-span char-style-override-6">Roger’ın bize baktıktan sonra yeniden Bree’ye döndüğünü gördüm. Ya dudaklarının kenarında ufak bir gülümseme oluşmuştu ya da bu gölgelerin oyunundan başka bir şey değildi. Jamie burnundan güçlü bir şekilde nefes verince, onu yeniden dürtüklemek zorunda kaldım.</span></p>
				<p class="paragraf para-style-override-8"><span class="apple-style-span char-style-override-6">“Vaftiz işini hallettin,” diye fısıldadım. Jamie hafifçe çenesini kaldırdı. Brianna dönüp bize baktı, gergin görünüyordu.</span></p>
				<p class="paragraf para-style-override-8"><span class="apple-style-span char-style-override-6">“Tek kelime etmedim, ettim mi?”</span></p>
				<p class="paragraf para-style-override-8"><span class="apple-style-span char-style-override-6">“Bu gayet saygın bir Hıristiyan düğünü.”</span></p>
				<p class="paragraf para-style-override-8"><span class="apple-style-span char-style-override-6">“Öyle değil mi dedim?”</span></p>
				<p class="paragraf para-style-override-8"><span class="apple-style-span char-style-override-6">“O halde mutlu görün, lanet olsun!” diye hırladım. Jamie yeniden burnundan nefes verip, ahmaklıktan hallice bir iyilik ifadesi takındı.</span></p>
				<p class="paragraf para-style-override-8"><span class="apple-style-span char-style-override-6">“Şimdi iyi mi?” diye sordu, güler yüzlü bir ifadeyle dişlerini gösteriyordu. Duncan Innes’in bize baktığını gördüm. Sonra hızla dönüp, ateşin yanında duran ve görmeyen gözlerinin ışıktan korumak için bir bağla kapatmış olan parlak beyaz saçlı Jocasta’ya bir şeyler fısıldadı. Jocasta’nın arkasında duran Ulysses, törenin şerefine peruğunu takmıştı; Jocasta’nın omuzlarının ardından karanlığın içinde seçebildiğim tek şey buydu. Onu seyrederken bize doğru döndü ve gözlerinin silik ışıltısını görebildim.</span></p>
				<p class="paragraf para-style-override-8"><span class="apple-style-span char-style-override-6">“O kim </span><span class="italik char-style-override-6">Grand-mère?”</span></p>
				<p class="paragraf para-style-override-8"><span class="Vurgu char-style-override-8">Her zamanki gibi Germain yine anne ve babasının nezaretinden kaçmış, birden dibimde belirmiş, merakla Papaz Caldwell’i işaret ediyordu.</span></p>
				<p class="paragraf para-style-override-8"><span class="Vurgu char-style-override-8">“O vaiz, tatlım. Bree Teyzenle Roger Enişten evleniyorlar.”</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Qu’est-ce que c’est un</span><span class="Character-Style-1 char-style-override-7"><a class="footnote-link" href="#footnote-225-29" id="footnote-225-29-backlink">29</a></span><span class="Vurgu char-style-override-8"> vaiz?”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="Vurgu char-style-override-8">Derin bir nefes aldım ama Jamie benden önce davrandı.</span></p>
				<p class="paragraf para-style-override-8"><span class="Vurgu char-style-override-8">“Bir tür rahip ama tam bir rahip de değil.”</span></p>
				<p class="paragraf para-style-override-8"><span class="Vurgu char-style-override-8">“Kötü rahip mi?”Germain, Papaz Caldwell’e daha büyük bir ilgiyle baktı.</span></p>
				<p class="paragraf para-style-override-8"><span class="Vurgu char-style-override-8">“Hayır, hayır,” dedim. “Kesinlikle kötü bir rahip değil. Sadece... bak, biz Katoliğiz ve Katoliklerin rahipleri vardır. Ama Roger Enişten Presbiteryen- ”</span></p>
				<p class="paragraf para-style-override-8"><span class="Vurgu char-style-override-8">“Kâfir,” dedi Jamie yardım etmek isteyerek.</span></p>
				<p class="paragraf para-style-override-8"><span class="Vurgu char-style-override-8">“Kâfir değil, tatlım. </span><span class="italik char-style-override-6">Grand-père</span><span class="Vurgu char-style-override-8"> şaka yapıyor ya da yaptığını sanıyor. Presbiteryenler...”</span></p>
				<p class="paragraf para-style-override-8"><span class="Vurgu char-style-override-8">Germain açıklamama kulak kesilmek yerine başını arkaya atmış hayranlıkla Jamie’yi seyrediyordu.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Grand-père</span><span class="Vurgu char-style-override-8"> neden yüzünü tuhaf şekillere sokuyor?”</span></p>
				<p class="paragraf para-style-override-8"><span class="Vurgu char-style-override-8">“Çok mutluyuz,” diye açıkladı Jamie. Yüzündeki sevimli ifadeyi korumaya çalışıyordu.</span></p>
				<p class="paragraf para-style-override-8"><span class="apple-style-span char-style-override-6"> “Ah.” Germain’in fazlasıyla değişken olan yüzünde birden Jamie’nin ifadesinin aynısı belirdi; dişlerini sıkmış, gözlerini kocaman açmış, içi oyulup ışık konmuş insan yüzlü balkabağı sırıtışı. “Böyle mi?”</span></p>
				<p class="paragraf para-style-override-8"><span class="apple-style-span char-style-override-6">“Evet tatlım,” dedim keskin bir vurguyla. “Aynen öyle.”</span></p>
				<p class="paragraf para-style-override-8"><span class="apple-style-span char-style-override-6">Marsali bize bakıp göz kırptıktan sonra Fergus’ın kolunu dürttü. Fergus gözlerini kısarak bize döndü.</span></p>
				<p class="paragraf para-style-override-8"><span class="apple-style-span char-style-override-6">“Mutlu görün baba!” Germain devasa gülümsemesini gösterdi. “Gördün mü?”</span></p>
				<p class="paragraf para-style-override-8"><span class="apple-style-span char-style-override-6">Bakışlarını çocuktan Jamie’ye çeviren Fergus’ın ağzı seğirdi. Bir an bomboş bir ifadeyle baktı, sonra beyaz dişlerini göstere göstere kocaman gülümsedi. Marsali, Fergus’ın ayak bileğine bir tekme savurdu. Fergus irkilse de yüzündeki gülümsemesi sönmedi.</span></p>
				<p class="paragraf para-style-override-8"><span class="apple-style-span char-style-override-6">Brianna ve Roger, ateşin diğer tarafında, Papaz Caldwell’le bir son dakika konuşması yapıyorlardı. Brianna açık saçlarını tarayarak döndüğünde sırıtan suratlar topluluğunu gördü. Ağzı hafifçe aralık bir biçimde bir süre bu manzaraya bakakaldı. Sonra bakışlarını bana çevirdi; çaresizce omuzlarımı silktim.</span></p>
				<p class="paragraf para-style-override-8"><span class="apple-style-span char-style-override-6">Dudaklarını sıktı ama yukarı doğru kıvrılmalarına engel olamadı. Omuzları bastırılmış bir kahkahayla sallandı. Jamie’nin yanımda kıpırdandığını hissettim.</span></p>
				<p class="paragraf para-style-override-8"><span class="apple-style-span char-style-override-6">Papaz Caldwell öne doğru yaklaştı. Parmağı kitabın gerekli bölümünün üstündeydi. Gözlüklerini burnunun üzerine yerleştirip insanlara sıcak bir şekilde gülümsedi. Kendisine bakan yüzlerle karşılaşınca hafifçe gözlerini kırpıştırdı.</span></p>
				<p class="paragraf para-style-override-8"><span class="apple-style-span char-style-override-6">Öksürüp kitabı açtı.</span></p>
				<p class="paragraf para-style-override-8"><span class="apple-style-span char-style-override-6">“Sevgili kardeşlerim, bugün burada Tanrı’nın huzurunda toplandık...”</span></p>
				<p class="paragraf para-style-override-8"><span class="apple-style-span char-style-override-6">Jamie, bu tanıdık sözcükleri duyup, tuhaflıklar olmadığını görünce biraz rahatlamıştı. Sanırım daha önceden bir Protestan törenine hiç katılmamıştı -Roger’ın Mohawklar’ın arasında beklenmedik bir şekilde gerçekleştirdiği vaftiz dışında. Gözlerimi kapatıp Küçük Ian’ı her düşündüğümde yaptığım gibi yine dua ettim. </span></p>
				<p class="paragraf para-style-override-8"><span class="apple-style-span char-style-override-6">“Tanrı’nın, insanlığın huzuru ve mutluluğu için evliliği kutsadığını saygı içinde hatırlayalım...”</span></p>
				<p class="paragraf para-style-override-8"><span class="apple-style-span char-style-override-6">Gözlerimi açtığımda bütün bakışların, birbirlerine doğru dönmüş, ellerini birleştirmiş Roger ve Brianna üzerinde odaklandığını gördüm. Güzel bir çiftlerdi. Hemen hemen aynı boydaydılar, Brianna açık, Roger koyuydu, tıpkı bir fotoğraf ve fotoğrafın negatifi gibiydiler. Yüzleri birbirlerine hiç benzemiyordu. İkisinde de MacKenzie klanından miras kalın kemikler ve biçimli kıvrımlar vardı.</span></p>
				<p class="paragraf para-style-override-8"><span class="apple-style-span char-style-override-6">Aynı et ve kemik yansımasını görmek için ateşin diğer tarafındaki Jocasta’ya baktım. Uzun boylu, güzeldi. Kör yüzü vaizin sesinin geldiği yöne doğru dönmüştü. Onu seyrederken, elini Duncan’ın koluna koyduğunu, beyaz parmaklarını nazikçe sıktığını gördüm. Papaz Campbell kibarca onların da nikâhlarını kıymayı teklif etmişti ama Jocasta Katolik bir tören için beklemeyi tercih ederek bu teklifi geri çevirmişti.</span></p>
				<p class="paragraf para-style-override-8"><span class="apple-style-span char-style-override-6">“Sonuçta çok acelemiz yok, değil mi hayatım?” diye sormuştu, kimseyi şaşırtmayan bir saygı gösterisiyle Duncan’a dönerek. Düğünlerinin ertelenmesiyle Duncan’ın hayal kırıklığına uğramak yerine, rahatladığını düşünmüştüm.</span></p>
				<p class="paragraf para-style-override-8"><span class="apple-style-span char-style-override-6">“Havarileriyle, karşılıklı saygı ve sevgi ilişkisi içine giren bu iki insana...”</span></p>
				<p class="paragraf para-style-override-8"><span class="apple-style-span char-style-override-6">Duncan, şaşırtıcı bir şefkat gösterisiyle elini Jocasta’nın elinin üzerine koydu. Bu evlilik aşk değil, karşılıklı saygı evliliği olacak diye düşündüm. Evet, bence buydu.</span></p>
				<p class="paragraf para-style-override-8"><span class="apple-style-span char-style-override-6">“Yüce Tanrı’nın önünde, ikinizin arasında, bu evliliğin gerçekleşmesinin önünde yasal bir engel olduğunu düşünen varsa, bunu itiraf etsin. Tanrı’nın izin vermediği bir şekilde bir araya gelenlerin birlikteliğinin Tanrı tarafından kutsanmadığını biliniz.”</span></p>
				<p class="paragraf para-style-override-8"><span class="apple-style-span char-style-override-6">Papaz Caldwell durdu, bir Roger’a, bir Brianna’ya uyaran gözlerle baktı. Roger gözlerini Bree’nin yüzüne odaklayarak kafasını hayır anlamında hafifçe salladı. Bree gülümseyerek cevap verdi. Papaz boğazını temizleyip devam etti.</span></p>
				<p class="paragraf para-style-override-8"><span class="apple-style-span char-style-override-6">Ateşin etrafındaki sessiz sevinç havası azalmıştı; papazın kısık sesi ve alevlerin çıtırtısından başka ses çıkmıyordu.</span></p>
				<p class="paragraf para-style-override-8"><span class="apple-style-span char-style-override-6">“Roger Jeremiah, bu kadını sevgi ve onurla, görev ve vazife olarak, sadakat ve şefkatle karın olarak kabul edip, ona Tanrı’nın emriyle, evliliğin kutsal bağıyla bağlanacak mısın?”</span></p>
				<p class="paragraf para-style-override-8"><span class="apple-style-span char-style-override-6">“Evet,” dedi Roger. Sesi derin ve boğuktu.</span></p>
				<p class="paragraf para-style-override-8"><span class="apple-style-span char-style-override-6">Sağ tarafımda derin bir iç çekiş duydum. Marsali başını Fergus’ın omzuna dayamıştı, yüzünde rüyadaymış gibi bir ifade vardı. Fergus başını çevirip Marsali’yi alnından öptü, sonra koyu renk saçlı başını beyaz eşarbına koydu.</span></p>
				<p class="paragraf para-style-override-8"><span class="apple-style-span char-style-override-6">“Evet,” dedi Brianna, papazın sorusuna cevaben. Çenesini kaldırıp Roger’ın yüzüne baktı.</span></p>
				<p class="paragraf para-style-override-8"><span class="apple-style-span char-style-override-6">Bay Caldwell huzurlu bir şekilde çember olmuş insanlara baktı, alevler gözlüklerine yansıdı.</span></p>
				<p class="paragraf para-style-override-8"><span class="apple-style-span char-style-override-6">“Bu kadının bu adamla evlenmesine izin veriyor musunuz?”</span></p>
				<p class="paragraf para-style-override-8"><span class="apple-style-span char-style-override-6">Kısa bir sessizlik oldu. Şaşkına dönen Jamie’nin hafifçe başını çevirdiğini hissettim. Kolunu sıktım, elimdeki altın yüzüğün üzerine yansıyan alevleri gördüm.</span></p>
				<p class="paragraf para-style-override-8"><span class="apple-style-span char-style-override-6">“Ah. Tabii ki veriyorum!” dedi. Brianna arkasına dönüp babasına gülümsedi, gözleri aşk doluydu. Jamie de Brianna’ya gülümseyip göz kırptı, boğazını temizleyip elimi sıktı.</span></p>
				<p class="paragraf para-style-override-8"><span class="apple-style-span char-style-override-6">Onlar yeminlerini ederlerken, iki düğünümü de hatırladım. Boğazım düğümlenmişti. Peki ya Jocasta? Merak etmiştim. O üç kez evlenmişti; bu sözlerde geçmişin hangi yansımalarını duymuştu acaba?</span></p>
				<p class="paragraf para-style-override-8"><span class="apple-style-span char-style-override-6">“Ben, Roger Jeremiah, Brianna Ellen’ı karılığa kabul ediyorum...”</span></p>
				<p class="paragraf para-style-override-8"><span class="apple-style-span char-style-override-6">Ateşin etrafındaki birçok insanın yüzünde hatıraların ışığı parlıyordu. Buglar yan yana duruyor, şefkatli bir bağlılıkla birbirlerine bakıyorlardı. Kızının yanında duran Bay Weymss başını eğmiş, gözlerini kapamıştı. Yüzünde neşe ve hüzün vardı. Belli ki yıllar önce ölen karısını düşünüyordu.</span></p>
				<p class="paragraf para-style-override-8"><span class="apple-style-span char-style-override-6">“Varlıkta ve yoklukta...”</span></p>
				<p class="paragraf para-style-override-8"><span class="apple-style-span char-style-override-6">“Mutlulukta ve kederde...”</span></p>
				<p class="paragraf para-style-override-8"><span class="apple-style-span char-style-override-6">“Hastalıkta ve sağlıkta...”</span></p>
				<p class="paragraf para-style-override-8"><span class="apple-style-span char-style-override-6">Lizzie, gözlerinin önündeki bu rüyaya dalmış gitmişti. Şahitler huzurunda böyle muhteşem yeminler etme sırası ona ne zaman gelecekti?</span></p>
				<p class="paragraf para-style-override-8"><span class="apple-style-span char-style-override-6">Jamie sağ elimi avucuna aldı, parmaklarını parmaklarıma geçirdi, gümüş yüzüğüm alevlerin ışıltısıyla kırmızıya döndü. Yüzüne baktığımda gözlerinin sarf ettiği yemini gördüm. Aynı yemin benim gözlerimde de vardı.</span></p>
				<p class="paragraf para-style-override-8"><span class="apple-style-span char-style-override-6">“Ölüm bizi ayırana dek.”</span></p>
				<p class="anabaslik" xml:lang="en-GB"/>
				<p class="basliklar" id="toc_marker-1-15"><span class="bold">15 BİLDİRİNİN ALEVLERİ</span></p>
				<p class="paragraf"/>
				<p class="paragraf para-style-override-8"><span class="apple-style-span char-style-override-6">Aşağıdaki büyük ateş alev alev yanıyor, nemli çıraların çıtırtılarının dağ yamacına vuran yankısı tabanca sesini anımsatıyordu. Yine de uzak bir tabanca sesi denebilirdi, cümbüşün içinde çok fark edilmiyordu. </span></p>
				<p class="paragraf para-style-override-8"><span class="apple-style-span char-style-override-6">Jocasta, Peder Caldwell tarafından evlendirilmeyi tercih etmemiş de olsa, yine de Roger’ın ve Brianna’nın nikâhlarının şerefine cömert bir düğün şöleni tertiplemişti. Beyaz peruğu kamp ateşimizin etrafında, mum ışığında dönüp duran pervaneler gibi uçuşan Ulysses’in himayesi altında şarap, bira ve viski su gibi akıyordu.</span></p>
				<p class="paragraf para-style-override-8"><span class="apple-style-span char-style-override-6">Başımızın üzerinde yeniden toplanan bulutlara ve soğuğa rağmen, Toplantı’da bulunan insanların en azından yarısı gelmiş, keman ve mızıka eşliğinde dans edip, yemek masalarının üzerine çekirgeler gibi üşüşüyorlardı. Yeni evlilerin -ve evleneceklerin- sağlığına öyle coşkulu bir şekilde içiyorlardı ki bütün dilekler gerçekleşecek olsa, Roger, Bree, Jocasta ve Duncan en az bin yıl yaşarlardı. </span></p>
				<p class="paragraf para-style-override-8"><span class="apple-style-span char-style-override-6">Ben bir yüz yıl yaşasam iyi olurdu, diye düşündüm. Acı hissetmiyordum; hissettiğim tek şey, sağlıklı olmanın baş döndürücülüğü ve eli kulağında bir çözülme hissiydi.</span></p>
				<p class="paragraf para-style-override-8"><span class="apple-style-span char-style-override-6">Ateşin bir tarafında Roger, mest olmuş dinleyicilerin önünde Bree’ye serenat yaparak gitar çalıyordu. Daha yakında Jamie, Duncan ve halasıyla bir kütüğün üzerine oturmuş, dostlarla sohbet ediyordu.</span></p>
				<p class="paragraf para-style-override-8"><span class="apple-style-span char-style-override-6">“Hanımefendi?” Üniforması içinde harika görünen Ulysses, sanki dağ eteğindeki ıslak bir düğünde değil de River Run’daki misafir odasında gibi davranarak elinde bir tepsiyle çıkageldi.</span></p>
				<p class="paragraf para-style-override-8"><span class="apple-style-span char-style-override-6">“Teşekkür ederim.” İçinde konyak olduğunu sonradan fark ettiğim kalaylı bir bardak aldım. Oldukça da iyi bir konyaktı. Küçük bir yudum alıp sinüslerimden süzülmesini hissettim. Daha fazlasını içemeden, etrafımı sarmalayan neşenin birden durulduğunu fark ettim.</span></p>
				<p class="paragraf para-style-override-8"><span class="apple-style-span char-style-override-6">Jamie gözlerini kısarak çemberin etrafına baktı, sonra durup kolunu bana uzattı. Biraz şaşırmıştım ama hemen bardağı Ulysses’in tepsisine geri koydum, saçlarımı geriye attım, eşarbımın içine gömülüp yanına gittim.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Thig a seo, a bhean uasa</span><span class="apple-style-span char-style-override-6">,” dedi, bana doğru gülümseyerek. Dönüp çenesini kaldırdı, diğerlerini çağırdı. Roger gitarını hemen yere bırakıp üstünü bezle örttü, sonra Bree’nin elini tuttu.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Thig a seo, a bhean</span><span class="apple-style-span char-style-override-6">,” dedi sırıtarak. Bree şaşkın bir bakış attıktan sonra kollarına Jemmy’yi alarak ayağa kalktı.</span></p>
				<p class="paragraf para-style-override-8"><span class="apple-style-span char-style-override-6">Jamie hareketsiz durup bekliyordu. Yavaş yavaş diğerleri kalkıp eteklerindeki ve koltuklarındaki çam iğnelerini silkip, şaşkınlık içinde gülmeye ve fısıldaşmaya başladılar. Dansçılar da dönüp durmayı kesmiş, ne yapılabileceğine bakmak için yaklaşmışlardı. Keman müziği meraklı bakışların arasında silinip gitti.</span></p>
				<p class="paragraf para-style-override-8"><span class="apple-style-span char-style-override-6">Jamie beni karanlık yoldan, aşağıda yanan şenlik ateşinin sıçrayan alevlerine doğru götürdü. Diğerleri de konu hakkında yorumlar yaparak arkamızdan geldiler. Jamie, açıklığın sonuna geldiğimizde durup beklemeye başladı. Gölgelerin arasında karanlık bedenler hareket ediyordu; ateşin önünde bir adam silueti durup kolunu kaldırdı.</span></p>
				<p class="paragraf para-style-override-8"><span class="apple-style-span char-style-override-6">“Menzies klanı burada!” diye bağırdı bir adam. Elindeki dalı ateşin içine attı. Klandakilerden sevinç nidaları yükseldi.</span></p>
				<p class="paragraf para-style-override-8"><span class="apple-style-span char-style-override-6">Başka bir adam -MacBean- sonra da bir diğeri -Ogilvie- adamın yerini aldı. </span></p>
				<p class="paragraf para-style-override-8"><span class="apple-style-span char-style-override-6">Jamie tek başına ateşin ışığına doğru yürüdü. Ateş meşe ve çam ağaçlarından yakılmıştı ve alevler uzun boylu bir adamdan daha yükseğe çıkıyordu. Sarı saydam diller öyle saf ve hararetliydiler ki neredeyse kararan gökyüzünü aydınlatacaklardı. Ateşin ışığı Jamie’nin yüzüne, kafasına ve omuzlarına yansıdı, gölgesini arkasındaki yolun ortasına kadar uzattı.</span></p>
				<p class="paragraf para-style-override-8"><span class="apple-style-span char-style-override-6">“Burada eski dostlarımızı karşılamak,” dedi Galce, “ve yenileriyle, bu yeni ülkede yeni bir yaşam kurmak için bize katılacakları umuduyla tanışmak için toplandık.”</span></p>
				<p class="paragraf para-style-override-8"><span class="apple-style-span char-style-override-6">Sesi boğuktu; ateşin etrafında toplanan kalabalık susup dinlemeye başladığında son fısıltılar da kesildi.</span></p>
				<p class="paragraf para-style-override-8"><span class="apple-style-span char-style-override-6">“Buraya gelene kadar yollarda çok zorluk çektik.” Yavaşça dönerek ateşin etrafındaki yüzlere baktı. Ardsmuir erkeklerinin çoğu buradaydı: Üç kara kurbağasını andıran Lindsay kardeşleri; tilki gözlü ve boynuz gibi yukarı dikilmiş kızıl saçlı Ronnie Sinclair’i; yüz hatları Roma parasını andıran Robin McGillivray’i gördüm. Gölgelerin arasından sıyrılmışlardı ve ateşin yansıdığı yüzlerinde alınları ve burunları parlıyordu.</span></p>
				<p class="paragraf para-style-override-8"><span class="apple-style-span char-style-override-6">Konyağın ve duygularımın etkisi altında arkalarında duran hayaletleri rahatça görebiliyordum; hâlâ İskoçya’da, toprağın üstünde... ya da altında kalmış olan aileler ve dostlar.</span></p>
				<p class="paragraf para-style-override-8"><span class="apple-style-span char-style-override-6">Jamie’nin yüzünde de gölgeler vardı. Ateş, zamanın ve mücadelenin Jamie’nin etinde bıraktığı işaretleri açığa çıkartıyordu.</span></p>
				<p class="paragraf para-style-override-8"><span class="apple-style-span char-style-override-6">“Kimimiz savaşta öldü,” dedi, ateşin çıtırtısı yüzünden sesi zar zor duyuluyordu. “Kimimiz yanarak. Kimimiz açlıktan. Kimimiz denizde, kimimiz yaralardan ve hastalıktan.” Durdu. “Kimimiz kederden.”</span></p>
				<p class="paragraf para-style-override-8"><span class="apple-style-span char-style-override-6">Ateşin aydınlattığı insan çemberine baktığında, gözlerinin Abel MacLennan’ı aradığını düşündüm. Kadehini kaldırıp selam verdi.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Sláinte</span><span class="Vurgu char-style-override-8">!</span><span class="Character-Style-1 char-style-override-7"><a class="footnote-link" href="#footnote-225-30" id="footnote-225-30-backlink">30</a></span><span class="Vurgu char-style-override-8">” dedi ona yakın ses, rüzgâr gibi yükselerek.</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Sláinte</span><span class="Vurgu char-style-override-8">!” diye tekrarladı, sonra konyağı ateşe damlatmak için kadehini ters döndürdü. Alevler cızırdayarak maviye döndü.</span></p>
				<p class="paragraf para-style-override-8"><span class="Vurgu char-style-override-8">Kadehini indirip bir süre başı eğik bir şekilde durdu. Sonra başını kaldırdı, kadehini ateşin karşısında duran Archie Hayes’e kaldırdı. Hayes’in yuvarlak yüzü seçilmiyor, gümüş boyun zırhından ve babasının broşundan alevler yansıyordu.</span></p>
				<p class="paragraf para-style-override-8"><span class="Vurgu char-style-override-8">“Ölenlerin yasını tutarken, aynı değerlerle savaşıp acı çeken ve hayatta kalan sizlere de şükranlarımızı sunmalıyız.”</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">Sláinte</span><span class="Vurgu char-style-override-8">!” dedi Jamie. Bu kez selamlama, diğer erkek sesleriyle karışıp güçlenmişti.</span></p>
				<p class="paragraf para-style-override-8"><span class="Vurgu char-style-override-8">Jamie bir an gözlerini kapayıp sonra yine açtı. Lizzie ve Marsali’nin yanında, kucağında Jemmy’yle duran Brianna’ya baktı. Yüz hatlarının hamlığı ve gücü, çocuğun yuvarlak yüzündeki masumiyetle zıtlık oluşturuyordu. Yanan ateşin ışığı, genç annelerin nazik duruşlarına rağmen, kemiklerindeki İskoçluğu açığa çıkarıyordu.</span></p>
				<p class="paragraf para-style-override-8"><span class="Vurgu char-style-override-8">“Kadınlarımıza şükranlarımızı sunuyoruz,” dedi, kadehini Brianna’ya, Marsali’ye, sonra da bana bakarak kaldırdı. Dudaklarında hafif bir gülümseme belirdi. “Onlar bizim gücümüz. Gittikçe büyüyeceğiz ve düşmanlarımızdan intikamımızı alacağız. </span><span class="italik char-style-override-6">Sláinte</span><span class="Vurgu char-style-override-8">!”</span></p>
				<p class="paragraf para-style-override-8"><span class="Vurgu char-style-override-8">Kalabalığın bağırışları arasında tahta kadehi boşaltıp ateşe attı. Kadeh bir süre hareketsiz durduktan sonra bir anda ateş topuna döndü.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Thig a seo</span><span class="Vurgu char-style-override-8">!” diye bağırdı, sağ elini bana uzattı. “</span><span class="italik char-style-override-6">Thig a seo, a Shorcha, nighean Eanruig, neart mo chridhe</span><span class="Vurgu char-style-override-8">.” Bana gel, dedi. Bana gel, Claire, Henry’nin kızı, kalbimin gücü. Üzerinde titrediğim ayaklarımı neredeyse hissetmeyerek ona doğru yaklaştım, elini tuttum. Elleri soğuk ama güçlüydü.</span></p>
				<p class="paragraf para-style-override-8"><span class="Vurgu char-style-override-8">Başını çevirdiğini gördüm; Bree’yi mi arıyordu? Hayır, diğer elini Roger’a uzattı.</span></p>
				<p class="paragraf para-style-override-8"><span class="Vurgu char-style-override-8">“</span><span class="italik char-style-override-6">Saes ri mo l</span><span class="apple-style-span char-style-override-6">à</span><span class="italik char-style-override-6">mh Roger an t’oranaiche, mac Jeremiah MacChoinneich!</span><span class="Vurgu char-style-override-8">” Yanımda dur, şakıyan Roger, Jeremiah MacKenzie’nin oğlu. Roger bir an hareketsiz kaldı, koyu gözlerini Jamie’ye odakladı, sonra uyurgezer gibi yaklaşmaya başladı. Kalabalık hâlâ heyecanlıydı, ama artık bağrışmalar kesilmişti, insanlar söylenenleri duymak için ses çıkarmıyorlardı.</span></p>
				<p class="paragraf para-style-override-8"><span class="Vurgu char-style-override-8">“Savaşta yanımda ol,” dedi Galce. Gözlerini Roger’a dikti, sol elini açtı. Anlaşıldığından emin olmak için yavaşça ve tane tane konuşuyordu. “Aileme ve kendi ailene kalkan ol, evimin evladı.”</span></p>
				<p class="paragraf para-style-override-8"><span class="Vurgu char-style-override-8">Roger’ın yüzü, suya taş atıldığında yansımaların kayboluşu gibi bomboş oldu. Sonra yeniden sert bir ifade takındı, Jamie’nin elini tutup sıktı.</span></p>
				<p class="paragraf para-style-override-8"><span class="Vurgu char-style-override-8">Jamie kalabalığa dönüp çağrıya başladı. Bunu yıllar önce İskoçya’da yaptığını görmüştüm. Toprak sahibinin, gün dönümlerinde ve ekinokslarda ya da hasattan sonra kiracıları davet edip kimliklerini saptadığı ve kiraların vadelerinin dolduğu resmi günlerden biriydi. Yüzleri yavaş yavaş tanıyordu; ilk kez bu gece görmüş de olsalar, İskoç dağlılarının birçoğu bu geleneği biliyordu. </span></p>
				<p class="paragraf para-style-override-8"><span class="Vurgu char-style-override-8">“Bana gel, Geordie Chisholm, Walter’ın oğlu, Kızıl Connaught’un oğlu!”</span></p>
				<p class="paragraf para-style-override-8"><span class="Vurgu char-style-override-8">“Benimle kal, </span><span class="italik char-style-override-6">a Choinneich</span><span class="Vurgu char-style-override-8">, Evan, Murdo, Glenli Alexander Lindsay’in oğlu!”</span></p>
				<p class="paragraf para-style-override-8"><span class="Vurgu char-style-override-8">“Yanıma gel, Joseph Wemyss, Donald’ın oğlu, Robert’ın oğlu!” Bu toplu alım karşısında telaşlanan ama aynı zamanda çok mutlu olan Bay Weymss’in yüzünü görünce gülümsedim. Yüzünü gururla kaldırmış, büyük ateşin vahşi rüzgârında saçları uçuşarak bize doğru geliyordu.</span></p>
				<p class="paragraf para-style-override-8"><span class="Vurgu char-style-override-8">“Yanımda kal, avcı Josiah!”</span></p>
				<p class="paragraf para-style-override-8"><span class="Vurgu char-style-override-8">Josiah Beardsley burada mıydı? Evet, buradaydı; gölgelerin arasından karanlık ve silik bir beden çıkıp çekinerek Jamie’nin yanındaki yerini aldı. Göz göze gelip gülümsedim; hemen uzaklara baktı, dudaklarında utangaç bir gülümseme oluştu.</span></p>
				<p class="paragraf para-style-override-8"><span class="Vurgu char-style-override-8">Konuşmasını bitirdiğinde oldukça etkileyici bir kalabalık elde etmiştik; omuz omuza, viskiyle olduğu kadar gururla da kızarmış kırka yakın adam. Ateşin diğer tarafında gülümseyen Brianna ve Roger’ın uzun uzun bakıştıklarını gördüm. Kollarında battaniyesine gömülmüş bir şekilde uyumak üzere olan Jemmy’ye bir şeyler fısıldamak için eğildi. Minicik ellerinden birini tutup kahkahalar atan Roger’a doğru salladı.</span></p>
				<p class="paragraf para-style-override-8"><span class="Vurgu char-style-override-8">“... </span><span class="italik char-style-override-6">Air mo mhionnan</span><span class="Vurgu char-style-override-8">...” Dikkatim dağıldığı için Jamie’nin yalnızca son sözlerini yakalayabildim. Her ne söylediyse olumlu karşılanmıştı; etrafımızdaki erkekler kısık sesle konuşup anlaşmaya vardılar, sonra bir an sessizlik oldu.</span></p>
				<p class="paragraf para-style-override-8"><span class="Vurgu char-style-override-8">Jamie elimi bırakıp eğildi, yerden bir dal aldı. Dalı yakıp havaya kaldırdı. Dal, yanarak tam ateşin ortasına düştü.</span></p>
				<p class="paragraf para-style-override-8"><span class="Vurgu char-style-override-8">“Tepeli Fraserlar burada!” diye bağırdı. Açıklık alan büyük bir sevince boğuldu.</span></p>
				<p class="paragraf para-style-override-8"><span class="Vurgu char-style-override-8">Yarıda kestiğimiz kutlamalara devam etmek için yokuştan yukarı çıkarken, kendimi neşeyle bir şeyler mırıldanan Roger’ın yanında buldum. Elimi koluna koyunca gülümseyerek bana baktı.</span></p>
				<p class="paragraf para-style-override-8"><span class="Vurgu char-style-override-8">“Tebrikler,” dedim gülümseyerek. “Aileye hoş geldin, evin evladı.”</span></p>
				<p class="paragraf para-style-override-8"><span class="Vurgu char-style-override-8">Kocaman gülümsedi.</span></p>
				<p class="paragraf para-style-override-8"><span class="Vurgu char-style-override-8">“Teşekkürler,” dedi. “Anne.”</span></p>
				<p class="paragraf para-style-override-8"><span class="Vurgu char-style-override-8">Aynı hizaya gelip bir süre hiç konuşmadan yan yana yürüdük. Sonra tuhaf bir sesle, “Bu çok... çok özel bir şeydi, değil mi?” diye sordu.</span></p>
				<p class="paragraf para-style-override-8"><span class="Vurgu char-style-override-8">Tarihi olarak mı yoksa kişisel olarak mı özel olduğunu düşünmüştü, anlamamıştım. Her iki durumda da haklıydı. Başımı sallayarak söylediklerini onayladım.</span></p>
				<p class="paragraf para-style-override-8"><span class="Vurgu char-style-override-8">“Gerçi sonlarını biraz kaçırdım,” dedim. “</span><span class="italik char-style-override-6">Earbsachd</span><span class="Vurgu char-style-override-8">’ın da ne demek olduğunu bilmiyorum. Sen biliyor musun?”</span></p>
				<p class="paragraf para-style-override-8"><span class="Vurgu char-style-override-8">“Ah... evet. Biliyorum.” Ateşlerin ortasındaydık ve burası çok karanlıktı; artık çalıların ve ağaçların siyahlığında karanlık bir duman gibi görünüyordu. Sesinde bir gariplik vardı. Boğazını temizledi.</span></p>
				<p class="paragraf para-style-override-8"><span class="Vurgu char-style-override-8">“Bu bir tür... ant. O -Jamie- bize, ailesine ve kiracılarına bir ant verdi. Destek, koruma, bu tür şeyler.”</span></p>
				<p class="paragraf para-style-override-8"><span class="Vurgu char-style-override-8">“Ah, öyle mi?” dedim, biraz şaşırmıştım. “ ‘Bir tür’ derken neyi kastediyorsun?”</span></p>
				<p class="paragraf para-style-override-8"><span class="Vurgu char-style-override-8">“Ah, yani…” Bir an sessiz kaldı. Belli ki sözcükleri kafasında toparlıyordu. “Bir anttan çok, bir onur sözü,” dedi dikkatli bir şekilde. “</span><span class="italik char-style-override-6">Earbsachd</span><span class="Vurgu char-style-override-8">, Skyelı MacCrimmonlar’ın özel bir sözüydü. Bir kez söz verildi mi, ne pahasına olursa olsun tutulması gerektiği anlamına gelirdi. Eğer bir MacCrimmon bir şey yapacağını söylediyse…” Durup nefes aldı. “…yapardı, yanarak ölmesine yol açacak olsa bile.”</span></p>
				<p class="paragraf para-style-override-8"><span class="Vurgu char-style-override-8">Dirseğimin altından şaşırtıcı bir şekilde sıkıca tuttu.</span></p>
				<p class="paragraf para-style-override-8"><span class="Vurgu char-style-override-8">“İşte,” dedi sessizce. “Yardım edeyim, yer çok kaygan.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-29-backlink" id="footnote-225-29">29</a>	<span class="dip-notlar" style="font-size:1em;">(Fr.) Vaiz ne demek? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-30-backlink" id="footnote-225-30">30</a>	<span class="dip-notlar" style="font-size:1em;">(Gal.) Sağlığınıza! (ç.n.)</span></p>
					</div>
				</div>
			</div>
		</div>
	</body>
</html>