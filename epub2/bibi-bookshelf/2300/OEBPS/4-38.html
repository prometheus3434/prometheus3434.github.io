<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-38.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-38.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-4-4"><span class="bold">36 GİZLİ DÜNYALAR</span></p>
				<p class="paragraf"/>
				<p class="paragraf para-style-override-8"><span class="char-style-override-6">Ev ahalisi sessizdi; deneylerim için harika bir fırsattı bu. Bay Bug, Beardsley ikizlerini de yanına alarak Woolam’ın değirmenine gitmişti; Lizzie ve Bay Wemyss, Marsali’nin bira üretimine yardım etmeye gitmişlerdi; Bayan Bug da mutfakta bir kâse yulaf lapası ve bir tabak ekmek bırakıp dışarı çıkmış, tavukları teker teker yakalayıp kocasının yeni yaptığı kümese koyuyordu. Bree ve Roger bazen kahvaltı etmek için bize gelirlerdi ama genelde tıpkı bu sabah olduğu gibi kendi ocaklarının başında yemeyi tercih ediyorlardı.</span></p>
				<p class="paragraf para-style-override-8"><span class="char-style-override-6">Evin boş olmasının verdiği huzurla bardak, çaydanlık, krema ve şekerden oluşan bir tepsi hazırlayıp numunelerimi de yanıma alarak muayene odama gittim. Sabahın erken saatinin göz kamaştıran sarı ışıkları penceremden içeri süzülüyordu. Çayın demlenmesini beklerken dolaptan iki küçük cam şişe alıp dışarı çıktım.</span></p>
				<p class="paragraf para-style-override-8"><span class="char-style-override-6">Hava soğuk ama güzeldi. Gökyüzü sabahın ilerleyen saatlerinde havanın biraz daha ısınacağını vadediyordu. Buna rağmen o esnada hava öyle soğuktu ki şalımı yanıma almış olmakla iyi ettiğimi düşündüm. Atların yalağındaki su donmuş, kırılgan buz kütleleriyle dolmuştu. Ama sanırım hava yine de mikropları öldürecek kadar soğuk değildi; yalağın kenarlarında yosunlar oluşmuştu ve şişelerden birini ince buz tabakasının içine daldırdığımda yosunlar oynaşmaya başladılar. </span></p>
				<p class="paragraf para-style-override-8"><span class="char-style-override-6">Derenin üzerindeki soğutma kulübesinden ve tuvaletin yanındaki çamurlu su birikintisinden de birkaç numune aldıktan sonra, ışık hâlâ güçlüyken denemelerimi yapmak için hızla eve yöneldim.</span></p>
				<p class="paragraf para-style-override-8"><span class="char-style-override-6">Mikroskop, bir gün önce bıraktığım yerde, pencerenin kenarında duruyordu. Pirinç kısımları ve aynaları parıl parıl parlıyordu. Lamların üzerine birkaç damla damlattıktan sonra heyecanla mercekten baktım.</span></p>
				<p class="paragraf para-style-override-8"><span class="char-style-override-6">Işık huzmesi azalmaya başlayıp bir anda kayboldu. Gözlerimi kısarak baktım, elimden geldiğince yavaş bir şekilde vidayı çevirdim ve... işte oradaydı. Ayna sabitlendi ve ışık kendi kendine parlak bir halka haline geldi. Sanki başka bir dünyaya açılan bir pencere gibiydi.</span></p>
				<p class="paragraf para-style-override-8"><span class="char-style-override-6">Tüyleri hızla hareket eden terliksi hayvanı hayranlıkla izledim. Sonra lamdaki su damlası mikroskobik akıntıların içinde hareketlendi. Zarif öglenalardan birini görme umuduyla biraz daha bekledim ama şanssızdım; görebildiğim yalnızca yosun hücrelerinin esrarengiz siyah-yeşil kalıntılarıydı.</span></p>
				<p class="paragraf para-style-override-8"><span class="char-style-override-6">Lamı öne arkaya hareket ettirdim ama ilginç hiçbir şey bulamadım. Önemli değildi; daha bakacak bir sürü şeyim vardı. Dikdörtgen camı alkolle yıkayıp bir süre kuruması için bekledim. Sonra mikroskobumun önüne sıraladığım küçük deney tüplerinden birine cam bir çubuk batırdım. Sıvıyı temiz lama damlattım.</span></p>
				<p class="paragraf para-style-override-8"><span class="char-style-override-6">Mikroskobu düzgün kullanmamı sağlayan birkaç deneyim edinmiştim; bu pek modern bir mikroskop sayılmazdı. Yine de lensler işe yarardı ve optik parçaları sorunsuz bir şekilde yerleştirmeyi başarmıştım. Yeterli ışığı elde edebilmek zorlaşsa da işin içinden çıkabilecektim.</span></p>
				<p class="paragraf para-style-override-8"><span class="char-style-override-6">“Ne yapıyorsun Sassenach?” Jamie elinde bir parça ekmekle kapının eşiğinde duruyordu.</span></p>
				<p class="paragraf para-style-override-8"><span class="char-style-override-6">“Bir şeylere bakıyorum,” dedim ayarını düzelterek.</span></p>
				<p class="paragraf para-style-override-8"><span class="char-style-override-6">“Öyle mi? Ne gibi şeyler?” Gülümseyerek odaya girdi. “Hayaletlere bakmıyorsundur herhalde. Yeterince hayalet göreceğim zaten.”</span></p>
				<p class="paragraf para-style-override-8"><span class="char-style-override-6">“Gel bir bak,” dedim mikroskoptan uzaklaşarak. Jamie biraz şaşırarak eğildi ve mercekten baktı.</span></p>
				<p class="paragraf para-style-override-8"><span class="char-style-override-6">Bir süre gözlerini kısarak baktıktan sonra heyecanla bağırdı.</span></p>
				<p class="paragraf para-style-override-8"><span class="char-style-override-6">“Görüyorum! Bir sürü kuyruklu, yüzen şey var!” Doğrulup gülümseyerek bana baktıktan sonra yeniden eğilip mercekten baktı.</span></p>
				<p class="paragraf para-style-override-8"><span class="char-style-override-6">Yeni oyuncağımla adeta gurur duymuştum.</span></p>
				<p class="paragraf para-style-override-8"><span class="char-style-override-6">“Harika değil mi?”</span></p>
				<p class="paragraf para-style-override-8"><span class="char-style-override-6">“Evet, harika,” dedi. “Baksana şunlara. Ne kadar da meşguller! Oradan oraya koşuşturup, birbirlerini itip duruyorlar!”</span></p>
				<p class="paragraf para-style-override-8"><span class="char-style-override-6">Biraz daha izleyip kendi kendine bir şeyler mırıldandıktan sonra kalkıp şaşkınlıkla başını salladı.</span></p>
				<p class="paragraf para-style-override-8"><span class="char-style-override-6">“Daha önce hiç böyle bir şey görmemiştim Sassenach. Bana mikroplardan bahsetmiştin ama onları hiç böyle hayal etmemiştim! Dişleri olduğunu sanıyordum ama yokmuş. Bu kadar güzel kuyruklarının olacağını ve böyle kalabalık bir şekilde yüzeceklerini tahmin edemezdim!”</span></p>
				<p class="paragraf para-style-override-8"><span class="char-style-override-6">“Bazı mikroorganizmalar böyledir,” dedim merceğe bakmak için mikroskoba yaklaşırken. “Bu küçük şeyler mikrop değil, sperm.”</span></p>
				<p class="paragraf para-style-override-8"><span class="char-style-override-6">“Ne?”</span></p>
				<p class="paragraf para-style-override-8"><span class="char-style-override-6">Boş gözlerle bana baktı.</span></p>
				<p class="paragraf para-style-override-8"><span class="char-style-override-6">“Sperm,” dedim sabırla. “Erkek üreme hücreleri. Bebeklerin nasıl olduğunu biliyorsun, değil mi?”</span></p>
				<p class="paragraf para-style-override-8"><span class="char-style-override-6">Nefesi kesiliyor sandım. Ağzını açtı, yüzü kıpkırmızı oldu.</span></p>
				<p class="paragraf para-style-override-8"><span class="char-style-override-6">“Tohum mu yani?” dedi hırıltılı bir sesle. “Döl mü?”</span></p>
				<p class="paragraf para-style-override-8"><span class="char-style-override-6">“Yani... evet.” Kaynayan çayı temiz bir deney tüpüne döküp kendine gelmesi için Jamie’ye verdim. Çayı istemedi ve sanki her an mercekten bir şeyin fırlayıp ayaklarımızın altında dolanmaya başlayacağından korkuyormuş gibi gözlerini mikroskoptan bir saniye olsun ayırmadı.</span></p>
				<p class="paragraf para-style-override-8"><span class="char-style-override-6">“Sperm,” dedi kendi kendine. “Sperm.” Başını sert bir şekilde sallayıp bana doğru döndü. Aklına korkunç bir fikir gelmişti.</span></p>
				<p class="paragraf para-style-override-8"><span class="char-style-override-6">“Kimin onlar?” diye sordu. Sesinde karanlık bir şüphe vardı.</span></p>
				<p class="paragraf para-style-override-8"><span class="char-style-override-6">“Eee... senin tabii.” Biraz utanmıştım, boğazımı temizledim. “Başka kimin olacak ki?”</span></p>
				<p class="paragraf para-style-override-8"><span class="char-style-override-6">Eli refleks olarak bacaklarının arasına gitti. Kendini korumaya çalışıyor gibiydi.</span></p>
				<p class="paragraf para-style-override-8"><span class="char-style-override-6">“Nasıl aldın onları?”</span></p>
				<p class="paragraf para-style-override-8"><span class="char-style-override-6">“Sence nasıl almışımdır?” dedim soğuk bir sesle. “Bu sabah onlarla uyandım.”</span></p>
				<p class="paragraf para-style-override-8"><span class="char-style-override-6">Elini bıraktı. Kendini küçük düşmüş hissetmişti, yanakları kızardı. Çay tüpünü alıp sıcaklığına aldırmadan tek yudumda içip bitirdi.</span></p>
				<p class="paragraf para-style-override-8"><span class="char-style-override-6">“Anladım,” diyip öksürdü.</span></p>
				<p class="paragraf para-style-override-8"><span class="char-style-override-6">Derin bir sessizlik oluşmuştu.</span></p>
				<p class="paragraf para-style-override-8"><span class="char-style-override-6">“Ben... eee... hayatta kalabildiklerini bilmiyordum,” dedi sonunda. “Eeee... dışarıda yani.”</span></p>
				<p class="paragraf para-style-override-8"><span class="char-style-override-6">“Eğer onları çarşafın üzerinde bırakırsan, yaşayamazlar,” dedim sakin bir şekilde. “Kendi doğal ortamlarında bir haftadan fazla yaşayabilirler.”</span></p>
				<p class="paragraf para-style-override-8"><span class="char-style-override-6">“Doğal ortamları,” diye tekrarladı. Bakışları düşünceliydi. Bana hızlı bir bakış attı. “Yani...”</span></p>
				<p class="paragraf para-style-override-8"><span class="char-style-override-6">“Evet,” dedim kaba bir şekilde.</span></p>
				<p class="paragraf para-style-override-8"><span class="char-style-override-6">“Hmm.” Bir anda elindeki ekmeği hatırlayıp bir ısırık aldı, bir yandan düşündü bir yandan çiğnedi.</span></p>
				<p class="paragraf para-style-override-8"><span class="char-style-override-6">“İnsanlar bunu biliyor mu?”</span></p>
				<p class="paragraf para-style-override-8"><span class="char-style-override-6">“Neyi biliyorlar mı? Spermin neye benzediğini mi? Biliyorlar gibi. Mikroskoplar en azından yüz yıldır var ve çalışan bir mikroskobu olan birinin ilk baktığı şey, etrafındaki herhangi bir şeydir. Mikroskobu icat edenin de bir erkek olduğunu göz önünde bulundurursak, kesin spermine bakmıştır. Sence de öyle değil mi?”</span></p>
				<p class="paragraf para-style-override-8"><span class="char-style-override-6">Bana baktı, sonra ekmeğinden bir ısırık daha alıp çiğnemeye başladı.</span></p>
				<p class="paragraf para-style-override-8"><span class="char-style-override-6">“Ben buna ‘etrafındaki herhangi bir şey’ demezdim Sassenach,” dedi kırıntı dolu ağzıyla. Sonra yutkundu. “Ama ne demek istediğini anlıyorum.”</span></p>
				<p class="paragraf para-style-override-8"><span class="char-style-override-6">Sanki karşı koyamadığı bir güç tarafından zorlanmış gibi birden mikroskoba dönüp mercekten bakmak için eğildi.</span></p>
				<p class="paragraf para-style-override-8"><span class="char-style-override-6">“Çok azgın görünüyorlar,” dedi biraz inceledikten sonra.</span></p>
				<p class="paragraf para-style-override-8"><span class="char-style-override-6"> “Öyle olmalılar,” dedim. Üreme hücrelerine gururla bakan gözlerine bakıp gülümsedim. “Bu uzun bir gayret ve sonunda da korkunç bir mücadele gerektiriyor. Yalnızca biri bu onura nail olabiliyor, biliyorsun.”</span></p>
				<p class="paragraf para-style-override-8"><span class="char-style-override-6">Boş gözlerle bana baktı. Bilmediğini anladım. Paris’te yabancı diller, matematik, Yunan ve Latin felsefesi okumuştu ama tıp okumamıştı. O çağın doğa bilimcileri spermin homojen bir sıvı değil de, ayrı bir varlık olduğundan haberdar olsalar bile, muhtemelen spermin ne işe yaradığına dair bir fikirleri yoktu.</span></p>
				<p class="paragraf para-style-override-8"><span class="char-style-override-6">Jamie’yi, kendisini hayretler içinde bırakan yumurtalar, spermler, zigotlar ve diğer her şey hakkında belli seviyede bilgilendirdikten sonra, “Bebeklerin nereden geldiklerini sanıyordun?” diye sordum. Soğuk gözlerle bana baktı.</span></p>
				<p class="paragraf para-style-override-8"><span class="char-style-override-6">“Hayatı boyunca çiftçilik yapan bir adama mı soruyorsun bunu? Elbette nereden geldiklerini tam olarak biliyorum,” dedi. “Benim bilmediğim... eee... bunun bu şekilde olduğuydu. Yani ben... ben erkeğin tohumunu kadının karnına ektiğini sanıyordum. Ve o tohum... büyüyor işte.” Midemi işaret etti. “Bilirsin işte... Şalgam, mısır, kavun falan gibi. Kurbağa yavruları gibi yüzdüklerini bilmiyordum.”</span></p>
				<p class="paragraf para-style-override-8"><span class="char-style-override-6">“Anladım.” Gülmemek için parmağımı burnumun altına sürttüm. “O yüzden kadınların zirai sıfatları bereketli ya da meyvesiz!”</span></p>
				<p class="paragraf para-style-override-8"><span class="char-style-override-6">“Hmm.” Konuyu kapatmak ister gibi bir şekilde elini salladı, kaşlarını çatarak lama baktı. “Bir hafta dedin. Yani çocuğun gerçekten Ardıçkuşu’ndan olma ihtimali var?”</span></p>
				<p class="paragraf para-style-override-8"><span class="char-style-override-6">Günün erken saatleri olduğu için, teoriyi pratiğe dökmem yarım saniye kadar sürdü.</span></p>
				<p class="paragraf para-style-override-8"><span class="char-style-override-6">“Ah... Jemmy’yi mi diyorsun? Evet, Roger’ın çocuğu olması gayet mümkün.” Roger ve Bonnet, Brianna ile iki gün arayla yatmışlardı. “Sana ve Bree’ye öyle düşündüğümü söyledim.”</span></p>
				<p class="paragraf para-style-override-8"><span class="char-style-override-6">Dalgın gözlerle bakarak başını salladı. Sonra ekmekten geri kalanları bir hamlede ağzına tıkıştırdı. Çiğneyerek mercekten bakmak için yeniden eğildi.</span></p>
				<p class="paragraf para-style-override-8"><span class="char-style-override-6">“Farklılar mı? Yani bir erkek diğerinden?”</span></p>
				<p class="paragraf para-style-override-8"><span class="char-style-override-6">Çayımdan bir yudum alıp leziz aromasını içime çektim. “Elbette farklılar. Bir erkeğin çocuğuna geçirdiği karakteristik özellikleri taşırlar...” Konuya temkinli yaklaşmak gerektiğini düşünüyordum; doğurganlık tanımımla aklı yeterince karışmıştı; genler ve kromozomlar hakkında bir açıklama şimdilik çok fazla olabilirdi. “Ama farkı mikroskopla bile göremezsin.”</span></p>
				<p class="paragraf para-style-override-8"><span class="char-style-override-6">Bunu duyunca homurdanarak ağzındaki ekmeği yutup doğruldu.</span></p>
				<p class="paragraf para-style-override-8"><span class="char-style-override-6">“Neye bakıyorsun o halde?”</span></p>
				<p class="paragraf para-style-override-8"><span class="char-style-override-6">“Sadece meraktan bakıyorum.” Tezgâhın üzerindeki şişeleri ve deney tüplerini işaret ettim. “Mikroskobun çözünürlüğünün ne kadar iyi olduğuna, ne tür şeyleri gösterebildiğine bakmak istedim.”</span></p>
				<p class="paragraf para-style-override-8"><span class="char-style-override-6">“Ah, öyle mi? Peki bunun amacı ne?”</span></p>
				<p class="paragraf para-style-override-8"><span class="char-style-override-6">“Teşhislerimde yardımcı olabilir. Mesela birinin taburesinden bir numune alır da hastanın dış paraziti olduğunu görürsem, o zaman ona hangi ilacı vereceğimi daha iyi bilirim.”</span></p>
				<p class="paragraf para-style-override-8"><span class="char-style-override-6">Jamie kahvaltıdan sonra böyle şeyler duymaktan rahatsız olmuş gibi baktı. Ama kafasını sallayarak söylediklerime katıldı. İçinde çay olan deney tüpünü boşaltıp tezgâha koydu.</span></p>
				<p class="paragraf para-style-override-8"><span class="char-style-override-6">Eğilip beni öptükten sonra kapıya doğru seğirtti. Hemen sonra arkasına dönüp bana baktı.</span></p>
				<p class="paragraf para-style-override-8"><span class="char-style-override-6">“Şeyler... spermler...” dedi tuhaf bir sesle.</span></p>
				<p class="paragraf para-style-override-8"><span class="char-style-override-6">“Eee?”</span></p>
				<p class="paragraf para-style-override-8"><span class="char-style-override-6">“Onları dışarı çıkartıp güzelce gömemez misin mesela?”</span></p>
				<p class="paragraf para-style-override-8"><span class="char-style-override-6">Gülüşümü çay bardağımın arkasına sakladım.</span></p>
				<p class="paragraf para-style-override-8"><span class="char-style-override-6">“Onlarla ilgilenirim,” diyerek söz verdim. “Hep ilgilenmiyor muyum zaten?”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Oradaydılar. Mikroskobun pasparlak görüş alanında oldukça net görünen siyah saplar. Onaylandı.</span></p>
				<p class="paragraf para-style-override-8"><span class="char-style-override-6">“Buldum.” Karışımlarıma bakarak yavaşça sırtımı ovuşturup doğruldum.</span></p>
				<p class="paragraf para-style-override-8"><span class="char-style-override-6">Mikroskobun yanında duran lamlara baktım. Hepsinin ortasında koyu lekeler vardı ve uçlarına mumla bir kod yazılmıştı. Nemli mısır ekmeklerinden, bozulan ekmeklerden ve Noel arifesinde yediğimiz atılan etli börekten numuneler almıştım. Şimdilik en iyi sonucu veren börekti; bunun nedeninin kaz yağı olduğu kesindi. </span></p>
				<p class="paragraf para-style-override-8"><span class="char-style-override-6">Testlerimde kullandığım birçok maddenin arasından en yüksek penisilyum -bunun penisilyum olduğundan çok emindim- miktarı bu üç maddeden elde ettiğim küfte çıkmıştı. Penisilyumun bir sürü farklı çeşidine ilaveten, ıslak bir ekmekte de birçok çeşit küf çıkmıştı. Ama seçtiğim numuneler, yıllar önce öteki hayatımda kitapta gördüğüm penisilyum spor resimlerine en çok uyanlardı.</span></p>
				<p class="paragraf para-style-override-8"><span class="char-style-override-6">Hafızamın beni yanıltmadığını ve buradaki küf yapılarının epey miktarda penisilin üretenlerden olduğunu, et ve et suyu karışımına bilmeyerek öldürücü bir bakteri bulaştırmadığımı umuyordum. Daha birçok şey umabilirdim ama artık insanın inanç uğruna umudu terk ettiği, iyilik yapabilmek için kadere inandığı noktadaydım.</span></p>
				<p class="paragraf para-style-override-8"><span class="char-style-override-6">Tezgâhın arkasında et suyuyla dolu bir dizi kâse duruyordu ve her biri sineklerin, havada uçuşan partiküllerin ve farelerin içine düşmemesi için bezle kapanmıştı. Et suyunu süzgeçten geçirip kaynatmış, sonra da kâseleri buharı tüten kahverengi sıvıyla doldurmadan önce kaynar suyla yıkamıştım. Elimdeki yöntemlerle ancak bu kadar sterilize edebilirdim.</span></p>
				<p class="paragraf para-style-override-8"><span class="char-style-override-6">En iyi küf numunelerimden bir miktar aldım. Bıçağı kâselerdeki soğumuş et suyunun içine sokup mavi küfleri yaydım. Sonra kâseleri yeniden bezle örtüp birkaç gün beklemeye aldım.</span></p>
				<p class="paragraf para-style-override-8"><span class="char-style-override-6">Kültürlerden bazıları başarılı olmuş, bazıları ölmüştü. İki kâsede de kıllı, koyu yeşil şeyler, batık deniz hayvanları gibi yüzeyin altında yüzüyordu. Bir davetsiz misafirdi bu -küf, bakteri ya da belki bir yosun- ama penisilyum değildi.</span></p>
				<p class="paragraf para-style-override-8"><span class="char-style-override-6">Hangisi olduğunu bilmiyordum ama çocuklardan biri bir kâseyi mahvetmişti; et suyunun kokusuyla deliye dönen Adso birini yere atmış ve büyük bir zevkle içindeki her şeyi yalayıp yutmuştu. Demek ki onun içtiğinde zehirli hiçbir şey yoktu; yerde, güneşin vurduğu bir noktada kıvrılıp yatan küçük kediye baktım. Huzurun resmi gibiydi.</span></p>
				<p class="paragraf para-style-override-8"><span class="char-style-override-6">Geriye kalan üç kâsenin yüzeylerinde mavi renkte, süngerimsi, kadife bir tabaka oluşmuştu. Aralarından bir tanesinden alıp test ettiğim numune, aradığımı bulduğumun kanıtıydı. Antibiyotik olan küfün kendisi değildi; küfün kendini bakteri saldırısından korumak için salgıladığı bir sıvıydı. Bu sıvı penisilindi ve istediğim şeydi.</span></p>
				<p class="paragraf para-style-override-8"><span class="char-style-override-6">Canlı kültürlerin içinde kalan et suyunu süzerek boşaltırken sandalyesinde oturup beni izleyen Jamie’ye olan biteni anlattım. </span></p>
				<p class="paragraf para-style-override-8"><span class="char-style-override-6">“Yani şu anda elindeki, küfün içine işediği et suyu, öyle mi?”</span></p>
				<p class="paragraf para-style-override-8"><span class="char-style-override-6">“Sen öyle yorumluyorsan, öyle olsun.” Haşin bir bakış atıp süzülen çözeltiyi aldım, çömleklere dağıtmaya başladım.</span></p>
				<p class="paragraf para-style-override-8"><span class="char-style-override-6">Doğru anladığına sevinerek başını salladı.</span></p>
				<p class="paragraf para-style-override-8"><span class="char-style-override-6">“Hastalığı iyileştiren şey, küfün idrarı, değil mi? Bu çok önemli.”</span></p>
				<p class="paragraf para-style-override-8"><span class="char-style-override-6">“Öyle mi?”</span></p>
				<p class="paragraf para-style-override-8"><span class="char-style-override-6"> “İlaç olarak başka çeşit idrar kullanıyorsan, niye bunu da kullanmayasın?”</span></p>
				<p class="paragraf para-style-override-8"><span class="char-style-override-6">Hastalık seyir raporlarını tuttuğum defteri kaldırdı. Son deneylerimi yazdıktan sonra tezgâhın üzerinde açık bırakmıştım. Jamie, defterin ilk sahibi Doktor Daniel Rawlings’in yazdığı ilk sayfaları okuyarak eğleniyordu.</span></p>
				<p class="paragraf para-style-override-8"><span class="char-style-override-6">“Daniel Rawlings kullanmış olabilir ama ben kullanmam.” Ellerim meşgul olduğu için çenemi kaldırıp açık sayfadaki yazıyı işaret ettim. “Bunun için ne kullanıyormuş?”</span></p>
				<p class="paragraf para-style-override-8"><span class="char-style-override-6">“İskorbüt* tedavisi için karışım,” dedi parmağıyla Rawlings’in </span><span class="char-style-override-6">yazısını takip ederek. “İki baş sarımsak, altı adet ezilmiş turpla, Peru balsamı ve on damla laden reçinesi ile karıştırılır. Bu karışıma, rahatlıkla sarhoş olabilsin diye erkek çocuğu suyu eklenir.”</span></p>
				<p class="dip-not"><span>*</span><span class="dip-notlar" style="font-size:1em;">Diş eti çekilmesi olarak bilinen, C vitamini eksikliğinden kaynaklanan bir hastalık. </span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Son cümle haricinde oldukça egzotik bir çeşniye benziyor,” dedim gülerek. “Sence yanında en iyi ne gider? Çömlekte tavşan? Dana yahnisi?”</span></p>
				<p class="paragraf para-style-override-8"><span class="char-style-override-6">“Hayır, dana turp için fazla yoğun. Belki koyun eti türlüsü olabilir,” diye cevapladı. Düşüncelere dalarak diliyle üst dudağını yaladı.</span></p>
				<p class="paragraf para-style-override-8"><span class="char-style-override-6">“Sence neden erkek çocuğu Sassenach? Daha önceden de bazı tariflerde bundan bahsedildiğini duymuştum. Aristoteles ve bazı eski filozoflar da bundan bahsediyor.”</span></p>
				<p class="paragraf para-style-override-8"><span class="char-style-override-6">Lamlarımı temizlemeye başladığımda Jamie’ye baktım.</span></p>
				<p class="paragraf para-style-override-8"><span class="char-style-override-6">“Küçük bir kızdansa erkek çocuğunun idrarını almak kesinlikle daha kolay; bir ara dene. Erkek bebeklerin idrarı tam olarak steril olmasa da çok temizdir; eğer eski çap filozofları içme suyunu su kemerlerinden, çeşmelerden ya da buna benzer yerlerden alıyorduysalar, deneyleri sırasında erkek bebek çişinin bunların hepsinden daha temiz olduğunu fark etmişlerdir.”</span></p>
				<p class="paragraf para-style-override-8"><span class="char-style-override-6">“Steril olması, içinde mikrop olmadığı anlamına mı geliyor?” Mikroskobuma ürkek gözlerle baktı.</span></p>
				<p class="paragraf para-style-override-8"><span class="char-style-override-6">“Evet. Ya da mikrop üretmiyor demek. Çünkü içinde mikrop yok.”</span></p>
				<p class="paragraf para-style-override-8"><span class="char-style-override-6">Mikroskop ve et suyu içeren -ya da en azından ben öyle umuyordum- penisilin şişeleri dışında tezgâhın üzerini temizlemiştim. Ameliyat gereçlerimin bulunduğu küçük çantamı alarak ameliyat hazırlıklarına başladım. Dolaptan da içi ispirto dolu büyük bir şişe aldım.</span></p>
				<p class="paragraf para-style-override-8"><span class="char-style-override-6">Kendi icat ettiğim küçük alkol yakıcısını -boş bir mürekkep şişesinin ağzına bir mantar tıkamış, mantarın içinden de parafinli kendirden yapılmış bir fitil geçirmiştim- ve ispirtoyu Jamie’ye verdim.</span></p>
				<p class="paragraf para-style-override-8"><span class="char-style-override-6">“Bunu benim için doldurur musun? Oğlanlar nerede?”</span></p>
				<p class="paragraf para-style-override-8"><span class="char-style-override-6">“Mutfakta sarhoş olmakla meşguller.” İşine oldukça odaklanmış bir şekilde kaşlarını çatarak alkolü dikkatle şişeye döktü. “Küçük kızların idrarı temiz değil mi yani? Yoksa yalnızca onlardan idrarlarını almak mı daha zor?”</span></p>
				<p class="paragraf para-style-override-8"><span class="char-style-override-6">“Hayır, aslında erkek çocuklarınınki kadar temiz değil.” Tezgâhın üstüne temiz bir bez örtüp üstüne de iki neşter, bir çift uzun burunlu forseps ve bir miktar dağlama demirini dizdim. Dolabın içinden bir avuç dolusu yara pamuğu aldım. Pamuk korkunç bir şekilde pahalıydı ama Farquard Campbell’in karısından, bir kavanoz bal karşılığı ham pamuk almıştım ve bu yüzden çok şanslıydım.</span></p>
				<p class="paragraf para-style-override-8"><span class="char-style-override-6">“Eee... dışarı çıkan yol pek direkt değil diyebiliriz. O yüzden idrar dışarı çıkarken bütün bakterileri ve derinin döküntülerini topluyor.” Başımı çevirip gülümseyerek Jamie’ye </span></p>
				<p class="paragraf para-style-override-8"><span class="char-style-override-6">baktım. “Ama bu yüzden kendini üstün hissetmen yersiz olur.”</span></p>
				<p class="paragraf para-style-override-8"><span class="char-style-override-6">“Hiç öyle bir şey yapacağımı sanmıyorum,” dedi Jamie. “Hazır mısın o halde Sassenach?”</span></p>
				<p class="paragraf para-style-override-8"><span class="char-style-override-6">“Evet, al onları. Ah, kâseyi de getir!”</span></p>
				<p class="paragraf para-style-override-8"><span class="char-style-override-6">Jamie dışarı çıktı, ben de doğuya bakan pencereye döndüm. Bir gün önce çok fazla kar yağmıştı ama bugün hava açıktı ve karla kaplı ağaçların üzerine milyonlarca elmasın ışığını yansıtan güneş soğuktu. Daha iyisini isteyemezdim; ışığa çok ihtiyacım vardı.</span></p>
				<p class="paragraf para-style-override-8"><span class="char-style-override-6">Dağlama demirlerini ısınmaları için küçük mangalın üzerine koydum. Sonra raflı dolaptan tılsımlı kolyemi alıp elbisemin içinde kalacak şekilde boynuma astım. Kapının arkasındaki kancada asılı duran önlüğümü de alıp pencereye doğru seğirttim. Dışarıdaki krem şantiyi andıran soğuk manzarayı seyrettikçe zihnim arındı, yapacağım işe ruhumu iyice odakladım. Zor bir ameliyat değildi ve daha önceden bunu birçok kez yapmıştım. Gerçi sandalyesinde dimdik oturan, bilinci açık birine yapmamıştım ve bu önemli bir farktı.</span></p>
				<p class="paragraf para-style-override-8"><span class="char-style-override-6">Üstelik bu ameliyatı son yapışımın üzerinden yıllar geçmişti. İzleyeceğim adımları hatırlamak için gözlerimi kapadım. Elimin düşüncelerimle eşzamanlı olarak hafifçe gerilen kaslarını hissederek, yapacağım hareketleri tekrarladım.</span></p>
				<p class="paragraf para-style-override-8"><span class="char-style-override-6">“Tanrım, bana yardım et,” diye fısıldayarak istavroz çıkardım.</span></p>
				<p class="paragraf para-style-override-8"><span class="char-style-override-6">Koridordan yalpalayan ayak sesleri, gergin gülüşler ve Jamie’nin boğuk sesini duyup arkama dönerek hastalarıma gülümsedim.</span></p>
				<p class="paragraf para-style-override-8"><span class="char-style-override-6">Bir aydır iyi beslendikleri, temiz giysiler giydikleri ve sıcak yataklarda uyudukları için Beardsley kardeşlerin sağlığı ve görünüşleri bir hayli düzelmişti. İkisi de hâlâ küçük, zayıf ve hafif çarpık bacaklıydılar. Ama yüzlerindeki çukurlar biraz dolmuştu. Siyah saçları yumuşaktı ve gözlerindeki tedirginlik silinmeye başlamıştı.</span></p>
				<p class="paragraf para-style-override-8"><span class="char-style-override-6">Aslında her ikisinin kahverengi gözleri de şu anda biraz donuk bakıyordu. Lizzie, Keziah taburenin üzerine düşmesin diye onu kolundan tutmak zorundaydı. Jamie, Josiah’yı omzundan tutmuştu; çocuğu bana doğru getirip, diğer kolunun altında taşıdığı kâseyi de yere koydu.</span></p>
				<p class="paragraf para-style-override-8"><span class="char-style-override-6">“İyisin, değil mi?” Josiah’nın gözlerinin içine bakarak gülümsedim. Kendini rahat hissetmesi için kolunu sıktım. Zar zor yutkunup zoraki gülümsemeye çalıştı; henüz korkmayacak kadar sarhoş olmamıştı.</span></p>
				<p class="paragraf para-style-override-8"><span class="char-style-override-6">Çocuğu oturtup boynuna bir havlu doladım. Bir yandan sohbet ederken, bir yandan da leğeni dizlerinin üzerine koydum. Umarım düşürmezdi, çünkü porselendi ve evdeki tek tatlı kâsemizdi. Lizzie beni şaşırtarak Josiah’nın arkasına geçip, küçük ellerini çocuğun omuzlarına koydu.</span></p>
				<p class="paragraf para-style-override-8"><span class="char-style-override-6">“Kalmak istediğinden emin misin Lizzie?” diye sordum şüpheci gözlerle. “Biz halledebiliriz diye düşünüyorum.” Jamie kana ve genel olarak kıyımlara alışkındı; Lizzie’nin daha önceden genel hastalık türleri ve belki de bir iki doğum dışında böyle şeyler gördüğünü hiç sanmıyordum.</span></p>
				<p class="paragraf para-style-override-8"><span class="char-style-override-6">“Ah, hayır hanımefendi, kalacağım.” Yutkundu ama kendini toparlamayı bildi. “Jo ve Kezzie’ye bütün ameliyat boyunca onlarla kalacağıma söz verdim.”</span></p>
				<p class="paragraf para-style-override-8"><span class="char-style-override-6">Jamie’ye baktım, Jamie bana tek omzunu silkerek karşılık verdi.</span></p>
				<p class="paragraf para-style-override-8"><span class="char-style-override-6">“Pekâlâ, o zaman.” İçinde penisilinli et suyunun bulunduğu çömleklerden birini alıp iki bardağa boşaltarak ikizlere verdim.</span></p>
				<p class="paragraf para-style-override-8"><span class="char-style-override-6">Mide asidi muhtemelen penisilini etkisiz hale getirecekti ama boğazlarındaki bakterileri de -umarım- öldürecekti. </span></p>
				<p class="paragraf para-style-override-8"><span class="char-style-override-6">Et suyunda ne kadar penisilin olduğunu tam olarak bilmenin imkânı yoktu; onlara fazla ya da az doz veriyor olabilirdim. Et suyunda şu anda ne kadar penisilin olursa olsun, en azından aktif olduğundan emindim. Antibiyotiği dengeleyebilecek bir yöntemim yoktu ve ne kadar süre etkili olacağını da bilmiyordum. Ama taze olduğu için, çözelti tıbbi olarak aktif olmak zorundaydı ve et suyundan geri kalanın en azından önümüzdeki birkaç gün boyunca kullanılabilir kalma şansı oldukça yüksekti.</span></p>
				<p class="paragraf para-style-override-8"><span class="char-style-override-6">Ameliyat biter bitmez yeni kültürler yapacaktım; neyse ki ikizlere üç dört gün daha düzenli olarak ilaç verebilecektim. Böylelikle enfeksiyon riski engellenmiş olacaktı.</span></p>
				<p class="paragraf para-style-override-8"><span class="char-style-override-6">“Aa, yani o şeyi içebilirsin, öyle mi?” Jamie, Josiah’nın başının üzerinden alaycı gözlerle bana bakıyordu. Jamie birkaç yıl önce silahla yaralandığında ona penisilin enjekte etmiştim ve sanırım bunu çok sadist bir niyetle yaptığımı düşünmüştü.</span></p>
				<p class="paragraf para-style-override-8"><span class="char-style-override-6">Ben de ona baktım.</span></p>
				<p class="paragraf para-style-override-8"><span class="char-style-override-6">“İçebilirsin. Enjekte edilebilen penisilin çok daha etkilidir, özellikle de aktif bir enfeksiyon durumunda. Öyle ya da böyle, şu anda bunu enjekte edebilmemin bir yolu yoktu ve bu onları enfeksiyondan korumaya yarar, iyileştirmeye değil. Şimdi, eğer hazırsak...”</span></p>
				<p class="paragraf para-style-override-8"><span class="char-style-override-6">Jamie’nin hastayı tutacağını sanmıştım ama hem Lizzie, hem de Josiah bunun gerekli olmadığı konusunda ısrar ettiler; ne olursa olsun, Josiah sessizce oturacaktı. Lizzie çocuğu omuzlarından tutmuştu ve yüzü onunkinden bile daha soluktu. Küçük yumrukları keskin ve beyazdı.</span></p>
				<p class="paragraf para-style-override-8"><span class="char-style-override-6">Josiah’nın koyu renk gözlerinin içine bakıp gülümsedim; yüzümdeki iki küçük yansımayı gözlerinden görebiliyordum. İkisi de oldukça uzman görünüyordu.</span></p>
				<p class="paragraf para-style-override-8"><span class="char-style-override-6">“Tamam mı o zaman?” diye sordum.</span></p>
				<p class="paragraf para-style-override-8"><span class="char-style-override-6">Dili aşağı doğru çekildiği için konuşamadı ama çıkardığı olumlu sesten hemfikir olduğumuzu anladım.</span></p>
				<p class="paragraf para-style-override-8"><span class="char-style-override-6">Et parçasını çekip kâseye koydum, diğer bademciğe yönelip aynı işlemi tekrarladı. Bu kez tek fark, elimin tersiyle çalıştığım için daha yavaş olmamdı. </span></p>
				<p class="paragraf para-style-override-8"><span class="char-style-override-6">Bütün işlem her bir bademcik için otuz saniyeden fazla sürmüş olamazdı. Josiah’nın ağzındaki aletleri çıkardım. Josiah şaşkın gözlerle bana baktı. Sonra öksürdü, kusacak gibi oldu, öne eğildi, bir başka et parçası, beraberinde bir miktar parlak kırmızı kan ile kâsenin içine küçük bir </span><span class="italik char-style-override-6">şap</span><span class="char-style-override-6"> sesiyle düştü.</span></p>
				<p class="paragraf para-style-override-8"><span class="char-style-override-6">Çocuğu burnundan yakalayıp kafasını geriye doğru ittim. Yara pamuklarımı kanı emsin de ne yaptığımı göreyim diye ağzına tıktım. Sonra küçük bir dağlama demiriyle en büyük damarları dağladım; küçük olanlar kendi kendilerine pıhtılaşıp kapanabilirlerdi. </span></p>
				<p class="paragraf para-style-override-8"><span class="char-style-override-6">Gözleri çok sulanıyordu ve elleri kâseyi sıkı sıkı tutmuştu. Ama ne kıpırdıyor, ne de herhangi bir ses çıkartıyordu. Jamie’nin başparmağından o izi çıkarmasını gördükten sonra çocuğun böyle sakin duracağını tahmin etmemiştim. Lizzie hâlâ omuzlarını tutuyordu, gözlerini kapamıştı. Jamie uzanıp Lizzie’nin dirseğine dokundu. Lizzie gözlerini açtı.</span></p>
				<p class="paragraf para-style-override-8"><span class="char-style-override-6">“Tamam, </span><span class="italik char-style-override-6">a muirninn</span><span class="char-style-override-6">, bitti. Onu alıp yatağına götür, tamam mı?”</span></p>
				<p class="paragraf para-style-override-8"><span class="char-style-override-6">Ama Josiah gitmeyi reddetti. İkizi kadar sessizdi ve başını iki yana şiddetli bir şekilde sallayıp bir taburenin üstüne oturdu. Sallanıyordu ve beti benzi solmuştu. İkizine gülümsediğinde kan içindeki dişleri göründü.</span></p>
				<p class="paragraf para-style-override-8"><span class="char-style-override-6">Lizzie iki çocuk arasında kalmış, bir ona, bir diğerine bakıyordu. Jo, Lizzie’ye bakıp, hasta taburesinde çenesini kaldırmış, güç gösterisi yapan Keziah’yı işaret etti. Lizzie, şefkatle Jo’nun başını okşayıp Keziah’yı omuzlarından tuttu. Keziah başını çevirip Lizzie’ye olanca tatlılığıyla gülümsedikten sonra başını öne eğip Lizzie’nin elini öptü. Sonra gözlerini kapayıp ağzını açarak bana döndü; annesinin ağzından kurtçukları bekleyen yavru kuşlar gibi görünüyordu.</span></p>
				<p class="paragraf para-style-override-8"><span class="char-style-override-6">Bu ameliyat bir parça daha karmaşıktı; bademcikleri ve geniz eti korkunç bir şekilde büyümüşlerdi ve kronik enfeksiyon yüzünden oldukça zarar görmüşlerdi. Kanlı bir işti; hem havlu, hem de önlüğümden kan damlıyordu. Dağlama işi bittikten sonra hastama yakından baktım. Teni kar kadar beyazdı ve gözleri donuk bakıyordu.</span></p>
				<p class="paragraf para-style-override-8"><span class="char-style-override-6">“İyi misin?” diye sordum. Beni duyamadı ama telaşlı sesim yeterince belliydi. Ağzını tuhaf bir şekilde büktü. Gülmeye çabaladığını anlamıştım. Başını sallamaya başladı; sonra gözleri kaydı ve en sonunda tabureden ayaklarımın üzerine düştü. Jamie son anda kâseyi tuttu.</span></p>
				<p class="paragraf para-style-override-8"><span class="char-style-override-6">Lizzie’nin de bayılabileceğini düşündüm; her yer kan içindeydi. Birazcık sendeledi ama gidip Josiah’nın yanına oturmasını söyledim. Ben Jamie ile malzemeleri toplarken, Josiah oturmuş, Lizzie’nin elini sıkıyordu.</span></p>
				<p class="paragraf para-style-override-8"><span class="char-style-override-6">Jamie, Keziah’yı kollarına aldı; çocuğun her yerinde kan lekeleri vardı ve sanki öldürülmüş gibi görünüyordu. Josiah gözlerini kardeşinin bilinçsiz vücudundan ayırmadan ayağa kalktı.</span></p>
				<p class="paragraf para-style-override-8"><span class="char-style-override-6">“İyi olacak,” dedi Jamie, Josiah’ya. Sesinde oldukça güven veren bir hal vardı. “Sana söyledim, karım harika bir doktordur.” Sonra Jamie, Lizzie ve Josiah dönüp gülümseyerek bana baktılar. Sanki eğilip selam vermem gerekiyormuş gibi hissettim ama yalnızca gülümseyerek karşılık verdim.</span></p>
				<p class="paragraf para-style-override-8"><span class="char-style-override-6">“İyi olacak,” dedim, Jamie’nin söylediklerini tekrarlayarak. “Gidip dinlen şimdi.”</span></p>
				<p class="paragraf para-style-override-8"><span class="char-style-override-6">Küçük kafile, geldiğinden daha sakin bir şekilde odadan çıkıp, beni aletlerimi kaldırıp temizlik yapmam için yalnız bıraktılar.</span></p>
				<p class="paragraf para-style-override-8"><span class="char-style-override-6">Başarılı bir işin arkasından gelen sakin bir mutlulukla ışıl ışıl parlıyordum. Bu tür şeyleri yapmayalı uzun zaman olmuştu; on sekizinci yüzyılın ihtiyaçları ve sınırlamaları aciliyet içinde yapılanlar hariç birçok ameliyatı imkânsız hale getiriyordu. Anestezi ve antibiyotik olmadan, cerrahi müdahale çok zor ve çok tehlikeliydi. </span></p>
				<p class="paragraf para-style-override-8"><span class="char-style-override-6">Ama şimdi en azından penisilinim vardı. İspirto lambamı söndürürken kendi kendime iyi olacağını söyledim. Ameliyat sırasında çocuklara dokunurken tenlerinde hissetmiştim. Mikrop onları tehdit etmeyecekti, enfeksiyon işimin temizliğine leke düşürmeyecekti. Tıpta her zaman şans önemliydi ve bugün işler benim lehime ilerlemişti.</span></p>
				<p class="paragraf para-style-override-8"><span class="char-style-override-6">“Her şey iyi olacak,” dedim tezgâhın üzerinde sessizce durmuş, boş kâselerden birini yalayan Adso’ya.</span></p>
				<p class="paragraf para-style-override-8"><span class="char-style-override-6">Büyük siyah hastalık seyir raporlarının durduğu defter, Jamie’nin bıraktığı yerde, tezgâhta açık bir şekilde duruyordu. Deneylerimin ilerleyişini kaydettiğim sayfaları açıp tüy kalemimi elime aldım. Akşam yemeğinden sonra bugünkü ameliyatın ayrıntılarını yazacaktım. Şimdilik... durdum, sonra sayfanın sonuna, </span><span class="italik char-style-override-6">Evreka!</span><span class="char-style-override-6"> yazdım.</span></p>
			</div>
		</div>
	</body>
</html>