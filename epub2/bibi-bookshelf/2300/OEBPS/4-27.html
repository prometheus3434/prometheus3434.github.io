<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-27.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-27.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-3-1"><span class="bold">26 MİLİS AYAKLANIYOR</span></p>
				<p class="paragraf"/>
				<p class="paragraf para-style-override-8"><span class="char-style-override-6">Hava bizden yanaydı, soğuk da olsa gökyüzü açıktı. Müllerler ve civardaki evlerden gelen adamlarla birlikte hemen hemen kırk kişi ve ben, Fraser Tepesi’nden yola çıkmıştık.</span></p>
				<p class="paragraf para-style-override-8"><span class="char-style-override-6">Fergus miliste görev almayacaktı ama yakınlardaki yerleşim yerlerini ve evleri çok iyi bildiği için adam toplamaya gelmişti. Topraklarımızın en uzak noktasına ulaştığımızda hatrı sayılır bir sayıya ulaşmıştık bile. Adamlardan bazıları piyade eri eğitimi almamış da olsalar, bir zamanlar askermişler; İskoçya’da ya da Fransız ve Kızılderili Savaşları’nda. Birçoğu ise asker değildi ve her gece Jamie’nin, pek alışılmadık bir biçimde de olsa, talim yaptığını görmüşlerdi.</span></p>
				<p class="paragraf para-style-override-8"><span class="char-style-override-6">“Düzgün bir şekilde talim yapacak zamanımız yok,” demişti Roger’a ilk gece. “Adamları düşman saldırılarına karşı şekillendirmek haftalar alır, biliyorsun.”</span></p>
				<p class="paragraf para-style-override-8"><span class="char-style-override-6">Roger’ın yüzünde huzursuz bir ifade görsem de o başını sallayarak Jamie’nin sözlerini onaylamıştı. Kendi deneyimsizliğine dair şüpheleri olabileceğini ve saldırı karşısında nasıl davranacağını tam olarak bilmediğini düşünmüştüm. Kendi çağımdan çok genç asker tanıyordum.</span></p>
				<p class="paragraf para-style-override-8"><span class="char-style-override-6">Ateşin başında eğilmiş, küllerin üzerine konmuş demir bir tavanın içinde mısır pişiriyordum. Başımı kaldırıp Jamie’ye baktığımda, onun da dudaklarının kenarına gizlenmiş belirsiz bir gülümsemeyle bana baktığını gördüm. O genç askerleri tanımakla kalmamıştı; onlardan biriydi de. Öksürüp bir çubukla kömürleri ittirmek için öne eğildi. Hamura bulayıp pişmeye bıraktığım bıldırcınlara bakındı. </span></p>
				<p class="paragraf para-style-override-8"><span class="char-style-override-6">“Tehlikeden kaçmak doğal bir şeydir, değil mi? Birliklere talim yaptırmanın amacı onları bir subayın sesine alıştırmak. Böylece silah gürültülerinin arasında bile o sesi duyacaklar ve tehlikeyi düşünmeden itaat edecekler.”</span></p>
				<p class="paragraf para-style-override-8"><span class="char-style-override-6">“Evet, tıpkı ses duyunca kaçıp gitmemesi için bir atı eğittiğin gibi,” diye lafa girdi Roger.</span></p>
				<p class="paragraf para-style-override-8"><span class="char-style-override-6">“Evet, aynen öyle,” dedi Jamie oldukça ciddi bir ses tonuyla. “Aradaki fark, bir atı ondan daha iyi bildiğine inandırman gerektiğidir; bir subayın ise yalnızca sesinin daha gür çıkması gerekir.” Roger güldü, Jamie hafifçe gülümseyerek devam etti.</span></p>
				<p class="paragraf para-style-override-8"><span class="char-style-override-6">“Fransa’da askerken, ayaklarıma kara sulan inene kadar yürüyordum. Günün sonunda o kadar yorgun oluyordum ki yatağımı topa tutsalar yine de uyanmazdım.”</span></p>
				<p class="paragraf para-style-override-8"><span class="char-style-override-6">Kafasını iki yana salladı, yüzündeki gülümseme kayboldu. “Ama buna zamanımız yok. Adamlarımızın yarısı askerlikte biraz da olsa geçmişleri var; savaş çıkarsa ayakta kalmak için onlara güvenmeliyiz.” Ateşe doğru baktı, ağaçların ve dağların karanlığa gömülen manzaralarını işaret etti.</span></p>
				<p class="paragraf para-style-override-8"><span class="char-style-override-6">“Onlara Dağlılar gibi savaşmayı öğreteceğiz; emrimle toplanmayı ya da dağılmayı, aksi takdirde bir çaresini bulmayı öğrenecekler. Adamların ancak yarısı asker ama hepsi avlanabiliyor.” Çenesini kaldırıp erleri işaret etti. Birçoğu o gün yolculuk boyunca küçük av hayvanları vurmuşlardı. Lindsay kardeşler yediğimiz bıldırcını avlamışlardı.</span></p>
				<p class="paragraf para-style-override-8"><span class="char-style-override-6">Roger başını sallayıp eğildi. Kendi çubuğuyla ateşten kararmış bir hamur topu çıkardı. Yüzünü saklıyordu. Tepe’ye döndüğümüzden beri her gün avlanmaya gitmişti ve hâlâ bir sıçan bile vuramamıştı. Jamie de bir keresinde onunla birlikte gitmişti ve Roger hayvana ateş edeceğine, kafasına tüfeğin kabzasıyla vursun daha iyi, demişti.</span></p>
				<p class="paragraf para-style-override-8"><span class="char-style-override-6">Kaşlarımı çatarak Jamie’ye baktım; o da aynı şekilde bana baktı. Roger duygularıyla başa çıkabilirdi, söylemek istediği buydu. Gözlerimi kocaman açıp ayağa kalktım. </span></p>
				<p class="paragraf para-style-override-8"><span class="char-style-override-6">“Ama bu avlanmak gibi bir şey değil ki.” Jamie’nin yanına oturup sıcak mısırları uzattım. “Özellikle de şimdi.”</span></p>
				<p class="paragraf para-style-override-8"><span class="char-style-override-6">“Ne ima ediyorsun Sassenach?” Jamie mısır topunu ikiye böldü, gözlerini kapatıp sıcak buharı içine çekti.</span></p>
				<p class="paragraf para-style-override-8"><span class="char-style-override-6">“Birincisi, savaş çıkıp çıkmayacağını bilmiyorsun,” dedim. “İkincisi, çıksa bile, eğitimli birliklerle karşı karşıya gelmeyeceksin. Düzenleyiciler seninkilerden daha çok asker değiller. Üçüncüsü, Düzenleyicileri öldürmeye çalışmayacaksınız; yalnızca gözlerini korkutup geri çekilmelerini ya da teslim olmalarını sağlayacaksınız. Dördüncüsü ise…” Roger’a bakıp gülümsedim. “…avlanmanın amacı bir şey öldürmektir. Savaşa gitmenin amacı ise sağ salim geri dönmektir.”</span></p>
				<p class="paragraf para-style-override-8"><span class="char-style-override-6">Jamie’nin ısırdığı mısır boğazına kaçtı. Yardım etmek için sırtına vurdum. Ters ters bakarak üzerime çıktı. Öksürmesiyle ağzından kırıntılar fırladı. Yutkundu, ayağa kalktı; şalı uçuşuyordu.</span></p>
				<p class="paragraf para-style-override-8"><span class="char-style-override-6">“Beni dinle,” dedi, boğuk bir sesle. “Hem haklısın, hem de haksız. Bu iş avlanmaya benzemez, evet. Çünkü av hayvanı genelde seni öldürmeye çalışmaz.” Yüzünde acımasız bir ifadeyle Roger’a döndü. “O geri kalan kısımda yanılıyor. Savaş öldürür, hepsi bu. Daha hafif bir şey düşün -yetersiz tedbirleri, korkutmayı düşün- onları da boş ver, kendi postunu düşün. Tanrı aşkına, dostum, ilk günün akşamında ölmüş olacaksın.”</span></p>
				<p class="paragraf para-style-override-8"><span class="char-style-override-6">Mısır toplarının artıklarını ateşe atıp uzaklara doğru yürüdü.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Elimde tuttuğum mısır topu, peçetenin arasından kayıp parmaklarımı yakana kadar bir süre donup kaldım. Kısık bir sesle, “Ah,” diyip mısırı kütüğün üzerine koydum. Roger oturduğu yerden biraz kıpırdandı.</span></p>
				<p class="paragraf para-style-override-8"><span class="char-style-override-6">“İyi misin?” dedi bana bakmadan. Gözlerini Jamie’nin atlara doğru yürüdüğü yöne çevirmişti.</span></p>
				<p class="paragraf para-style-override-8"><span class="char-style-override-6">“İyiyim.” Kavrulan parmak uçlarımı soğuk ve ıslak kütüğe değdirdim. Tuhaf sessizliğin bu kısa diyalogla bölünmesini fırsat bilip konuyu baş başa konuşmaya karar verdim.</span></p>
				<p class="paragraf para-style-override-8"><span class="char-style-override-6">“Jamie’nin,” dedim, “konuşma konusunda deneyimli olduğunu kabul etmeliyiz... Söylediklerinin aşırı bir tepkiden ibaret olduğuna inanıyorum.”</span></p>
				<p class="paragraf para-style-override-8"><span class="char-style-override-6">“Öyle mi?” Roger, Jamie’nin sözleri karşısında üzülmüş ya da şaşırmış durmuyordu.</span></p>
				<p class="paragraf para-style-override-8"><span class="char-style-override-6">“Elbette inanıyorum. Düzenleyicilerle ne olursa olsun, topyekûn bir savaş olmayacağını gayet iyi biliyoruz. Muhtemelen hiçbir şey olmayacak!”</span></p>
				<p class="paragraf para-style-override-8"><span class="char-style-override-6">“Ah, evet.” Roger düşüncelere dalmış, dudaklarını bükmüş, karanlığın içine bakmaya devam ediyordu. “Ama bence söylemeye çalıştığı bu değildi.”</span></p>
				<p class="paragraf para-style-override-8"><span class="char-style-override-6">Tek kaşımı kaldırıp baktım, o da hafif gülümseyerek bana baktı.</span></p>
				<p class="paragraf para-style-override-8"><span class="char-style-override-6">“Benimle ava geldiğinde, neler olup biteceği konusunda bildiklerimi sordu. Ona anlattım. Bree’ye de sormuş ve o da olacakları anlatmış.”</span></p>
				<p class="paragraf para-style-override-8"><span class="char-style-override-6">“Neler olup biteceğini derken, Devrim’i mi kastediyorsun?”</span></p>
				<p class="paragraf para-style-override-8"><span class="char-style-override-6">Başını sallayarak onayladı. Gözlerini, uzun ve nasırlı parmaklarının arasında ezdiği mısırdan ayırmıyordu.</span></p>
				<p class="paragraf para-style-override-8"><span class="char-style-override-6">“Ne biliyorsam anlattım. Savaşları, siyaseti. Tabii ki bütün ayrıntıları değil ama hatırladığım en önemli savaşlardan söz ettim; nasıl uzun, tüketen ve lanet olası bir iş olduğunu söyledim.” Bir süre sakin durduktan sonra yeşil gözlerinde ufak bir parıltıyla bana baktı.</span></p>
				<p class="paragraf para-style-override-8"><span class="char-style-override-6">“Sanırım buna adil bir alışveriş derdin. Onu korkutmuş olabilirim. O sadece gördüğü iyiliğin karşılığını verdi.”</span></p>
				<p class="paragraf para-style-override-8"><span class="char-style-override-6">Gülüp ayağa kalktım. Eteğimdeki kırıntıları ve külleri silktim.</span></p>
				<p class="paragraf para-style-override-8"><span class="char-style-override-6">“Jamie Fraser’ı savaş hikâyeleri anlatarak korkuttuğun gün, oğlum,” dedim, “cehennemin donduğu gün olur.”</span></p>
				<p class="paragraf para-style-override-8"><span class="char-style-override-6">Hiç bozuntuya vermeden güldü.</span></p>
				<p class="paragraf para-style-override-8"><span class="char-style-override-6">“Belki de korkutmamışımdır. Ancak bir anda sessizleşti. Sana bir şey söyleyeyim mi?” Gözlerindeki ışıltıya rağmen durgunlaşmıştı. “O beni şimdi korkuttu.”</span></p>
				<p class="paragraf para-style-override-8"><span class="char-style-override-6">Atların olduğu yöne doğru baktım. Ay daha doğmamıştı. Görebildiğim tek şey, büyük ve hareket eden gölgeler, ateşin kıvılcımıyla aydınlanan kıçları ve kısacık bir göz ışıltısıydı. Jamie görünmüyordu ama orada olduğunu biliyordum; atların arasında kıpırdanmalar oldu, kişnemeler duyuldu. Bu da tanıdık birini gördüklerinin en güzel kanıtıydı.</span></p>
				<p class="paragraf para-style-override-8"><span class="char-style-override-6">“O yalnızca bir asker değildi,” dedim sonunda. Jamie’nin duyamayacak kadar uzakta olduğundan emin olsam da kısık bir sesle konuştum. “O subaydı.”</span></p>
				<p class="paragraf para-style-override-8"><span class="char-style-override-6">Yeniden kütüğün üzerine oturup elimi mısır topuna koydum. Artık epeyce soğumuştu. Elime aldım ama ısırmadım.</span></p>
				<p class="paragraf para-style-override-8"><span class="char-style-override-6">“Ben bir savaş hemşiresiydim. Fransa’da bir sahra hastanesinde.”</span></p>
				<p class="paragraf para-style-override-8"><span class="char-style-override-6">Başını salladı, siyah saçları merakla dikildi. Ateşin derin gölgeleri yüzüne yansıyor, kalın kaşları ve güçlü kemikleri ile dudaklarının narin kıvrımları arasındaki tezatı vurguluyordu.</span></p>
				<p class="paragraf para-style-override-8"><span class="char-style-override-6">“Askerlerin hemşiresiydim. Hepsi korkmuştu.” Hüzünle gülümsedim. “Saldırıya uğrayanlar hatırlıyor, uğramayanlar da tahmin edebiliyorlardı. Ama geceleyin uyuyamayanlar, subaylardı.”</span></p>
				<p class="paragraf para-style-override-8"><span class="char-style-override-6">Başparmağımı mısır topunun engebeli yüzeyinde gezdirdim. Domuz yağıyla hafifçe yağlanmıştı.</span></p>
				<p class="paragraf para-style-override-8"><span class="char-style-override-6">“Bir keresinde Preston’dan sonra Jamie’yle oturdum. Ölen adamlarından birini kollarına almıştı. Ağlıyordu. Bunu hiç unutmuyor. Culloden’ı hatırlamıyor, çünkü katlanamıyor.” Elimdeki kızarmış hamura bakıp tırnağımla yanan taneleri çıkardım.</span></p>
				<p class="paragraf para-style-override-8"><span class="char-style-override-6">“Evet, onu korkuttun. Senin için gözyaşı dökmek istemiyor. Ben de istemiyorum,” diye ekledim yumuşak bir ses tonuyla. “Şimdi olmayabilir. Fakat zamanı geldiğinde kendine dikkat et, olur mu?”</span></p>
				<p class="paragraf para-style-override-8"><span class="char-style-override-6">Uzun bir sessizlik oldu. Sonra, “Olur,” dedi sessizce. Ayağa kalkıp gitti. Ayak sesleri ıslak toprakta sessizliğe gömüldü.</span></p>
				<p class="paragraf para-style-override-8"><span class="char-style-override-6">Gece koyulaştıkça diğer kamp ateşleri alev alev yanmaya devam etti. Adamlar hâlâ kendi dostlarının ve tanıdıklarının yanlarındaydı. Her ateşin başında bir grup vardı. Zaman geçtikçe küçük gruplar birleşecekti, biliyordum. Birkaç gün içinde, büyük bir ateş yanacak, herkes tek bir çember halinde etrafında toplanacaktı.</span></p>
				<p class="paragraf para-style-override-8"><span class="char-style-override-6">Roger’ın söylediklerinin Jamie’yi korkuttuğunu sanmıyordum. Onu korkutan kendi bildikleri olabilirdi. İyi bir subay için iki seçenek vardır: Sorumluluklarının onu yiyip bitirmesine izin vermek ya da gereksinimlerin onu duyarsızlaştırmasına izin vermek. Bunu biliyordu. </span></p>
				<p class="paragraf para-style-override-8"><span class="char-style-override-6">Bana gelince... ben de birkaç şey biliyordum. İki askerle evlenmiştim; Frank de askerdi. Her iki savaşta da hemşire ve şifacı olarak çalışmıştım.</span></p>
				<p class="paragraf para-style-override-8"><span class="char-style-override-6">Savaşların isimlerini ve tarihlerini biliyordum; kan kokusunu tanıyordum. Kusmuğun ve bağırsakların da. Bir sahra hastanesi paramparça olmuş kol ve bacakları, dışarı çıkan bağırsakları, kemik uçlarını... her şeyi görür. Ama asla silah doğrultmadığı halde hummadan, pislikten, hastalıktan ya da çaresizlikten ölen insanlara da şahit olur.</span></p>
				<p class="paragraf para-style-override-8"><span class="char-style-override-6">İki Dünya Savaşı’nda binlerce insanın yaralandığını ve öldüğünü biliyordum; yüzlercesinin enfeksiyondan ve hastalıktan öldüğünü biliyordum. Ne şimdi, ne de dört sene içinde bundan farklı bir şey yaşanmayacaktı.</span></p>
				<p class="paragraf para-style-override-8"><span class="char-style-override-6">Bu da beni gerçekten çok korkutuyordu.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Ertesi gece, Lucklow’un birkaç kilometre yukarısındaki Balsam Dağları’ndaki ormanlık arazide kamp kurduk. Birçok kişi Brownville’e ulaşmak için devam etmek istiyordu. Brownsville yolculuğumuzun Salisbury’ye dönmeden önceki en dışta kalan noktasıydı ve içinde meyhanesi olabilirdi. Ya da en azından uyunacak bir hanı. Ama Jamie beklememizin daha iyi olacağına karar verdi.</span></p>
				<p class="paragraf para-style-override-8"><span class="char-style-override-6">“Karanlıkta silahlı bir birlikle gidip de,” dedi Roger’a, “oradaki halkı korkutmak istemiyorum. Yapacaklarımızı gündüz gözüyle anlatmak daha iyi olur. Sonra adamlara hazırlanmaları için bir gün -ve bir gece- veririm.”Sonra durdu, gürültülü bir şekilde öksürdü, omuzları ağrıyla kasıldı.</span></p>
				<p class="paragraf para-style-override-8"><span class="char-style-override-6">Jamie’nin ne bakışlarını, ne de sesini beğendim. Küflenmiş bir yorganın yamalı görüntüsünü andırıyordu. Her nefes alış verişinde hafif bir hırıltı duyuyordum. Adamların çoğu benzer durumdaydı; burunları kıpkırmızı olmuştu, sık sık öksürüyorlardı. Ateş de sanki biri içine tükürmüş gibi ara ara cızırdıyordu.</span></p>
				<p class="paragraf para-style-override-8"><span class="char-style-override-6">Jamie’nin ayaklarına sıcak bir taş koyup göğsüne hardal yakısı yapıştırıp yatağa yollamak, başucuna da içmesi için nane aromalı sıcak çay ve efedra yaprağı koymayı çok isterdim. Jamie’ye bunu yaptırmak için kavga, prangalar ve birçok silahlı adam gerekeceğinden, kendimi kâsesine yahni koymakla avuttum.</span></p>
				<p class="paragraf para-style-override-8"><span class="char-style-override-6">“Ewald,” diye seslendi Jamie, Müllerler’den birine. Bir an durdu, boğazını temizlerken fanilası yırtılıyormuş gibi bir ses çıktı. “Ewald, Paul’ü de alıp ateş için daha fazla odun toplamaya git. Bu gece çok soğuk olacak.”</span></p>
				<p class="paragraf para-style-override-8"><span class="char-style-override-6">Zaten öyleydi. Adamlar ateşe o kadar yakın duruyorlardı ki şallarının ve ceketlerinin püskülleri yanmıştı. Çizmelerinin -çizmesi olanların- parmak uçları sıcak deri kokuyordu. Yahniyi servis etmek için alevlerin dibinde durduğumdan, dizlerim ve uyluk kemiklerim su toplamış gibi duruyordu. Kombinezonumun ve iç etekliğimin -at binerken sürtünmeyi önlemek için ikisini birden giymiştim- altına giydiğim eski püskü pantolonuma rağmen sırtım buz kesmişti. Carolina taşrası eyere yan oturmak için iyi bir yer değildi.</span></p>
				<p class="paragraf para-style-override-8"><span class="char-style-override-6">Son kâseyi de servis ettikten sonra kendi yemeğimi yemek için sırtımı ateşe doğru dönüp oturdum. Donan kalçalarımı muhteşem bir sıcaklık kaplamıştı.</span></p>
				<p class="paragraf para-style-override-8"><span class="char-style-override-6">“Güzel olmuş mu, hanımefendi?” Yahniyi yapan Jimmy Robertson iltifat arayan gözlerle bana baktı.</span></p>
				<p class="paragraf para-style-override-8"><span class="char-style-override-6">“Çok güzel,” dedim. “Leziz!” Aslında tek nedeni sıcak olması ve benim de aç olmamdı. Bir de kendim pişirmek zorunda kalmamış olmam, sözlerime öyle bir samimiyet katmıştı ki Jimmy’nin yüzünde mutlu bir ifade oluştu.</span></p>
				<p class="paragraf para-style-override-8"><span class="char-style-override-6">Buz gibi soğuk ellerimde tuttuğum tahta kâsenin ve midemdeki yemeğin sıcaklığının tadına vararak yavaş yavaş yemeğimi yedim. İnsanların hapşırırken ve atla gezinirken çıkardıkları gürültü kirliliği o anda yemeğin bana hissettirdiği huzuru ve yorucu bir günün ardından eyerin üzerinde dinlenme vaadini bozmaya yetmedi. Etrafımızdaki ormanın, yıldızların ışığının altında kemikleri donduran görüntüsü bile rahatımı bozamadı.</span></p>
				<p class="paragraf para-style-override-8"><span class="char-style-override-6">Benim de burnum akmaya başlamıştı ama bunun nedeninin sıcak yemek olduğuna inanmak istedim. Emin olmak için yutkundum ama ne boğaz ağrısına, ne de göğüs sıkışıklığına dair en ufak bir iz yoktu. Jamie durmadan konuşuyordu; yemeği bitmiş, gelip yanıma oturmuş, sırtını ateşe dönmüştü.</span></p>
				<p class="paragraf para-style-override-8"><span class="char-style-override-6">“İyi misin Sassenach?” diye sordu boğuk bir sesle.</span></p>
				<p class="paragraf para-style-override-8"><span class="char-style-override-6">“Gribal enfeksiyondan korktum,” diye cevapladım burnumu mendile silerken.</span></p>
				<p class="paragraf para-style-override-8"><span class="char-style-override-6">“Nerede?” Ormana şüpheli gözlerle baktı. “Burada mı? Afrika’da yaşadıklarını sanıyordum.”</span></p>
				<p class="paragraf para-style-override-8"><span class="char-style-override-6">“Ne? Ha gergedanları diyorsun. Evet, Afrika’da yaşıyorlar. Ben burnum akıyor demek istemiştim ama tam olarak grip denemez.”</span></p>
				<p class="paragraf para-style-override-8"><span class="char-style-override-6">“Ah, öyle mi? Bu çok iyi. Ben oldum grip,” diye ekleyip üç kez ardı ardına hapşırdı. İki eliyle burnunu silmek için boşalan kâseyi bana uzattı, gürültülü bir şekilde sümkürdü. Kızaran burun deliklerini görünce hafifçe geri çekildim. Eyer çantamda bir miktar ayı yağı vardı ama herkesin ortasında sürmeme izin vermeyeceğinden emindim.</span></p>
				<p class="paragraf para-style-override-8"><span class="char-style-override-6">“Hızlı olmamamız gerektiğinden emin misin?” diye sordum. “Geordie köyün uzakta olmadığını söylüyor.”</span></p>
				<p class="paragraf para-style-override-8"><span class="char-style-override-6">Cevabı biliyordum; kişisel rahatlık uğruna strateji değiştirecek değildi. Üstelik kamp kurulmuş, ateş çoktan yakılmıştı. Yine de sıcak, temiz yatak -yani, aslında yatak olsun yeter- istememe rağmen Jamie için endişeleniyordum. Nefes alış verişlerindeki derin ve hırıltılı ses aklıma kötü şeyler getirmişti.</span></p>
				<p class="paragraf para-style-override-8"><span class="char-style-override-6">Ne demek istediğimi biliyordu. Gülümseyip ıslak mendili koluna sıkıştırdı.</span></p>
				<p class="paragraf para-style-override-8"><span class="char-style-override-6">“Halledeceğim Sassenach,” dedi. “Sadece biraz üşüttüm. Birçok kez çok daha ağır hastalandığım olmuştu.”</span></p>
				<p class="paragraf para-style-override-8"><span class="char-style-override-6">Paul Müller ateşe bir kütük daha attı; büyük bir kor öyle bir alevlendi ki kıvılcımlardan kurtulmak için geri çekilmemiz gerekti. Sırtımız iyiden iyiye ısındığı için bu defa ateşe yüzümü döndüm. Jamie aynı şekilde oturmaya devam etti. Odunun gölgelerini asık bir suratla izliyordu.</span></p>
				<p class="paragraf para-style-override-8"><span class="char-style-override-6">Yüz ifadesi biraz yumuşayınca arkama döndüm. İki adamın ormandan üzerlerindeki dalları temizleyerek çıktığını gördüm. Gelenler Jack Parker ile tanımadığım yeni bir adamdı. Konuşmasından anladığım kadarıyla Glasgow yakınlarından gelen bir göçmendi.</span></p>
				<p class="paragraf para-style-override-8"><span class="char-style-override-6">“Her şey yolunda efendim,” dedi Parker, şapkasına dokunarak selam verdi. “Ama hava buz gibi.”</span></p>
				<p class="paragraf para-style-override-8"><span class="char-style-override-6">“Evet, akşam yemeğimden beri mahrem yerlerimi hissetmiyorum,” dedi yeni adam Glasgow ağzıyla. Ateşe doğru yaklaşırken bir yandan da elleriyle her yerini ovuşturdu.</span></p>
				<p class="paragraf para-style-override-8"><span class="char-style-override-6">“Anlıyorum dostum,” dedi Jamie sırıtarak. “Az önce çişimi yapmaya gittim ve pipimi bulamadım.” Kopan kahkahaların ardından atları kontrol etmeye gitti. Elinde yarısı bitmiş bir kâse yahni vardı.</span></p>
				<p class="paragraf para-style-override-8"><span class="char-style-override-6">Diğer adamlar çoktan sırt yataklarını yapmaya başlamış, ateşe başlarını mı yoksa ayaklarını mı vererek uyumaları gerektiğini tartışıyorlardı.</span></p>
				<p class="paragraf para-style-override-8"><span class="char-style-override-6">“Çizmelerinin tabanları yanar,” dedi Evan Lindsay. “Anladın mı? Çivileri eridi bile!” Büyük ayağını kaldırıp parçaları bir iple birbirine tutturulmuş eski püskü çizmesini gösterdi. Deri tabanlarının ve topuklarının bazı yerleri dikişliydi ama genelde yontulmuş küçük tahta ya da deri çivilerle birbirlerine tutturulmuş, reçineyle ya da başka yapıştırıcılarla yapıştırılmıştı. Reçine oldukça yanıcıydı; ayaklarını ateşe doğru uzatıp uyuyan adamların çizmelerinden çıkan kıvılcımları görmüştüm.</span></p>
				<p class="paragraf para-style-override-8"><span class="char-style-override-6">“Saçlarının alev almasından iyidir,” dedi Ronnie Sinclair.</span></p>
				<p class="paragraf para-style-override-8"><span class="char-style-override-6">“Lindsayler’in bu konuyu kafalarına çok takmamaları gerektiğini düşünüyorum.” Kenny ağabeyine sırıtarak baktı, sonra kel kafasına -tıpkı diğer kardeşleri gibi- taktığı örgü şapkayı çıkarttı.</span></p>
				<p class="paragraf para-style-override-8"><span class="char-style-override-6">“Evet, her zaman baş önde olmalı,” dedi Murdo. “Kafanın donmasını istemezsin; doğrudan karaciğerine gider ve sonra ölürsün.” Murdo kafasına çok dikkat ediyor, örgü şapkasını ya da keseli sıçan derisinden yapılan ve kenarları gösterişli bir biçimde kokarca derisiyle işlenmiş şapkasını neredeyse hiç çıkarmıyordu. Deri bir telle gür siyah saçlarını arkasında toplamış olan Roger’a imrenen gözlerle baktı.</span></p>
				<p class="paragraf para-style-override-8"><span class="char-style-override-6">“MacKenzie’nin endişelenmesine gerek yok; zaten ayı gibi kıllı!”</span></p>
				<p class="paragraf para-style-override-8"><span class="char-style-override-6">Roger güldü. Diğerleri gibi o da Tepe’den ayrıldığından beri tıraş olmamıştı; şimdi aradan sekiz gün geçmişti ve artık kirli sakalları nedeniyle adeta bir ayıyı andırıyordu. Geceleri böylesi gür bir sakalın yüzünü kesinlikle sıcak tutacağını düşündüm; çıplak ve korunmasız çenemi şalımın arasına soktum.</span></p>
				<p class="paragraf para-style-override-8"><span class="char-style-override-6">Tam bu sırada atların yanından geri dönen Jamie gülmeye başladı. Ama kahkahası sonunda yerini bir öksürük krizine bıraktı. Evan öksürükleri bitene kadar bekledi.</span></p>
				<p class="paragraf para-style-override-8"><span class="char-style-override-6">“Sen ne dersin, Mac Dubh? Başlar mı kuyruklar mı?”</span></p>
				<p class="paragraf para-style-override-8"><span class="char-style-override-6">Jamie koluyla ağzını silip gülümsedi. Tıpkı diğerleri kadar kıllıydı ve parlak kırmızı, altın sarısı ve gümüş renk sakalları ve açık saçlarıyla tam bir Vikinge benziyordu.</span></p>
				<p class="paragraf para-style-override-8"><span class="char-style-override-6">“Sıkıntı yok çocuklar,” dedi. “Nasıl uzanırsam uzanayım, sıcak sıcak uyuyacağım.” Bana doğru dönünce birden bir kahkaha fırtınası koptu, Tepeli adamlar Galce ilkel tezahüratlar yaptılar.</span></p>
				<p class="paragraf para-style-override-8"><span class="char-style-override-6">Yeni gelenlerden bir iki tanesi içgüdüsel bir merakla bana bakmışlardı ki Jamie’nin uzun, geniş vücudunu ve bakışlarındaki nazik vahşiliği görüp kafalarını çevirdiler. Bir adamla göz göze gelip gülümsedim; şaşırmıştı ama o da gülümseyip utangaç bir şekilde kafasını çevirdi.</span></p>
				<p class="paragraf para-style-override-8"><span class="char-style-override-6">Jamie bunu nasıl yapmıştı? Çiğ bir espri yaparak insanların beni sahiplenmesini sağlamış, istenmeyen olası bir yakınlaşmayı engellemiş, liderlik pozisyonunu yeniden hatırlatmıştı.</span></p>
				<p class="paragraf para-style-override-8"><span class="char-style-override-6">“Lanet olası bir babun sürüsü gibi,” diye geveledim ağzımda. “Ben de babunların lideriyle uyuyorum!”</span></p>
				<p class="paragraf para-style-override-8"><span class="char-style-override-6">“Babunlar şu kuyruğu olmayan maymunlar mıydı?” diye sordu Fergus. Bakışlarını atların yanındaki Ewald’dan bana çevirdi.</span></p>
				<p class="paragraf para-style-override-8"><span class="char-style-override-6">“Öyle olduklarını gayet iyi biliyorsun.” Jamie’yle göz göze geldim. Dudaklarının kenarı yukarı doğru kıvrıldı. Düşündüğünü biliyordum, o da beni biliyordu; gülümsemesi yüzüne daha da yayıldı.</span></p>
				<p class="paragraf para-style-override-8"><span class="char-style-override-6">Fransa Kralı Louis’nin Versailles Sarayı’nda bir hayvanat bahçesi vardı ve bu hayvanat bahçesinin sakinleri arasında küçük bir grup babun da vardı. İlkbaharda en popüler saray etkinliklerinden biri babunları ziyaret edip, erkek babunların cinsel hünerlerini ve çok renkli popolarını izlemekti. </span></p>
				<p class="paragraf para-style-override-8"><span class="char-style-override-6">Duyduğuma göre Mösyö de Ruvel adında biri, saraydaki kadınların ona bu şekilde ilgi gösterecekleri takdirde poposuna tıpkı babun poposu gibi renkli bir dövme yaptıracağını söylemiş. Daha sonra Madam de la Tourelle, babunların fiziksel olarak Mösyö’den daha üstün olduklarını ve renkli bir dövmenin de bu durumu düzeltemeyeceğini söylemiş.</span></p>
				<p class="paragraf para-style-override-8"><span class="char-style-override-6">Ateşin ışığı yüzünden bunu söylemek biraz güçtü ama Jamie’nin zengin renklerinin ateşten olduğu kadar, bastırdığı kahkahalarından da kaynaklandığına emindim.</span></p>
				<p class="paragraf para-style-override-8"><span class="char-style-override-6">“Kuyruklardan söz açılmışken,” diye fısıldadı kulağıma. “Şu lanet olasıca içliklerden giydin mi?”</span></p>
				<p class="paragraf para-style-override-8"><span class="char-style-override-6">“Evet.”</span></p>
				<p class="paragraf para-style-override-8"><span class="char-style-override-6">“Çıkar hemen.”</span></p>
				<p class="paragraf para-style-override-8"><span class="char-style-override-6">“Ne, burada mı?” Sahte bir masumiyetle gözlerimi kocaman açtım. “Kıçımın donmasını mı istiyorsun?”</span></p>
				<p class="paragraf para-style-override-8"><span class="char-style-override-6">Jamie hafifçe gözlerini kıstı. Mavi gözleri kedi gözü gibi parladı.</span></p>
				<p class="paragraf para-style-override-8"><span class="char-style-override-6">“Donmayacak,” dedi sakince. “Sana garanti ediyorum.”</span></p>
				<p class="paragraf para-style-override-8"><span class="char-style-override-6">Arkama geçti. Tenimdeki alevlerin parıltısının yerini vücudunun soğuk sertliği aldı. Kollarını belime dolayıp yüzümü kendisine doğru çevirdiğinde, aslında o kadar da soğuk olmadığını fark ettim.</span></p>
				<p class="paragraf para-style-override-8"><span class="char-style-override-6">“Ah, bulmuşsun,” dedim. “Ne güzel.”</span></p>
				<p class="paragraf para-style-override-8"><span class="char-style-override-6">“Neyi bulmuşum? Bir şeyini mi kaybetmiştin?” Atların yanından gelen Roger yanımızda durdu. Bir kolunda battaniyeler, diğer kolunda </span><span class="italik char-style-override-6">bodhran</span><span class="char-style-override-6">ı vardı.</span></p>
				<p class="paragraf para-style-override-8"><span class="char-style-override-6">“Ah, yalnızca eski bir pantolon,” dedi Jamie tatlı bir dille. Elini şalımın altından eteğimin içine sokmuştu. “Bize şarkı mı söyleyeceksin?”</span></p>
				<p class="paragraf para-style-override-8"><span class="char-style-override-6">“Eğer isteyen olursa, elbette.” Roger gülümsedi, ateşin ışığı yüz hatlarına yansıyordu. “Aslında öğrenmek istediğim bir şarkı var; Evan büyükannesinin bildiği bir şarkıyı bana öğretecek, söz verdi.”</span></p>
				<p class="paragraf para-style-override-8"><span class="char-style-override-6">Jamie güldü.</span></p>
				<p class="paragraf para-style-override-8"><span class="char-style-override-6">“Ah, sanırım hangi şarkı olduğunu anladım.”</span></p>
				<p class="paragraf para-style-override-8"><span class="char-style-override-6">Roger kuşkuyla kaşını kaldırdı. Hafifçe arkama dönüp şaşkın gözlerle Jamie’ye baktım.</span></p>
				<p class="paragraf para-style-override-8"><span class="char-style-override-6">“Ama söyleyemem,” dedi ne kadar şaşırdığımızı görünce. “Sözleri biliyorum gerçi. Evan Ardsmuir hapishanesindeyken sürekli söylerdi. Biraz müstehcen,” diye de ekledi. Sesinde İskoçların, gerçekten insanı hayretler içinde bırakacak bir şey söylemeden önce takındıkları ciddi bir ton vardı.</span></p>
				<p class="paragraf para-style-override-8"><span class="char-style-override-6">Roger sözleri tahmin edip güldü.</span></p>
				<p class="paragraf para-style-override-8"><span class="char-style-override-6">“O halde yazarım,” dedi. “Gelecek nesillerin iyiliği için.”</span></p>
				<p class="paragraf para-style-override-8"><span class="char-style-override-6">Jamie’nin parmakları usta hareketlerle vücudumda ilerliyordu. Üzerime giydiğim pantolon -zaten bana birkaç beden büyüktü- gevşeyip sessizce yere düştü. Soğuk hava dalgası bir anda eteğime dolup çıplak kalan yerlerime değdi. Soluğum kesilmişti.</span></p>
				<p class="paragraf para-style-override-8"><span class="char-style-override-6">“Soğuk, değil mi?” Roger sırtını kamburlaştırdı, titreyerek gülümsedi.</span></p>
				<p class="paragraf para-style-override-8"><span class="char-style-override-6">“Evet, gerçekten de öyle,” dedim. “İnsanın götü donuyor, değil mi?”</span></p>
				<p class="paragraf para-style-override-8"><span class="char-style-override-6">Jamie ve Roger aynı anda öksürük krizine boğuldular.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Nöbetçi asker ve atlar uyumuşlardı. Biz de ateşin biraz uzağındaki gizli bir yerde bulunan dinlenme yerimize çekildik. Yaprakların altından en büyük kayaları ve çubukları çıkarmış, ladin ağaçlarının dallarını kesmiş, Jamie kamptaki son turunu da bitirince üstlerine battaniyelerimizi sermiştim. Yemeğin ve ateşin sıcaklığı gücünü kaybetmiş olsa da Jamie bana dokunana kadar ürpermemiştim.</span></p>
				<p class="paragraf para-style-override-8"><span class="char-style-override-6">Bir an önce battaniyelerin arasına girmek istiyordum ama Jamie hâlâ bana sarılmakla meşguldü. Yapmaya niyetlendiği şey hâlâ aklındaydı ama bir anlığına dikkati dağılmıştı. Kollarıyla beni sarmalamıştı ama sanki bir şey dinliyor gibi kafasını kaldırmış, ormana doğru bakıyordu. Etraf kapkaranlıktı; kampın en yakınlarında duran birkaç ağaç gövdesinden yansıyan ateş pırıltısından başka hiçbir şey görünmüyordu. Alacakaranlığın son gölgesi kaybolmuş, her şey dipsiz bir karanlığa bürünmüştü.</span></p>
				<p class="paragraf para-style-override-8"><span class="char-style-override-6">“Ne oldu?” İçgüdüsel olarak Jamie’ye sarıldım. Jamie beni sıkı sıkı sardı.</span></p>
				<p class="paragraf para-style-override-8"><span class="char-style-override-6">“Bilmiyorum. Bir şeyler hissediyorum Sassenach.” Huzursuz bir şekilde başını tıpkı rüzgârı koklayan bir kurt gibi kaldırdı ama yaprakları dökülmüş dalların hışırtısından başka bir ses duyulmuyordu.</span></p>
				<p class="paragraf para-style-override-8"><span class="char-style-override-6">“Eğer bu sesler gergedan sesi değilse, orada başka bir şey var,” dedi kısık bir sesle. Ensemdeki tüyler diken diken olmuştu. “Bir saniye.”</span></p>
				<p class="paragraf para-style-override-8"><span class="char-style-override-6">Sarılmayı bırakıp yanımdan ayrılınca rüzgârın soğukluğunu hissettim. Konuşmak için birkaç adamın yanına gittim.</span></p>
				<p class="paragraf para-style-override-8"><span class="char-style-override-6">Karanlığın içinde ne hissetmiş olabilirdi? Jamie’nin tehlikenin kokusunu çok iyi aldığını biliyordum. Av ve avcı olarak çok uzun süre yaşamıştı.</span></p>
				<p class="paragraf para-style-override-8"><span class="char-style-override-6">Bir süre sonra geri döndü. Battaniyelerin altında tir tir titrerken eğilip yanıma oturdu.</span></p>
				<p class="paragraf para-style-override-8"><span class="char-style-override-6">“Bir şey yok,” dedi. “Bu gece iki nöbetçimiz olacağını söylemiştim. Her ikisinin de ellerinde dolu silahlar var. Ama sorun yok.” Arkaya, ormana doğru baktı ama yüzündeki o düşünceli ifade kaybolmuştu.</span></p>
				<p class="paragraf para-style-override-8"><span class="char-style-override-6">“Gitti mi?”</span></p>
				<p class="paragraf para-style-override-8"><span class="char-style-override-6">Başını çevirdi, dudakları hafifçe kıvrıldı. Kızıl ve sert sakalları arasındaki ağzı yumuşak, şefkatli ve nazik görünüyordu.</span></p>
				<p class="paragraf para-style-override-8"><span class="char-style-override-6">“Orada mıydı, bilmiyorum Sassenach,” dedi. “Sanki üzerime çevrilmiş gözler varmış gibi hissettim ama yoldan geçen bir kurt, bir baykuş ya da ormanda gezinen bir </span><span class="italik char-style-override-6">spiorad</span><span class="Character-Style-1 char-style-override-7"><a class="footnote-link" href="#footnote-225-40" id="footnote-225-40-backlink">40</a></span><span class="char-style-override-6"> da olabilir. Ama artık gitti.”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Bana bakarak gülümsedi; yüzünü döndüğünde arkasındaki ateşin başının ve omuzlarının etrafında oluşturduğu silueti gördüm. Ateşin çıtırtılarının ardından gelen Roger’ın sesini duydum. Evan’ın sesini takip ederek bahsettiği şarkıyı kısık ama kendinden emin bir sesle söylüyordu. Jamie battaniyenin içine girdi. Az önce yaptığı iyiliğin karşılığı olarak soğuk ellerimi vücudunda gezdirdim.</span></p>
				<p class="paragraf para-style-override-8"><span class="char-style-override-6">İkimiz de birbirimizin sıcaklığını hissetmeye çalışıyorduk. Onu buldum, yüzünü bana döndü. Yanıma iyice sokulup kollarıyla sarmalamak için aramızdaki giysileri kaldırdı. Çıplaklığımızın gizli küçük yamaları büyük bir sıcaklıkla birbirlerine kavuştu. Yüzüm ormanın karanlığına dönüktü, ateşin ağaçların arasındaki yansımalarını izlerken Jamie arkamdaydı -arkamda, aramda, içimde- sıcak ve büyüktü. Öyle yavaş hareket ediyordu ki altımızdaki dallar neredeyse hiç hışırdamıyordu. İnsanların fısıltılarının arasından birden Roger’ın güçlü sesi duyuldu. Ürperti yavaş yavaş kesilmişti.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Çok sonra mavi-siyah bir gökyüzünün altında uyandım. Ağzım kurumuştu, Jamie’nin nefesi kulaklarımdaydı. Rüya görmüştüm; uyanınca birden unutulan ama ağızda ve akılda kötü bir tat bırakan, huzursuz bir şekilde sürekli tekrar eden amaçsız rüyalardan biriydi. Su içmem ve idrak kesemi rahatlatmam gerekiyordu. Jamie’nin kollarının altından dikkatle sıyrılıp battaniyelerden kurtuldum. Hafifçe kımıldayıp sızlandı, uykusunda bir şeyler sayıkladı ama uyanmadı.</span></p>
				<p class="paragraf para-style-override-8"><span class="char-style-override-6">Durup hafifçe elimi alnına koydum. Soğuktu, ateşi yoktu. Belki de haklıydı, yalnızca üşütmüştü. Yuvamızın sıcaklığını terk etmek istemesem de sabaha kadar bekleyemeyeceğimi bildiğim için gönülsüz bir şekilde ayağa kalktım.</span></p>
				<p class="paragraf para-style-override-8"><span class="char-style-override-6">Şarkılar susmuştu. Nöbetçi küçülen ateşle ilgilendiği için hâlâ yanmaya devam ediyordu. Bu gece nöbet tutan Murdo Lindsay’di; kafasının üstünde battaniye yığını gibi duran keseli sıçan kürkünden beyaz şapkasını görebiliyordum. Meçhul Glasgowlu açıklığın diğer tarafında yere çömelmişti, tüfeği dizlerinin üzerinde duruyordu; geniş kenarlı fötr şapkası yüzünden pek seçilemeyen yüzünü bana çevirip selam verdi. Ayak sesimi duyunca beyaz şapka da bana doğru dönmüştü. Ben el sallayınca, Murdo da bana bakarak başını salladı, sonra ormana doğru bakmaya devam etti.</span></p>
				<p class="paragraf para-style-override-8"><span class="char-style-override-6">Adamlar örtülü bir çemberin içinde, battaniyelerine gömülmüş bir şekilde yatıyorlardı. Aralarında yürürken içime birden sıkıntılar bastı. Gecenin ve rüyaların henüz üzerimden atamadığım etkisiyle, yerde yan yana yatan hareketsiz vücutların görüntüsüyle ürperdim. Amiens’taki bedenleri de bu şekilde yatırmışlardı. Preston’da. Hareketsiz ve örtük, yan yana, yüzleri gizli ve meçhul. Savaş nadiren ölülerinin yüzlerine bakar. </span></p>
				<p class="paragraf para-style-override-8"><span class="char-style-override-6">Hem neden savaşı ve sıra sıra dizilmiş ölüleri düşünerek aşkın sıcak kollarından sıyrılayım ki? Örtülü vücut dizilerinin aralarından yavaş yavaş geçerken bunu düşünüyordum. Pekâlâ, gezimizin amacı her şeyi açıklıyordu. Savaş için yola çıkmıştık, şimdi olmasa da oldukça yakın bir zamanda savaşın içinde olacaktık.</span></p>
				<p class="paragraf para-style-override-8"><span class="char-style-override-6">Battaniyeye sarınmış bir beden homurdandı, öksürdü, sırtını döndü, yüzü görünmez ve diğerlerinden ayırt edilemez oldu. Bu kıpırdanma beni şaşırtmıştı ama sonrasında birden kocaman bir ayak battaniyeden dışarı fırladı ve bunun Evan Lindsay’in kalın iple örülerek yapılan ayakkabısı olduğunu anladım. Gördüğüm bu yaşam ve bireysellik işareti, aklımda kurduklarımın beni geren yükünden kurtarmıştı.</span></p>
				<p class="paragraf para-style-override-8"><span class="char-style-override-6">Savaşın bilinmezliği ölümü de beraberinde getiriyordu. İsimsiz ölüler isimlerine mezar taşlarında ve mozolelerde kavuştuklarında, askerken kaybettikleri kimliklerine yeniden kavuşuyor, kederin ve hatıraların içindeki yerlerini alıyorlardı. Oğul ve sevgili olarak. Yolculuğun sonunda barış olabilirdi. Gerçi yaklaşmakta olan çatışma... dünyanın bundan haberi olacaktı. Uyuyan son adamları da sanki tam olarak uyanamadığım bir kâbustaymışım gibi yürüyüp geçtim.</span></p>
				<p class="paragraf para-style-override-8"><span class="char-style-override-6">Eyer çantalarının yanında yerde duran bir matarayı alıp kafama diktim. Suyun soğukluğu insanda iğne batıyor hissi yaratıyordu. Karamsar düşüncelerim suyun tatlı ve temiz tadıyla dağılıp gittiler. Soğuk yüzünden durup ağzımı sildim.</span></p>
				<p class="paragraf para-style-override-8"><span class="char-style-override-6">Jamie’nin yanına gitmem iyi olacaktı; eğer yokluğumu hissedip uyanmadıysa, döndüğümde uyanacaktı. Burnundan nefes alamadığına göre onun da ağzının kurumuş olacağından emindim. Mataranın ipini boynuma asıp barınağımız haline gelen ormanın içine daldım.</span></p>
				<p class="paragraf para-style-override-8"><span class="char-style-override-6">Ağaçların altı soğuktu ama hava rüzgârsız ve çok temizdi. Ateşin yanı başında görünen şeytani gölgelerin, tuhaf bir şekilde insanı rahatlatan bir havası vardı. Ateşin parıltılarından ve çıtırtılarından uzaklaştığımda gözlerim ve kulaklarım karanlığa uyum sağlamaya başladı. yakınlardaki kuru otlardan yükselen küçük bir hışırtı ve uzakta bir baykuşun sesini duydum.</span></p>
				<p class="paragraf para-style-override-8"><span class="char-style-override-6">Kısa süreli yalnızlığımın tadını çıkarmak için birkaç dakika durdum. Hava çok soğuk ama çok huzurluydu. Jamie haklıydı; ormanda şu anda düşmanca hiçbir şey yoktu.</span></p>
				<p class="paragraf para-style-override-8"><span class="char-style-override-6">Sanki onu düşünüyor olmamı sezmiş gibi, temkinli bir ayak sesi ile ardından gelen yavaş ve hırıltılı nefesini duydum. Öksürdüğünde çıkan o boğuk ses hiç hoşuma gitmedi.</span></p>
				<p class="paragraf para-style-override-8"><span class="char-style-override-6">“Buradayım,” dedim sakin bir sesle. “Göğsün nasıl?”</span></p>
				<p class="paragraf para-style-override-8"><span class="char-style-override-6">Öksürüğü ani bir telaşa dönüştü. Dikkatimi yaprakların arasından duyulan bir çıtırtı ve hareketlenme çekmişti. Ateşin başındaki Murdo’nın silahına davrandı, sonrasında karanlık bir siluet yanımdan geçip gitti.</span></p>
				<p class="paragraf para-style-override-8"><span class="char-style-override-6">“Hey!” diye bağırdım. Korkmaktan ziyade şaşırmıştım. Siluet tökezledi. Refleks olarak matarayı omzumdan çıkarıp ipinden tutarak savurdum. Siluete arkasına </span><span class="italik char-style-override-6">pat</span><span class="char-style-override-6"> sesiyle çarptı ve bu kişi her kimse -kesinlikle Jamie değildi- öksürerek dizlerinin üzerine kapaklandı.</span></p>
				<p class="paragraf para-style-override-8"><span class="char-style-override-6">Herkes, kapağı açıldığında kutusundan fırlayan birer oyuncak gibi bağıra çağıra battaniyelerinin altından fırlayıp koşuşturmaya başladı. Glasgowlu insanların üzerinden atlayıp elinde tüfekle eğilerek ormanın derinliklerine daldı. Namlusunu karanlığın içine doğrultup gördüğü ilk gölgenin üzerine atıldı ve bu bendim. Uçarak kafa üstü yaprakların arasına düştüm. Glasgowlu’nun dizlerini midemde hissediyordum.</span></p>
				<p class="paragraf para-style-override-8"><span class="char-style-override-6">Yere düştüğümde oldukça kadınsı bir sesle bağırmış olmalıyım ki kafama dayadığı tüfeği yere indirdi.</span></p>
				<p class="paragraf para-style-override-8"><span class="char-style-override-6">“Ha?” Boştaki elini indirdi. Hissettiği şeyin kesinlikle göğüs olduğunu anlayınca sanki eli yanmış gibi can havliyle elini çekip yavaş yavaş benden uzaklaştı.</span></p>
				<p class="paragraf para-style-override-8"><span class="char-style-override-6">“Ee...” dedi.</span></p>
				<p class="paragraf para-style-override-8"><span class="char-style-override-6">“Ya,” diye cevapladım mümkün olduğunda sevimli davranmaya çalışarak. Kafamda yıldızlar dönüyor, yapraksız dalların içinde parıldıyorlardı. Glasgowlu Galce utanç sesleri çıkartarak gözden kayboldu. Sol taraftan bir sürü bağırış çağırış duyuluyordu ama o sırada yeniden doğru düzgün nefes alabilmekten başka bir şey düşünemiyordum.</span></p>
				<p class="paragraf para-style-override-8"><span class="char-style-override-6">Ayağa kalktığım anda davetsiz misafir ele geçirilmiş ve ateşin başına getirilmişti.</span></p>
				<p class="paragraf para-style-override-8"><span class="char-style-override-6">Ona vurduğumda öksürüyor olmasaydı, muhtemelen kaçmış gitmiş olacaktı. Öyle kötü hırıldıyordu ki ayakta duracak hali yoktu. Nefes almaya çabalamaktan yüzü mosmor kesilmişti. Alnındaki damarlar kurtçuğu andırıyordu. Nefes aldığında -almaya çalıştığında- uğultu gibi sesler çıkardı.</span></p>
				<p class="paragraf para-style-override-8"><span class="char-style-override-6">“Burada ne yapıyorsun?” diye sordu Jamie kısık bir sesle. Sonra öksürmeye başladı.</span></p>
				<p class="paragraf para-style-override-8"><span class="char-style-override-6">Çocuk konuşamadığına göre, bu sormuş olmak için sorulan bir sorudan başka bir şey değildi. Gelen Josiah Beardsley’di, benim olası tonsilektomi</span><span class="Character-Style-1 char-style-override-7"><a class="footnote-link" href="#footnote-225-41" id="footnote-225-41-backlink">41</a></span><span class="char-style-override-6"> hastam. Toplantı’dan beri her ne yapıyorduysa, belli ki sağlığına hiç iyi gelmemişti.</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Korların üzerinde kahve demliğinin durduğu ateşe doğru hızla yürüdüm. Şalımla tutarak ateşten alıp salladım. Güzel, biraz kahve kalmıştı ve akşam yemeğinden beri demlendiği için, oldukça sert olacaktı.</span></p>
				<p class="paragraf para-style-override-8"><span class="char-style-override-6">“Onu oturt, giysilerini gevşet, bana soğuk su getir!” Tutsağın etrafındaki erkek çemberini sıcak kahve demliğiyle geri püskürttüm.</span></p>
				<p class="paragraf para-style-override-8"><span class="char-style-override-6">Bir iki dakika içinde sıcak kahve fincanını dudaklarına götürdüm. Katran gibi olmuştu. Ağzı yanmasın diye içine biraz soğuk su ekledim. </span></p>
				<p class="paragraf para-style-override-8"><span class="char-style-override-6">“Dörde kadar sayıp yavaş yavaş nefes ver, ikiye kadar sayıp nefes al, nefes ver ve iç,” dedim. Gözlerinin beyazı irisini daha çok belirginleştirmişti. Ağzının kenarında tükürükler birikmişti. Elimi omzuna koyup nefes almaya teşvik ettim. Bir yandan sayıp, bir yandan enfes alıyordu. Çaresiz gerginliği biraz olsun azalmıştı.</span></p>
				<p class="paragraf para-style-override-8"><span class="char-style-override-6">Bir yudum, bir nefes, bir yudum, bir nefes ve kahveyi tamamen bitirdiğimde, yüzündeki telaşlı kırmızı yerini balık karnını andıran bir renge bırakmıştı. Adamların vurdukları yerlerde kırmızılıklar vardı. Ciğerlerinden hâlâ hırıltılar çıkıyordu ama nefes alıyordu ve bu da iyi bir ilerlemeydi.</span></p>
				<p class="paragraf para-style-override-8"><span class="char-style-override-6">Adamlar ayakta durmuş fısıltılar içinde olan biteni merakla izliyorlardı. Hava soğuktu, saat geç olmuştu ve esir heyecanı sonra erdiğinde adamlar da bitkin düşüp esnemeye başlamışlardı. Sonuçta zayıf, çirkin bir çocuktu. Jamie’nin müdahalesiyle herkes battaniyelerine geri dönüp, Jamie’yi ve beni beklenmedik misafirimizle baş başa bıraktı.</span></p>
				<p class="paragraf para-style-override-8"><span class="char-style-override-6">Jamie sorularına başlamadan önce çocuğu battaniyelere sarmış, ayı yağıyla yağlamış, ellerine de bir kahve fincanı daha tutuşturmuştum. Çocuk, ilgim karşısında bir hayli mahcup olmuştu. Omuzlarının arasına gömülmüş, gözlerini yere dikmişti. Ama bunun nedeninin yalnızca üstüne titrenmesine alışkın olmadığıyla mı yoksa Jamie’nin ürkütücü varlığıyla mı alakası vardı, bilemiyordum.</span></p>
				<p class="paragraf para-style-override-8"><span class="char-style-override-6">On dört yaşına göre oldukça küçüktü ve anormal derecede zayıftı; kalbini dinlemek için gömleğini kaldırdığımda kaburgalarını sayabilirdim. Güzel değildi; siyah saçları kısa kesilmiş, keçeleşmişti. Kirden, yağdan ve terden sertleşmişti. Genel görünümü pireli bir maymunu andırıyordu. Telaş ve şüpheyle dolu yüzündeki gözleri iri ve siyahtı.</span></p>
				<p class="paragraf para-style-override-8"><span class="char-style-override-6">Elimden geleni yaptıktan sonra durumu daha iyiydi. Başımı sallayınca Jamie eğilip çocuğun yanına ilişti.</span></p>
				<p class="paragraf para-style-override-8"><span class="char-style-override-6">“Pekâlâ, Bay Beardsley,” dedi nazik bir şekilde. “Milis birliğimize mi katılmaya geldin?”</span></p>
				<p class="paragraf para-style-override-8"><span class="char-style-override-6">“Ah... hayır.” Josiah tahta kupayı ellerinin arasında yuvarladı, başını kaldırıp bakmadı. “Ben... ee... yolum bu tarafa düştü, hepsi bu.” Öyle kısık bir sesle konuşuyordu ki yanan boğazının ağrısını tahmin ederek yüzümü buruşturdum.</span></p>
				<p class="paragraf para-style-override-8"><span class="char-style-override-6">“Anladım.” Jamie’nin sesi alçak ve dostaneydi. “Yani ateşimizi tesadüfen gördün, barınak ve yemek aramaya geldin, öyle mi?”</span></p>
				<p class="paragraf para-style-override-8"><span class="char-style-override-6">“Evet, öyle.” Zar zor yutkundu.</span></p>
				<p class="paragraf para-style-override-8"><span class="char-style-override-6">“Hmm. Ama daha önceden gelmiştin, değil mi? Güneş battıktan hemen sonra ormandaydın. Ortaya çıkmak için neden ayın yükselmesini bekledin?”</span></p>
				<p class="paragraf para-style-override-8"><span class="char-style-override-6">“Beklemedim... ormanda değildim...”</span></p>
				<p class="paragraf para-style-override-8"><span class="char-style-override-6">“Ah, gayet de öyleydin.” Jamie’nin sesi hâlâ dostaneydi ama sertti. Elini uzatıp Josiah’yı gömleğinden tutup yüzüne bakmaya zorladı.</span></p>
				<p class="paragraf para-style-override-8"><span class="char-style-override-6">“Bana bak dostum. Aramızda bir anlaşma var. Sen benim kiracımsın; burası tamam. Bu da sana benden korunma hakkı verir. Aynı zamanda bu, gerçeği duymaya hakkım olduğu anlamına da gelir.”</span></p>
				<p class="paragraf para-style-override-8"><span class="char-style-override-6">Josiah arkasına baktı. Bakışlarında korku ve tedirginlik olsa da on dörtten fazla gösteren bir soğukkanlılık da vardı. Bakışlarını kaçırmaya çalışmadı. Zeki bakan siyah gözlerinde derin hesaplar vardı.</span></p>
				<p class="paragraf para-style-override-8"><span class="char-style-override-6">Bu çocuk -eğer ona çocuk gözüyle bakılabilirse ki Jamie kesinlikle öyle bakmıyordu- yalnızca kendine güvenmeye alışıktı.</span></p>
				<p class="paragraf para-style-override-8"><span class="char-style-override-6">“Size söyledim efendim, yılbaşında size gelecektim, öyle istiyordum. O zamana kadar da kendi işimle meşgulüm.”</span></p>
				<p class="paragraf para-style-override-8"><span class="char-style-override-6">Jamie şaşkınlıkla kaşlarını kaldırdı. Yavaşça başını sallayıp çocuğu bıraktı.</span></p>
				<p class="paragraf para-style-override-8"><span class="char-style-override-6">“Çok doğru. Yine de insanın merak edebileceğini sen de biliyorsun.”</span></p>
				<p class="paragraf para-style-override-8"><span class="char-style-override-6">Çocuk konuşmak için ağzını açacaktı ki fikrini değiştirip burnunu kahve fincanına daldırdı.</span></p>
				<p class="paragraf para-style-override-8"><span class="char-style-override-6">Jamie yeniden denedi.</span></p>
				<p class="paragraf para-style-override-8"><span class="char-style-override-6">“Sana işinde yardımcı olabilir miyiz? En azından bizimle yolculuk etmeye ne dersin?”</span></p>
				<p class="paragraf para-style-override-8"><span class="char-style-override-6">“Hayır. Size borçluyum efendim ama kendi işimi kendim halletmem en iyisi olacak.”</span></p>
				<p class="paragraf para-style-override-8"><span class="char-style-override-6">Roger uyumaya gitmemiş, Jamie’nin hemen arkasında oturmuş olanları sessizce izliyordu. Öne doğru yaklaştı, yeşil gözleri çocuğa dalmış gitmişti.</span></p>
				<p class="paragraf para-style-override-8"><span class="char-style-override-6">“Senin işin,” dedi. “Acaba başparmağındaki işaretle bir alakası olabilir mi?”</span></p>
				<p class="paragraf para-style-override-8"><span class="char-style-override-6">Bardak yere düştü, kahve yüzüme ve üzerime sıçradı. Neler olup bittiğini görmek için gözlerimi kırpıştıramadan çocuk çoktan battaniyelerin arasından çıkıp açıklık alana doğru koşmuştu bile. Jamie de kalkmış, çocuğun arkasından koşuyordu. Çocuk ateşin etrafında döndü; Jamie de arkasından. Ormanın içinde tilki ve köpek gibi kaybolduklarında Roger’la arkalarından bakakaldık.</span></p>
				<p class="paragraf para-style-override-8"><span class="char-style-override-6">O gece ikinci kez adamlar yataklarından fırlayıp silahlarına davrandılar. Vali’nin milis kuvvetlerinden çok memnun kalacağını düşündüm; kesinlikle her an savaşa hazırlardı.</span></p>
				<p class="paragraf para-style-override-8"><span class="char-style-override-6">“Bu da nesi?” dedim Roger’a, kirpiklerimdeki kahveyi silerken.</span></p>
				<p class="paragraf para-style-override-8"><span class="char-style-override-6">“Belki de pat diye bundan bahsetmemeliydim,” dedi.</span></p>
				<p class="paragraf para-style-override-8"><span class="char-style-override-6">“Ne? Ne? Sorun nedir yani?” Gölgede kalan ağaçların arasından tüfeğinin namlusunu doğrultarak gelen Murdo Lindsay’di.</span></p>
				<p class="paragraf para-style-override-8"><span class="char-style-override-6">“Saldırıya mı uğradık? Nerede o piçler?” Kenny ellerinin ve dizlerinin üzerinde birden arkamdan belirdi. Örgü şapkasının altından süzgeçli bir kovanın altında duran bir kurbağa gibi bakıyordu.</span></p>
				<p class="paragraf para-style-override-8"><span class="char-style-override-6">“Kimse. Bir şey olmadı. Yani… her şey yolunda!”</span></p>
				<p class="paragraf para-style-override-8"><span class="char-style-override-6">Ortamı sakinleştirme ve olup biteni açıklama çabalarımı kimse fark etmemiş gibiydi. Benden çok daha iri ve gür sesli olan Roger, sonunda huzursuzluğu yatıştırıp açıklama yapmayı başardı -açıklayabildiği kadar elbette. Bir çocuk ne kadar önemli olabilirdi ki? Herkes homurdanarak yerlerine oturdu. Roger ile kahve demliğinin üzerinden birbirimize bakıyorduk.</span></p>
				<p class="paragraf para-style-override-8"><span class="char-style-override-6">“Peki sorun neydi?” diye sordum ters bir tavırla.</span></p>
				<p class="paragraf para-style-override-8"><span class="char-style-override-6">“İşaret mi? ‘H’ harfi olduğundan eminim -kahveyi alırken gördüm, elini bardağın etrafına sardı.”</span></p>
				<p class="paragraf para-style-override-8"><span class="char-style-override-6">Midem sıkıştı. Bunun ne anlama geldiğini biliyordum; daha önceden de görmüştüm.</span></p>
				<p class="paragraf para-style-override-8"><span class="char-style-override-6">“Hırsız,” dedi Roger, gözlerini yüzüme dikerek. “Damgalanmış.”</span></p>
				<p class="paragraf para-style-override-8"><span class="char-style-override-6">“Evet,” dedim mutsuz bir şekilde. “Ah, canım.”</span></p>
				<p class="paragraf para-style-override-8"><span class="char-style-override-6">“Tepe’deki insanlar bunu bilselerdi kabul ederler miydi?” diye sordu Roger.</span></p>
				<p class="paragraf para-style-override-8"><span class="char-style-override-6">“Birçoğu bu durumdan rahatsız olurdu bence,” dedim. “Sorun o değil, sorun sen bunu söylediğinde kaçıp gitmesi. O yalnızca suçu kanıtlanmış bir hırsız değil, korkarım ki bir de kaçak. Jamie onu Toplantı’da çağırmıştı.”</span></p>
				<p class="paragraf para-style-override-8"><span class="char-style-override-6">“Ah.” Roger dalgın bir biçimde sakallarını kaşıdı. “</span><span class="italik char-style-override-6">Earbsachd</span><span class="char-style-override-6">. Jamie kendini ona yükümlü mü hissedecek?”</span></p>
				<p class="paragraf para-style-override-8"><span class="char-style-override-6">“Onun gibi bir şey.”</span></p>
				<p class="paragraf para-style-override-8"><span class="char-style-override-6">Roger İskoçtu ve teknik olarak en azından Dağlı’ydı. Ama klanların ölümünden çok sonra doğmuştu ve ne tarih ne de miras ona toprak sahibi ve kiracı arasındaki, lider ve klan üyeleri arasındaki eski bağların gücünü öğretebilirdi. Muhtemelen Josiah’nın </span><span class="italik char-style-override-6">earbsachd</span><span class="char-style-override-6">ın önemi hakkında -her iki tarafın da söz verdiği ve kabul ettiği- en ufak bir fikri yoktu. Jamie’nin ise vardı. </span></p>
				<p class="paragraf para-style-override-8"><span class="char-style-override-6">“Sence Jamie ona yetişebilir mi?” diye sordu Roger.</span></p>
				<p class="paragraf para-style-override-8"><span class="char-style-override-6">“Bence yakalamıştır bile. Karanlıkta çocuğun izini süremez. Eğer izini kaybettiyse de çoktan geri dönmüş olurdu.”</span></p>
				<p class="paragraf para-style-override-8"><span class="char-style-override-6">Başka olasılıklar da vardı -Jamie karanlıkta bir uçuruma düşmüş olabilirdi, taşa takılıp bacağını kırmış olabilirdi, bir vaşakla ya da ayıyla karşılaşmış olabilirdi mesela ama bu konunun üzerinde durmamayı tercih ederdim.</span></p>
				<p class="paragraf para-style-override-8"><span class="char-style-override-6">Ayağa kalktım, uyuşan bacaklarımı gerdim, Jamie’nin ve avının kaybolduğu ormana doğru baktım. Josiah iyi bir avcı olabilirdi fakat Jamie ondan çok daha deneyimliydi. Josiah kısa boylu, hızlı ve korkudan epeyce hızlanmıştı; Jamie boy, güç ve kurnazlık bakımından çok daha avantajlıydı.</span></p>
				<p class="paragraf para-style-override-8"><span class="char-style-override-6">Roger yanımda dikildi. Etrafımızı çevreleyen ağaçlara bakarken ince yüzünde sıkıntılı bir ifade oluştu. </span></p>
				<p class="paragraf para-style-override-8"><span class="char-style-override-6">“Uzun zaman geçti. Eğer çocuğu yakaladıysa onunla ne yapıyor olabilir?”</span></p>
				<p class="paragraf para-style-override-8"><span class="char-style-override-6">“Bence gerçekleri itiraf ettirmeye çalışıyordur,” dedim. Dudaklarımı ısırdım. “Jamie yalan söylenmesinden hiç hoşlanmaz.”</span></p>
				<p class="paragraf para-style-override-8"><span class="char-style-override-6">Roger şaşkın gözlerle bana baktı.</span></p>
				<p class="paragraf para-style-override-8"><span class="char-style-override-6">“Nasıl yani?”</span></p>
				<p class="paragraf para-style-override-8"><span class="char-style-override-6">Omuzlarımı silktim. Jamie’nin itiraf ettirme işini mantıklı bir şekilde, kurnaz bir şekilde, güler yüzlülükle, tehditle -bazen de güç kullanarak yaptığını görmüştüm. Güç kullanmamış olduğunu umuyordum, gerçi bu Josiah’tan ziyade kendi iyiliği içindi.</span></p>
				<p class="paragraf para-style-override-8"><span class="char-style-override-6">“Anladım,” dedi Roger sessizce. “Pekâlâ, o zaman.”</span></p>
				<p class="paragraf para-style-override-8"><span class="char-style-override-6">Kahve demliği boştu; pelerinime sarınıp demliği çalkalayıp doldurmak için dereye doğru indim. Yeniden demlenmesi için ateşin üzerine asıp beklemeye başladım.</span></p>
				<p class="paragraf para-style-override-8"><span class="char-style-override-6"> “Gidip uyumalısın,” dedim Roger’a birkaç dakika sonra. Gülümseyip burnunu sildi, pelerinine iyice gömüldü.</span></p>
				<p class="paragraf para-style-override-8"><span class="char-style-override-6">“Sen de öyle,” dedi.</span></p>
				<p class="paragraf para-style-override-8"><span class="char-style-override-6">Rüzgâr yoktu ama çok geç olmuştu. Soğuk, içinde bulunduğumuz vadiyi iyiden iyiye sarmıştı, yerler buz kesmişti. Adamların battaniyeleri buğu yüzünden ıslanmıştı. Yerdeki yoğun soğuğun eteğimin içinden geçip vücuduma ulaştığını hissediyordum. Pantolonumu giymeyi düşündüm ama arayıp bulacak gücüm kalmamıştı. Josiah’nın birden ortaya çıkıp sonrasında kaybolmasının heyecanı sönmüş, yerini soğuğun ve yorgunluğun ağırlığına bırakmıştı.</span></p>
				<p class="paragraf para-style-override-8"><span class="char-style-override-6">Roger ateşle oynayıp birkaç küçük odun parçası ekledi. Uyluk kemiklerimi eteğimle iyice örtüp pelerinime ve şalıma sıkı sıkı sarıldım, ellerimi içime soktum. Kahve demliğinin buharı tütüyordu, ateşin üzerine düşen damlaların çıkarttığı cızırtılar uyuyan adamların sümük dolu horlamalarını bölüyordu.</span></p>
				<p class="paragraf para-style-override-8"><span class="char-style-override-6">Yine de battaniyeye sarılı vücutları görmüyor, karanlıktaki çamların uğultularını duymuyordum. Carryarrick’in üzerindeki tepelerden gelen İskoç meşe ormanlarının kuru yapraklarının hışırtısını duydum. Prestonpans’tan iki gün önce, Charles Stuart’ın ordusuna katılmak için yol alırken, otuz tane Lallybrochlu adamla orada kamp kurmuştuk. Birden karanlığın içinden genç bir çocuk çıkmıştı; ateşin ışığında bir bıçak parıltısı gözümüze çarpmıştı.</span></p>
				<p class="paragraf para-style-override-8"><span class="char-style-override-6">Farklı bir yer, farklı bir zaman. Aniden etrafımı saran hatıralardan kurtulmak için silkindim: gözümün önünde ince beyaz bir yüz ile şoktan ve acıdan kocaman olmuş bir çocuğun gözleri vardı. Kamanın bıçağı ateşin korlarının içinde kararıyor, parlıyordu. Barut, ter ve yanan et kokusu etrafa yayılıyordu.</span></p>
				<p class="paragraf para-style-override-8"><span class="char-style-override-6">“Seni vurmak istiyordum,” demişti John Grey’e. “Başından mı, kalbinden mi vurayım?” Tehditle, hileyle, kaba kuvvetle.</span></p>
				<p class="paragraf para-style-override-8"><span class="char-style-override-6">O </span><span class="italik char-style-override-6">o</span><span class="char-style-override-6"> zamandı; şimdi başka bir zaman, dedim kendi kendime. Ama Jamie yapması gerektiğine inandığını yapacaktı.</span></p>
				<p class="paragraf para-style-override-8"><span class="char-style-override-6">Roger sessizce oturup dans eden alevleri ve arkasındaki ormanı seyretti. Gözleri kısıktı ve ne düşündüğünü merak ediyordum.</span></p>
				<p class="paragraf para-style-override-8"><span class="char-style-override-6">“Onun için endişeleniyor musun?” diye sordu bana bakmadan.</span></p>
				<p class="paragraf para-style-override-8"><span class="char-style-override-6">“Ne, şimdi mi? Yoksa genelde mi?” Pek sıcak sayılmayacak bir şekilde gülümsedim. “Eğer endişelenseydim, ömrüm boyunca hiç rahat edemezdim.”</span></p>
				<p class="paragraf para-style-override-8"><span class="char-style-override-6">Yüzünü bana doğru çevirdi, dudaklarında silik bir gülümseme oluştu.</span></p>
				<p class="paragraf para-style-override-8"><span class="char-style-override-6">“Şimdi rahat mısın?”</span></p>
				<p class="paragraf para-style-override-8"><span class="char-style-override-6">Yeniden gülümsedim. Kendime rağmen gerçekten gülümseyebilmiştim.</span></p>
				<p class="paragraf para-style-override-8"><span class="char-style-override-6"> “Volta atıp durmuyorum,” diye cevapladım. “Ellerimi de ovuşturmuyorum.”</span></p>
				<p class="paragraf para-style-override-8"><span class="char-style-override-6">Siyah kaşını kaldırdı.</span></p>
				<p class="paragraf para-style-override-8"><span class="char-style-override-6">“Üşümemelerine yardımcı olabilir.”</span></p>
				<p class="paragraf para-style-override-8"><span class="char-style-override-6">Adamlardan biri kıpırdanmaya, sarındığı battaniyelerin arasından bir şeyler mırıldanmaya başladı. Bir süre konuşmadık. Kahve demliği kaynıyordu; içindeki sıvının yumuşak fokurtusunu duyabiliyordum.</span></p>
				<p class="paragraf para-style-override-8"><span class="char-style-override-6">Hâlâ dönmemesinin nedeni ne olabilirdi? Bütün bu süre boyunca Josiah Beardsley’i sorguluyor olamazdı -ya sorularının cevabını almıştır ya da çocuğun gitmesine izin vermiştir. Çocuk her ne çaldıysa çalsın, bu Jamie’nin sorunu değildi -</span><span class="italik char-style-override-6">earbsachd</span><span class="char-style-override-6"> sözü dışında. </span></p>
				<p class="paragraf para-style-override-8"><span class="char-style-override-6">Alevler insanı hipnotize ediyordu; oynaşan parıltılara baktığımda Toplantı’da yakılan devasa ateşi, etrafındaki karanlık yüzleri gördüm, uzaktan gelen keman seslerini duydum...</span></p>
				<p class="paragraf para-style-override-8"><span class="char-style-override-6">“Gidip onu arayayım mı?” diye sordu Roger birden, kısık bir sesle.</span></p>
				<p class="paragraf para-style-override-8"><span class="char-style-override-6">Miskin hipnozumdan uyanıp şaşkın gözlerle ona baktım. Elimi yüzüme sürüp kafamı sallayarak ayılmaya çalıştım.</span></p>
				<p class="paragraf para-style-override-8"><span class="char-style-override-6">“Hayır. Karanlıkta yabancı bir ormana girmek tehlikelidir. Hem zaten onu bulamazsın da. Eğer sabah geri dönmüş olmazsa zaman dolmuş olur.”</span></p>
				<p class="paragraf para-style-override-8"><span class="char-style-override-6">Dakikalar yavaş yavaş akarken, Jamie gelmeden şafağın sökeceğini düşündüm. Jamie için endişeleniyordum ama aslında sabah olmadan yapılacak hiçbir şey yoktu. Endişe veren düşünceler iyice içime işliyordu; acaba Josiah’nın bıçağı var mıydı? Kesin vardı. Fakat çocuk bıçağını kullanamayacak kadar çaresiz bile olsa, Jamie’yi gafil avlayabilir miydi? Bu huzursuz düşünceleri bir tarafa bırakıp, aklımı ateşin etrafındaki adamların öksürüklerini sayarak meşgul etmeye çalıştım.</span></p>
				<p class="paragraf para-style-override-8"><span class="char-style-override-6">Sekizincisi Roger oldu; derin öksürüğüyle omuzları sarsıldı. Bree ve Jemmy için endişeleniyor muydu? Merak ediyordum. Ya da Bree’nin kendisi için endişelenip endişelenmediğini merak ediyor muydu? Bunu ona söylemiş olabilirdim ama bir işe yaramazdı. Savaşan -ya da savaşmaya hazırlanan- erkeklerin güvenli bir yer olarak ev fikrine ihtiyaçları vardı; orada her şeyin yolunda olduğuna ikna olmaları içlerini rahatlatıyor, yürümek ve acıya dayanmak için güç veriyordu. Diğer şeyler için savaşırlardı fakat savaşmak savaşın yalnızca küçük bir kısmıydı...</span></p>
				<p class="paragraf para-style-override-8"><span class="italik char-style-override-6">Kahrolası önemli bir parçası Sassenach</span><span class="char-style-override-6">, dedi Jamie’nin sesi beynimin derinliklerinden.</span></p>
				<p class="paragraf para-style-override-8"><span class="char-style-override-6">Sonunda uyuklamaya başlamıştım ama başım her öne düştüğünde uyanıyordum. Sonuncusunda beni uyandıran omuzlarımda hissettiğim eller oldu. Roger beni yere yatırdı, şalımı yastık niyetine başımın altına koydu, geri kalanıyla da omuzlarımı örttü. Ateşin ışığıyla yansıyan siyah ve ayıyı andıran pelerinini görür gibi oldum. Sonrasını hatırlamıyorum.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Ne kadar uyuduğumu bilmiyorum; yakınımdaki gürültülü bir esneme sesiyle aniden uyandım. Jamie birkaç metre uzakta oturmuş, bir eliyle Josiah Beardsley’in bileğini, diğer eliyle de kamasını tutuyordu. İki kez daha esnedikten sonra sabırsız bir şekilde burnunu koluna sildi, sonra kamayı ateşin korlarının içine attı.</span></p>
				<p class="paragraf para-style-override-8"><span class="char-style-override-6">Sıcak metal kokusunu aldım, tek dirseğimle hızla doğruldum. Bir şey söylememe ya da yapmama fırsat kalmadan, kımıldayan bir şeyi fark ettim. Şaşkınlıkla önce aşağı, sonra yukarı, sonra yeniden aşağı baktım ve hâlâ rüya gördüğüme ikna oldum.</span></p>
				<p class="paragraf para-style-override-8"><span class="char-style-override-6">Genç bir çocuk pelerinimin altında, vücuduma kıvrılmış yatıyordu. Uyuyor gibi bir hali vardı. Siyah saçlarını ve cılız bedenini gördüm. Solgun benzi kir ve çiziklerle doluydu. Sonra ateşten gürültülü bir hışırtı duyuldu. Kafamı çevirip baktığımda Jamie’nin Josiah’nın başparmağını kararan kamasının metalinin üzerine değdirdiğini gördüm.</span></p>
				<p class="paragraf para-style-override-8"><span class="char-style-override-6">Jamie göz ucuyla çırpınışlarımı görüp bana doğru baktı, dudaklarını sessiz bir yakarışla bükmüştü. Josiah yüzünü buruşturmuştu, dudaklarını acıyla germişti. Ateşin uzak tarafında Kenny Lindsay, dut yemiş bülbül gibi sessizce oturup olan biteni izliyordu.</span></p>
				<p class="paragraf para-style-override-8"><span class="char-style-override-6">Rüya gördüğüme hâlâ inanarak -ya da öyle olmasını umut ederek- elimi kıvrılıp yanımda yatan çocuğun üzerine koydum. Hareket etti. Parmaklarımın altındaki sert et hissi beni tamamen uyandırmıştı. Elimi omzuna koydum, gözleri korkuyla kocaman açıldı.</span></p>
				<p class="paragraf para-style-override-8"><span class="char-style-override-6">Birden geri çekilip ayağa kalkmak için cebelleşmeye başladı. Sonra erkek kardeşini gördü -Josiah’nın kardeşi olduğu çok belliydi- ve aniden durdu, açıklığa, dağılmış adamlara, Jamie’ye, Roger’a ve bana baktı.</span></p>
				<p class="paragraf para-style-override-8"><span class="char-style-override-6">Yanan bir elin dehşet verici acısını umursamayan Josiah koltuğundan kalkıp hızla kardeşinin yanına gitti, kolundan tuttu.</span></p>
				<p class="paragraf para-style-override-8"><span class="char-style-override-6">Onları korkutmamak için yavaşça hareket ederek ayağa kalktım. Beni, beyaz ve zayıf suratlarındaki aynı ihtiyatlı bakışlarla izlediler. Aynıydı. Evet, aynı sıska yüzler -gerçi diğer çocuğun saçları daha uzundu. Üzerinde yırtık pırtık bir gömlekten başka bir şey yoktu. Ayakları da çıplaktı. Josiah’nın kardeşini rahatlatmak için kolunu sıktığını gördüm. İkisine de davetkâr bir şekilde gülümseyip Josiah’ya elimi uzattım.</span></p>
				<p class="paragraf para-style-override-8"><span class="char-style-override-6">“Eline bakayım,” diye fısıldadım.</span></p>
				<p class="paragraf para-style-override-8"><span class="char-style-override-6">Bir an tereddüt ettikten sonra sağ elini uzattı. Ustaca bir işti; öyle ustacaydı ki bir an bayılacak gibi oldum. Başparmağın ucu temiz bir şekilde kesilmiş, açık yara metalle dağlanmıştı. İzin üzerini siyah-kırmızı bir kabuk bağlamıştı.</span></p>
				<p class="paragraf para-style-override-8"><span class="char-style-override-6">Arkamda yumuşak bir hareket hissettim; Roger ilaç kutumu alıp ayaklarımın yanına koydu.</span></p>
				<p class="paragraf para-style-override-8"><span class="char-style-override-6">Yara için yapılması gereken fazla şey yoktu. Yalnızca bir parça merhem sürülecek ve temiz, kuru bir bandajla sarılacaktı. İşimi yaparken Jamie’nin farkındaydım; kamasını kınına koyup sessizce kalkmış, paketleri ve eyer çantalarını karıştırmaya başlamıştı. Kısa işim bittiğinde Jamie de elinde mendile sarınmış küçük bir parça yemek ve katlanmış bir battaniyeyle geldi. Kolunun üzerinde pantolonum vardı.</span></p>
				<p class="paragraf para-style-override-8"><span class="char-style-override-6">Tüm bunları yeni çocuğa uzattı, Josiah’ya ise yemeği ve battaniyeyi verdikten sonra çocuğun omzuna vurup sıktı. Diğer çocuğa kibarca dokunup sırtından ittirerek yüzünü ormana çevirdi. Sonra kendi de ağaçlara döndü. Josiah başını salladı. Başparmağındaki beyaz bandaj göze çarpıyordu. “Teşekkürler hanımefendi,” diye fısıldadı.</span></p>
				<p class="paragraf para-style-override-8"><span class="char-style-override-6">İki çocuk da sessizce ormanın derinliklerinde kayboldular. Kardeşini takip eden ikizinin çıplak ayağı pantolonunun ucundan görünüyordu.</span></p>
				<p class="paragraf para-style-override-8"><span class="char-style-override-6">Jamie Kenny’ye bakarak başını salladıktan sonra ateşin yanına oturdu. Omuzları aniden bastıran yorgunlukla çökmüştü. Bir bardak kahve koyup verdim. Ağzının kenarında oluşan gülümseme sert bir öksürükle yarım kaldı.</span></p>
				<p class="paragraf para-style-override-8"><span class="char-style-override-6">Kahve dökülmeden bardağı tutmaya çalıştım. Roger doğuyu işaret edip parmağını dudaklarına götürdü, sonra vazgeçmiş bir yüz ifadesiyle omuzlarını silkti. Az önce neler olduğunu -ve neden olduğunu- öğrenmeyi en az benim kadar istiyordu. Haklıydı da; gün ağarmaya başlıyordu. Yakında şafak sökecekti ve bütün erkekler -sabahın ilk ışıklarıyla uyanmaya alışkınlardı- yavaş yavaş bilincin yüzeyine doğru yol almaya başlayacaklardı. </span></p>
				<p class="paragraf para-style-override-8"><span class="char-style-override-6">Jamie’nin öksürmesi kesilmişti ama boğazını temizlemek için korkunç sesler çıkarıyordu. Çıkardığı sesler, çamurun içinde boğulan bir domuzun homurtularını andırıyordu.</span></p>
				<p class="paragraf para-style-override-8"><span class="char-style-override-6">“Al bakalım,” diye fısıldadım kahvesini geri verirken. “İç şunu, sonra da uzan. Biraz uyuman lazım.”</span></p>
				<p class="paragraf para-style-override-8"><span class="char-style-override-6">Başını olumsuz bir anlamda sallayıp bardağı dudaklarına götürdü. Bir yudum aldı. Kahvenin acı tadıyla yüzünü buruşturdu.</span></p>
				<p class="paragraf para-style-override-8"><span class="char-style-override-6">“Değmez,” dedi çatlak bir sesle. Doğuyu, ağaran gökyüzünde siyah lekeler bırakan çam ağaçlarını işaret etti. “Üstelik şimdi ne halt etmem gerektiğini düşünmeliyim.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-40-backlink" id="footnote-225-40">40</a>	<span class="dip-notlar" style="font-size:1em;">(Gal.) Ruh. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-41-backlink" id="footnote-225-41">41</a>	<span class="dip-notlar" style="font-size:1em;">Bademcik alma ameliyatı. (ç.n.)</span></p>
					</div>
				</div>
			</div>
		</div>
	</body>
</html>