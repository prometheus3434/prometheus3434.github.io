<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-8.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-8"><span class="bold">8 KÂHYA</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">Brianna, Jemmy’yi almak için Jocasta’nın çadırına gittikten sonra, Roger yavaşça tepede bulunan kendi kamp yerlerine doğru yol almaya başladı. Karşılaştığı insanlarla selamlaşıp tebrikleri kabul etti ama söylenenleri duyuyor gibi bir hali yoktu.</span></p>
				<p class="paragraf para-style-override-8"><span class="apple-style-span char-style-override-6">Bir kez daha olacak, demişti Bree. Roger bütün sözcükleri aklında, cebindeki bir avuç bozuk para gibi defalarca evirip çevirdi. Bree bunu öylesine söylememişti. Hissetmişti. Bu sözleri, Roger için, ilk düğün gecelerinde verdiği sözlerden çok daha önemliydi.</span></p>
				<p class="paragraf para-style-override-8"><span class="apple-style-span char-style-override-6">Düğün düşüncesi Roger’a bir şey daha hatırlatmıştı. Kendine bir bakınca Bree’nin görünüşü hakkında söylediklerinde haksız olmadığını gördü. Kahretsin, üstelik bu Jamie’nin ceketiydi.</span></p>
				<p class="paragraf para-style-override-8"><span class="apple-style-span char-style-override-6">Üzerindeki çam ağacı iğnelerini ve çamur lekelerini temizlemeye başladığı sırada yukarıdaki patikadan bir ses duydu. Başını kaldırdığında yokuştan aşağı doğru dikkatle inen Duncan Innes’i gördü. Olmayan kolunu dengelemek için vücudunu eğmişti. Göz kamaştırıcı, sarı düğmeli kırmızı bir ceket giymişti, örülmüş saçlarının üzerinde yeni siyah bir şapka vardı. İskoçyalı balıkçıdan zengin toprak sahibine dönüşümü şaşırtıcıydı; Duncan’ın tavırları bile değişmiş, daha kendinden emin görünüyordu.</span></p>
				<p class="paragraf para-style-override-8"><span class="apple-style-span char-style-override-6">Yanında uzun boylu, yaşlı bir adam vardı. Düzgün ama eski püskü görünüyordu, seyrek beyaz saçları kelleşmiş alnından geriye doğru toplanmıştı. Dişsiz ağzı çökmüş gibi görünse de neşeli kıvrımları hâlâ duruyordu. Uzun yüzündeki gözleri mavi ve parlaktı. Ağzının kenarlarında ve alnında derin kırışıklar olsa da yüzü öyle gergindi ki göz kenarlarında neredeyse hiç kırışıklık yoktu. Uzun bir gagayı andıran burnu ve eski siyah giysisiyle, nazik bir akbabayı andırıyordu.</span></p>
				<p class="paragraf para-style-override-8"><span class="apple-style-span char-style-override-6">“</span><span class="italik char-style-override-6">A Smeòraich</span><span class="Vurgu char-style-override-8">,” diyerek Roger’ı selamladı Duncan, mutlu görünüyordu. “İşte görmek istediğim tek adam! Evliliğe hazırsın ya?”diye ekledikten sonra Roger’ın lekeli ceketine ve yaprakların yapıştığı saçlarına kuşkulu gözlerle baktı.</span></p>
				<p class="paragraf para-style-override-8"><span class="Vurgu char-style-override-8">“Ah, evet.” Roger boğazını temizledi, ceketini temizleme işlemini bir süreliğine bırakıp balgamı varmış gibi göğsünden hırıltılar çıkardı. “Hava düğün için fazla ıslak, değil mi?”</span></p>
				<p class="paragraf para-style-override-8"><span class="Vurgu char-style-override-8">“Ne mutlu ölüye, yağmur yapıyor,” dedi Duncan, gergin bir şekilde güldü. “Umarım evlenmeden önce akciğer iltihabından ölmeyiz, değil mi?” İnce kırmızı ceketine iyice sarınıp manşetlerindeki hayali toz zerresini silkti.</span></p>
				<p class="paragraf para-style-override-8"><span class="Vurgu char-style-override-8">“Gayet iyisin, Duncan,” dedi Roger, biraz espri yaparak dikkati kötü görüntüsünden uzaklaştırmaya çalıştı. “Tıpkı bir damat gibi!”</span></p>
				<p class="paragraf para-style-override-8"><span class="Vurgu char-style-override-8">Duncan, sarkık bıyıklarının arkasından gizlice kızardı, tek eliyle ceketinin düğmeleriyle oynuyordu.</span></p>
				<p class="paragraf para-style-override-8"><span class="Vurgu char-style-override-8">“Ah,” dedi, utanmışa benziyordu. “Bayan Jo bir korkulukla görünmek istemediğini söyledi.” Öksürdü, sanki bu sözcük ona yanındaki adamı hatırlatmış gibi aniden ona döndü.</span></p>
				<p class="paragraf para-style-override-8"><span class="italik char-style-override-6">“Bay Bug, bu Roger Mac, size bahsetmiştim.” Roger’a döndü, elini sert ama sıcak bir şekilde uzatan arkadaşını takdim etti. “Ben Arch Bug, a Smeòraich</span><span class="Vurgu char-style-override-8">.”</span></p>
				<p class="paragraf para-style-override-8"><span class="Vurgu char-style-override-8">“Hizmetinizdeyim, Bay Bug,” dedi Roger kibar bir şekilde, avuçlarının içindeki kocaman sıska elin iki parmağı olmadığını fark edince biraz şaşırdı.</span></p>
				<p class="paragraf para-style-override-8"><span class="Vurgu char-style-override-8">Bay Bug’ın duyduklarına yürekten karşılık verir gibi bir hali vardı. Konuyu uzatmak istiyor olabilirdi ama ağzını açtığında, yaşlılıktan hafif çatlamış tiz bir kadın sesi duyuldu.</span></p>
				<p class="paragraf para-style-override-8"><span class="Vurgu char-style-override-8">“Bay Fraser çok kibar ve eminim pişman olması için hiçbir neden yok. Bunun nasıl muhteşem bir şey olduğunu bilemezsiniz. Bir daha nereden yemek buluruz, başımızı nereye sokarız, belli değil! Arch’a dedim ki, şimdi İsa’ya ve Leydimize güvenmeliyiz. Eğer açlıktan ölmezsek, buna şükretmeliyiz. Ve Arch da bana dedi ki...”</span></p>
				<p class="paragraf para-style-override-8"><span class="Vurgu char-style-override-8">Ufak tekef, tombul, eski püskü giysili, kocası yaşlarında ve tıpkı onun gibi temiz görünümlü bir kadın, hiç susmamacasına konuşmaya başlamıştı. Roger, kısa boylu ve kocasının eski ceketinin kat kat eteklerinin arkasına gizlenmiş bu kadını fark etmemişti.</span></p>
				<p class="paragraf para-style-override-8"><span class="Vurgu char-style-override-8">“Bayan Bug,” diye fısıldadı Duncan, buna hiç gerek olmadığı halde.</span></p>
				<p class="paragraf para-style-override-8"><span class="Vurgu char-style-override-8">“...ve gümüş bir para bizi koruyabilirdi ve ben de bize ne olacağını merak ediyordum. Sonra Sally McBride, Jamie Fraser’ın iyi bir...”</span></p>
				<p class="paragraf para-style-override-8"><span class="Vurgu char-style-override-8">Bay Bug gülümsüyordu. Bayan Bug cümlesinin yarısında durdu, Roger’ın ceketi onu hayrete düşürmüştü.</span></p>
				<p class="paragraf para-style-override-8"><span class="Vurgu char-style-override-8">“Şuna bak! Ne oldu sana çocuğum? Kaza mı geçirdin? Sanki biri seni yere çalıp gübre yığınına sürüklemiş gibi görünüyorsun!”</span></p>
				<p class="paragraf para-style-override-8"><span class="Vurgu char-style-override-8">Cevabı beklemeden, belindeki şişkin cepten temiz bir mendil çıkardı ve üstüne tükürüp Roger’ın paltosunun göğüs kısmındaki çamur lekelerini temizlemeye başladı.</span></p>
				<p class="paragraf para-style-override-8"><span class="Vurgu char-style-override-8">“Ah, hiç gerek yoktu... yani... eee... teşekkürler.” Roger yardım etmesi umuduyla Duncan’a baktı.</span></p>
				<p class="paragraf para-style-override-8"><span class="Vurgu char-style-override-8">“Jamie Roy, Bay Bug’ın gelip Tepe’de kâhya olmasını istedi.” Duncan açıklama yapabilmek için, Bayan Bug’ın meşguliyetine ara vereceği anı kollamıştı.</span></p>
				<p class="paragraf para-style-override-8"><span class="Vurgu char-style-override-8">“Kâhya mı?” Bu sözcük Roger’ı, sanki biri göğsüne vurmuş gibi afallatmıştı.</span></p>
				<p class="paragraf para-style-override-8"><span class="Vurgu char-style-override-8">“Evet, buralarda olmadığınız ya da başka işlerle meşgul olduğunuz zamanlar için. Tarlalar ve kiracılar kendi başlarının çaresine bakamazlar.”</span></p>
				<p class="paragraf para-style-override-8"><span class="Vurgu char-style-override-8">Duncan’ın sesinde keder vardı; Coigachlı sıradan bir balıkçıyken, kocaman bir tarlayı sürmenin oldukça zahmetli bir sorumluluk olduğunu düşünürdü. Şimdiyse Bay Bug’a, sanki o becerikli adamı cebine koyup River Run’daki evine götürmek istiyormuşçasına hırsla baktı. Elbette Roger bunun Bayan Bug’ı da alması anlamına geldiğini biliyordu.</span></p>
				<p class="paragraf para-style-override-8"><span class="Vurgu char-style-override-8">“Bunun büyük bir şans olduğunu düşünüyorum. Daha dün Arch’a hayalini kurabileceğimiz en güzel şeyin Edenton’da ya da Cross Creek’te bir iş bulmak olduğunu söylüyordum. Arch belki gemilerde çalışabilir ama bu da oldukça tehlikeli bir hayat, değil mi? Ara sıra sırılsıklam oluyorsunuz ve ölümcül sıtma bataklıktan fırlayan cesetler gibi sizi avlamayı bekliyor. Deniz havası da insana nefes aldırmayacak kadar ağır. O denize açılırken ben de çamaşırhanede çalışabilirdim ama eminim bu durumdan nefret ederdim. Çünkü evlendiğimizden beri bir gecemizi bile ayrı geçirmedik. Öyle değil mi, hayatım?”</span></p>
				<p class="paragraf para-style-override-8"><span class="Vurgu char-style-override-8">Kendisine gülümseyen uzun boylu kocasına âşık gözlerle baktı. Belki de Bay Bug sağırdır, diye düşündü Roger. Ya da yalnızca bir haftadır evlilerdir?</span></p>
				<p class="paragraf para-style-override-8"><span class="Vurgu char-style-override-8">Soru sormaya ihtiyaç duymadan, Bug çiftinin kırk yılı aşkın bir süredir evli olduklarını öğrenmişti. Arch Bug, Glenmoriston’da yaşayan Malcolm Grant’in vergi tahsildarıymış ama ayaklanmadan sonraki yıllar onun için çok zor geçmiş. Grant için aldığı mülke, İngiltere Kralı tarafından el konulmuş. Bug bir süre çiftçilik yapmış ama sonra sıkıntı ve açlık yüzünden karısını ve kalan son parasını alıp Amerika’da yeni bir hayat kurmanın yollarını aramaya başlamış.</span></p>
				<p class="paragraf para-style-override-8"><span class="Vurgu char-style-override-8">“Edinburgh’ta iş bulmayı düşünmüştük...” dedi yaşlı adam, konuşması yavaş ve kibardı, sesin de inceden bir İskoç tınısı vardı. Demek sağır değilmiş, diye düşündü Roger. Şimdilik.</span></p>
				<p class="paragraf para-style-override-8"><span class="Vurgu char-style-override-8">“...çünkü orada yaşayan bir kuzenim vardı ve bize de belki oralarda bir şeyler bulabiliriz diye düşündük.”</span></p>
				<p class="paragraf para-style-override-8"><span class="Vurgu char-style-override-8">“Ama ben çok yaşlıydım ve artık yeteneğimi kaybetmiştim.”</span></p>
				<p class="paragraf para-style-override-8"><span class="Vurgu char-style-override-8">“Eğer onu işe alsalardı kendileri kazanırlardı! Ama hayır, o kadar aptallardı ki bunu düşünemediler ve biz de buralara gelip, şansımızı burada deneyelim dedik...”</span></p>
				<p class="paragraf para-style-override-8"><span class="Vurgu char-style-override-8">Buglar’ın maceraları başka bir hal almıştı. Duncan, Roger’la göz göze geldiğinde, gülümsemesini kıvrık bıyıklarının ardında gizlemeye çalıştı. Roger da gülümseyerek rahatsız hissetmemelerini sağlamaya çalıştı.</span></p>
				<p class="paragraf para-style-override-8"><span class="Vurgu char-style-override-8">Kâhya. Tepe’deki işleri çekip çevirecek, tarlayla ilgilenecek, hasadı toplayacak, Jamie Fraser yokken ya da meşgulken kiracılarla uğraşacak biri.</span><span class="apple-style-span char-style-override-6"> Yeni kiracılar akın ettiğine ve önümüzdeki birkaç yılın neler getireceğini bildiğimize göre, bu büyük bir ihtiyaçtı.</span></p>
				<p class="paragraf para-style-override-8"><span class="apple-style-span char-style-override-6">Aslında Roger, o ana kadar, böyle bir işte Jamie’nin sağ kolu olacağını bilinçaltında düşünmüş olduğunu hiç fark etmemişti.</span></p>
				<p class="paragraf para-style-override-8"><span class="apple-style-span char-style-override-6">Fergus ayak işlerine koşarak ve bilgi toplayarak Jamie’ye bir yere kadar yardımcı olmuştu. Bir elinin olmayışı fiziksel olarak yapabileceklerini sınırlandırıyor, evraklarla ve hesaplarla ilgili işlerin üstesinden gelemiyordu; Jenny Murray erkek kardeşinin evlat edindiği bu kimsesiz Fransıza okumayı yazmayı öğretmişti -çat pat- ama sayıları tam olarak öğretmeyi bir türlü başaramamıştı.</span></p>
				<p class="paragraf para-style-override-8"><span class="apple-style-span char-style-override-6">Roger, Bay Bug’ın karısının dolgun omzunda dinlenen eline göz ucuyla baktı. Eli büyüktü ve çalışmaktan nasır tutmuştu. Sakatlığına rağmen güçlü görünüyordu. Kalan parmakları kireçlenme yüzünden yamulmuş, eklem yerleri yumrulaşmış ve acılı görünüyordu.</span></p>
				<p class="paragraf para-style-override-8"><span class="apple-style-span char-style-override-6">Yani Jamie, yarı sakat bir ihtiyarın bile, Fraser Tepesi’ndeki işleri yürütebilmek için Roger’dan daha donanımlı olduğunu mu düşünmüştü? Bu beklenmedik tatsız bir düşünceydi.</span></p>
				<p class="paragraf para-style-override-8"><span class="apple-style-span char-style-override-6">Kayınpederinin onun yetenekleri hakkındaki şüphelerinin, her babanın kızını verdiği adama olan doğal bir güvensizliğinden daha fazla olduğunu biliyordu. Müzik kulağı hiç olmayan Jamie, elbette ki Roger’ın müzikal yeteneğini eleştiremezdi. Roger’ın çalışkan olmasına rağmen, hayvancılıkla, avcılıkla ya da ölümcül silahların kullanımıyla pek ilgilenememiş olması maalesef doğruydu. Bay Bug’ın gayet iyi bildiği çiftçilikte ya da büyük bir araziyi çekip çevirmekte de Roger’ın deneyimi olmadığı aşikârdı. Bunları ilk kabul edecek olan da, yine kendisiydi.</span></p>
				<p class="paragraf para-style-override-8"><span class="apple-style-span char-style-override-6">Ama o Jamie’nin damadıydı ya da olmak üzereydi. Kahretsin, Duncan onu bu sıfatla tanıştırmıştı! Başka bir zamanda yetiştirilmiş olabilirdi ama buna rağmen o bir İskoçyalıydı ve kan ve akrabalığın her şeyden daha önemli olduğunu biliyordu.</span></p>
				<p class="paragraf para-style-override-8"><span class="apple-style-span char-style-override-6">Ailenin tek kız çocuğuyla evlenen adam, doğal olarak, evin bir oğlu gibi görülecek ve otorite sıralamasından sonra evin reisinden sonra gelecekti. Tabii çok büyük bir hatası yoksa. Mesela ayyaşlık ya da ahlaksızlık gibi. Ya da geri zekâlıysa... Tanrı aşkına, Jamie onun hakkında böyle mi düşünüyordu yoksa? Umutsuz bir mankafa mı?</span></p>
				<p class="paragraf para-style-override-8"><span class="apple-style-span char-style-override-6">“Otur bakalım genç adam,” dedi Bayan Bug. Tüm bu karanlık düşünceleri dağıtmış oldu. Roger’ın kollarını kıvırdı, saçlarındaki yaprakları ve çer çöpü görünce söylenmeye başladı.</span></p>
				<p class="paragraf para-style-override-8"><span class="apple-style-span char-style-override-6">“Şu haline bir bak! Kavga falan mı ettin? Ah, neyse, umarım diğer adam daha kötü durumdadır. Söyleyebileceğim tek şey bu.”</span></p>
				<p class="paragraf para-style-override-8"><span class="apple-style-span char-style-override-6">Karşı çıkmasına fırsat bırakmadan Roger’ı bir kayaya oturttu, cebinden tahta bir tarak çıkarıp saçını düzeltmeye başladı.</span></p>
				<p class="paragraf para-style-override-8"><span class="apple-style-span char-style-override-6">“Ardıçkuşu, sana böyle mi diyorlar?” Bayan Bug bir an kuaförlük işini bıraktı, parlak siyah bir teli elinde tutup, sanki parazit arıyormuş gibi şüpheyle inceledi. </span></p>
				<p class="paragraf para-style-override-8"><span class="apple-style-span char-style-override-6">“Ah, evet, ama nedeni siyah saçları değil,” dedi Duncan, Roger’ın huzursuz yüzüne bakıp sırıtarak. “Nedeni, şarkıları. Sesi tıpkı bir bülbülünki gibidir.”</span></p>
				<p class="paragraf para-style-override-8"><span class="apple-style-span char-style-override-6">“Şarkı mı?” diye bağırdı Bayan Bug. Şaşkınlıktan elindeki saçları bıraktı. “Dün gece duyduğumuz sen miydin yoksa? ‘</span><span class="italik char-style-override-6">Ceann-rara</span><span class="apple-style-span char-style-override-6">’ ve ‘</span><span class="italik char-style-override-6">Loch Ruadhainn</span><span class="apple-style-span char-style-override-6">’i söyleyen hani? Bir de </span><span class="italik char-style-override-6">bodhrán</span><span class="Character-Style-1 char-style-override-7"><a class="footnote-link" href="#footnote-225-19" id="footnote-225-19-backlink">19</a></span><span class="char-style-override-6"> </span><span class="apple-style-span char-style-override-6">çalıyordun?”</span></p>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">“Evet, olabilir,” diye fısıldadı Roger mütevazı bir biçimde. Kadının hayranlığı -uzun uzun ifade ettiği- gururunu okşamıştı ve Bay Bug’a karşı hissettiği kırgınlığı bir an olsun geçirmişti. Bayan Bug’ın eski püskü önlüğünü ve yüzündeki çizgileri görünce, bu ihtiyar insanların zor zamanlar geçirmiş olduklarını düşündü. Belki de Jamie’nin onları işe almasının nedeni yardıma ihtiyacı olması değil, iyilik yapmak istemesiydi.</span></p>
				<p class="paragraf para-style-override-8"><span class="apple-style-span char-style-override-6">Bu düşünce kendisini daha iyi hissetmesini sağlamıştı. Bayan Bug’a yardımı için minnettar bir şekilde teşekkür etti.</span></p>
				<p class="paragraf para-style-override-8"><span class="apple-style-span char-style-override-6">Bay Bug’a sorgulayan gözlerle bakıp, “Şimdi bizim ateşimize gelecek misiniz?” diye sordu. “Sanırım Bayan Fraser’la ya da- ”</span></p>
				<p class="paragraf para-style-override-8"><span class="apple-style-span char-style-override-6">Sözleri, birden duyulan ve itfaiye arabası sirenini andıran bir sesle kesildi. Ses henüz uzaktaydı ama gittikçe yaklaşıyordu. Bu tür gürültülere çok alışık olduğu için, kayınpederinin dağı kesen yollardan birinden kucağında haşlanmış kedi gibi ciyaklayan Jem ile alelacele inmesine şaşırmadı.</span></p>
				<p class="paragraf para-style-override-8"><span class="apple-style-span char-style-override-6">Bezgin bir hali olan Jamie, çocuğu Roger’a verdi. Roger çocuğu alıp -nefesi kesildiği için- başparmağını yarı açık ağzına soktu. Ses aniden kesildi ve böylelikle herkes rahatladı.</span></p>
				<p class="paragraf para-style-override-8"><span class="apple-style-span char-style-override-6">“Ne tatlı bir çocuk!” Bayan Bug parmak ucunda durup Jem’e doğru eğildi. Oldukça rahatlamış görünen Jamie, Bay Bug’a ve Duncan’a selam vermek için arkasına döndü.</span></p>
				<p class="paragraf para-style-override-8"><span class="apple-style-span char-style-override-6">‘Tatlı’ Roger’ın yeğleyeceği bir sıfat değildi. ‘Çılgın’ daha uygun olabilirdi. Bebeğin yüzü kıpkırmızıydı, gözyaşlarının izleri yanaklarında duruyordu ve parmağını öfkeyle emiyordu. Gözlerini böyle yetersiz bir dünyadan kaçmak istercesine kapamıştı. Saçları terden yapış yapış olmuş, içine sarmalandığı kat kat giysilerden kurtulmuştu. Bakımsız tuvaletler gibi kokuyordu ki bunun nedeni de gün gibi ortadaydı.</span></p>
				<p class="paragraf para-style-override-8"><span class="apple-style-span char-style-override-6">Deneyimli bir baba olan Roger acil durumda alınması gereken önlemleri hemen öğretmeye başladı.</span></p>
				<p class="paragraf para-style-override-8"><span class="apple-style-span char-style-override-6">“Bree nerede?”</span></p>
				<p class="paragraf para-style-override-8"><span class="apple-style-span char-style-override-6">“Bunu ancak Tanrı biliyor, o da söylemiyor zaten,” dedi Jamie. “Çocuk kollarımda uyanıp da benim eşliğimden memnun olmadığına karar verdiğinden beri Bree’yi bütün dağ yamaçlarında aradım.” Torununu tuttuğu elini şüpheyle kokladı, sonra paltosunun eteklerine sürdü.</span></p>
				<p class="paragraf para-style-override-8"><span class="apple-style-span char-style-override-6">“Benim dostluğumdan da pek zevk aldığı söylenemez.”Jem başparmağını emmekle meşguldü, salyaları çenesine ve Roger’ın bileğine doğru akıyor, bir yandan da hüsranla cıyaklıyordu. “Marsali’yi gördün mü peki?” Brianna’nın, Jemmy’yi kendisinden başka birinin beslemesinden hoşlanmadığını biliyordu, ama bu kesinlikle bir acil durumdu. Bebeği emzirebilecek bir anne bulma ümidiyle etrafa bir göz attı.</span></p>
				<p class="paragraf para-style-override-8"><span class="apple-style-span char-style-override-6">“Zavallı küçüğü bana ver,” dedi Bayan Bug bebeğe uzanarak. Tavırları birden işgüzar kâhyadan iyilik meleğine dönüşmüştü.</span></p>
				<p class="paragraf para-style-override-8"><span class="apple-style-span char-style-override-6">“Gel bakalım, </span><span class="italik char-style-override-6">a leannan</span><span class="apple-style-span char-style-override-6">, gel buraya.” Jemmy, karşısında daha güçlü bir otorite görünce hemen sustu, gözlerini dehşetle Bayan Bug’a odakladı. Bayan Bug küçük çocuğu kucağına oturtup, az önce babasına uyguladığı sert ve etkili taktiklerini, ona da uyguladı. Roger, kâhya olarak yanlış Bug’ı işe almış olabileceğini düşündü.</span></p>
				<p class="paragraf para-style-override-8"><span class="apple-style-span char-style-override-6">Ama Arch hem akıllı, hem de yetenekliydi. Jamie’ye stok, hasat, kiracılar gibi sorular soruyordu. Bunu ben de yapabilirdim, diye düşündü Roger, konuşmalarını yakından takip ederek. Daha pis işlerden bahsetmeye başladıklarında, bazılarını, diye fikrini dürüstçe değiştirdi. Belki de Jamie daha bilgili birini aramakta haklıydı... ama Roger da öğrenebilirdi...</span></p>
				<p class="paragraf para-style-override-8"><span class="apple-style-span char-style-override-6">“Bu güzel çocuk da kimmiş böyle?” Bayan Bug ayağa kalkmış, Jemmy’nin üzerine eğilmiş bir şeyler mırıldanıyordu. Şimdi de sıkı örülmüş bir ipek böceği kozasına dönüşmüştü. Kısa ve küt parmağıyla bebeğin yanağına dokunup Roger’a baktı.</span></p>
				<p class="paragraf para-style-override-8"><span class="apple-style-span char-style-override-6">“Evet, evet, tıpkı babası, değil mi?”</span></p>
				<p class="paragraf para-style-override-8"><span class="apple-style-span char-style-override-6">Roger her şeyi unutup kıpkırmızı olmuştu.</span></p>
				<p class="paragraf para-style-override-8"><span class="apple-style-span char-style-override-6">“Aa? Bence annesine daha çok benziyor.”</span></p>
				<p class="paragraf para-style-override-8"><span class="apple-style-span char-style-override-6">Bayan Bug dudaklarını büzdü, gözlerini kısıp Roger’a baktı, sonra başını kararlı bir şekilde sallayıp Jem’in başını okşadı.</span></p>
				<p class="paragraf para-style-override-8"><span class="apple-style-span char-style-override-6">“Saçları benzemiyor olabilir ama hatları tamamen sen. Şu geniş omuzlara bir baksana!” Kendi söylediklerini onaylarcasına başını sallayarak Roger’a baktı, sonra Jem’i alnından öptü. “Bunu unutma evlat, büyüdükçe senin tıpatıp aynın olacak! Öyle değil mi, küçük adam?” Burnunu Jemmy’ye sürttü. “Kocaman, gösterişli bir adam olacaksın. Tıpkı baban gibi, değil mi?”</span></p>
				<p class="paragraf para-style-override-8"><span class="apple-style-span char-style-override-6">İnsanlar hep böyle söylerler, diye hatırlattı kendine Roger. Bayan Bug’ın sözleri karşısında duyduğu mutluluğun saçmalığına kapılmamaya çalışıyordu. Yaşlı kadınlar hep çocukları ona buna benzetip dururlar. Birden Jemmy’nin gerçekten kendi çocuğu olabileceği ihtimalini bile kabul etmekten korktuğunu hissetti -bunu çaresizce istiyordu. Bunun bir öneminin olmadığını kendine tembihleyip durdu; çocuk ister kendi kanından olsun ister olmasın, onu hep sevecek ve kendi çocuğu gibi benimseyecekti. Elbette yapacaktı. Ancak birden aslında hiç de öyle olmadığını fark etti.</span></p>
				<p class="paragraf para-style-override-8"><span class="apple-style-span char-style-override-6">Bayan Bug’a bir şey söylemesine fırsat kalmadan, Bay Bug kendisine dönüp konuşmalarına kibarca onu da davet etti.</span></p>
				<p class="paragraf para-style-override-8"><span class="apple-style-span char-style-override-6">“MacKenzie’ydi, değil mi?” diye sordu. “Peki Torridon’dakilerden mi olacaksın, yoksa Kilmarnock’takilerden mi?”</span></p>
				<p class="paragraf para-style-override-8"><span class="apple-style-span char-style-override-6">Roger toplantıdayken hep benzer soruları cevaplamak zorunda kalmıştı; birinin kimlerden olduğunu sormak, İskoçya’da muhabbet açmanın ilk kuralıydı ve önümüzdeki iki yüz yıl boyunca da değişecek gibi durmuyordu. Roger’da ise bu süreci gayet iyi bilmenin rahatlığı vardı. Cevap vermeden önce Jamie, Roger’ın omzunu sıktı.</span></p>
				<p class="paragraf para-style-override-8"><span class="apple-style-span char-style-override-6">“Roger Mac, benim anne tarafımdan akrabam,” dedi rahat bir tavırla. “Leoch’un MacKenzie’si olacak, değil mi?”</span></p>
				<p class="paragraf para-style-override-8"><span class="apple-style-span char-style-override-6">“Ah, öyle mi?”Arch Bug etkilenmiş görünüyordu. “O halde oldukça uzaktasın evlat!”</span></p>
				<p class="paragraf para-style-override-8"><span class="apple-style-span char-style-override-6">“Ah, kesinlikle sizden daha fazla değil efendim ya da buradaki herhangi birinden.” Roger, Galce bağırışların ve gayda seslerinin geldiği dağın yamacına doğru baktı.</span></p>
				<p class="paragraf para-style-override-8"><span class="apple-style-span char-style-override-6">“Hayır, hayır oğlum!” Bayan Bug, omzuna yatırdığı Jemmy ile sohbete dahil oldu. “Arch’ın söylemek istediği o değil,” diye açıkladı. “Diğerlerinden bir hayli uzakta olduğunu söylüyor.”</span></p>
				<p class="paragraf para-style-override-8"><span class="apple-style-span char-style-override-6">“Diğerleri mi?” Roger, şaşkınlıkla omuzlarını silken Jamie’ye baktı.</span></p>
				<p class="paragraf para-style-override-8"><span class="apple-style-span char-style-override-6">“Leoch’tan gelenler,” dedi Arch, karısının lafa karışmasına fırsat vermeden.</span></p>
				<p class="paragraf para-style-override-8"><span class="apple-style-span char-style-override-6">“Gemideyken duymuştuk, değil mi? MacKenzieler’den oluşmuş kalabalık bir grup vardı, hepsi eski şatonun bulunduğu güney topraklarından gelmişlerdi. Lord ve ilk kafile gittikten sonra da kalmaya devam edeceklerdi ama şimdi gidip klandan geri kalan insanlara katılacaklar ve- ”</span></p>
				<p class="paragraf para-style-override-8"><span class="apple-style-span char-style-override-6">“Lord mu?” diyerek kadının sözünü kesti Jamie aniden. “Hamish mac Callum mı?” Hamish, Colum’ın oğlu, diye tercüme etti Roger kendi kendine. Ya da Hamis mac Dougal, ama dünyada bunu bilen yalnızca beş insan vardı. Veya artık, dört.</span></p>
				<p class="paragraf para-style-override-8"><span class="apple-style-span char-style-override-6">Bayan Bug kendinden emin bir tavırla başını salladı. “Evet, evet, adı buydu. Hamish mac Callum MacKenzie, Leoch’un Lordu. Üçüncü lord. Öyle söylediler. Ve- ”</span></p>
				<p class="paragraf para-style-override-8"><span class="apple-style-span char-style-override-6">Jamie, Bayan Bug’la anlaşabilmenin püf noktasını keşfetmişti; kaba bir şekilde sözünü kese kese, hikâyenin özünü Roger’ın tahmininden daha kısa bir sürede ortaya çıkarmayı başarmıştı. Leoch Şatosu, Culloden’dan sonra İskoçya’nın tasfiyesi sırasında İngilizler tarafından yıkılmıştı. Jamie’nin bildikleri bunlardı ama kendi de esir düştüğü için orada yaşayanların akıbetine dair hiçbir şey duymamıştı.</span></p>
				<p class="paragraf para-style-override-8"><span class="apple-style-span char-style-override-6">“Eğer Hamish mac Callum hâlâ hayattaysa...” Jamie elini Roger’ın omzundan çekmemişti. “Bunlar insanın içini ferahlatan türden haberler, değil mi?” Roger’a öylesine neşeyle gülümsedi ki Roger’ın yüzünde de beklenmedik bir şekilde bir gülümseme oluştu.</span></p>
				<p class="paragraf para-style-override-8"><span class="apple-style-span char-style-override-6">“Evet,” dedi, içine çöreklenen ağırlık kalkmıştı. “Evet, doğru!” Hamish mac Callum MacKenzie’yi hiç tanımıyor oluşu önemsizdi; adam sonuçta onun akrabasıydı -kan bağları vardı- ve bu güzel bir duyguydu.</span></p>
				<p class="paragraf para-style-override-8"><span class="apple-style-span char-style-override-6">“Nereye gitmişler peki?” diye sordu Jamie, elini çekerek. “Hamish ve yandaşları?”</span></p>
				<p class="paragraf para-style-override-8"><span class="apple-style-span char-style-override-6">Acadia’ya -Kanada’ya- dedi Buglar. Nova Scotia’ya mı? Maine’e mi? Hayır, uzunca tartıştıktan sonra bir adaya gittiklerinde karar kıldılar. Ya da belki de...</span></p>
				<p class="paragraf para-style-override-8"><span class="apple-style-span char-style-override-6">Jemmy, kurt gibi acıktığını belirten bir ciyaklamayla konuşmaları böldü. </span></p>
				<p class="paragraf para-style-override-8"><span class="apple-style-span char-style-override-6">“Bu zavallı çocuğu annesine götürmeliyiz,” dedi Bayan Bug azarlayarak. Dört adama, sanki onları çocuğu öldürmekle suçlar gibi baktı. “Kamp yeriniz nerede, Bay Fraser?”</span></p>
				<p class="paragraf para-style-override-8"><span class="apple-style-span char-style-override-6">“Size göstereyim hanımefendi,” dedi Duncan aceleyle. “Benimle gelin.”</span></p>
				<p class="paragraf para-style-override-8"><span class="apple-style-span char-style-override-6">Roger, Buglar’ın ardından gidecekti ki Jamie kolundan tut</span><span class="apple-style-span char-style-override-6">tu.</span></p>
				<p class="paragraf para-style-override-8"><span class="apple-style-span char-style-override-6">“Bırak, Duncan onları götürür,” dedi, Buglar’ı bir baş işaretiyle selamlayarak. “Arch’la sonra konuşurum. Sana söylemem gereken bir şey var, </span><span class="italik char-style-override-6">a chliamhuinn</span><span class="Character-Style-1 char-style-override-7"><a class="footnote-link" href="#footnote-225-20" id="footnote-225-20-backlink">20</a></span><span class="apple-style-span char-style-override-6">.”</span></p>
				<p class="dip-not"/>
				<p class="paragraf para-style-override-8"/>
				<p class="paragraf para-style-override-8"><span class="apple-style-span char-style-override-6">Roger, Jamie’nin kendisine böyle resmi bir şekilde seslenmesini yadırgadı. Acaba Jamie Roger’a, hangi kişilik özelliklerinden dolayı onu Fraser Tepesi’nde çalışmaya uygun görmediğini mi söyleyecekti?</span></p>
				<p class="paragraf para-style-override-8"><span class="apple-style-span char-style-override-6">Ama hayır, Jamie eteğinin önündeki kürk çantasından buruşmuş bir kâğıt çıkardı. Sanki elini yakmış gibi hafifçe yüzünü ekşiterek kâğıdı Roger’a uzattı. Roger hızla bir göz atıp, Vali’nin kısa notundan başını kaldırıp baktı.</span></p>
				<p class="paragraf para-style-override-8"><span class="apple-style-span char-style-override-6">“Milis kuvvetleri. Ne kadar sonra?”</span></p>
				<p class="paragraf para-style-override-8"><span class="apple-style-span char-style-override-6">Jamie omzunu silkti.</span></p>
				<p class="paragraf para-style-override-8"><span class="apple-style-span char-style-override-6">“Kimse bilmiyor ama kimsenin hoşuna gitmeyecek kadar yakında sanırım.” Solgun ve mutsuz bir şekilde gülümsedi. “Ateşlerin çevresindeki konuşmaları duydun mu?”</span></p>
				<p class="paragraf para-style-override-8"><span class="apple-style-span char-style-override-6">Roger başını salladı. Şarkılar söylenirken, taş atma yarışı yapılırken, ağaçların altında içki içen adamların konuşmalarının arasında hep duymuştu. Sırık atma yarışması sırasında bir kavga yaşanmıştı -yumruklaşma hemen bitmiş, kimse yaralanmamıştı- ama Toplantı boyunca gergin hava kötü bir koku gibi her yere yayılmıştı.</span></p>
				<p class="paragraf para-style-override-8"><span class="apple-style-span char-style-override-6">Jamie elini yüzüne ve saçlarına götürdü, omuzlarını silkip içini çekti.</span></p>
				<p class="paragraf para-style-override-8"><span class="apple-style-span char-style-override-6">“Bugün ihtiyar Arch Bug’la ve karısıyla tanışmak için buraya gelmem büyük bir şanstı. Eğer kavgaya denk gelirsem -ki er ya da geç bu olacak- o zaman Claire de bizimle gelecek. Brianna’yı kendi haline bırakamam, yardıma ihtiyacı var.”</span></p>
				<p class="paragraf para-style-override-8"><span class="apple-style-span char-style-override-6">Her şey bir anda açıklığa kavuşunca Roger şüphe bulutlarının dağıldığını hissetti.</span></p>
				<p class="paragraf para-style-override-8"><span class="apple-style-span char-style-override-6">“Kendi haline. Yani... benim gelmemi mi istiyorsun? Milis kuvvetleri için adam yetiştirmeye yardım etmemi mi istiyorsun?</span></p>
				<p class="paragraf para-style-override-8"><span class="apple-style-span char-style-override-6">Jamie şaşkın gözlerle ona baktı.</span></p>
				<p class="paragraf para-style-override-8"><span class="apple-style-span char-style-override-6">“Evet, bunu başka kim yapabilir?”</span></p>
				<p class="paragraf para-style-override-8"><span class="apple-style-span char-style-override-6">Ekose şalının kenarlarını omuzlarına kadar çekip artan rüzgâra karşı kendini korudu. “O halde gel bakalım Yüzbaşı MacKenzie,” dedi, sesinde alaycı bir hava vardı. “Sen evlenmeden önce yapmamız gereken şeyler var.”</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-19-backlink" id="footnote-225-19">19</a>	<span class="dip-notlar" style="font-size:1em;">Kelt savaş davulu.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-20-backlink" id="footnote-225-20">20</a>	<span class="dip-notlar" style="font-size:1em;">(Gal.) Damadım. (ç.n.)</span></p>
					</div>
				</div>
			</div>
		</div>
	</body>
</html>