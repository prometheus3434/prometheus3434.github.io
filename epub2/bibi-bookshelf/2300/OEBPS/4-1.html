<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-1.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-1-1"><span class="bold">1 NE MUTLU GELİNE GÜNEŞ PARLIYOR</span></p>
				<p class="Basic-Paragraph-2" xml:lang="en-GB"/>
				<p class="paragraf para-style-override-8"><span class="italik char-style-override-6">Helicon Dağı</span></p>
				<p class="paragraf para-style-override-8"><span class="italik char-style-override-6">Kuzey Carolina Kraliyet Kolonisi</span></p>
				<p class="paragraf para-style-override-8"><span class="italik char-style-override-6">Ekim sonları, 1770</span></p>
				<p class="siir-ustbosluk" xml:lang="en-GB"/>
				<p class="paragraf para-style-override-8"><span class="char-style-override-6">Tenteye vuran yağmurun sesine uyandığımda dudaklarımda ilk kocamın öpücüğünün tadı vardı. Kafam karışmıştı, gözlerimi kırpıştırdım ve refleks olarak parmaklarımı ağzıma götürdüm. Bu hissi korumak, yoksa saklamak için miydi? Merak etmiştim. </span></p>
				<p class="paragraf para-style-override-8"><span class="char-style-override-6">Jamie yanımda gerinip uykusunda mırıldandı, kıpırdanmasıyla yatağın altından etrafa sedir dallarının kokusu yayıldı. Belki de onu rahatsız eden yanı başından geçen hayalet olmuştu. Boşluğa kaşlarımı çatarak baktım.</span></p>
				<p class="paragraf para-style-override-8"><span class="char-style-override-6">Git buradan Frank, diye düşündüm öfkeyle.</span></p>
				<p class="paragraf para-style-override-8"><span class="char-style-override-6">Dışarısı hâlâ karanlıktı ama nemli topraktan yükselen sis gri renkteydi; tan ağarmak üzereydi. Ne içeride, ne de dışarıda kımıldayan bir şey vardı ama içimde, tenimde hissettiğim o yumuşacık dokunuşun alaycı neşesi duruyordu.</span></p>
				<p class="paragraf para-style-override-8"><span class="italik char-style-override-6">Gelip kızımın evlendiğini görmese miydim?</span></p>
				<p class="paragraf para-style-override-8"><span class="char-style-override-6">Sözcüklerin -ve o öpücüğün- aklımda kendi kendilerine mi oluştuklarına, yoksa yalnızca benim bilinçaltımın bir oyunu mu olduklarına karar veremiyordum. Uyuduğumda zihnim düğün hazırlıklarıyla yorgun düşmüştü; düğün rüyalarından uyanmam gerektiğine şüphe yoktu. Ve düğün gecelerinden de.</span></p>
				<p class="paragraf para-style-override-8"><span class="char-style-override-6">Buruşmuş muslin giysimi düzelttim, belime kadar toplandığını ve tenimin uykunun dışında bir sebepten de kızardığını fark ettiğimde, endişelenmeye başladım. Beni rüyamdan uyandıran şeye dair herhangi somut bir şey hatırlamıyordum; yalnızca bulanık bir görüntü ve his vardı. Bunun belki de iyi bir şey olduğunu düşündüm.</span></p>
				<p class="paragraf para-style-override-8"><span class="char-style-override-6">Hışırdayan dalların üzerinde dönüp Jamie’ye yanaştım. Sıcaktı, hoş bir is ve viski kokusunun altındaki uyuyan erkekliği, bir çalgının derin notasını anımsatıyordu. Kalçalarım onun kalçasına iyice yapışana kadar yavaşça sırtımı kamburlaştırarak gerindim. Uyuyor ya da isteksiz görünse de bu hareketim fark edilemeyecek türden değildi; eğer öyle değilse de...</span></p>
				<p class="paragraf para-style-override-8"><span class="char-style-override-6">Öyle değildi. Hafifçe gülümsedi, gözleri hâlâ kapalıydı ve kocaman eli yavaşça sırtımdan aşağı doğru uzanıp kalçalarımı sıkıca kavradı.</span></p>
				<p class="paragraf para-style-override-8"><span class="char-style-override-6">“Mmm?” dedi. “Hmm.”İç çekti ve devam ederek uykusuna geri döndü.</span></p>
				<p class="paragraf para-style-override-8"><span class="char-style-override-6">Rahatlamıştım, biraz daha sokuldum. Jamie’nin vücudunun hemen tepki vermesi, yavaşça kaybolan rüyaların dokunuşunu kafamdan atmak için oldukça yeterliydi. Ve Frank -eğer o hayalet Frank’se- haklıydı. Eğer böyle bir şey mümkünse, Bree’nin düğünde her iki babasını da isteyeceğinden emindim.</span></p>
				<p class="paragraf para-style-override-8"><span class="char-style-override-6">Artık tamamen uyanmıştım ama hareket etmek istemeyecek kadar rahattım. Dışarıda yağmur yağıyordu; hafif bir yağmur fakat soğuk ve nemli hava, yorganların oluşturduğu rahat sığınağı sıcak kahvenin uzak görüntüsünden daha çekici kılıyordu. Üstelik kahveye konacak su için dereye kadar küçük bir yolculuk yapmak gerekecek, suyu ısıtmak için ise kamp ateşi yakılacaktı, -ah, Tanrım, ateş tamamen sönmüş olmasa bile odunlar ıslak olacaktı- kahvenin taş değirmende öğütülmesi gerekecekti ve kahve demlenirken ıslak yapraklar bileklerime dolanacak ve aşağı doğru uzanan ağaç dalları sırtıma sürünecekti.</span></p>
				<p class="paragraf para-style-override-8"><span class="char-style-override-6">Bu düşünceyle ürperip yorganı çıplak omuzlarıma kadar çektim ve zihnimde canlandırdığım kahve hazırlama merasimiyle yorulup yeniden uykuya daldım.</span></p>
				<p class="paragraf para-style-override-8"><span class="char-style-override-6">Yiyecek, içecek... neyse ki bu konularda endişelenmem gerekmiyordu. Jamie’nin halası Jocasta tüm bu düzenlemelerle uğraşacaktı; daha doğrusu bu konularla zenci kâhyası Ulysess ilgilenecekti. Düğün davetlileriyle ilgili bir zorluk yaşanmayacaktı. Kolonilerdeki en geniş İskoçyalı Toplantısı’ndaydık ve yiyeceklerle içecekler onlar tarafından sağlanıyordu. Kabartmalı davetiyeler yollamaya gerek kalmayacaktı.</span></p>
				<p class="paragraf para-style-override-8"><span class="char-style-override-6">Bree en azından yeni bir elbise giyecekti; bu da Jocasta’nın hediyesiydi. Elbise koyu mavi yündendi; ipek kumaş hem çok pahalıydı, hem de ormanın derinliklerindeki yaşam için hiç uygun değildi. Evlenirken giyeceğini hayal ettiğim beyaz saten ve turuncu çiçeklerden çok farklıydı -fakat hâlihazırda bu, 1960’lardaki insanların hayal edeceği türden bir düğün de sayılmazdı.</span></p>
				<p class="paragraf para-style-override-8"><span class="char-style-override-6">Frank, Brianna’nın kocası hakkında ne düşünürdü, diye merak ettim. Büyük ihtimalle bu evliliği onaylardı; Roger tarihçiydi -ya da bir zamanlar öyleydi-, tıpkı Frank gibi. Akıllı ve eğlenceliydi, yetenekli bir müzisyen ve kibar bir adamdı, kendini tamamen Brianna’ya ve küçük Jemmy’ye adamıştı.</span></p>
				<p class="paragraf para-style-override-8"><span class="char-style-override-6">Ki bu da bu şartlar altında çok takdire şayandı, diye düşündüm sislerin arasında.</span></p>
				<p class="paragraf para-style-override-8"><span class="italik char-style-override-6">Kabul ediyorsun, değil mi?</span><span class="char-style-override-6"> Sözcükler, sanki o hem kendisiyle, hem de benimle dalga geçermişçesine alaycı bir biçimde iç kulağımda oluşmuştu.</span></p>
				<p class="paragraf para-style-override-8"><span class="char-style-override-6">Jamie kaşlarını çattı, kalçamı sıkıca kavradı, uykusunda ufak ufak homurtular çıkardı.</span></p>
				<p class="paragraf para-style-override-8"><span class="char-style-override-6">Kabul ettiğimi biliyorsun, dedim sessizce. Hep ettim ve sen de bunu biliyorsun, o yüzden defolup git, olmaz mı?!</span></p>
				<p class="paragraf para-style-override-8"><span class="char-style-override-6">Sırtımı sertçe döndüm, buruşmuş gömleğinin yumuşak dokusunda bir sığınak arayarak başımı Jamie’nin omzuna yasladım.</span></p>
				<p class="paragraf para-style-override-8"><span class="char-style-override-6">Jamie, Roger’ın Jemmy’yi kendi çocuğuymuş gibi kabul etmesine benden -ya da belki Frank’ten- daha az güveniyordu. Jamie’ye göre bu kabullenmenin nedeni zorunluluktan başka bir şey değildi; onurlu bir adam bundan farklı davranmazdı. Roger’ın Carolina’nın yaban hayatında bir aileyi koruyup kollayabileceğine dair şüpheleri olduğunu biliyordum. </span></p>
				<p class="paragraf para-style-override-8"><span class="char-style-override-6">Kalçamdaki el birden etimi sıkıca tutup konuşmaya başladı.</span></p>
				<p class="paragraf para-style-override-8"><span class="char-style-override-6">“Sassenach,” dedi Jamie uykulu bir biçimde, “çişi olan bir çocuk gibi kıvranıp duruyorsun. Kalkıp tuvalete mi gitmek istiyorsun?”</span></p>
				<p class="paragraf para-style-override-8"><span class="char-style-override-6">“Ah, uyanıksın demek,” dedim, kendimi aptal gibi hissediyordum.</span></p>
				<p class="paragraf para-style-override-8"><span class="char-style-override-6">“Artık öyleyim,” dedi. Kalçamdaki eli kaydı, homurdanarak gerindi. Çıplak ayakları yorganın ucundan dışarı çıktı, parmaklarını esnetti.</span></p>
				<p class="paragraf para-style-override-8"><span class="char-style-override-6">“Özür dilerim, seni uyandırmak istememiştim.”</span></p>
				<p class="paragraf para-style-override-8"><span class="char-style-override-6">“Dert etme,” diyerek beni rahatlattı. Boğazını temizleyip elini dağınık ama sağlıklı saçlarının arasında gezdirip göz kırptı. “Kâbus görüyordum; üşüyerek uyuduğumda hep böyle olur.” Kafasını kaldırıp yorganın ucuna doğru baktı, yorgandan taşan ayak parmaklarını hoşnutsuz bir biçimde salladı. “Neden çoraplarımla uyumadım ki?”</span></p>
				<p class="paragraf para-style-override-8"><span class="char-style-override-6">“Gerçekten mi? Ne gördün rüyanda?” diye sordum, biraz huzursuzlanarak. Benim gördüğüm türden bir rüya görmemiş olmasını diledim.</span></p>
				<p class="paragraf para-style-override-8"><span class="char-style-override-6">“Atlar,” dedi, rahatlamıştım. Güldüm.</span></p>
				<p class="paragraf para-style-override-8"><span class="char-style-override-6">“Atlarla ilgili nasıl bir kâbus görmüş olabilirsin ki?”</span></p>
				<p class="paragraf para-style-override-8"><span class="char-style-override-6">“Ah, Tanrım, korkunçtu.” Ellerini yumruk yaparak gözlerini ovuşturdu, kâbusu aklından uzaklaştırmaya çalışır gibi başını salladı. “İrlanda krallarıyla ilgiliydi. MacKenzie’nin dün gece ateş başında neler söylediğini biliyor musun?”</span></p>
				<p class="paragraf para-style-override-8"><span class="char-style-override-6">“İrlanda kra... Ah!” Hatırlayınca yeniden gülmeye başladım. “Evet, biliyorum.”</span></p>
				<p class="paragraf para-style-override-8"><span class="char-style-override-6">Evlenecek olmasının zaferiyle adeta kanatlanan Roger, bir gece önce herkesi ateşin başına toplamış, şarkılar söylenmiş, şiirler okunmuş ve bir de eski İrlanda krallarının taç törenlerine dair eğlenceli tarihi hikâyeler anlatılmıştı. Bunlardan bir tanesinde başarı gösteren aday, toplanan halkın önünde erkekliğini kanıtlamak için beyaz bir kısrakla ilişkiye giriyordu -gerçi ben bunun daha çok o centilmenin soğukkanlılığının bir kanıtı olabileceğini düşündüm. </span></p>
				<p class="paragraf para-style-override-8"><span class="char-style-override-6">“Ben attan sorumluydum,” diyerek açıklama yaptı Jamie. “Ve hiçbir şey yolunda gitmedi. Adam çok kısa boyluydu ve üzerinde durması için bir şeyler bulmam gerekiyordu. Bir kaya buldum ama kaldıramadım. Sonra bir sandalye buldum ama bacağı elimde kaldı. Sonra bir yükselti oluşturabilmek için tuğlaları yığmaya çalıştım ama tuzla buz oldular. Sonunda sorun olmadığını, kısrağın bacaklarını keseceklerini söylediler. Bense bunu yapmalarını engellemeye çalışıyordum. Kral olacak olan adam, pantolonunun düğmelerinin açılmadığından yakınıyordu. Sonra biri atın siyah bir kısrak olduğunu fark etti ve böylelikle birleşme gerçekleşmeyecekti.”</span></p>
				<p class="paragraf para-style-override-8"><span class="char-style-override-6">Yakınlarımızda kamp kurmuş olanları uyandırma korkusuyla suratımı gömleğinin kıvrımlarına bastırarak kahkahamı engellemeye çalıştım.</span></p>
				<p class="paragraf para-style-override-8"><span class="char-style-override-6">“O sırada mı uyandın?”</span></p>
				<p class="paragraf para-style-override-8"><span class="char-style-override-6">“Hayır. Nedendir bilinmez, kendimi çok hakarete uğramış hissettim. Birleşmenin gerçekleşeceğini söyledim. Aslında siyah olan çok iyi bir attı, çünkü herkes beyaz atların güçsüz olduklarını bilir. Onlar hayır, hayır, siyah at talihsiz dediler ve ben öyle olmadığı konusunda ısrar ediyordum ve...” Durdu, boğazını temizledi.</span></p>
				<p class="paragraf para-style-override-8"><span class="char-style-override-6">“Ve?”</span></p>
				<p class="paragraf para-style-override-8"><span class="char-style-override-6">Omuzlarını silkip bana doğru baktı, boynu hafifçe kızarmıştı.</span></p>
				<p class="paragraf para-style-override-8"><span class="char-style-override-6">“Evet, işte. Bu işin olacağını söyledim, onlara gösterecektim. Kıpırdamaması için kısrağın dizginlerini tutmuştum ve kendimi... Ah... İrlanda kralı yapmaya hazırlanıyordum. İşte o sırada uyandım.” </span></p>
				<p class="paragraf para-style-override-8"><span class="char-style-override-6">Gülmeye başladım, onun da kahkahalarını bastırdığı için titrediğini hissettim.</span></p>
				<p class="paragraf para-style-override-8"><span class="char-style-override-6">“Ah, şimdi gerçekten seni uyandırdığım için çok üzgünüm!” Gözlerimi yorganın köşesiyle sildim. “Eminim bu İrlanda için büyük bir kayıp olmuştur. İrlanda kraliçelerinin bu özel tören hakkında neler hissettiklerini çok merak ediyorum doğrusu,” diye ekledim sonra. </span></p>
				<p class="paragraf para-style-override-8"><span class="char-style-override-6">“Hanımefendilerin bu kıyaslama yüzünden acı çekeceklerini sanmıyorum,” diye beni rahatlattı Jamie. “Gerçi duyduğuma göre bazı erkeklerin tercihi...” </span></p>
				<p class="paragraf para-style-override-8"><span class="char-style-override-6">“Ben onu kastetmemiştim,” dedim. “Tıbbi sonuçlardan bahsediyordum, bilmem anlatabildim mi? Arabayı atın önüne koymak başka, atı kraliçenin önüne koymak başka...”</span></p>
				<p class="paragraf para-style-override-8"><span class="char-style-override-6">“Ah, evet.” Gülmekten kızarmış teni gittikçe koyulaşmıştı. “İrlandalılar hakkında istediğini söyle, Sassenach fakat arada bir yıkandıklarını düşünüyorum. Ve bu şartlar altında, kral bir parça sabunun gerekli olduğuna bu olayların...”</span></p>
				<p class="paragraf para-style-override-8"><span class="char-style-override-6">“Her şeyin ortasında mı?” diye atıldım. “Eminim değildir. Yani, sonuçta, bir at yeterince geniştir, nispeten...”</span></p>
				<p class="paragraf para-style-override-8"><span class="char-style-override-6">“Bu hazır olmakla ilgili Sassenach,” dedi, bana doğru sert bir bakış attı. “Ve bence bir adam, bu şartlar altında biraz cesaretlendirilmeye ihtiyaç duyabilir. Herhangi bir durumda, her şeyin ortasında da olsa,” diye ekledi. “Sen hiç Horace okumadın mı? Ya da Aristo?”</span></p>
				<p class="paragraf para-style-override-8"><span class="char-style-override-6">“Hayır. Hepimiz eğitilemeyiz. Kadınları doğal hayat sınıflandırmasında kurtçukların altında bir yere koyduğunu duyduktan sonra, benim de Aristo okuyacak pek zamanım olmadı.”</span></p>
				<p class="paragraf para-style-override-8"><span class="char-style-override-6">“O adam evlenmiş olamaz.” Jamie elbisemin altından omurgamın boğumlarını okşayarak elini yavaşça sırtımdan yukarı doğru kaydırdı. </span></p>
				<p class="paragraf para-style-override-8"><span class="char-style-override-6">Gülümseyip elimi kestane rengi sakallarından elmacık kemiğine doğru kaydırdım.</span></p>
				<p class="paragraf para-style-override-8"><span class="char-style-override-6">Bu sırada dışarıda tan ağardığını gördüm; barınağımızın soluk renkli tentesine başının gölgesi düşmüştü ama yüzünü açık seçik görebiliyordum. İfadesi bana dün gece çoraplarını neden çıkarttığını hatırlattı. Maalesef ikimiz de uzayan şenliklerden sonra öyle yorgun düşmüştük ki daha sarılmalarımızın ortasında uyuyakalmıştık.</span></p>
				<p class="paragraf para-style-override-8"><span class="char-style-override-6">Aslında bu hem elbisemin durumunu hem de rüyalarını gayet iyi açıklıyordu. O sırada soğuk bir esintinin parmaklarını yorganın altına soktuğunu hissedip ürperdim.</span></p>
				<p class="paragraf para-style-override-8"><span class="char-style-override-6">“Öp beni,” dedim birden Jamie’ye. İkimiz de henüz dişlerimizi fırçalamamıştık ama o dediğimi yapıp dudaklarını dudaklarıma yapıştırdı. Kafasını kavrayıp daha da kendime doğru bastırdığımda, bacaklarımızı örtüyle örtmek için bütün gücünü elinde topladı.</span></p>
				<p class="paragraf para-style-override-8"><span class="char-style-override-6">“Ha?” dedi onu bıraktığımda. Gülümsedi, mavi gözleri loş aydınlığın içinde karanlık üçgenlere dönüştü. “Güvenlikten emin olmak için Sassenach, önce hemen dışarı çıkmalıyım.”</span></p>
				<p class="paragraf para-style-override-8"><span class="char-style-override-6">Yorganın altından çıkıp ayağa kalktı. Uzun gömleğinin altından görünen çekici manzara yüzünden alışılmışın dışında oldukça farklı bir haldeydim. Bakmakta olduğum şeyin, gördüğü kâbusunun sonucu olmamasını umsam da, sormamak daha iyiydi.</span></p>
				<p class="paragraf para-style-override-8"><span class="char-style-override-6">“Acele etsen iyi olur,” dedim. “Hava aydınlanıyor; insanlar birazdan kalkacak ve etrafta dolanmaya başlayacaklar.”</span></p>
				<p class="paragraf para-style-override-8"><span class="char-style-override-6">Başını sallayıp dışarı çıktı. Ben sessizce uzanıp dinledim. Uzaklarla birkaç kuş ötüşüyordu ama mevsimlerden sonbahardı; aydınlık bir hava bile baharın ve yazın gürültülü korosunu geri getirmeye yetmezdi. Dağ ve kamp yerleri hâlâ uykudaydı ama etraftan gelen küçük sesleri duyamasam da hissedebiliyordum.</span></p>
				<p class="paragraf para-style-override-8"><span class="char-style-override-6">Parmaklarımı saçlarımda dolaştırdım, omuzlarımın hizasında kabartıp açık bıraktıktan sonra su şişesini aramaya koyuldum. Soğuk havayı sırtımda hissederek arkama baktım ama tan ağarmıştı ve sis kaybolmuştu; dışarıda hava gri fakat hareketsizdi.</span></p>
				<p class="paragraf para-style-override-8"><span class="char-style-override-6">Geçen gece bulduğum sol elimdeki altın yüzüğe dokundum, uzun yokluğunun ardından hâlâ yabancı geliyordu bana. Belki Frank’i rüyalarıma sokan onun yüzüğüydü. Belki de bu gece düğün töreninde ona yeniden dokunacaktım, bilerek ve kızının mutluluğunu bir şekilde benim gözlerimden görebilmesini umacaktım. Şimdilik gitmişti ve bundan memnundum.</span></p>
				<p class="paragraf para-style-override-8"><span class="char-style-override-6">Uzaktaki kuş ötüşlerinden daha gürültülü olmayan küçük bir ses havada yankılandı. Bu, uyanan bir bebeğin kesik ağlayışıydı.</span></p>
				<p class="paragraf para-style-override-8"><span class="char-style-override-6">Bir zamanlar, şartlar ne olursa olsun evlenen bir çiftin yatağında iki kişiden fazla olunmaması gerektiğini düşünürdüm. Hâlâ da öyle düşünüyorum. Yine de bir bebeği akıldan çıkarmak, ilk aşkın hayaletini akıldan çıkarmaktan daha zordu; Brianna ve Roger’ın yatağı ister istemez üç kişiye uygun olmak zorundaydı.</span></p>
				<p class="paragraf para-style-override-8"><span class="char-style-override-6">Tentenin köşesi kalktı ve Jamie’nın yüzü belirdi, heyecanlı ve telaşlı görünüyordu.</span></p>
				<p class="paragraf para-style-override-8"><span class="char-style-override-6">“Kalkıp giyinsen iyi edersin Claire,” dedi. “Askerler derenin üst yakasına gelmişler. Çoraplarım nerede?”</span></p>
				<p class="paragraf para-style-override-8"><span class="char-style-override-6">Kalkıp oturdum, dağ eteklerinde davul sesleri yankılanmaya başlamıştı.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Soğuk sis etrafa yayılmıştı; bir bulut, kuluçkaya yatmış bir tavuk gibi Helicon Dağı’na çökmüş, hava nemden ağırlaşmıştı. Altmış yedinci İskoç yönetiminin tüm ihtişamıyla konuşlandığı derenin üst yakasındaki ot yığınına, uykulu bir halde gözlerimi kırpıştırarak baktım; davullar çalıyor, birliğin gaydacısı yağmura aldırmadan etrafta dolanıyordu.</span></p>
				<p class="paragraf para-style-override-8"><span class="char-style-override-6">Üşüyordum ve biraz kızgındım. Yatağa, sıcak kahveyle ve mükellef bir kahvaltıyla uyanacağımı sanarak gitmiştim ve tüm bunları iki düğünün, üç vaftizin, iki diş çekiminin, bir enfeksiyonlu ayak tırnağı çekiminin ve viski içimini gerektirecek diğer sosyal etkinliklerin takip edeceğini sanmıştım.</span></p>
				<p class="paragraf para-style-override-8"><span class="char-style-override-6">Bunun yerinde sıkıntılı rüyalarla uyandırılmış, şehvetli oynaşmalarla karşılanmış ve sonra da lanet soğuk bir yağmura sürüklenmiştim. Görünüşe göre bunun tek nedeni bir çeşit duyuruydu. </span></p>
				<p class="paragraf para-style-override-8"><span class="char-style-override-6">Kamp yerlerindeki İskoçların uyanıp tepeden aşağı inmeleri biraz zaman almıştı. Gaydacının yüzü ise son kez çalgısını üflemeden önce mosmor kesilmişti. Dağ eteklerinde hâlâ gaydanın sesi yankılanırken Teğmen Archibald Hayes adamlarının önüne geçti.</span></p>
				<p class="paragraf para-style-override-8"><span class="char-style-override-6">Teğmen Hayes’in genzinden çıkan Fife</span><span class="Character-Style-1 char-style-override-7"><a class="footnote-link" href="#footnote-225-1" id="footnote-225-1-backlink">1</a></span><span class="char-style-override-6">, aksanı her yerde yankılanıyor, rüzgâr da ona yardım ediyordu. Yine de dağdan uzakta olan insanların pek az duyabildiklerinden emindim. Biz ise yamaçta duruyorduk, Teğmen’den en fazla yirmi metre uzakta olmamızdan ötürü söylediği her sözcüğü duyuyordum.</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">“Ekselansları William Tryon, beyefendi, Majestelerinin Yüzbaşı ve Generali, Eyalet Valisi ve Başkumandanı,” diye okudu Hayes, rüzgârın ve suyun gürültüsünü, kalabalığın uyarıcı fısıltılarını bertaraf etmek için sesini yükseltti.</span></p>
				<p class="paragraf para-style-override-8"><span class="char-style-override-6">Havadaki nem ağaçları ve kayaları sisle donatmıştı, bulutlardan dondurucu bir yağmur çiseliyordu, dengesiz rüzgâr ise hava sıcaklığını iyiden iyiye düşürmüştü. Soğuğa çok duyarlı olan sol bacağımın iki sene önce kırdığım noktası sızlıyordu. Kehânetlere ve mecazlara inanan biri bozuk hava ile Eyalet Valisi’nin duyurusunun okunması arasında bir bağlantı kurabilirdi, diye düşündüm -azizler de tıpkı böyle soğuk ve öngörü sahibidir.</span></p>
				<p class="paragraf para-style-override-8"><span class="char-style-override-6">“Öğrendiğime göre,” diye kükredi Hayes, kâğıdının altındaki kalabalığa ters ters bakarak, “çok sayıda başıbozuk, geçen ayın 24’ünde ve 25’inde, Eyaletlerinin adalet önlemlerine karşı çıkmak amacıyla ve ülkelerinin kanunlarını açık seçik bir biçimde çiğneyerek, Yüksek Adalet Mahkemesi oturumu sırasında Hillsborough Kasabası’nda toplanmışlar, coşkulu bir biçimde ofisindeki Majestelerinin toplu mahkeme üyelerine saldırmışlar, bahsi geçen oturumda birçok insanı barbarca dövmüşler ve yaralamışlar, yasal hükümdarları Kral George’a lanetler okuyup tahtının talibine başarılar dileyerek, bahsi geçen kasabanın sakinlerine ve onların mülklerine en vahşi biçimde saldırmışlar ve Majestelerinin Hükümetine hakaretlerde bulunmuşlar.”</span></p>
				<p class="paragraf para-style-override-8"><span class="char-style-override-6">Hayes durup, ciğerlerini bir sonraki cümleyi tamamlayabilmek için havayla doldurdu. Göğsünü gürültüyle şişirerek duyuruyu okumaya devam etti: </span></p>
				<p class="paragraf para-style-override-8"><span class="char-style-override-6">“İşbu duyuruyla, bahsi geçen taşkın eylemlerde bulunan kişilerin adalete teslim edilmelerini, Majestelerinin bu eyalette sağladığı barışı ve nizamı bozanlar hakkında, yukarıda anlatılan suçlardan dolayı derinlemesine bir soruşturma yapılmasını ve bu suçları işleyen kişi ya da kişilerin yeminli ifadelerinin alınmasını; önümüzdeki kasım ayının 30’unda acil olarak halk hizmetinde görev dağıtımı yapılması için New Bern’de toplanacak olan Genel Kurul’a teslim edilmek üzere ifadelerin bana iletilmesi gerektiğine karar verildiğini, Majestelerinin Kurulunun onayıyla ve tavsiyesiyle bildiririm.”</span></p>
				<p class="paragraf para-style-override-8"><span class="char-style-override-6">Son kez derin bir nefes alan Hayes’in yüzü neredeyse gaydacının yüzü kadar morarmıştı.</span></p>
				<p class="paragraf para-style-override-8"><span class="char-style-override-6">“Benim kontrolüm altında ve Eyaletin resmi mührüyle, New Bern’de, Ekim’in 18’inde,</span></p>
				<p class="paragraf para-style-override-8"><span class="char-style-override-6">Majestelerinin iktidarının onuncu yılında, milattan sonra 1770. İmza, William Tryon,” diye bitirdi Hayes, son nefesini de tüketerek.</span></p>
				<p class="paragraf para-style-override-8"><span class="char-style-override-6">“Biliyor musun,” dedim Jamie’ye, “tüm bu duyuru tek cümleden oluşmuş gibi. Bir siyasetçiye göre olağanüstü sayılır.”</span></p>
				<p class="paragraf para-style-override-8"><span class="char-style-override-6">“Sus, Sassenach,” dedi Jamie, gözleri hâlâ Archie Hayes’teydi. Arkamdaki kalabalıktan gelen bastırılmış homurtularda bir parça alaya karışmış ilgi ve dehşet vardı.</span></p>
				<p class="paragraf para-style-override-8"><span class="char-style-override-6">Bu İskoçların bir toplantısıydı, birçoğu Stuart Ayaklanması’ndan sonra kolonilere yollanmışlardı ve Archie Hayes de geçen gece ateşin etrafında devrilen bira ve viski kupaları arasından söylenenleri resmi olarak kayda geçirmişti... Öte yandan kırk askeri vardı ve Kral George ve onun hükümdarlığının olası çöküşü hakkındaki düşünceleri ne olursa olsun, akıllı davranıp bu düşünceleri yalnızca kendine saklamıştı.</span></p>
				<p class="paragraf para-style-override-8"><span class="char-style-override-6">Dört yüz İskoçyalı, davullar çalarak Hayes’in dere kıyısındaki küçük birliğinin etrafını çevirdi. Erkekler ve kadınlar artan rüzgârda uçuşan ekose eteklerini sıkı sıkı tutarak meydandaki ağaçların altlarına sığındılar. Onlar da kendi düşüncelerini, uçuşan eşarpların ve bonelerin altından görünen katı suratlarla paylaşıyorlardı. Elbette yüz ifadeleri doğal bir temkinden olduğu kadar soğuktan da kaynaklanıyordu; yanaklarım sertti, burnumun ucu hissizleşmişti ve gün ağardığından beri ayaklarımı hissetmiyordum.</span></p>
				<p class="paragraf para-style-override-8"><span class="char-style-override-6">“Bu ciddi konulara dair söylemek istedikleri olan kişiler, ifadelerini bana güvenerek verebilirler,” diye duyurdu Hayes, yuvarlak yüzünde resmi bir ifadesizlik vardı. “Günün geri kalanında kâtibimle çadırımda olacağım. Tanrı Kralı korusun!” duyuruyu katladı, dağılan kalabalığa doğru eğildi, sonra sert bir biçimde, yanında hükümet bayraklarının çılgınca dalgalandığı, ağaçların yanında yükselen çadırına doğru döndü.</span></p>
				<p class="paragraf para-style-override-8"><span class="char-style-override-6">Ürpererek elimi Jamie’nin paltosunun içine sokup koluna dokundum, soğuk parmaklarım vücudunun sıcaklığıyla rahatladı. Jamie soğuk dokunuşumu hissetti ama bana bakmadı; ısıran rüzgâr nedeniyle gözlerini kısmış, uzaklaşmakta olan Archie Hayes’in arkasından bakıyordu.</span></p>
				<p class="paragraf para-style-override-8"><span class="char-style-override-6">Kısa ve sert bir adam olan Teğmen, tepenin yamaçlarındaki kalabalıktan habersizmişçesine, oldukça temkinli bir şekilde yürüdü. Çadıra girip davetkâr bir biçimde kanadını bağladı.</span></p>
				<p class="paragraf para-style-override-8"><span class="char-style-override-6">Vali Tryon’ın siyasi içgüdülerine ilk kez hayran kalmıyordum. Bu duyuru koloninin her kasabasında ve köyünde okunacaktı; bu toplantıya duyulan resmi öfkeyi barındıran mesajın yayınlanması için yerel bir mahkemeye ya da şerife yollayabilirdi. Bunun yerine, Hayes’i yollama zahmetine girişmişti.</span></p>
				<p class="paragraf para-style-override-8"><span class="char-style-override-6">Archibald Hayes yirmi yaşındayken Culloden’da, babasının yanında yer almıştı. Savaşta yaralanıp esir düşmüş, güneye yollanmıştı. Sürgün edilmek ya da orduya katılmak arasında seçimini yapmış, Kralın yanında yer alıp elinden gelenin en iyisini yapmıştı. Otuzlu yaşlarının ortasında subaylığa terfi etmiş olması, atamaların kazanılmaktan çok satın alındığı bir dönemde, yeteneklerinin yeterli bir kanıtıydı.</span></p>
				<p class="paragraf para-style-override-8"><span class="char-style-override-6">Profesyonel olduğu kadar, cana yakındı da; önceki gün yemeğimizi ve ateşimizi paylaşmaya davet etmiştik, gecenin bir yarısını Jamie’yle konuşarak -diğer yarısını da Jamie’nin varlığının himayesinde ateşten ateşe geçip, orada bulunun tüm önemli ailelerin reisleriyle tanıştırılarak- geçirmişti.</span></p>
				<p class="paragraf para-style-override-8"><span class="char-style-override-6">Bu kimin fikriydi? Jamie’ye bakarak düşündüm. Uzun, düz burnu soğuktan kızarmıştı, gözleri rüzgârdan kısılmıştı ama yüzünde aklından geçenlere dair en ufak bir iz yoktu. Ben de bunun tehlikeli bir şey düşünmekte olduğunun kahrolası bir belirtisi olduğu fikrine kapıldım. Acaba bu duyurudan haberi var mıydı?</span></p>
				<p class="paragraf para-style-override-8"><span class="char-style-override-6">Hiçbir İngiliz görevli, böylesi haberleri, hiçbir destek umudu gütmeksizin bunun gibi bir toplantıya getiremezdi. Ama Hayes bu çadırın arkasını gür çam ormanına dayamıştı; Teğmenle konuşmak isteyen biri gizli gizli, kimseye görünmeden ormana yaklaşabilirdi.</span></p>
				<p class="paragraf para-style-override-8"><span class="char-style-override-6">“Hayes birinin kalabalıktan sıyrılıp, hızla çadırına gidip oracıkta hemen teslim olmasını mı bekliyor?” diye fısıldadım Jamie’ye. Duyuruyu dinleyenlerin arasında Hillsborough ayaklanmalarına katılmış en az on tane adam biliyordum; üç tanesi de burnumuzun dibinde duruyordu.</span></p>
				<p class="paragraf para-style-override-8"><span class="char-style-override-6">Jamie bakışlarımın yönünü görüp elini elime koydu, sessiz olmamı istercesine hafifçe sıktı. Kaşlarımı çatarak ona baktım; elbette dikkatsizlik sonucu herhangi birini ele vereceğimi düşünmemiştir? Belli belirsiz gülümseyip, sözcüklerden çok daha fazlasını anlatan o can sıkıcı koca bakışlarını attı: </span><span class="italik char-style-override-6">Kendinin nasıl olduğunu biliyorsun, Sassenach</span><span class="char-style-override-6">. Yüzünü gören herhangi biri ne düşündüğünü kolayca anlayabilirdi.</span></p>
				<p class="paragraf para-style-override-8"><span class="char-style-override-6">Biraz daha yanına sokulup gizlice ayağına tekme attım. Belki </span><span class="char-style-override-6">yüzüm ayna gibiydi ama kesinlikle böyle bir kalabalığın içinde rengimi belli etmezdi! Yüzünde bir acı ifadesi değil, gittikçe büyüyen bir gülümseme vardı. Kolunu paltomun içine sokup beni kendine doğru çekti; elini sırtıma koydu.</span></p>
				<p class="paragraf para-style-override-8"><span class="char-style-override-6">Hobson, MacLennan ve Fowles hemen önümüzde duruyorlar, kendi aralarında sessizce konuşuyorlardı. Üçü de bizim Fraser Tepesi’ndeki evimize yirmi beş kilometre kadar uzakta bulunan Drunkard Creek adındaki küçük bir yerleşim yerinden geliyorlardı. Hugh Fowles, Joe Hobson’ın damadıydı, çok gençti ve yirmiden büyük olamazdı. Duruşunu korumak için elinden geleni yapıyordu ama duyuru okunduğunda yüzü kireç gibi olmuştu.</span></p>
				<p class="paragraf para-style-override-8"><span class="char-style-override-6">Tryon’ın ayaklanmada parmağı olduğu kanıtlanan birine ne yapmak istediğini bilmiyordum ama duyurunun yarattığı huzursuzluğun sudaki dalgalar gibi kalabalığın içinde nasıl yayıldığını hissedebiliyordum.</span></p>
				<p class="paragraf para-style-override-8"><span class="char-style-override-6">Hillsborough’ta birçok bina yıkılmış, kamu görevlileri binalardan sürüklenip sokakta saldırıya uğramışlardı. Söylentiye göre sulh hakimi, bir kırbaçla patlak veren isyanı neredeyse kaybediyordu. Bu halk ayaklanmasını kesinlikle ciddiye almak gerekiyordu, Başyargıç Henderson pencereden ve kasabadan kaçmış, böylelikle mahkemenin oturumu etkili biçimde engellenmişti. Hükümetin Hillsborough’ta olanlar yüzünden canının çok sıkkın olduğu apaçıktı.</span></p>
				<p class="paragraf para-style-override-8"><span class="char-style-override-6">Joe Hobson arkasını dönüp Jamie’ye bakıp kafasını çevirdi. Teğmen Hayes’in önceki gece ateşimizin başındaki varlığı gözlerden kaçmamıştı.</span></p>
				<p class="paragraf para-style-override-8"><span class="char-style-override-6">Jamie bu bakışı gördüyse de karşılık vermedi. Omzunu silkip benimle konuşmak için kafasını eğdi.</span></p>
				<p class="paragraf para-style-override-8"><span class="char-style-override-6">“Hayes’in, birinin teslim olacağını beklediğini düşünmemeliyim, hayır. Bilgi istemesi işinin bir parçası olabilir; Tanrıya şükür cevap vermek benim işim değil.” Yüksek sesle konuşmamıştı ama Joe Hobson’ın kulağına gitmişti bile.</span></p>
				<p class="paragraf para-style-override-8"><span class="char-style-override-6">Hobson, Jamie’ye dönüp söylediklerini duyduğunu belli etmek istercesine başını salladı. Damadının koluna dokundu, kadınlarının küçük çocuklarıyla ilgilenmekte oldukları kamp alanına gitmek için yokuşa doğru seğirttiler. </span></p>
				<p class="paragraf para-style-override-8"><span class="char-style-override-6">Toplantının son günüydü. Bu gece, aşkın ve onun meyvelerinin resmi kutsaması olan vaftiz törenleri ve düğünler yapılacaktı. Son şarkılar söylenecek, son öyküler anlatılacak, sayısız ateşten yükselen alevlerin başında son danslar edilecekti -yağmur yağsın ya da yağmasın. Sabah olduğunda İskoçlar ve aileleri, Hükümetin duyurusuna ve Hillsborough’ta olan bitenlere dair haberlerle Cape Fear Nehri kıyılarından, batının vahşi ormanlarına doğru yol alarak evlerine geri döneceklerdi.</span></p>
				<p class="paragraf para-style-override-8"><span class="char-style-override-6">Islak ayakkabılarımın içindeki parmaklarımı hareket ettirdim, kalabalığın arasında kimin Hayes’in itiraf ya da suçu üstlenme davetine cevap verenin kim olacağını merak ediyordum. Jamie değildi, hayır. Belki diğerleri. Toplantı haftası boyunca Hillsborough’taki ayaklanmalar hakkında epey bir böbürlenme olmuştu ama öyle ya da böyle, tüm dinleyiciler isyancıları kahraman olarak görmeye hevesli değillerdi.</span></p>
				<p class="paragraf para-style-override-8"><span class="char-style-override-6">Duyuru sonrası yayılmaya başlayan fısıltıları hissedebildiğim kadar, duyabilmiştim de; başlar dönüyor, aileler birbirlerine yaklaşıyor, erkekler gruptan gruba gidiyor, uzakta durup duyuruyu işitemeyenlere haberi yayıyorlardı.</span></p>
				<p class="paragraf para-style-override-8"><span class="char-style-override-6">“Gidelim mi? Düğünden önce yapacak çok işimiz var.”</span></p>
				<p class="paragraf para-style-override-8"><span class="char-style-override-6">“Öyle mi?” Jamie bana baktı. “Jocasta’nın kölelerinin yemeği ve içkiyi ayarladığını sanıyordum. Viski varillerini Ulysses’e verdim, o </span><span class="italik char-style-override-6">soghan</span><span class="char-style-override-6"> olacak.”</span></p>
				<p class="paragraf para-style-override-8"><span class="char-style-override-6">“Ulysses? Peruğunu getirdi mi?” Bunu düşünmek bile beni güldürmeye yetmişti. </span><span class="italik char-style-override-6">Soghan</span><span class="char-style-override-6"> İskoçya dağlarındaki düğünlerde içecek ve hafif yemekleri dağıtan adama verilen addı; terim daha çok ‘candan, neşeli insan’ anlamı taşıyordu. Ulysses ise muhtemelen gördüğüm en ağır başlı insandı -uşak elbisesi ve pudralanmış at kılı peruğu olmadığı zamanlarda bile.</span></p>
				<p class="paragraf para-style-override-8"><span class="char-style-override-6">“Peruğunu getirdiyse gece boyunca kafasında olacaktır.” Jamie batmakta olan güneşe bakıp kafasını salladı. “Eskilerin dediği gibi; ne mutlu geline, güneş parlıyor,” dedi Jamie. “Ne mutlu ölüye, yağmur yağıyor.”</span></p>
				<p class="paragraf para-style-override-8"><span class="char-style-override-6">“İskoçların en sevdiğim tarafı bu,” dedim soğuk bir biçimde. “Her duruma göre uygun bir atasözleri var. Bunu Bree’nin yanında söyleyeyim deme.”</span></p>
				<p class="paragraf para-style-override-8"><span class="char-style-override-6">“Sen beni ne sanıyorsun Sassenach?” diye sordu, bana bakarken yüzünde yarım yamalak bir gülümseme vardı. “Ben onun babasıyım, öyle değil mi?”</span></p>
				<p class="paragraf para-style-override-8"><span class="char-style-override-6">“Elbette öylesin.” Brianna’nın diğer babasının düşüncesiyle birden irkilip, Brianna’nın bunu duymadığından emin olmak için kafamı çevirip arkama baktım.</span></p>
				<p class="paragraf para-style-override-8"><span class="char-style-override-6">Civardaki kalabalığın arasında onun kafasına benzer hiçbir işaret yoktu. Kesinlikle babasının kızıydı, çoraplı ayaklarıyla 1,80 boylarındaydı; kalabalığın içinde onu seçebilmek, Jamie’yi bulmak kadar kolaydı.</span></p>
				<p class="paragraf para-style-override-8"><span class="char-style-override-6">“Çözmem gereken düğün yemeği değil zaten,” dedim Jamie’ye dönerek. “Kahvaltıyı ve Murray MacLeod’la sabah muayenesini ayarlamam gerek.”</span></p>
				<p class="paragraf para-style-override-8"><span class="char-style-override-6">“Ah, öyle mi? Murray’in bir şarlatan olduğunu söylediğini sanıyordum.”</span></p>
				<p class="paragraf para-style-override-8"><span class="char-style-override-6">“Cahil dedim, inatçı ve halk sağlığını tehdit ediyor,” diyerek düzelttim. “Tam olarak aynı şey değil.”</span></p>
				<p class="paragraf para-style-override-8"><span class="char-style-override-6">“Tam olarak,” dedi Jamie, sırıtarak. “Onu eğitmek, sonra da... Onu zehirlemek mi istiyorsun?” </span></p>
				<p class="paragraf para-style-override-8"><span class="char-style-override-6">“Hangisi daha etkili görünürse. Hiçbir şey yapamazsam, kazara neşterinin üstüne basıp kırarım; bu büyük ihtimalle insanları kesmesine mani olmanın tek yolu olur. Haydi gidelim, donuyorum!”</span></p>
				<p class="paragraf para-style-override-8"><span class="char-style-override-6">“Evet, gidelim o halde,” dedi Jamie, gösteri gürültüsünden uzaktaki dere kıyısına çekilmiş olan askerlere baktı.“Hiç şüphesiz Archie, kalabalık dağılana kadar adamlarını orada tutmak isteyecektir; köşelerine çekiliyorlar.”</span></p>
				<p class="paragraf para-style-override-8"><span class="char-style-override-6">Baştan aşağı silahlı ve üniformalı olsalar da İskoçyalılar sakindiler; gösterişlilerdi tabii ki ama artık tehditkâr değillerdi. Küçük erkek çocukları - ve sayıları azımsanmayacak kadar kız çocuğu- askerlerin arasında bir aşağı bir yukarı koşuyor, eteklerini küstahça çekiştiriyor, hiç korkmadan parıldayan tüfeklerine dokunuyor, mataralarına, kamalarına ve kılıçlarına asılıyorlardı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Abel, a charaid!</span><span class="Character-Style-1 char-style-override-7"><a class="footnote-link" href="#footnote-225-2" id="footnote-225-2-backlink">2</a></span><span class="italik char-style-override-6"> </span><span class="char-style-override-6">”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Jamie, Drunkard Creek’ten gelen son adamları selamlamak için durdu. “Yemek yedin mi?”</span></p>
				<p class="paragraf para-style-override-8"><span class="char-style-override-6">MacLennan karısını toplantıya getirmemişti ve sadece şansı yaver gittiğinde yemek yemişti. Etrafımızdaki kalabalık dağılıyordu ama o yerinde kalmış, yağmurdan korunmak için kırmızı mendiliyle kelleşen kafasını korumaya çalışıyordu. Büyük ihtimalle kahvaltı için davet kolluyor, diye düşündüm alaycı bir biçimde.</span></p>
				<p class="paragraf para-style-override-8"><span class="char-style-override-6">Bodur vücuduna baktım, sepetlerimizdeki yiyeceklerin gitgide azalmasına rağmen ne kadar yumurta, yulaf ezmesi ve kızartılmış ekmek tüketeceğini tahmin etmeye çalıştım. Yiyeceklerin bu kadar kısıtlı olması bile herhangi bir İskoçyalı’nın misafirperverliğini engelleyemezdi -özellikle de aklımdan on sekiz yumurtayı sekiz değil, dokuz kişi için bölerken MacLennan’ı davet eden Jamie’yi. O halde kızartmayacaktım; rendelenmiş patateslerin içine katacaktım ve dağın yamaçlarına kurulan kamp yerindeki Jocasta’dan biraz daha kahve ödünç alsam hiç fena olmazdı.</span></p>
				<p class="paragraf para-style-override-8"><span class="char-style-override-6">Gitmek için arkamızı döndük ve Jamie’nin eli birden sırtımdan aşağı kaydı. Tuhaf bir ses çıkardım, Abel MacLennan dönüp aval aval yüzüme baktı. Jamie’ye bu kez pek saklamadan bir tekme daha atma isteğime engel olmaya çalışarak samimi bir şekilde gülümsedim. </span></p>
				<p class="paragraf para-style-override-8"><span class="char-style-override-6">MacLennan ilerleyip önümüzdeki yokuştan büyük bir hevesle çıktı, ceketinin kuyruğu eskimiş pantolonuna çarptı. Jamie kayalardan tırmanmama yardım etmek için elini dirseğimin altına koyup kulağıma bir şey fısıldayacakmış gibi eğildi.</span></p>
				<p class="paragraf para-style-override-8"><span class="char-style-override-6">“Neden iç etekliği giymiyorsun seni şeytan?” diye çıkıştı. “Eteğinin altında hiçbir şey yok, soğuktan öleceksin!”</span></p>
				<p class="paragraf para-style-override-8"><span class="char-style-override-6">“Haksız değilsin,” dedim, pelerinime rağmen ürpererek. Aslında elbisemin altında keten bir içliğim vardı ama ince ve eski püskü bir şeydi, yazın dışarıda kurulan kampın zorlu şartlarına uygundu. Ne var ki eteğime dolan dondurucu rüzgârlardan korumak için sanki tüldenmiş gibi yetersiz kalıyordu. </span></p>
				<p class="paragraf para-style-override-8"><span class="char-style-override-6">“Dün üstünde ince yünden bir içlik vardı. Ne oldu ona?”</span></p>
				<p class="paragraf para-style-override-8"><span class="char-style-override-6">“Bilmek istemezsin,” diyerek onu ikna etmeye çalıştım.</span></p>
				<p class="paragraf para-style-override-8"><span class="char-style-override-6">Bunu duyunca kaşlarını çattı ama başka soru sormasına fırsat kalmadan arkamızdan bir çığlık yükseldi.</span></p>
				<p class="paragraf para-style-override-8"><span class="char-style-override-6">“Germain!” </span></p>
				<p class="paragraf para-style-override-8"><span class="char-style-override-6">Arkama döndüğümde küçük sarı bir kafa gördüm, saçları sanki sahibi kayaların altındaki yokuştan hızla iniyormuş gibi uçuşuyordu. İki yaşındaki Germain, askerlere saldırmak için annesinin yeni doğan kız kardeşiyle meşgul olmasını fırsat bilmişti. Yakalanmaktan kurtulup, yuvarlanan bir kaya hızında yokuştan aşağı bodoslama koşuyordu.</span></p>
				<p class="paragraf para-style-override-8"><span class="char-style-override-6">“Fergus!”diye bağırdı Marsali. Adını duyan Germain’in babası, konuşmasını yarıda kestiğinde oğlunun bir kayaya takılıp kafa üstü uçtuğunu gördü. Doğuştan akrobat olan küçük çocuk kendini kurtarmak için hiçbir harekette bulunmadı, fakat tıpkı bir kirpi gibi tostoparlak olup otlarla kaplı yokuştan tek omzu üzerinde kaydı. Asker saflarının arasından tıpkı bir gülle gibi yuvarlandı, kayalarla dolu sahanlığa fırlayıp etrafa su sıçratarak pat diye dereye düştü.</span></p>
				<p class="paragraf para-style-override-8"><span class="char-style-override-6">Ortama genel bir şaşkınlık hakim oldu, birçok insan yardım etmek için tepeden aşağı koştular, ama askerlerden biri çoktan kıyıya varmıştı bile. Diz çöküp süngüsünün ucunu çocuğun suyun üzerinde yüzen giysilerine batırdı, sırılsıklam olmuş yığını kıyıya çekti.</span></p>
				<p class="paragraf para-style-override-8"><span class="char-style-override-6">Fergus buz tutmuş sığ sulara girdi, çok su yutmuş olan oğluna erişmeye çalıştı.</span></p>
				<p class="paragraf para-style-override-8"><span class="char-style-override-6">“</span><span class="italik char-style-override-6">Merci, mon ami, mille merci beaucoup</span><span class="Character-Style-1 char-style-override-7"><a class="footnote-link" href="#footnote-225-3" id="footnote-225-3-backlink">3</a></span><span class="char-style-override-6">,” dedi genç askere. “</span><span class="italik char-style-override-6">Et toi, toto</span><span class="Character-Style-1 char-style-override-7"><a class="footnote-link" href="#footnote-225-4" id="footnote-225-4-backlink">4</a></span><span class="char-style-override-6">,” dedi, üzerinden sular damlayan çocuğunu hafifçe sallayarak. “</span><span class="italik char-style-override-6">Comment ça va</span><span class="Character-Style-1 char-style-override-7"><a class="footnote-link" href="#footnote-225-5" id="footnote-225-5-backlink">5</a></span><span class="char-style-override-6">, seni sersem?”</span></p>
				<p class="paragraf para-style-override-8"><span class="char-style-override-6">Asker ürkmüş görünüyordu ama bunun nedeninin Fergus’un kendine özgü lehçesinin mi, yoksa sol elinin yerinde duran parlak kancanın mı olduğunu anlayamadım.</span></p>
				<p class="paragraf para-style-override-8"><span class="char-style-override-6">“Sorun yok o halde efendim,” dedi Fergus, utangaç bir gülümsemeyle. “İyi olacak, sanırım.”</span></p>
				<p class="paragraf para-style-override-8"><span class="char-style-override-6">Brianna bir anda omzunda altı aylık Jemmy’yle meşe ağacının arkasından belirdi, Joan bebeği Marsali’nin kollarından çekip aldı.</span></p>
				<p class="paragraf para-style-override-8"><span class="char-style-override-6">“Joanie’yi bana ver,” dedi. “Sen gidip Germain’le ilgilen.”</span></p>
				<p class="paragraf para-style-override-8"><span class="char-style-override-6">Jamie omuzlarındaki kalın paltoyu çekip Marsali’nin kollarına bebeğin yerine koydu.</span></p>
				<p class="paragraf para-style-override-8"><span class="char-style-override-6">“Onu kurtaran asker çocuğa da söyle de gelip ateşimizi bizimle paylaşsın,” dedi Brianna’ya. “Birini daha besleyebiliriz, değil mi Sassenach?”</span></p>
				<p class="paragraf para-style-override-8"><span class="char-style-override-6">“Elbette,” dedim, aklımdan hesaplarımı yeni baştan yaparak. On sekiz yumurta, kızartmak için dört somun bayat ekmek -yok, bir tanesini yarın eve dönerkenki yolculuk için saklamalıyım- üç düzine yulaf kurabiyesi, Jamie ve Roger henüz onları yemediyse tabii, yarım kavanoz bal...</span></p>
				<p class="paragraf para-style-override-8"><span class="char-style-override-6">Marsali’nin ince yüzü, bizimle paylaştığı hüzünlü bir gülümsemeyle aydınlandı, sonra Brianna titreyen ve ıslanmış erkeklere yardım etmek için hızla uzaklaştı.</span></p>
				<p class="paragraf para-style-override-8"><span class="char-style-override-6">Jamie arkasından bakıp teslim olurcasına içini çekti, rüzgâr gömleğinin kollarına doluşup boğuk bir ses çıkarttı. Kollarını göğsünde birleştirdi, omuzlarını rüzgâra karşı kamburlaştırdı ve yan gözlerle bana bakarak gülümsedi.</span></p>
				<p class="paragraf para-style-override-8"><span class="char-style-override-6">“Ah, pekâlâ. Sanırım ikimiz beraber donacağız, Sassenach. Sorun yok gerçi. Zaten sensiz yaşamayı hiç istemezdim.”</span></p>
				<p class="paragraf para-style-override-8"><span class="char-style-override-6">“Hah!” dedim sevimli bir biçimde. “Bir buz kütlesinin üzerinde çıplak yaşayabilirsin Jamie Fraser ve o buzu eritirsin. Ceketine ve ekose atkına ne oldu?”Çorapları ve ayakkabıları dışında üzerinde yalnızca kilti ve gömleği vardı, çıkık elmacık kemikleri, tıpkı kulaklarının kenarları gibi, soğuktan kıpkırmızı kesilmişti. Yine de koluna girdiğimde her zamanki gibi sıcak olduğunu gördüm.</span></p>
				<p class="paragraf para-style-override-8"><span class="char-style-override-6">“Bilmek istemezsin,” dedi sırıtarak. Elimi, büyük, nasırlı avcunun içine aldı. “Gidelim, kahvaltı etmezsem açlıktan öleceğim.”</span></p>
				<p class="paragraf para-style-override-8"><span class="char-style-override-6">“Dur,” dedim, kolundan çıkarak. Jemmy annesinin kucağını yeni gelenle paylaşmak istemiyor, bağırıp çağırıyordu, mavi örgü şapkasının altındaki küçük yuvarlak yüzü öfkeden kızarmıştı. Kat kat örtülerin altından ortalığı velveleye verirken uzanıp onu Brianna’nın kucağından aldım.</span></p>
				<p class="paragraf para-style-override-8"><span class="char-style-override-6">“Teşekkürler, anne.” Brianna omzundaki küçük Joan’u daha güvenli bir şekilde tutmaya çalışarak gülümsedi. “Onu istediğinden emin misin ama? Bu daha sessiz ve daha hafif.”</span></p>
				<p class="paragraf para-style-override-8"><span class="char-style-override-6">“Hayır, sorun değil. Sus, tatlım, büyükanneye gel.” Bunu söylerken gülümsedim, içimde hâlâ birinin büyükannesi olabilmenin verdiği şaşkınlık ve keyif vardı. Beni tanıyan Jemmy çırpınmayı bırakıp hemen sakinleşti, tombul elleriyle saçlarımı sıkıca tuttu. Parmaklarını açıp başının üstünden etrafa baktım ama aşağıda işler çığrından çıkmış gibi görünüyordu.</span></p>
				<p class="paragraf para-style-override-8"><span class="char-style-override-6">Pantolonu ve çorapları sırılsıklam olan Fergus, Jamie’nin paltosunu omuzlarına almış, tek eliyle gömleğinin suyunu sıkıyor, bir yandan da Germain’i kurtaran askere bir şeyler söylüyordu. Marsali giysisinin suyunu akıtmış, küçük çocuğu sarmalamıştı, dağınık sarı saçları esintideki örümcek ağları gibi uçuşuyordu.</span></p>
				<p class="paragraf para-style-override-8"><span class="char-style-override-6">Sesler Teğmen Hayes’in ilgisini çekmişti, kabuğundan çıkmış bir deniz salyangozu gibi çadırından kafasını uzatmıştı. Yukarı baktığında göz göze geldik; hızlı bir şekilde selam verdim, sonra kendi ailemi takip ederek kamp yerime doğru ilerledim.</span></p>
				<p class="paragraf para-style-override-8"><span class="char-style-override-6">Jamie, Brianna’nın kayaları çıkmasına yardım ederken, bir yandan da Galce bir şeyler söylüyordu.</span></p>
				<p class="paragraf para-style-override-8"><span class="char-style-override-6">“Evet, hazırım,” diye cevapladı İngilizce olarak. “Ceketin nerede baba?”</span></p>
				<p class="paragraf para-style-override-8"><span class="char-style-override-6">“Kocana ödünç verdim,” dedi Jamie. “Düğününde dilenci gibi görünmesini istemeyiz, değil mi?”</span></p>
				<p class="paragraf para-style-override-8"><span class="char-style-override-6">Bree güldü, boştaki eliyle ağzına giren kızıl saçını çekti.</span></p>
				<p class="paragraf para-style-override-8"><span class="char-style-override-6">“Dilenci olması, intihara teşebbüs etmesinden iyidir.”</span></p>
				<p class="paragraf para-style-override-8"><span class="char-style-override-6">“Ne intiharı?” Kayaların sığınağından hızla kurtulmaya çalışırken konuşmalarına dahil oldum. Açık alana vardığımızda rüzgâr hızını arttırdı, üstümüzü başımızı yağmur ve kum içinde bıraktı, örgü şapkayı Jemmy’nin kulaklarına kadar indirdikten sonra battaniyesini de kafasına kadar çektim.</span></p>
				<p class="paragraf para-style-override-8"><span class="char-style-override-6">“Of!” Brianna, kucağındaki küçük kızı rüzgârdan koruyarak üzerine eğildi. “Davullar başladığında Roger tıraş oluyordu; neredeyse boğazını kesecekti. Ceketinin ön kısmı kanla kaplandı.”Jamie’ye baktı, gözleri rüzgârdan yaşarmıştı. “Demek bu sabah onu gördün. Peki şimdi nerede, biliyor musun?”</span></p>
				<p class="paragraf para-style-override-8"><span class="char-style-override-6">“Çocuk tek parça,” diye rahatlattı Brianna’yı. “Hayes meşgulken gidip Peder Donahue’yla konuşmasını söyledim.” Ters ters kızına baktı. “Çocuğun Katolik olmadığını bana söyleyebilirdin.”</span></p>
				<p class="paragraf para-style-override-8"><span class="char-style-override-6">“Söyleyebilirdim,” dedi Bree istifini bozmadan. “Ama söylemedim. Benim için sorun değil.”</span></p>
				<p class="paragraf para-style-override-8"><span class="char-style-override-6">“Eğer bu tuhaf ifadeyle bunun hiçbir öneminin olmadığını söylüyorsan- ” Jamie sesinde belirgin bir kızgınlıkla konuşmaya başladıysa da Roger’ın gösterişli, yeşil-beyaz bir MacKenzie ekosesi ve ona uyumlu olarak Jamie’nin ceketinin ve yeleğinin üzerine sardığı ekose atkısıyla belirmesiyle söyleyecekleri yarım kalmış oldu. Ceket tastamam olmuştu -iki adam da aynı ölçülerdeydiler, uzun bacaklı ve geniş omuzlulardı, yine de Jamie birkaç santimetre daha uzundu- ve gri yün Roger’ın siyah saçlarına ve Jamie’nin uçuk kestane rengi tenine benzeyen zeytin rengi tenine çok yakışmıştı.</span></p>
				<p class="paragraf para-style-override-8"><span class="char-style-override-6">“Çok hoş görünüyorsun Roger,” dedim. “Nerede tıraş oldun?” Pembe yüzünde yeni tıraş olmuş tenin çiğ görüntüsü vardı, zaten diğer türlü fark edilmeyecekti.</span></p>
				<p class="paragraf para-style-override-8"><span class="char-style-override-6">Roger, Jamie’nin siyah ve kırmızı renklerden oluşan ekose şalını kolunun altında taşıyordu. Şalı teslim ettikten sonra, başını yana eğip çene kemiğinin altındaki derin bıçak yarasını gösterdi.</span></p>
				<p class="paragraf para-style-override-8"><span class="char-style-override-6">“Şurası. O kadar da kötü değil ama çok kanadı. Onlara boşu boşuna boğazkesen usturalar demiyorlar, değil mi?”</span></p>
				<p class="paragraf para-style-override-8"><span class="char-style-override-6">Yara çoktan kalın ve koyu bir kabuğa dönüşmüştü bile, birkaç santim uzunlukta bir kesikti ve çene kenarından boğazına doğru iniyordu. Yaraya hafifçe dokundum. Kötü değildi; ustura dümdüz kesmişti, dikişe gerek yoktu. Çok kanadığına hiç şüphe yoktu; sanki kendini kesmeye çalışmış gibi görünüyordu.</span></p>
				<p class="paragraf para-style-override-8"><span class="char-style-override-6">“Bu sabah biraz gerginsin ha?” diye şakalaştım. “Başka bir düşüncen yok, değil mi?”</span></p>
				<p class="paragraf para-style-override-8"><span class="char-style-override-6">“Bunun için biraz geç,” dedi Bree kısaca, yanıma yaklaşarak. “Sonuçta soyadına ihtiyacı olan bir çocuğum var.”</span></p>
				<p class="paragraf para-style-override-8"><span class="char-style-override-6">“Öyle çok ismi olacak ki onlarla ne yapması gerektiğini şaşıracak,” dedi Roger. “Sen de Bayan MacKenzie olacaksın.”</span></p>
				<p class="paragraf para-style-override-8"><span class="char-style-override-6">Yeni adını duyan Brianna’nın yüzü kızardı, müstakbel kocasına gülümsedi. Roger eğilip alnından öptü, sarıp sarmalanmış bebeği Bree’den aldı. Kucağındakinin ağırlığıyla şaşkına dönmüştü, bebeğe bakakaldı.</span></p>
				<p class="paragraf para-style-override-8"><span class="char-style-override-6">“Bu bizim bebeğimiz değil,” dedi Bree, Roger’ın şaşkın gözlerine bakıp sırıtarak. “Marsali’nin kızı Joan. Annenin Jemmy’si var.”</span></p>
				<p class="paragraf para-style-override-8"><span class="char-style-override-6">“Tanrıya şükür,” dedi Roger, bebeği daha temkinli bir şekilde tutarak. “Buharlaşıp uçtuğunu düşündüm bir an.”Yavaşça battaniyeyi kaldırdı, Joan’un uyuyan minik suratı ortaya çıktı; oyuncak bebekleri andıran kahverengi saçlarının komik görüntüsüne bakarak gülümsedi.</span></p>
				<p class="paragraf para-style-override-8"><span class="char-style-override-6">“Bu bir şans değil,” dedim, artık huzurlu bir şekilde kendi örtülerinin içinde ve daha rahat bir pozisyonda yatan iyi beslenmiş Jemmy’yi kaldırırken. “Sanırım yukarı çıkarken yolda bir kilo falan aldı.” Çok çaba sarfettiğim için yüzüm kızarmıştı, bebeği kendimden biraz uzakta tuttum, o sırada ani bir sıcaklık yanaklarımı yaktı, dağınık saçlarımın diplerinden ter boşandı. </span></p>
				<p class="paragraf para-style-override-8"><span class="char-style-override-6">Jamie, Jemmy’yi benden alıp futbol topu gibi ustalıkla kol altına alıp, tek eliyle bebeğin başını kavradı.</span></p>
				<p class="paragraf para-style-override-8"><span class="char-style-override-6">“Pederle konuştun, değil mi?” dedi, Roger’a kuşkuyla bakarak.</span></p>
				<p class="paragraf para-style-override-8"><span class="char-style-override-6">“Konuştum,” dedi Roger umursamaz bir tavırla, soruya olduğu kadar, üzerine çevrilen bakışa da karşılık vermeye çalıştı. “Çocuğun Katolik inançlarına göre vaftiz edilmesini istediğim sürece, düğüne bir engel yokmuş. Ben de istediğimi söyledim.”</span></p>
				<p class="paragraf para-style-override-8"><span class="char-style-override-6">Jamie homurdanmaya başladı, bense gülümsememi engellemeye çalıştım. Jamie’nin dine karşı büyük ön yargıları olmamasına rağmen damadının Presbiteryen olduğunun ortaya çıkması -ve din değiştirmeye niyetinin de olmaması- birkaç ufak yoruma neden olmuştu.</span></p>
				<p class="paragraf para-style-override-8"><span class="char-style-override-6">Bree bakışlarımı fark edip gülümsedi, gözlerini kedi gibi kısınca mavi üçgenleri andırmıştı.</span></p>
				<p class="paragraf para-style-override-8"><span class="char-style-override-6">“Tüm bu süre boyunca dinden hiç bahsetmemen çok akıllıca,” diye fısıldadım, Jamie’nin duyamayacağı bir tonda konuşmaya dikkat ederek. İki adam da önümüzde yürüyorlardı, her ne kadar kucaklarındaki bebeklerin örtüleri yüzünden tavırları biraz bozulsa da yine de hâlâ serttiler. </span></p>
				<p class="paragraf para-style-override-8"><span class="char-style-override-6">Jemmy birden cıyak cıyak bağırdı ama büyükbabası hiç duraksamadan torununu yukarı doğru fırlattı, başını Jamie’nin omuzlarına geri koyduğunda, battaniyesinin sığınağının altından yuvarlak gözlerini bize sabitledi. Yüzümü buruşturarak ona baktığımda yüzünde kocaman bir gülümseme oluştu.</span></p>
				<p class="paragraf para-style-override-8"><span class="char-style-override-6">“Roger bir şey söylemek istedi ama ben sessiz kalmasını öğütledim.” Bree, Jemmy’ye dil çıkardı, sonra şefkatle Roger’ın arkasından baktı. “Eğer düğüne kadar beklersek, babamın yaygara koparmayacağını biliyordum.”</span></p>
				<p class="paragraf para-style-override-8"><span class="char-style-override-6">Babasını tanımakta nasıl yol katettiğini ve Galceyi nasıl kolayca konuştuğunu fark ettim. Jamie’ye benzeyen tarafları görünüş ve ten renginden çok daha fazlasıydı; insanları tanıma ve dil yeteneğini de babasından almıştı. Yine de hâlâ aklımı kurcalayan, Roger’la ve dinle ilgili bir şeyler vardı...</span></p>
				<p class="paragraf para-style-override-8"><span class="char-style-override-6">Ne konuştuklarını duyacak kadar onlara yaklaşmıştık.</span></p>
				<p class="paragraf para-style-override-8"><span class="char-style-override-6">“...Hillsborough hakkında,” diyordu Jamie, rüzgâra karşı sesini duyurabilmek için Roger’a doğru eğilerek. “İsyancılar hakkında bilgi vermeye çağırıyordu.”</span></p>
				<p class="paragraf para-style-override-8"><span class="char-style-override-6">“Ah, öyle mi?” Roger konuyla hem ilgileniyor, hem de temkinli davranıyor gibiydi. “Duncan Innes buna şaşıracak. Olaylar sırasında Hillsborough’taydı, bunu biliyor muydun?”</span></p>
				<p class="paragraf para-style-override-8"><span class="char-style-override-6">“Hayır.” Jamie oldukça meraklanmış gibiydi. “Duncan’ı bu hafta hiç görmediğim için konuşamadım. Belki düğünden sonra ona sorarım - eğer sağ salim kurtulursa tabii.” Duncan akşamleyin Jamie’nin halası Jocasta Cameron’la evlenecekti ve oldukça gergindi.</span></p>
				<p class="paragraf para-style-override-8"><span class="char-style-override-6">Roger arkasına döndü, Brianna’ya seslenirken bir yandan da vücudunu siper ederek Joan’u rüzgârdan korumaya çalıştı.</span></p>
				<p class="paragraf para-style-override-8"><span class="char-style-override-6">“Halan, Peder Donahue’ya nikâhları onun çadırında kıyabileceğini söyledi. Bu iyi olacak.”</span></p>
				<p class="paragraf para-style-override-8"><span class="char-style-override-6">“Brrrr!” Bree ürpererek omuzlarını kamburlaştırdı. “Tanrıya şükür. Ağaçların altında evlenmek için hiç iyi bir gün değil.”</span></p>
				<p class="paragraf para-style-override-8"><span class="char-style-override-6">Sanki bunu onaylarcasına, kafamızın üstündeki kocaman bir kestane ağacından ıslak sarı yaprak yağmuru başladı. Roger biraz gergin görünüyordu.</span></p>
				<p class="paragraf para-style-override-8"><span class="char-style-override-6">“Bunun genç bir kızken düşündüğün gibi bir düğün olmadığını tahmin edebiliyorum.”</span></p>
				<p class="paragraf para-style-override-8"><span class="char-style-override-6">Brianna, Roger’a baktı, yüzünde yavaş ve kocaman bir gülümseme oluştu. “İlki de öyle değildi,” dedi. “Ama beğendim.”</span></p>
				<p class="paragraf para-style-override-8"><span class="char-style-override-6">Roger’ın yüzü kızarmıyordu, kulakları zaten soğuktan kıpkırmızı kesilmişti. Cevap vermek için ağzını açmıştı ki Jamie’nin delici bakışlarıyla karşılaşıp yeniden sessizliğe büründü. Utanmış ama kesinlikle keyifli görünüyordu.</span></p>
				<p class="paragraf para-style-override-8"><span class="char-style-override-6">“Bay Fraser!”</span></p>
				<p class="paragraf para-style-override-8"><span class="char-style-override-6">Arkamı döndüğümde askerlerden birinin tepeden çıkıp bize doğru yaklaştığını gördüm. Gözlerini Jamie’ye dikmişti.</span></p>
				<p class="paragraf para-style-override-8"><span class="char-style-override-6">“Onbaşı MacNair, emrinizdeyim, efendim,” dedi, nefes nefese kalmıştı. Başıyla keskin bir şekilde selam verdi. “Teğmen saygılarını iletti, onu çadırında ziyaret edebilir misiniz?” Beni görünce bu kez daha yumuşak bir şekilde eğildi. “Bayan Fraser, saygılarımı sunarım.”</span></p>
				<p class="paragraf para-style-override-8"><span class="char-style-override-6">“Emrinizdeyim, efendim.” Jamie, Onbaşı’nın selamına karşılık verdi. “Teğmene özürlerimi iletin ama başka bir yerde katılmamı gerektiren işlerim var.” Jamie nazik konuştu ama Onbaşı ters ters ona baktı. MacNair gençti ama acemi değildi; zayıf, koyu yüzünde zekice bir bakış belirdi. Bir erkeğin isteyeceği son şey, duyurunun hemen arkasından Hayes’in çadırına kendi ayaklarıyla giderken görünmek olurdu.</span></p>
				<p class="paragraf para-style-override-8"><span class="char-style-override-6">“Teğmen Bay Farquard Campbell’ın, Bay Andrew MacNeill’ın, Bay Gerald Forbes’un, Bay Duncan Innes’in, Bay Randal Lillywhite’ın ve sizin gelmenizi rica etti.”</span></p>
				<p class="paragraf para-style-override-8"><span class="char-style-override-6">Jamie’nin omuzlarındaki yük biraz olsun kalkmıştı.</span></p>
				<p class="paragraf para-style-override-8"><span class="char-style-override-6">“Öyle mi?” dedi kısaca. Demek ki Hayes oranın en güçlü adamlarına danışmak istemişti: Farquard Campbell ve Andrew MacNeill büyük arazi sahipleri ve yerel sulh yargıçlarıydı; Gerald Forbes, Cross Creek’in önde gelen avukatlarındandı ve sulh hakimiydi; Lillywhite eyalet mahkemesinde yargıçtı. Duncan Innes ise Jamie’nin dul halasıyla evlenerek koloninin batı kısmının en büyük toprak sahibi olmak üzereydi. Jamie ne zengindi, ne de bir taht görevlisiydi -ama büyük bir kısmı boş da olsa, taşrada hükümet tarafından verilen geniş bir toprağın sahibiydi.</span></p>
				<p class="paragraf para-style-override-8"><span class="char-style-override-6">Hafifçe omuzlarını silkti, bebeği diğer omzuna alıp kendini rahatlattı.</span></p>
				<p class="paragraf para-style-override-8"><span class="char-style-override-6">“Pekâlâ. Teğmene kendisine uygun olur olmaz geleceğimi söyleyin.”</span></p>
				<p class="paragraf para-style-override-8"><span class="char-style-override-6">MacNair eğilip selam verdikten sonra muhtemelen listesindeki diğer adamları bulmak için oradan uzaklaştı.</span></p>
				<p class="paragraf para-style-override-8"><span class="char-style-override-6">“Bu da nesi böyle?” diye sordum Jamie’ye. “Hay aksi.” Uzanıp Jemmy’nin çenesinden akan parlak salya Jamie’nin gömleğine bulaşmadan sildim. “Yeni bir dişimiz mi çıkıyor yoksa?”</span></p>
				<p class="paragraf para-style-override-8"><span class="char-style-override-6">“Bir sürü dişim var,” dedi Jamie, “ve görebildiğim kadarıyla senin de var. Hayes’in benden ne istediğine gelince, tam emin değilim. Mecbur kalmadıkça da öğrenmeye niyetim yok.” Kaşını kaldırıp bana baktı, ben de güldüm.</span></p>
				<p class="paragraf para-style-override-8"><span class="char-style-override-6">“Ah, şu ‘uygun’ sözcüğünde belli bir esneklik payı var, değil mi?”</span></p>
				<p class="paragraf para-style-override-8"><span class="char-style-override-6">“Onun için uygun olacağını söylemiyorum,” dedi Jamie. “Şimdi, içliğine gelince Sassenach, neden ormanda çıplak popoyla dolaşıyorsun... Duncan, dostum!”Yüzündeki acı ifade, elindeki kızılcık ağacı dalıyla bize doğru yaklaşan Duncan Innes’i görmenin mutluluğuyla eriyip gitti.</span></p>
				<p class="paragraf para-style-override-8"><span class="char-style-override-6">Duncan düşen bir kütüğün üstünden tırmandı, sol kolu olmadığı için süreç hayli zor ilerledi, yanımızdaki yola ulaştığında saçlarından damlayan suları silkti. Düğünü için çoktan giyinmişti bile, temiz fırfırlı bir gömlek ve ekose eteğinin üzerine kolalanmış keten bir şal takmış, altın renginde dantel işlemeli kırmızı bir gömlek giymişti. Duncan’ı hiç bu kadar şık görmemiştim ve bunu kendisine söyledim.</span></p>
				<p class="paragraf para-style-override-8"><span class="char-style-override-6">“Ah, işte,” dedi çekingen bir tavırla. “Bayan Jo böyle istedi.” İltifatı yağmurla birlikte savuşturdu, çamların arasından geçerken ceketine yapışıp kalan dikenleri ve kabukları dikkatlice temizledi.</span></p>
				<p class="paragraf para-style-override-8"><span class="char-style-override-6">“Brrr! Korkunç bir gün, Mac Dubh, kesinlikle öyle.” Gökyüzüne bakıp kafasını salladı. “Ne mutlu geline, güneş parlıyor; ne mutlu ölüye, yağmur yağıyor.”</span></p>
				<p class="paragraf para-style-override-8"><span class="char-style-override-6">“Ortalama bir ölünün ne kadar mutlu olabileceğini düşündün mü merak ettim doğrusu,” dedim. “Ama Jocasta’nın her şekilde mutlu olacağından gayet eminim,” diye de ekledim aceleyle, Duncan’ın yüzünde beliren şaşkınlık ifadesini hızla fark etmiştim. “Sen de olacaksın tabii ki!”</span></p>
				<p class="paragraf para-style-override-8"><span class="char-style-override-6">“Ah... evet,” dedi, biraz tereddütle. “Tabii ki. Teşekkür ederim.”</span></p>
				<p class="paragraf para-style-override-8"><span class="char-style-override-6">“Ormandan geldiğini görünce, Onbaşı MacNair’in topuklarına bir şeyler batırmış olabileceğini düşündüm,” dedi Jamie. “Archie Hayes’i görmek için bu yola sapmadın, değil mi?”</span></p>
				<p class="paragraf para-style-override-8"><span class="char-style-override-6">Duncan oldukça korkmuş görünüyordu.</span></p>
				<p class="paragraf para-style-override-8"><span class="char-style-override-6">“Hayes mi? Hayır, Teğmen benden ne isteyebilir ki?”</span></p>
				<p class="paragraf para-style-override-8"><span class="char-style-override-6">“Eylül ayında Hillsborough’taydın, değil mi? Sassenach, şu sincabı al benden.” Jamie, olan bitene daha hareketli bir merak duymaya başlayıp, ayak parmaklarıyla büyükbabasının üstüne tırmanmaya çalışan Jemmy’yi bana uzatmak için sözünü yarıda kesti. Jemmy’yi aldığımda bu ani hareketin Jamie’nin yükten kurtulmak için yaptığı bir şey olmadığını fark ettim.</span></p>
				<p class="paragraf para-style-override-8"><span class="char-style-override-6">“Çok teşekkürler,” dedim, burnumu kırıştırarak. Jamie sırıtarak bana baktı, konuşmalarına geri dönüp yolu tırmanmaya devam ettiler.</span></p>
				<p class="paragraf para-style-override-8"><span class="char-style-override-6">“Hmm,” dedim dikkatlice koklayarak. “Bitti mi? Hayır, pek sanmıyorum.” Jemmy gözlerini kapadı, kıpkırmızı oldu, sonra makineli tüfek gibi gaz çıkardı. Giysilerini sırtını görebilecek kadar açtım.</span></p>
				<p class="paragraf para-style-override-8"><span class="char-style-override-6">“Hay aksi,” dedim, tam zamanında battaniyeyi tekrar örttüm. “Annen seni neyle besliyor böyle?”</span></p>
				<p class="paragraf para-style-override-8"><span class="char-style-override-6">Kundak bezinden kurtulmasıyla heyecanlanan Jemmy bacaklarını yel değirmeni gibi çarpınca, bezinin bacak yerlerinden sarımsı bir sıvı aktı.</span></p>
				<p class="paragraf para-style-override-8"><span class="char-style-override-6">“Iyh,” dedim, kendimden biraz uzak tutarak, dağın eteğinden aşağı doğru akan küçük bir dereye doğru ilerledim. Bir yandan, su tesisatı ve motorlu araçlar olmadan yaşayabilsem de bazı zamanlar gerçekten elastik lastik donları özlediğimi düşünüyordum. Tuvalet kâğıdından bahsetmiyorum bile.</span></p>
				<p class="paragraf para-style-override-8"><span class="char-style-override-6">Küçük akarsuyun köşesinde düşen yaprakların kapladığı güzel bir nokta buldum. Eğildim, paltomu serip Jemmy’yi elleri ve dizlerinin üstünde duracak şekilde yerleştirdim, pislik içindeki bezi çözmekle hiç uğraşmadan çıkarıverdim. </span></p>
				<p class="paragraf para-style-override-8"><span class="char-style-override-6">Soğuk havanın etkisiyle mızıldanmaya başladı. Küçük tombik poposunu sıkıp ufak pembe bir kurbağa gibi büzüldü.</span></p>
				<p class="paragraf para-style-override-8"><span class="char-style-override-6">“Hah,” dedim. “Soğuk bir rüzgârın kötü olduğunu düşünüyorsan, sen daha dur.” Bir avuç sararmış ıslak yaprak aldım, çarçabuk üstünü başını temizledim. Acıya oldukça dayanıklı bir çocuktu, kıpırdanıp durdu ama poposunu temizlerken tiz seslerle yaygara koparacağı yerde gıkını çıkarmadı.</span></p>
				<p class="paragraf para-style-override-8"><span class="char-style-override-6">Sırt üstü yatırdım, bir elimle tam tehlikeli bölgeyi tuttum, özel bölgelerine de benzer işlemi yapınca yüzünde kocaman bir gülümseme oluştu.</span></p>
				<p class="paragraf para-style-override-8"><span class="char-style-override-6">“Ah, sen bir İskoçyalısın, değil mi?” dedim, gülümseyerek.</span></p>
				<p class="paragraf para-style-override-8"><span class="char-style-override-6">“Bununla ne demek istiyorsun Sassenach?”Kafamı kaldırdığımda akarsuyun diğer tarafında bir ağaca yaslanmış duran Jamie’yi gördüm. Ekosenin cesur renkleri ve beyaz keten gömleği sonbaharın soluk yapraklarında parlıyordu; yüzü ve rüzgârda uçuşan saçları onu ormanın bir sakini gibi gösteriyordu.</span></p>
				<p class="paragraf para-style-override-8"><span class="char-style-override-6">“Görünüşe göre soğuğa ve ıslak olmaya dayanıklı,” dedim, işimi bitirip kirlenmiş son avuç dolusu yaprağı bir kenara attım. “Bunun dışında... aslında daha önceden erkek çocuklarla çok haşır neşir olmadım ama bu biraz erken gelişmemiş mi?”</span></p>
				<p class="paragraf para-style-override-8"><span class="char-style-override-6">Elimin altındaki manzaraya bakarken Jamie’nin dudağının kenarı yukarı doğru kıvrıldı. Küçük uzantı baş parmağım kadar sertti ve aşağı yukarı aynı boydaydı.</span></p>
				<p class="paragraf para-style-override-8"><span class="char-style-override-6">“Ah, hayır,” dedi. “Çıplak bir sürü erkek çocuk gördüm. Hepsinde ara sıra aynı şey olur.”Omuzlarını silkti, yüzündeki gülümseme daha da büyüdü. “Şimdi, bu sadece İskoç çocuklarında mı oluyor, bunu ben bilemem...”</span></p>
				<p class="paragraf para-style-override-8"><span class="char-style-override-6">“Yaşla gelişen bir yetenek diyebilirim ben,” dedim. Pis bezleri derenin diğer tarafına fırlattım, ayaklarının dibine düştü. “Şunu bir sudan geçir, olmaz mı?”</span></p>
				<p class="paragraf para-style-override-8"><span class="char-style-override-6">Uzun, dik burnunu yavaşça kırıştırdı fakat hiç itiraz etmeden eğilip pis bezi iki parmağıyla aldı.</span></p>
				<p class="paragraf para-style-override-8"><span class="char-style-override-6">“Ah, demek iç eteğini bu işe kullandın,” dedi. Belimdeki büyük cebi açıp içinden temiz, katlanmış dikdörtgen bir kumaş çıkardım. Jamie’nin elindeki çamaşır suyuna bastırılmamış bez gibi değildi, kalın, yumuşak, sıkça yıkanmış yünde kırmızı bir kuş üzümü lekesi vardı.</span></p>
				<p class="paragraf para-style-override-8"><span class="char-style-override-6">Omuzlarımı silktim, Jemmy’nin yeni bombaları olup olmadığını kontrol ettim, sonra onu yeni bir bezle bağladım.</span></p>
				<p class="paragraf para-style-override-8"><span class="char-style-override-6">“Bezli üç bebek var ve hava bir şeyi doğru düzgün kurutmak için fazla nemli, temiz bezimiz de kalmadı.” Ailemizin kamp kurduğu ormanın etrafındaki çalılar rüzgârda uçuşan çamaşırlarla doluydu, birçoğu uygunsuz hava şartları yüzünden hâlâ ıslaktı.</span></p>
				<p class="paragraf para-style-override-8"><span class="char-style-override-6">“İşte.” Jamie eski bezden çıkardığı iğneleri bana vermek için kayalarla dolu suyun karşı yakasına doğru uzandı. İğneleri suya düşürmemek için dikkatle uzanıp aldım. Parmaklarım soğuktan kaskatı kesilmişlerdi ama iğneler görülmeye değerdi; Bree onları ısıtılmış telden yapmıştı ve Roger da Bree’nin çizimlerine uygun olarak başlarını tahtadan oymuştu. İğneler, her ne kadar çağdaş benzerlerinden biraz daha büyük ve ilkel de olsalar, baş kısımları gerçekten de çok güvenliydi. Tek kusurları, tahta başları tele tutturulurken kullanılan yapıştırıcıydı; yapıştırıcı kaynamış sütten ve toynaktan yapılmıştı, tam anlamıyla sugeçirmez değildi ve başlar düzenli aralıklarla tekrar yapıştırılmalıydı.</span></p>
				<p class="paragraf para-style-override-8"><span class="char-style-override-6">Bezi Jemmy’nin beline düzgünce bağladım, iğneyle kumaşa tuttururken tahta iğne başının görüntüsüne güldüm. Bree bir takımı almış, her birinin üzerine kocaman gülümseyen dişsiz komik kurbağalar oymuştu.</span></p>
				<p class="paragraf para-style-override-8"><span class="char-style-override-6">“Pekâlâ, Kurbağacık, işte oldu.” Bez güvenli bir şekilde sıkılmıştı, oturup onu kucağıma aldım, önlüğünü düzeltip battaniyesine yeniden sarmaya çalıştım.</span></p>
				<p class="paragraf para-style-override-8"><span class="char-style-override-6">“Duncan nereye gitti?” diye sordum. “Teğmeni görmek için aşağıya mı indi?”</span></p>
				<p class="paragraf para-style-override-8"><span class="char-style-override-6">Jamie başını sallayıp işine geri döndü.</span></p>
				<p class="paragraf para-style-override-8"><span class="char-style-override-6">“Daha gitmemesini söyledim. Olaylar sırasında Hillsborough’taydı. Biraz daha beklese iyi olurdu; sonra eğer Hayes sorarsa, dürüstçe burada ayaklanmalara katılan kimse olmadığını söylerdi.” Gökyüzüne bakıp ciddi bir ifadeyle gülümsedi. “Akşam çökmeden gelmez.”</span></p>
				<p class="paragraf para-style-override-8"><span class="char-style-override-6">Yıkanmış bezin suyunu sıkan büyük ve yetenekli ellerini seyrettim. Sağ elindeki yaralar genelde pek görünmezlerdi ama şimdi ortadaydılar, soğuktan kızaran teninde beyaz çizgilere dönüşmüşlerdi. Her ne kadar bizimle doğrudan bir bağlantısı olmasa da tüm bu işler beni biraz germişti.</span></p>
				<p class="paragraf para-style-override-8"><span class="char-style-override-6">Çoğunlukla Eyalet Valisi Tryon’ı düşündüğümde hafif bir huzursuzluktan daha fazlasını hissetmezdim; sonuçta o New Bern’deki yeni sarayında güven içinde gizleniyordu. Bizim Fraser Tepesi’ndeki küçük evimizden beş yüz kilometrelik liman şehirleriyle, iç kısımlardaki tarlalarla, çam ormanlarıyla, dağ eteğiyle, yolu olmayan dağlarla ve uğultulu bakir bir doğayla ayrılmıştı. Başında Hillsborough’a korku salan -kendi deyimiyle ‘Düzenleyiciler’- korkuyu körükleyen yozlaşmış şerifler ve yargıçlar gibi bir sürü sorun varken, bizimle uğraşacak zamanı olduğunu hiç sanmıyordum. Umarım yoktur.</span></p>
				<p class="paragraf para-style-override-8"><span class="char-style-override-6">Eyalet Valisi Tryor’ın Jamie’ye hediye olarak Kuzey Caroline dağlarında geniş bir arazi vermiş olması rahatsız edici bir durumdu. Bunun karşılığında Tryon aklında küçük ama önemli bir ayrıntıyı tutmuştu: Jamie Katolikti. Kraliyetin arazileri ise yasa gereği yalnızca Protestanlara verilebiliyordu.</span></p>
				<p class="paragraf para-style-override-8"><span class="char-style-override-6">Kolonideki Katolik sayısının az olması ve aralarında örgütlenme olmaması nedeniyle din pek sorun olmuyordu. Katolik kilisesi yoktu, o bölgede Katolik bir din adamı yaşamıyordu; Peder Donahue, Jocasta’nın isteği nedeniyle Baltimore’den buraya zorlu bir yolculuk yapmıştı. Jamie’nin halası Jocasta ve önceki kocası Hector Cameron’ın buradaki İskoç topluluğun üzerinde uzun zaman öyle çok etkisi olmuştu ki kimsenin aklına dinlerini sorgulamak gelmemişti. Ben de hafta boyunca beraber kutlama yaptığımız birkaç İskoçun bizim Katolik olduğumuzu bildiklerini sanmıştım.</span></p>
				<p class="paragraf para-style-override-8"><span class="char-style-override-6">Öyle ya da böyle, durumu oldukça erken fark ettiler. Bir yıldan beri nişanlı olan Bree ve Roger, bu gece Bremerton’dan gelen iki Katolik çiftle -ve Jocasta ile Duncan Innes ile- birlikte Peder tarafından evlendirileceklerdi.</span></p>
				<p class="paragraf para-style-override-8"><span class="char-style-override-6">“Archie Hayes,” dedim birden. “O Katolik mi?”</span></p>
				<p class="paragraf para-style-override-8"><span class="char-style-override-6">Jamie ıslak bezi yakınındaki bir dala asıp ellerindeki suyu silkti.</span></p>
				<p class="paragraf para-style-override-8"><span class="char-style-override-6">“Sormadım,” dedi, “ama sanmıyorum. Çünkü babası değildi; eğer öyle olsaydı çok şaşırırdım -o bir subaydı.”</span></p>
				<p class="paragraf para-style-override-8"><span class="char-style-override-6">“Doğru.” İskoç, fakir ve eski bir II. James yanlısı olmanın sakıncaları yeterince sarsıcıydı; Hayes’in tüm bunları aşıp şimdiki durumuna, bir de Katolik olmanın ayıbı olmadan yükselmiş olması oldukça hayranlık uyandırıcıydı. </span></p>
				<p class="paragraf para-style-override-8"><span class="char-style-override-6">Benim aklımı karıştıran Teğmen Hayes ve adamları değildi; Jamie’ydi. Görünüşte, hep ağzının köşesinde saklı olan belli belirsiz gülüşüyle her zamanki gibi sakin ve kendinden emindi. Ama onu çok iyi tanıyordum; geçen gece Hayes’le birbirlerine espriler ve hikâyeler anlatırlarken sağ elinin iki sert parmağını -bir İngiliz hapishanesinde sakatlanmıştı- bacağına çarparken görmüştüm. Şimdi bile, canı sıkkın olduğunda kaşlarının arasında oluşan ince çizgiyi görebiliyordum ve bu yaptığı şeyle alakalı değildi.</span></p>
				<p class="paragraf para-style-override-8"><span class="char-style-override-6">Bu acaba yalnızca duyuruyla mı ilgiliydi? Bizden kimse Hillsborough ayaklanmalarına karışmadığına göre, endişelenecek ne olduğunu anlayamıyordum.</span></p>
				<p class="paragraf para-style-override-8"><span class="char-style-override-6">“... bir Presbiteryen,” dedi. Buruk bir gülümsemeyle bana baktı. “Tıpkı Roger gibi.”</span></p>
				<p class="paragraf para-style-override-8"><span class="char-style-override-6">Önceden kafamı kurcalayan hatıra birden yerine oturdu.</span></p>
				<p class="paragraf para-style-override-8"><span class="char-style-override-6">“Bunu biliyordun,” dedim. “Roger’ın Katolik olmadığını biliyordun. O çocuğu Snaketown’da vaftiz ederken görmüştün. Biz onu... Kızılderililerden aldığımız zamandı.” Çok geçti, yüzündeki gölgeyi görüp dilimi ısırdım. Roger’ı aldığımız ve yerine Jamie’nin çok sevdiği yeğeni Ian’ı bıraktığımız zamandı.</span></p>
				<p class="paragraf para-style-override-8"><span class="char-style-override-6">Yüzüne bir an için karanlık bir ifade yerleşse de gülümsedi, Ian’ın düşüncesini aklından uzaklaştırdı.</span></p>
				<p class="paragraf para-style-override-8"><span class="char-style-override-6">“Evet, biliyordum,” dedi.</span></p>
				<p class="paragraf para-style-override-8"><span class="char-style-override-6">“Ama Bree- ”</span></p>
				<p class="paragraf para-style-override-8"><span class="char-style-override-6">“Eğer çocuk bir Hotanto</span><span class="Character-Style-1 char-style-override-7"><a class="footnote-link" href="#footnote-225-6" id="footnote-225-6-backlink">6</a></span><span class="char-style-override-6"> olsaydı da onunla evlenecekti,” diyerek sözümü kesti Jamie. “Herkes bunu anlayabilir. Ve eğer Roger bir Hotanto olsaydı bu evliliğe çok karşı çıkacağımı sanmıyorum,” diye ekledi.</span></p>
				<p class="paragraf para-style-override-8"><span class="char-style-override-6">“İtiraz etmez miydin?”</span></p>
				<p class="paragraf para-style-override-8"><span class="char-style-override-6">Jamie omuzlarını silkti, ıslak ellerini tartan şalına kurulayarak küçük derenin üzerinden atlayıp yanıma geldi.</span></p>
				<p class="paragraf para-style-override-8"><span class="char-style-override-6">“O gösterişli bir delikanlı ve kibar da. Bebeği kendininmiş gibi sahiplendi ve kıza bu konu hakkında hiçbir şey söylemedi. Bu bir erkeğin yapması gereken bir şey ama her erkek bunu yapmazdı.” </span></p>
				<p class="paragraf para-style-override-8"><span class="char-style-override-6">İsteksiz bir biçimde kollarımda kıvrılıp yatan Jemmy’ye baktım. Düşünmemeye çalışsam da fayda etmedi, narin yüz hatlarında gerçek babasının kim olduğunu ele verecek bir iz aradım.</span></p>
				<p class="paragraf para-style-override-8"><span class="char-style-override-6">Brianna, Roger’la nişanlanmıştı, bir gece onunla yatmıştı - ve iki gün sonra da Stephen Bonnet’nin tecavüzüne uğramıştı. Babasının kesin olarak kim olduğunu bilmenin bir yolu yoktu ve Jemmy şimdilik iki adama da benzemiyordu. O sırada büyük bir dikkatle elini vahşi bir biçimde kemiriyordu ve altın kırmızı tüyleriyle Jamie’den başka birine benzemiyordu.</span></p>
				<p class="paragraf para-style-override-8"><span class="char-style-override-6">“Hmm. O halde Roger’ın bir Peder tarafından incelenmesi konusundaki tüm bu ısrar da neyin nesi?”</span></p>
				<p class="paragraf para-style-override-8"><span class="char-style-override-6">“Öyle ya da böyle evlenecekler,” dedi mantıklı bir biçimde. “Gerçi çocuğun Katolik inanışlarına göre vaftiz edilmesini istiyorum.” Büyük elini nazikçe Jemmy’nin başına koydu, başparmağıyla küçük kırmızı kaşlarını düzeltti. “MacKenzie hakkında ortalığı biraz boş yere velveleye verdiysem, bir </span><span class="italik char-style-override-6">gille ruaidh</span><span class="char-style-override-6">’ten</span><span class="Character-Style-1 char-style-override-7"><a class="footnote-link" href="#footnote-225-7" id="footnote-225-7-backlink">7</a></span><span class="char-style-override-6"> mutlu olacaklarını düşündüğüm içindir, tamam mı?”</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Güldüm, battaniyeyi Jemmy’nin kulaklarına kadar çektim.</span></p>
				<p class="paragraf para-style-override-8"><span class="char-style-override-6">“Brianna’nın bu işi çözdüğünü sanmıştım!”</span></p>
				<p class="paragraf para-style-override-8"><span class="char-style-override-6">“Çözdü,” dedi sırıtarak. Birden eğilip beni öptü.</span></p>
				<p class="paragraf para-style-override-8"><span class="char-style-override-6">Ağzı yumuşak ve çok sıcaktı. Ekmek ve tereyağı tadı vardı, üzerinde çok sert taze yaprak ve erkek ile hafif bir bebek bezi kokusu vardı.</span></p>
				<p class="paragraf para-style-override-8"><span class="char-style-override-6">“Ah, bu çok hoş,” dedim onaylayarak. “Bir daha yap.”</span></p>
				<p class="paragraf para-style-override-8"><span class="char-style-override-6">Etrafımızdaki orman oldukça sessizdi. Ne kuş, ne böcek, yalnızca üzerimizdeki yaprakların uğultusu ve ayaklarımızın altındaki suyun telaşı vardı. Sabit hareket, sabit ses -ve tüm bunların merkezinde, kusursuz bir huzur. Dağda çok insan vardı ve bir çoğu pek de uzak sayılmazdı ama burada, şimdi tek başımıza olabilirdik.</span></p>
				<p class="paragraf para-style-override-8"><span class="char-style-override-6">Gözlerimi açıp içimi çektim, ağzımda bal tadı vardı. Jamie bana gülümsedi, saçıma düşen sarı yaprağı aldı. Bebek kollarımdaydı, sıcak bir ağırlık, evrenin merkeziydi.</span></p>
				<p class="paragraf para-style-override-8"><span class="char-style-override-6">İkimiz de konuşmadık, sessizliği bölmek istemiyorduk. Bir fırıldağın ucunda olmak gibi, diye düşündüm -olaylar curcunası ve etrafta koşuşan insanlar, şu ya da bu yöne atılacak bir adım, bizi o kaosun içine geri sokacaktı ama burada huzur vardı.</span></p>
				<p class="paragraf para-style-override-8"><span class="char-style-override-6">Uzanıp omuzlarına düşen akçaağaç tohumlarını silktim. Elimi tuttu, korkutan bir şehvetle ağzına götürdü. Dudakları şefkatli, başparmağımın dibindeki şişkinliğe değen dilinin ucu sıcaktı. Venüs tepesi deniyordu buna, aşkın merkezi.</span></p>
				<p class="paragraf para-style-override-8"><span class="char-style-override-6">Başını kaldırdığında, eski yaramın bir kemik kadar beyaz göründüğü elimde ani bir soğukluk hissettim. Derime kazınmış ‘J’ harfi, üzerimde taşıdığım işareti.</span></p>
				<p class="paragraf para-style-override-8"><span class="char-style-override-6">Elini yüzüme doğru uzattığında alıp yüzüme bastırdım, soğuk yanağımda sanki elinin ayasındaki solup giden ‘C’ harfini hissetmiştim. İkimiz de konuşmadık, ama tıpkı daha önce kutsal bir yerde, savaşın ayaklarımızın altından kayıp giden kumu üzerinde yaptığımız gibi, ant içilmişti.</span></p>
				<p class="paragraf para-style-override-8"><span class="char-style-override-6">Yakın değildi; henüz değil. Ama davul sesleri ve duyurunun arkasından geldiğini duymuştum, çeliğin parıltısında görmüştüm, korkusunu kalbimde bilmiştim ve Jamie’nin gözlerine baktığımda hissetmiştim.</span></p>
				<p class="paragraf para-style-override-8"><span class="char-style-override-6">Ürperti gitmişti, sıcak kan eski yarayı silip kalbimi onunla yeniden doldurmak için beynime nüfuz etti. Gelecekti ve ben bunu durduramayacaktım.</span></p>
				<p class="paragraf para-style-override-8"><span class="char-style-override-6">Fakat bu kez, onu terk etmeyecektim.</span></p>
				<p class="paragraf para-style-override-8"><span class="char-style-override-6">Jamie’yi kamp alanımızın üst yakasına uzanan kayaların, kumun ve kümelenmiş otların arasından geçip ağaçların dışına kadar izledim. Jamie’nin iki aileyi daha davet ettiğini öğrenip kafamda kahvaltı için gerekenleri hesap ediyordum. </span></p>
				<p class="paragraf para-style-override-8"><span class="char-style-override-6">“Robin McGillivray ve Geordie Chisholm,” dedi, geçmem için dalı geriye doğru çekerek. “Onları karşılamamız gerektiğini düşündüm; gelip Tepe’ye yerleşecekler.”</span></p>
				<p class="paragraf para-style-override-8"><span class="char-style-override-6">“Öyle mi?” dedim, dal arkamdan sırtıma çarparken. “Ne zaman? Kaç tanesi?”</span></p>
				<p class="paragraf para-style-override-8"><span class="char-style-override-6">Bunlar şaşırtıcı sorulardı. Kış kapıdaydı -sığınmak için en basit kulübeye bile güvenecek kadar yakın. Artık dağlara gelen kim olursa olsun, ya bizimle birlikte büyük evde yaşamak ya da Tepe’deki küçük göçebe kulübelerine sığışmak zorundaydı. İskoçyalılar böyle yapmışlardı ve gerektiğinde bir odada on kişi kalabilirlerdi. Benim pek gelişmemiş İngiliz misafirperverliğimle gerekmemesini tercih ederdim.</span></p>
				<p class="paragraf para-style-override-8"><span class="char-style-override-6">“Altı McGillivray ve sekiz Chisholm,” dedi Jamie gülümseyerek. “McGillivrayler baharda gelecekler. Robin’in tüfek ustası kışın Cross Creek’te çalışmak zorunda olacak ve ailesi Salem’de Alman olan karısıyla birlikte havalar ısınana kadar bekleyecek.”</span></p>
				<p class="paragraf para-style-override-8"><span class="char-style-override-6">“Ah, bu iyi.” Kahvaltıya on dört kişi daha, bir de ben ve Jamie, Roger ve Bree, Marsali ve Fergus, Lizzie ve babası, Abel MacLennan, onu unutmamak gerek... Ah, bir de Germain’i kurtaran asker, yirmi dört etti...</span></p>
				<p class="paragraf para-style-override-8"><span class="char-style-override-6">“Gidip halamdan biraz kahve ve pirinç alacağım, gideyim mi?” Jamie yüzümdeki gittikçe artan hoşnutsuz ifadeyi okuyordu. Sırıtıp bebeği almak için kollarını uzattı. “Çocuğu bana ver; ziyarete gideceğiz ve senin de yemek pişirmek için ellerin müsait olacak.”</span></p>
				<p class="paragraf para-style-override-8"><span class="char-style-override-6">Gidişleriyle biraz rahatladım. Kısa bir süreliğine de olsa yalnız kalmıştım. Uzun ve derin bir nefes alarak temiz havayı ciğerlerime doldurduğumda şapkamdaki yumuşak yağmur şıpırtısını duydum. </span></p>
				<p class="paragraf para-style-override-8"><span class="char-style-override-6">Toplantıları ve sosyal faaliyetleri severim ama arka arkaya günler boyu misafir ağırlamanın sinirlerime iyi gelmediğini kabul etmek zorundaydım. Bir haftalık ziyaretten, dedikodudan, günlük muayenelerden ve büyük bir aile grubuyla yaşamayı güçleştiren küçük ama devamlı krizlerden sonra, on beş dakika için bile olsa yalnız kalabilmek için bir kütüğün altına ufak bir delik açıp içine girmeye hazırdım.</span></p>
				<p class="paragraf para-style-override-8"><span class="char-style-override-6">Görünüşe göre bu hayalimi askıya almam gerekecekti. Dağın tepelerinden bağırışlar, çağırışlar ve gayda sesleri duyuluyordu; Eyalet Valisi’nin duyurusuyla aksayan toplantı normal ritmine geri dönmüştü ve herkes aile ocaklarına, müsabakaların düzenlendiği açık alanlara, derenin ardındaki hayvan çiftliklerine ya da kurdeleler, güğümler, havanlar ve taze -daha doğrusu göreceli olarak taze- limonların satıldığı vagonlara gidiyorlardı. O sırada kimsenin bana ihtiyacı yoktu.</span></p>
				<p class="paragraf para-style-override-8"><span class="char-style-override-6">Çok yoğun bir gün olacaktı ve bir hafta ya da daha uzun bir süre boyunca -bebekler ve vagonlarla yavaşça ilerleyeceğimiz için geri dönüş yolculuğu o kadar uzun sürecekti- yalnız kalmak için tek şansımdı. Yeni sakinlerin ne atları, ne katırları vardı ve yolculuğu yayan gerçekleştireceklerdi.</span></p>
				<p class="paragraf para-style-override-8"><span class="char-style-override-6">Gücümü ve aklımı toparlamak için kendime zaman ayırmaya ihtiyacım vardı. Odaklanmam gereken konu kahvaltı ya da düğünlerle ilgili değildi. Yaklaşan ameliyatla da alakası yoktu. Yolculuğun bir an önce bitip evime kavuşacağım anı iple çekiyordum.</span></p>
				<p class="paragraf para-style-override-8"><span class="char-style-override-6">Fraser Tepesi batıda dağların eteklerindeydi, kasabalardan hatta yollardan bile uzaktı. Ücra ve ıssızdı, çok az ziyaretçimiz olurdu. Her ne kadar nüfusu artsa da sakinleri de çok azdı; Jamie’nin kefaletiyle arazisinden kır evi alan otuzdan fazla aile vardı. Bunların çoğu, Ardsmuir’deki hapishanede tanıştığı adamlardı. Chisholm ve McGillivray’in de eski tutsaklar olduğunu sanıyordum; Jamie onlara yardım etmenin ne kadar pahalıya patlayacağını ve bizim karşılayıp karşılayamayacağımızı umursamadan onları davet etmişti ve bundan vazgeçmeyecekti.</span></p>
				<p class="paragraf para-style-override-8"><span class="char-style-override-6">Kuzgun sessizce geçip gitti, yavaş ve ağırdı, tüyleri yağmur yüklüydü. Kuzgunlar kehanet kuşlarıdır; bu kuzgunun bize iyi bir işaret mi, kötü bir işaret mi getirdiğini merak ettim. Kuşların böyle bir havada uçmaları çok nadir görülür -bu da bir kehanet demek olmalı.</span></p>
				<p class="paragraf para-style-override-8"><span class="char-style-override-6">Elimin ayasıyla başıma vurdum; bu batıl inancı kafamdan uzaklaştırmaya çalışıyordum. İskoçlarla yeterince uzun yaşayınca her lanet olası kayanın ve ağacın bir anlamı oluyordu!</span></p>
				<p class="paragraf para-style-override-8"><span class="char-style-override-6">Belki de vardı. Dağda etrafımda hep insanlar oluyordu -biliyordum- ve şimdi yağmurun ve sisin koruması altında oldukça yalnız hissediyordum. Hava hâlâ soğuktu ama ben üşümü</span><span class="char-style-override-6">yordum. Kan derimin yüzeyine hücum etmişti ve avuçlarımın ısındığını hissediyordum. Yanımda duran çam ağacına elimi uzattım, her iğnesinden su damlıyordu, kabuğu nemden kararmıştı. Kokusunu içime çektim, suyun tenime dokunmasına izin verdim, buğu kadar serindi. Yağmur sessizce yağıyor, giysilerim dağ doruklarındaki bulutlar gibi hafifçe üzerime yapışıyordu.</span></p>
				<p class="paragraf para-style-override-8"><span class="char-style-override-6">Kayaların ve ağaçların sesini dinleyip ayaklarımın altında derinlerde bir yerlere saldıran dağın zilini duyduğumda, tüm dağınık düşüncelerim geri çekildi.</span></p>
				<p class="paragraf para-style-override-8"><span class="char-style-override-6">Uzun bir süre öylece büyülenmiş bir şekilde durmuş olmalıyım, kahvaltıya dair tüm düşüncelerimi unutmuştum ama kayaların ve ağaçların sesleri yakınlardaki bir yoldan gelen ayak sesleriyle ortadan yok oldular.</span></p>
				<p class="paragraf para-style-override-8"><span class="char-style-override-6">“Bayan Fraser.”</span></p>
				<p class="paragraf para-style-override-8"><span class="char-style-override-6">Bu Archie Hayes’in ta kendisiydi, ıslak olmasına rağmen bonesi ve kılıcıyla göz kamaştırıcıydı. Yolun kenarında tek başıma durmama şaşırdıysa da belli etmedi, beni kibarca selamlamak için başını eğdi.</span></p>
				<p class="paragraf para-style-override-8"><span class="char-style-override-6">“Teğmen.” Ben de eğilerek selam verdim, yanaklarımın sanki yıkanırken yakalanmışım gibi kızardıklarını hissediyordum.</span></p>
				<p class="paragraf para-style-override-8"><span class="char-style-override-6">“Kocanız buralara gelecek mi hanımefendi?” diye sordu her zamanki ses tonuyla. Şaşkınlığıma rağmen biraz ihtiyatlı davranacaktım. Genç Onbaşı MacNair, Jamie’yi almaya gelmiş ve bunu başaramamıştı. Fırsat ayağıma gelmişti ve bu pek sıradan bir olay değildi. Acaba Hayes, Jamie’yi düzenleyiciler için bir cadı avı haline getirmeye mi çalışıyordu?</span></p>
				<p class="paragraf para-style-override-8"><span class="char-style-override-6">“Sanırım gelecek. Nerede olduğunu gerçekten bilmiyorum,” dedim, Jocasta’nın kestane ağaçlarının arasından tepesi görünen büyük çadırının bulunduğu, tepenin yukarısındaki noktaya bakmamaya çalışıyordum.</span></p>
				<p class="paragraf para-style-override-8"><span class="char-style-override-6">“Ah, sanırım çok meşgul olacak,” dedi Hayes sakince. “Onun gibi bir adam için yapacak bir çok şey var ve bugün de toplantının son günü.”</span></p>
				<p class="paragraf para-style-override-8"><span class="char-style-override-6">“Evet. Sanırım... ee... evet.”</span></p>
				<p class="paragraf para-style-override-8"><span class="char-style-override-6">Konuşma bitti ve ben, Teğmeni kahvaltıya davet etmeden nasıl kurtulacağımı düşünerek, gittikçe artan huzursuzluğumla kalakaldım. Bir İngiliz kadını bile içten bir şekilde yemeğe davet etmeme kabalığıyla çekip gidemezdi.</span></p>
				<p class="paragraf para-style-override-8"><span class="char-style-override-6">“Ee... Onbaşı MacNair, Farquard Campbell’i de görmek istediğinizi söyledi,” dedim, meseleyi doğrudan ele alarak. “Belki de Jamie onunla konuşmaya gitmiştir. Yani Bay Campbell’la.” Yardım etmek istercesine Campbell’ın ailesinin kamp yaptığı, Jocasta’nın çadırına beş yüz metre kadar uzaktaki yeri işaret ettim. </span></p>
				<p class="paragraf para-style-override-8"><span class="char-style-override-6">Hayes gözlerini kırpıştırdı, kirpiklerinden yanaklarına damlalar akıyordu.</span></p>
				<p class="paragraf para-style-override-8"><span class="char-style-override-6">“Evet,” dedi. “Belki de öyledir.” Bir süre daha durduktan sonra şapkasıyla selamladı. “İyi günler hanımefendi.”Yolun yukarısına, Jocasta’nın çadırına doğru yöneldi. Gidişini seyrettim, bütün huzurum kaçmıştı.</span></p>
				<p class="paragraf para-style-override-8"><span class="char-style-override-6">“Kahretsin,” diye homurdandım, kahvaltıyı hesaplamaya başladım.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-1-backlink" id="footnote-225-1">1</a>	<span class="dip-notlar" style="font-size:1em;">İskoçya’da bir bölge.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-2-backlink" id="footnote-225-2">2</a>	<span class="dip-notlar" style="font-size:1em;">(Gal.) Dostum. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-3-backlink" id="footnote-225-3">3</a>	<span class="dip-notlar" style="font-size:1em;">(Fr.) Teşekkürler dostum, binlerce kez teşekkürler. (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-4-backlink" id="footnote-225-4">4</a>	<span class="dip-notlar" style="font-size:1em;">(Fr.) Ya sen? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-5-backlink" id="footnote-225-5">5</a>	<span class="dip-notlar" style="font-size:1em;">(Fr.) Nasılsın? (ç.n.)</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-6-backlink" id="footnote-225-6">6</a>	<span class="dip-notlar" style="font-size:1em;">Afrika’nın güneybatısında yaşayan bir kabile.</span></p>
					</div>
					<div class="footnote">
						<p class="dipnot"><a class="footnote-anchor" href="#footnote-225-7-backlink" id="footnote-225-7">7</a>	<span class="dip-notlar" style="font-size:1em;">(Gal) Kızıl saçlı çocuk. (ç.n.)</span></p>
					</div>
				</div>
			</div>
		</div>
	</body>
</html>