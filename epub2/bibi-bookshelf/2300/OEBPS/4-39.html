<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-39.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-39.html" xml:lang="tr-TR">
			<div class="Basic-Text-Frame">
				<p class="split"/>
				<p class="basliklar" id="toc_marker-4-5"><span class="bold">37 POSTA BORUSU</span></p>
				<p class="paragraf"/>
				<p class="paragraf para-style-override-8"><span class="char-style-override-6">Fergus, iki ayda bir gittiği Cross Creek’ten Şubat ortasında, tuz, iğne, çivit otu, çeşitli ihtiyaçlar için malzemeler ve bir çanta dolusu postayla döndü. Eve öğleden sonra varmıştı ve Marsali’yi bir an önce görmek için o kadar telaşlıydı ki yanımızda çok az kaldı. Brianna ve ben sevinç içinde erzak bohçalarının içinde kalmıştık.</span></p>
				<p class="paragraf para-style-override-8"><span class="char-style-override-6">Wilmington’dan ve New Bern’den gelen bir sürü gazetenin arasında, Jocasta Cameron’a kuzeydeki arkadaşları tarafından Philadelphia ve Boston’dan yollanmış olan birkaç gazete daha vardı. Gazeteleri karıştırdığımda en yakın tarihin üç ay öncesine ait olduğunu gördüm. Önemli değildi; okunacak şeylerin altın kadar nadir bulunduğu bir yerde gazeteler romanlar kadar değerliydi.</span></p>
				<p class="paragraf para-style-override-8"><span class="char-style-override-6">Jocasta, Brianna’ya </span><span class="italik char-style-override-6">Brighamlı Leydinin Kitabı</span><span class="char-style-override-6">’nın iki nüshasını yollamıştı. Bu, Londra modasına dair çizimlerin ve makalelerin yer aldığı bir dergiydi.</span></p>
				<p class="paragraf para-style-override-8"><span class="char-style-override-6">“Yaldızlı Dantel Nasıl Temizlenir,” dedi Brianna sayfalardan birini okurken. “Bu kesinlikle herkesin nasıl yapıldığını bilmesi gereken bir şey.”</span></p>
				<p class="paragraf para-style-override-8"><span class="char-style-override-6">“Arkasına bak,” dedim tavsiye olarak. “Belsoğukluğundan nasıl korunabileceğini ve kocanın basurunu nasıl tedavi edebileceğini söyleyen makaleleri oraya basıyorlar.”</span></p>
				<p class="paragraf para-style-override-8"><span class="char-style-override-6">Bree tek kaşını kaldırınca tıpkı Jamie gibi göründü. </span></p>
				<p class="paragraf para-style-override-8"><span class="char-style-override-6">“Eğer kocamdan belsoğukluğu kaptıysam, o da kendi basuru hakkında telaşlanabilir.” Sayfaları karıştırmaya devam ederken kaşını daha da kaldırdı. “Erkeğin Yorgunluğu İçin Güvenilir Reçete.”</span></p>
				<p class="paragraf para-style-override-8"><span class="char-style-override-6">Kaşlarımı kaldırarak kolunun üzerinden dergiye baktım.</span></p>
				<p class="paragraf para-style-override-8"><span class="char-style-override-6">“Tanrım. Bir Gece Şarap ve Sütün içinde bekletilmiş Ezilmiş Badem ve Istakoz Etiyle pişirilmiş Turta. Baharatla servis ediniz. Bunun erkeğe ne yararı olur bilmiyorum ama muhtemelen hazımsızlığını daha da arttırır. Zaten bizim burada ıstakoz bulmamız da imkânsız.”</span></p>
				<p class="paragraf para-style-override-8"><span class="char-style-override-6">“Sorun değil,” dedi önündeki sayfaya dikkatle bakarak. “Istakozlar sümüğe benziyorlar.”</span></p>
				<p class="paragraf para-style-override-8"><span class="char-style-override-6">“Sadece çiğ olanları, piştiklerinde az çok yenilebilir oluyorlar. Sümükten konu açılmışken, Jemmy nerede?”</span></p>
				<p class="paragraf para-style-override-8"><span class="char-style-override-6">“Uyudu ya da en azından ben öyle umuyorum.” Tavana doğru şüpheli gözlerle baktı ama huzursuz herhangi bir ses duyamayınca sayfaya geri döndü.</span></p>
				<p class="paragraf para-style-override-8"><span class="char-style-override-6">“Yapabileceğimiz bir şey var. Erkek bir hayvanın testisleri alınıp altı büyük mantarla birlikte ekşi biranın içinde yumuşayıncaya dek pişirilir, sonra iki testis ve mantarlar ince ince doğranır, karabiber ve tuz eklenir, daha sonra sirke dökülür ve çıtır bir kıvama gelinceye dek ateşte kavrulur. Babam Gideon’u henüz kısırlaştırmadı, değil mi?”</span></p>
				<p class="paragraf para-style-override-8"><span class="char-style-override-6">“Hayır. Eminim denemek istersen sana o bahsettiğin nesneleri vermekten büyük mutluluk duyar.”</span></p>
				<p class="paragraf para-style-override-8"><span class="char-style-override-6">Yüzü utançtan kıpkırmızı oldu, boğazını temizlediğinde çıkarttığı ses bana babasını hatırlattı. “Bence... bence henüz buna ihtiyacımız yok.”</span></p>
				<p class="paragraf para-style-override-8"><span class="char-style-override-6">Güldüm, mektuba geri dönüp Bree’yi okuduğu şeyle baş başa bıraktım.</span></p>
				<p class="paragraf para-style-override-8"><span class="char-style-override-6">Üzerinde Jamie’nin adının yazdığı sarılı bir kitap vardı. Kitap, Philadelphia’daki bir kitapçıdan yollanmıştı ve üzerinde Lord John Grey’in mührü vardı. Mühür, gülümseyen yarımay ve bir yıldızdan oluşuyordu ve maviydi. John Grey, kolonilerde edebiyat hakkında Jamie’den başka konuşabilecek kimsenin olmadığını bildiği için, bize sürekli kitap yollamaktan zevk alıyordu ve bu nedenle kütüphanemizin yarısı onun yolladığı kitaplarla doluydu.</span></p>
				<p class="paragraf para-style-override-8"><span class="char-style-override-6">Jamie’ye yollanmış bir sürü mektup da vardı; kız kardeşinin karakteristik sivri yazısını görebilme umuduyla mektuplara dikkatlice baktım ama bulamadım. Mektuplardan biri, her ay hiç aksatmadan yazan Ian’dan gelmişti ama Jenny’den gelen herhangi bir şey yoktu; son altı aydır ondan hiçbir şey gelmemişti; Jamie’nin Jenny’nin en küçük oğlunun akıbetiyle ilgili haber vermek için istemeye istemeye yolladığı mektuptan sonra Jenny’den hiçbir şey gelmemişti.</span></p>
				<p class="paragraf para-style-override-8"><span class="char-style-override-6">Kaşlarımı çatarak mektupları masanın kenarındaki küçük bir rafa koydum. Bu şartlar altında Jenny’yi suçlayamazdım ama sonuçta ben de oradaydım. Her ne kadar suçu üstüne alsa da bu Jamie’nin suçu değildi. Küçük Ian, Mohawklar ile kalmayı seçmişti. Genç de olsa o bir erkekti ve karar onun kararıydı. Ama sonra anne ve babasını bıraktığında hâlâ küçük bir çocuk olduğunu düşündüm ve muhtemelen de hâlâ öyleydi.</span></p>
				<p class="paragraf para-style-override-8"><span class="char-style-override-6">Jenny’nin sessizliğinin Jamie’yi derinden yaraladığını biliyordum. Her zaman olduğu gibi ona yazmaya devam etmiş, biri Cross Creek’e ya da Wilmington’a gidene kadar sayfaları yazdıkça yazmıştı. Bu konuda çok açık konuşmazdı ama mektupların arasında Jenny’nin yazısını tanımaya çalışırken gözlerindeki ışığı, bulamadığında ise dudağının kenarındaki belli belirsiz kasılmayı biliyordum.</span></p>
				<p class="paragraf para-style-override-8"><span class="char-style-override-6">“Lanet olsun Jenny Murray,” dedim kendi kendime. “Onu affet ve bu konuyu kapat!”</span></p>
				<p class="paragraf para-style-override-8"><span class="char-style-override-6">“Ha?” Brianna dergiyi masaya koyup kare biçimindeki bir mektubu kaşlarını çatarak incelemeye başlamıştı.</span></p>
				<p class="paragraf para-style-override-8"><span class="char-style-override-6">“Yok bir şey. Sen ne buldun?” Mektupları bırakıp Bree’nin elindekine baktım.</span></p>
				<p class="paragraf para-style-override-8"><span class="char-style-override-6">“Teğmen Hayes’ten gelmiş. Sence ne yazmıştır?”</span></p>
				<p class="paragraf para-style-override-8"><span class="char-style-override-6">Karnım heyecandan kasıldı. Bu kasılma tedbirsizliğim yüzünden yüzüme yansımış olacak ki Brianna mektubu bırakıp kaşlarını çatarak bana baktı.</span></p>
				<p class="paragraf para-style-override-8"><span class="char-style-override-6">“Ne?” diye sordu.</span></p>
				<p class="paragraf para-style-override-8"><span class="char-style-override-6">“Yok bir şey,” dedim ama çok geçti. Elini beline koymuş, tek kaşını kaldırmış bana bakıyordu.</span></p>
				<p class="paragraf para-style-override-8"><span class="char-style-override-6">“Sen dünyadaki en kötü yalancısın anne,” dedi yumuşak bir sesle. Hiç tereddüt etmeden mührü açtı.</span></p>
				<p class="paragraf para-style-override-8"><span class="char-style-override-6">“O mektup babana gelmiş,” dedim. Ama bu itirazım oldukça hafif kaldı.</span></p>
				<p class="paragraf para-style-override-8"><span class="char-style-override-6">“Hmm. Diğeri de öyleydi,” dedi. Başını eğip mektubu okumaya başladı.</span></p>
				<p class="paragraf para-style-override-8"><span class="char-style-override-6">“Ne?” Yanına gelip ben de mektubu okumaya başladım.</span></p>
				<p class="paragraf para-style-override-8"/>
				<p class="paragraf para-style-override-10"><span class="italik char-style-override-6">Teğmen Archibald Hayes</span></p>
				<p class="paragraf para-style-override-8"><span class="italik char-style-override-6">Portsmouth, Virginia</span></p>
				<p class="paragraf para-style-override-8"/>
				<p class="paragraf para-style-override-10"><span class="italik char-style-override-6">Bay James Fraser</span></p>
				<p class="paragraf para-style-override-8"><span class="italik char-style-override-6">Fraser Tepesi, Kuzey Carolina</span></p>
				<p class="paragraf para-style-override-8"/>
				<p class="paragraf para-style-override-13"><span class="italik char-style-override-6">18 Ocak 1771</span></p>
				<p class="paragraf para-style-override-8"/>
				<p class="paragraf para-style-override-10"><span class="italik char-style-override-6">Bayım;</span></p>
				<p class="paragraf para-style-override-8"><span class="italik char-style-override-6">Size şu an Portsmouth’ta olduğumuzu ve ilkbahara kadar burada kalmak istediğimizi haber vermek için yazıyorum. Kırk tane adamı Perth’e götürebilecek herhangi bir kaptan tanıyorsanız, limana ulaşıldıktan sonra karşılığının verilmesi sözüyle, uygun olduğunuz en uygun zamanda bunu bildirmenizden büyük mutluluk duyacağım.</span></p>
				<p class="paragraf para-style-override-8"><span class="italik char-style-override-6">Öte yandan bu süre zarfında kış aylarını geçirebilmek için birçok işe giriştik. Adamlarımdan birçoğu, burada oldukça yaygın bir iş olan gemi onarımına başladı. Ben kendim yerel bir meyhanede aşçı olarak çalışıyorum. Adamlarımın durumlarından haberdar olmak için onları yaşadıkları yerlerde düzenli olarak ziyaret ediyorum. </span></p>
				<p class="paragraf para-style-override-8"><span class="italik char-style-override-6">İki gece önce kalacak bir yer için başvurdum. Sohbet sırasında adamlarımdan biri -Er Ogilvie, tanıdığınızı düşünüyorum- bana Shipyard’da kulak misafiri olduğu bir konuşmadan bahsetti. Konuşmada Stephen Bonnet’nin adı geçiyordu ve hatırladığım kadarıyla siz bu kişiyi merak ediyordunuz. Bu mektubumda size bu konudan bahsedeceğim.</span></p>
				<p class="paragraf para-style-override-8"><span class="italik char-style-override-6">Bonnet’nin kaçakçı olduğu söyleniyor ve bu durum buralarda pek rastlanan türden bir şey değil. Her halükarda elinde alışılmışın dışında bir kalitede -ve sayıda- kaçak mal oluyor ve bunun sonucunda, bağlantılarının doğası da oldukça alışılmışın dışında görünüyor. Carolina kıyısındaki bazı depolar düzenli olarak şaşırtıcı bir şekilde kaliteli mallarla doluyor ve bu durum hep Stephen Bonnet’nin meyhanelerde ve civardaki ‘deliklerde’ göründüğü zamanlara denk geliyor.</span></p>
				<p class="paragraf para-style-override-8"><span class="italik char-style-override-6">Er Ogilvie, Bonnet’yle ilgilendiğinizi bilmediği için duyduğu isimlere pek dikkat etmemiş ve bu konuyu bana yalnızca tuhaf bir bilgi olarak anlattı. Bahsedilen isimlerden biri ‘Butler’mış ama bu ismin Bonnet ile bir ilgisi olup olmadığından emin değil. Diğer isim ise ‘Karen’mış ama Ogilvie bunun bir kadının mı, yoksa bir geminin mi ismi olduğunu bilmiyor.</span></p>
				<p class="paragraf para-style-override-8"><span class="italik char-style-override-6">Konuşma sırasında bahsi geçen bir depo Shipyard’dan uzak değilmiş -gerçi bundan da emin olmadığını söylüyor. Bu bilgileri bana verdiğinde, bahsi geçen depoya gitmeyi ve sahibini araştırmayı görev edindim. Deponun sahibi iki ortak: Birinin adı Ronald Priestly, diğerininki Phillip Wylie. Şimdilik iki adam hakkında da bilgim yok ama zamanım el verdikçe araştırmalarıma devam edeceğim.</span></p>
				<p class="paragraf para-style-override-11"><span class="italik char-style-override-6">Yerel meyhanelerde de Bonnet’yi sorup soruşturdum. Bu ismin oldukça tanındığını söylemeliyim ama hakkında söyleyecek çok az şey var.</span></p>
				<p class="paragraf para-style-override-8"/>
				<p class="paragraf para-style-override-8"><span class="italik char-style-override-6">Sadık kulunuz, </span></p>
				<p class="paragraf para-style-override-8"><span class="italik char-style-override-6">Teğmen Archibald Hayes</span></p>
				<p class="paragraf para-style-override-11"><span class="italik char-style-override-6">67. Dağ Alayı</span></p>
				<p class="paragraf para-style-override-8"/>
				<p class="paragraf para-style-override-8"><span class="char-style-override-6">Evden her zamanki sesler yükseliyordu ama Bree ve ben birden, içinde zamanın durduğu küçük ve temiz bir sessizlik balonunun içinde baş başa kalmış gibiydik.</span></p>
				<p class="paragraf para-style-override-8"><span class="char-style-override-6">Mektubu bırakmak istemiyordum, çünkü bu zamanın akıp gideceği ve bu noktada bir şey yapılması gerektiği anlamına gelecekti. Aynı zamanda, mektubu bırakmak değil, ateşe atmak ve ikimiz de bunu görmemişiz gibi davranmak istiyordum.</span></p>
				<p class="paragraf para-style-override-8"><span class="char-style-override-6">Sonra Jemmy’nin yukarıdan ağlama sesleri duyuldu. Brianna kafasını çevirip kapıya doğru seğirtti. Her şey normal seyrine geri dönmüştü.</span></p>
				<p class="paragraf para-style-override-8"><span class="char-style-override-6">Mektubu kendi haline bırakıp diğer mektuplara döndüm. Jamie’nin daha sonra görmesi için gazeteleri ve dergileri rafa koydum, paketin etrafındaki ipi çözdüm; tam tahmin ettiğim gibi bu bir kitaptı -Tobias Smollett’in </span><span class="italik char-style-override-6">Humphrey Clinker’ın Yolculu</span><span class="char-style-override-6">ğu adlı kitabıydı. Beynimde sürekli “Şimdi ne olacak? Şimdi ne olacak?” sorusu metronom gibi tık tık çınlıyordu.</span></p>
				<p class="paragraf para-style-override-8"><span class="char-style-override-6">Brianna kucağında, yatmaktan yüzü kızarmış olan Jemmy’le geldi. Jemmy’nin üzerinde, uykusundan uyanıp bilincin beklenmedik talepleri karşısında öfkelenen bir insanın asabiyeti vardı. Duygularını paylaşıyordum.</span></p>
				<p class="paragraf para-style-override-8"><span class="char-style-override-6">Brianna oturdu, gömleğinin yakasını açtı ve memesini bebeğin ağzına verdi. Jemmy’nin ağlaması mucizevî bir şekilde dinmişti. Ben de Brianna için aynı etkiyi gösterebilecek bir şey yapmak çok isterdim. Çok solgun ve aklı karışmış görünüyordu.</span></p>
				<p class="paragraf para-style-override-8"><span class="char-style-override-6">Bir şey söylemem gerekti.</span></p>
				<p class="paragraf para-style-override-8"><span class="char-style-override-6">“Üzgünüm tatlım,” dedim. “Onu durdurmaya çalıştım... Yani Jamie’yi. Bilmeni istemediğini biliyordum. Endişelenmeni istemiyordu.”</span></p>
				<p class="paragraf para-style-override-8"><span class="char-style-override-6">“Sorun değil. Zaten biliyordum.” Tek eliyle uzanıp Jamie’nin masasındaki defterlerden birini kaldırıp salladı. Sayfaların arasından bir mektup düştü. Jemmy’nin kafasının üzerinden mektubu işaret etti.</span></p>
				<p class="paragraf para-style-override-8"><span class="char-style-override-6">“Şuna bir bak. Sen milislerle birlikte gittiğinde bulmuştum.”</span></p>
				<p class="paragraf para-style-override-8"><span class="char-style-override-6">Lord John’un Bonnet ile Yüzbaşı Mardsen arasında geçen düello hakkındaki açıklamasını okurken göğsümün sıkıştığını hissettim. Bonnet’nin kişiliği ile ilgili herhangi bir yanılgıya kapılmış değildim ama bu kadar yetenekli olduğunu da bilmiyordum. Tehlikeli suçluların beceriksiz olmalarını tercih ederdim.</span></p>
				<p class="paragraf para-style-override-8"><span class="char-style-override-6">“Lord John’un yalnızca babama herhangi bir şey soruyor olabileceğini düşündüm ama sanırım öyle değildi. Sen ne düşünüyorsun?” diye sordu Bree. Sesi, sanki bir saç ya da ayakkabı tokası hakkında fikrimi sorar gibi soğuktu. Keskin gözlerle ona baktım.</span></p>
				<p class="paragraf para-style-override-8"><span class="char-style-override-6">“Sen ne düşünüyorsun?” Bu durumda önemli olan Brianna’ydı... ya da ben öyle düşünüyordum.</span></p>
				<p class="paragraf para-style-override-8"><span class="char-style-override-6">“Ne hakkında?” Gözlerini benden çevirip mektuba dikti. Sonra Jemmy’ye baktı.</span></p>
				<p class="paragraf para-style-override-8"><span class="char-style-override-6">“Ah, Çin’deki çay fiyatlarını soruyorum,” dedim kızgınlıkla. “İstersen doğrudan Stephen Bonnet konusuna gelelim.” Bu ismi yüksek sesle söylemek tuhafıma gitmişti; aylardır bu ismi telaffuz etmek istememiştik.</span></p>
				<p class="paragraf para-style-override-8"><span class="char-style-override-6">Dişlerini alt dudağına geçirdi. Bir süre gözlerini yere dikti, sonra başını çok hafif bir şekilde salladı.</span></p>
				<p class="paragraf para-style-override-8"><span class="char-style-override-6">“Onun hakkında bir şey duymak ya da düşünmek istemiyorum,” dedi. “Ve eğer onu bir daha görecek olursam, yalnızca... yalnızca...” Sert bir şekilde ürperip bana baktı. </span></p>
				<p class="paragraf para-style-override-8"><span class="char-style-override-6">“Onun derdi ne?” diye bağırdı. “Bunu nasıl yapabilir?” Jemmy’nin şaşkın bakışları arasında sıktığı yumruğunu kalçasına vurdu. Jemmy ağlamaya başladı.</span></p>
				<p class="paragraf para-style-override-8"><span class="char-style-override-6">“Babanı kastediyorsun, Bonnet’yi değil.”</span></p>
				<p class="paragraf para-style-override-8"><span class="char-style-override-6">Başını sallayarak söylediğim onayladı. Jemmy’yi yeniden göğsüne bastırdı ama Jemmy ciyak ciyak ağlamaya devam ediyordu. Eğilip Jemmy’yi aldım, omzuma koyup sırtını sıvazlamaya başladım. Bree boş kalan elleriyle dizlerini sıktı, eteğini buruşturdu.</span></p>
				<p class="paragraf para-style-override-8"><span class="char-style-override-6">“Neden Bonnet’yi rahat bırakamadı?” Bebeğin ağlamaları arasında sesini duyurabilmek için bağırarak konuşuyordu. </span></p>
				<p class="paragraf para-style-override-8"><span class="char-style-override-6">“Çünkü o bir erkek... ve lanet olası bir İskoç,” dedim. “Yaşamak ve yaşatmak onların kitabında yok.” Meme ucundan yavaşça gömleğine süt damlıyordu; tek elimle uzanıp gömleğini düzelttim. Elini göğsüne koyup sütü durdurmak için sertçe bastırdı.</span></p>
				<p class="paragraf para-style-override-8"><span class="char-style-override-6">“Peki eğer onu bulursa ne yapmak istiyor?”</span></p>
				<p class="paragraf para-style-override-8"><span class="char-style-override-6">“Eğer değil, bulacağı korkarım ki kesin,” dedim isteksiz bir şekilde. “Çünkü bulana kadar aramayı bırakacağını sanmıyorum. Bulduğunda ne yapacağına gelince... onu öldürecek bence.” Çok düşüncesizce sarf edilmiş bir cümle gibi görünebilirdi ama başka türlü ifade etmenin bir yolunu bulamamıştım.</span></p>
				<p class="paragraf para-style-override-8"><span class="char-style-override-6">“Yani onu öldürmeye çalışacağını söylüyorsun.” Lord John’dan gelen mektuba baktı, sonra yutkunarak bakışlarını başka yöne çevirdi. “Peki eğer...”</span></p>
				<p class="paragraf para-style-override-8"><span class="char-style-override-6">“Babanın insan öldürme konusunda bir hayli deneyimi var,” dedim sevimsizce. “Aslında bu konuda oldukça iyi... gerçi uzun zamandır kimseyi öldürmedi.”</span></p>
				<p class="paragraf para-style-override-8"><span class="char-style-override-6">Söylediklerim Bree’yi hiç rahatlatıyor gibi görünmüyordu. Beni de rahatlatmamıştı zaten.</span></p>
				<p class="paragraf para-style-override-8"><span class="char-style-override-6">“Burası çok büyük bir yer,” dedi kendi kendine başını sallayarak. “Amerika yani. Neden kaçıp gidemiyor ki? Uzaklara?” Mükemmel bir soruydu. Jemmy yüzünü öfkeli bir şekilde omzuma sürterek homurdanıyordu. Ama artık çığlık atmayı kesmişti.</span></p>
				<p class="paragraf para-style-override-8"><span class="char-style-override-6">“Stephen Bonnet’nin buralardan uzaklaşıp kaçakçılığa Çin’de ya da Hint Adaları’nda devam etmeyi akıl edebileceğini umuyordum ama sanırım bırakmak istemediği yerel bağlantıları var.” Jemmy’nin sırtını sıvazlayarak omuzlarımı silktim.</span></p>
				<p class="paragraf para-style-override-8"><span class="char-style-override-6">Brianna gömleğini açıp hâlâ yılanbalığı gibi dönüp duran Jemmy’yi aldı.</span></p>
				<p class="paragraf para-style-override-8"><span class="char-style-override-6">“Yani sonuçta Sherlock Fraser’ın ve yardımcısı John Watson’ın peşine olduğunu bilmiyor.” Cesur bir denemeydi ama konuşurken dudağı titremişti. Yine alt dudağını ısırdı. Endişelenmesine neden olmak beni çok üzmüştü ama bazı şeyleri görmezden gelmekle bir yere varamazdık.</span></p>
				<p class="paragraf para-style-override-8"><span class="char-style-override-6">“Hayır, ama çok geçmeden öğrenecek,” dedim tereddüt ederek. “Lord John çok ketumdur ama Er Ogilvie öyle değil. Eğer Jamie sorular sormaya devam ederse -ki korkarım edecek- geç olmadan ona olan ilgisi duyulacak.” Jamie’nin amacı bir an önce Bonnet’yi bulup onu gafil avlayıp sorularıyla onu ifşa etmek miydi yoksa aslında Bonnet’nin ilgisini çekerek kendi ayaklarıyla bize gelmesini mi sağlamaktı, bilemiyordum. Son ihtimal dizlerimin bağını çözmüştü. Zar zor tabureye oturdum.</span></p>
				<p class="paragraf para-style-override-8"><span class="char-style-override-6">Brianna yavaş ve derin bir nefes alıp burnundan verdi, bebeği yeniden göğsüne yaklaştırdı.</span></p>
				<p class="paragraf para-style-override-8"><span class="char-style-override-6">“Roger biliyor mu? Yani, bu... bu lanet olası namus davasının içinde mi o da?”</span></p>
				<p class="paragraf para-style-override-8"><span class="char-style-override-6">Kafamı iki yana salladım.</span></p>
				<p class="paragraf para-style-override-8"><span class="char-style-override-6">“Sanmıyorum. Yani emin değilim. Sana söylerdi, değil mi?”</span></p>
				<p class="paragraf para-style-override-8"><span class="char-style-override-6">Gözlerindeki karanlık gölgeye rağmen yüzündeki ifade biraz olsun yumuşadı.</span></p>
				<p class="paragraf para-style-override-8"><span class="char-style-override-6">“Böyle bir şeyi benden saklaması beni çok sinirlendirir. Öte yandan,” diye ekledi, sesinde suçlayıcı bir hava vardı, “sen sakladın.”</span></p>
				<p class="paragraf para-style-override-8"><span class="char-style-override-6">İğneleyici tavrını hissedip dudaklarımı sıktım.</span></p>
				<p class="paragraf para-style-override-8"><span class="char-style-override-6">“Stephen Bonnet’yi düşünmek istemediğini söylemiştin,” dedim. Bakışlarımı yüzündeki karmaşadan başka yöne çevirdim. “Bu çok doğal. Ben… biz de düşünmeni istemedik.” Çaresizlik duygusuyla, istemesem de Jamie’nin planlarının girdabına sürüklendiğimi fark ettim. </span></p>
				<p class="paragraf para-style-override-8"><span class="char-style-override-6">“Şimdi bak,” dedim dik oturup Brianna’ya keskin gözlerle bakarak. “Ben Bonnet’nin peşine düşmenin iyi bir fikir olduğunu düşünmüyorum ve Jamie’yi bu fikirden vazgeçirmek için elimden geleni yaptım. Aslında,” diye ekledim kederli bir şekilde, Lord John’ın mektubunu işaret ettim, “ve vazgeçirdiğimi de sanıyordum. Ama görünüşe bakılırsa hiç de öyle olmamış.”</span></p>
				<p class="paragraf para-style-override-8"><span class="char-style-override-6">Brianna oldukça kararlı görünüyordu. Sandalyesinde daha sağlam bir şekilde oturdu.</span></p>
				<p class="paragraf para-style-override-8"><span class="char-style-override-6">“Ben onu vazgeçireceğim,” dedi.</span></p>
				<p class="paragraf para-style-override-8"><span class="char-style-override-6">Düşünceli gözlerle ona baktım. Eğer Jamie’yi seçtiği yoldan döndürecek kadar inatçı ve güçlü biri varsa, o da kızıydı. Bu yine de kocaman bir ‘eğer’di.</span></p>
				<p class="paragraf para-style-override-8"><span class="char-style-override-6">“Deneyebilirsin,” dedim biraz şüpheci bir şekilde.</span></p>
				<p class="paragraf para-style-override-8"><span class="char-style-override-6">“Hakkım yok mu?” İlk şoku atlatmış ve mimiklerini yeniden kontrol altına alabilmişti. Yüzündeki ifade soğuk ve sertti. “İsteyip istemediğimi... ne istediğimi söylemek benim yapacağım bir şey değil mi?”</span></p>
				<p class="paragraf para-style-override-8"><span class="char-style-override-6">“Evet,” dedim. Sırtımdan aşağı inen huzursuz bir ürperti vardı. Babalar da hep hakları olduğuna inanırlardı. Kocalar da öyle. Ama belki bu dile getirilmese daha iyi olurdu.</span></p>
				<p class="paragraf para-style-override-8"><span class="char-style-override-6">Bir anlık sessizlik, Jemmy’nin ve dışarıdaki kargaların gürültüleriyle bozuldu. İçimden yükselen ani bir dürtüyle, bilinçaltımdan fırlayıveren soruyu sordum.</span></p>
				<p class="paragraf para-style-override-8"><span class="char-style-override-6">“Brianna, sen ne istiyorsun? Stephen Bonnet’nin ölmesini istiyor musun?”</span></p>
				<p class="paragraf para-style-override-8"><span class="char-style-override-6">Jemmy’nin sırtını sıvazlarken önce bana, sonra pencereden dışarıya baktı. Gözlerini hiç kırpmadı. Sonunda gözlerini kapadı, sonra yeniden açıp bana baktı.</span></p>
				<p class="paragraf para-style-override-8"><span class="char-style-override-6">“İsteyemem,” dedi kısık bir sesle. “Bu fikir aklıma girerse... bunu o kadar çok isterim ki başka bir şey düşünemez olmaktan korkarım. Ve eğer hayatımı bu şekilde mahvetmesine izin verirsem, lanetlenirim.”</span></p>
				<p class="paragraf para-style-override-8"><span class="char-style-override-6">Jemmy geğirip ağzındaki sütleri geri püskürttü. Bree omzundaki eski bir keten havluyla bebeğin çenesini sildi. Artık sakinleşen Jemmy’nin yüzündeki kafası karışmış ifade kaybolmuş, bütün dikkatini annesinin omzundaki bir şeye vermişti. Açık mavi bakışlarını izlerken pencerenin köşesindeki örümcek ağını gördüm. Rüzgâr yüzünden pencerenin pervazı sallanınca, ağın ortasındaki küçük bir nokta çok yavaş bir şekilde hareket etti.</span></p>
				<p class="paragraf para-style-override-8"><span class="char-style-override-6">“Evet,” dedi Brianna usulca. “Ölmesini istiyorum. Ama babamın ve Roger’ın yaşamasını çok daha fazla istiyorum.”</span></p>
				<p class="Basic-Paragraph-2" xml:lang="en-GB"/>
			</div>
		</div>
	</body>
</html>