<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>107 Kimya Öyküsü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos194144"><span class="calibre5"><span class="bold">II. KUYRUĞU AĞZINDA BİR YILAN</span></span></p>

  <p class="calibre1" id="filepos194237"><span class="calibre6"><span class="italic"><span class="bold">44. KİMYA BİLİMİNİN RUHU</span></span></span></p>

  <p class="calibre1">Çevremizde yer alan hemen tüm nesneler kimyasal maddelerden, kimyasal elementlerin çok çeşitli birleşimlerinden oluşur.</p>

  <p class="calibre1">Yeryüzündeki maddelerin yalnızca önemsiz, bir kısmı saf halde bulunur. Bunlar soy gazlar, platin metalleri, çeşitli biçimlerde karbondur, hepsi de bu kadardır.</p>

  <p class="calibre1">Büyük bir olasılıkla sonuçta gezegenimizi oluşturan toz kümesi çok uzun süre önce yalnızca 100 kadar kimyasal elementin atomlarından oluşmaktaydı. Yüzlerce, binlerce, milyonlarca yıl geçti. Koşullar değişti. Atomlar birbirleriyle tepkimeye girdiler. Doğanın dev laboratuvarı çalışmaya başladı. Uzun evrimi süresince "kimyacı doğa" en basit su molekülünden sonsuz karmaşık proteinlere kadar her türlü maddeyi hazırlamayı öğrendi.</p>

  <p class="calibre1">Dünyanın ve onun üstündeki yaşamın evrimi büyük ölçüde kimya yoluyla olmuştur. Kimyasal maddelerin çok çeşitliliği, varlığını kimyasal tepkimelere borçludur. Onlar kimya biliminin gerçek ruhudur ve temel konusudur. Yeryüzünde söz gelimi yalnızca bir saniyede oluşan kimyasal tepkimelerin yaklaşık sayısını bile hesaplamak olası değildir.</p>

  <p class="calibre1">Örneğin, bir kimse "saniye" sözcüğünü söylerken beyninde pek çok kimyasal işlem olmalıdır. Konuşur, düşünür, eğlenir ya da üzülürüz; bütün bu eylemlerin arkasında milyonlarca kimyasal tepkime vardır. Bu tepkimeleri asla göremeyiz, ama hergün, tümüyle gelişigüzel, durup düşünmeden gözlemlediğimiz birçok kimyasal tepkime de vardır.</p>

  <p class="calibre1">Bir bardak demli çaya bir dilim limon koyarız ve çayın rengi açılır. Kibriti çaktığımızda bir tahta parçası alev alev yanar ve kömüre dönüşür. Bunların tümü kimyasal tepkimedir.</p>

  <p class="calibre1">Ateş yakmayı öğrenen ilkel adam dünyadaki ilk kimyacıydı. Şans eseri ilk kimyasal tepkimeyi, yanmayı oluşturdu; ve bu tepkime, tüm insanlık tarihinin en gerekli, en önemli tepkimesiydi. Atalarımızın soğuk günlerde mağaralarını ısıtmalarını sağladı. Günümüzde tonlarca ağırlıkta roketlerin uzaya fırlatılma yolunu açtı. İnsanlığa ateşi sunan Prometheus efsanesi aynı zamanda ilk kimyasal tepkimenin de efsanesidir.</p>

  <p class="calibre1">Basit ya da karmaşık maddeler birbiriyle etkileşirken, genellikle kendilerini tanımamıza izin verirler. Bir çinko parçasını sülfürik asit çözeltisine atın. Hızla gaz kabarcıkları çıkmaya başlar ve bir süre sonra metal yok olur. Çinko asitte çözünür, hidrojen açığa çıkar. Olayın nasıl gerçekleştiğini kendiniz görebilirsiniz.</p>

  <p class="calibre1">Ya da bir parça kükürdü tutuşturun. Mavimsi bir alevle yanar. Kükürdün oksijenle birleşmesinde oluşan kükürt dioksidin boğucu kokusunu duyabilirsiniz.</p>

  <p class="calibre1">Beyaz bir toz halindeki susuz bakır sülfatı (CuSO4) ıslatın, aniden maviye döner. Tuz suyla birleşerek mavi göztaşı kristallerini oluşturur (CuSO4. 5H2O). Bu tür maddelere sulu-kristaller adı verilir. Kireç söndürmenin ne olduğunu biliyor musunuz? Sönmemiş kirece su dökülür ve sonuç sönmüş kireçtir [Ca(OH)2]. Madde rengini değiştirmediği halde, tepkimenin oluştuğu kolaylıkla görülebilir. Çünkü kireç söndürülürken çok miktarda ısı açığa çıkar.</p>

  <p class="calibre1">Tüm kimyasal tepkimelerin birincil ve değişmez koşulu, ısı enerjisinin salıverilmesi ya da soğurulması ile birarada yürümeleridir. Bazen o kadar çok ısı açığa çıkar ki kolaylıkla farkedilebilir. Açığa çıkan ısı miktarı küçükse özel ölçme yöntemleri kullanılır.</p>

  <p class="calibre1" id="filepos198165"><span class="calibre6"><span class="italic"><span class="bold">45. YILDIRIM VE KAPLUMBAĞALAR</span></span></span></p>

  <p class="calibre1">Patlama korkunç bir olaydır.</p>

  <p class="calibre1">Korkunçtur, çünkü patlama bir anda olur.</p>

  <p class="calibre1">Peki patlama nedir? Büyük miktarda gaz çıkışma neden olan sıradan bir kimyasal tepkimedir. Bir anda gerçekleşen kimyasal süreçlere örnek oluşturur. Merminin içindeki barutun ateşlenmesi ya da dinamitin patlaması gibi.</p>

  <p class="calibre1">Ancak patlama bir tür aşırılıktır. Pek çok tepkimenin oluşması belirli bir süreyi gerektirir. Çok yavaş geliştiği için zorlukla fark edilebilen bir çok tepkime vardır.</p>

  <p class="calibre1">Suyun bileşenleri olan hidrojen ve oksijen gazlarının karışımını bir cam kabın içinde düşleyin. Orada çok uzun bir süre, bir ay, bir yıl, yüzlerce yıl tek bir damla su oluşturmadan durabilirler.</p>

  <p class="calibre1">Hidrojenin oksijenle asla birleşemediği düşünülebilir. Oysa gerçekte yavaş da olsa birleşirler. Kabın dibinde güçlükle görülebilecek miktarda suyun oluşması binlerce yıl alacaktır.</p>

  <p class="calibre1">Bu neden böyledir?</p>

  <p class="calibre1">Nedeni, sıcaklıktır. Oda sıcaklığında (15-20°C) hidrojen oksijenle çok yavaş tepkimeye girer. Kabı ısıtırsak çeperleri terlemeye başlar ve bu da tepkimenin oluştuğunun kesin belirtisidir. 550°C'da kap paramparça olur, çünkü bu sıcaklıkta hidrojen ile oksijen patlamayla tepkimeye girerler.</p>

  <p class="calibre1">Isı nasıl oluyor da bu kimyasal süreci "kaplumbağa"yı yıldırıma dönüştürecek biçimde hızlandırıyor. Hidrojen ve oksijen serbest halde (H2 ve O2) molekülleri halinde bulunurlar. Su molekülünde birleşmek için çarpışmaları gerekir. Bu tür çarpışmalar ne kadar sıksa su molekülünün oluşma olasılığı o kadar büyüktür. Oda sıcaklığında ve normal basınçta her hidrojen molekülü bir oksijen molekülüyle saniyede on milyardan fazla çarpışma yapar. Eğer her çarpışma kimyasal etkileşimle sonuçlansaydı tepkime patlamadan da daha hızlı, örneğin saniyenin on milyarda biri kadar sürede oluşurdu. Oysa cam kabın içinde hiçbir değişiklik gözleyemeyiz: Ne bugün, ne yarın, ne de on yıl sonra. Sıradan koşullarda çarpışmaların yalnızca çok az bir bölümü kimyasal tepkimeyle son bulur. Sorun, hidrojen ve oksijenin moleküller halinde çarpışmasındadır.</p>

  <p class="calibre1">Bu moleküllerin, tepkiye girmeden önce atomlarına ayrılmaları gerekir. Daha doğrusu kendi moleküllerinde oksijen atomları arasındaki ve hidrojen atomları arasındaki değerlik bağlarının zayıflaması gerekir. Bu bağlar öylesine zayıflamalıdır ki birbirine benzemeyen oksijen ve hidrojen atomlarının birleşmesine engel olmamalıdır. Burada sıcaklık tepkimenin daha hızlı ilerlemesini sağlayan bir kırbaçtır ve çarpışmaların sayısını büyük oranda arttırır. Moleküllerin daha güçlü titreşmesini sağlayacak değerlik bağlarını zayıflatır.</p>

  <p class="calibre1">Sonuçta hidrojen ve oksijen atomik düzeyde karşılaştığında hızla tepkimeye girerler.</p>

  <p class="calibre1" id="filepos201457"><span class="calibre6"><span class="italic"><span class="bold">46. BÜYÜLÜ ENGEL</span></span></span></p>

  <p class="calibre1">Şimdi bir düş kuralım.</p>

  <p class="calibre1">Oksijenle hidrojen her karıştırıldığında hemen su buharı oluşsun.</p>

  <p class="calibre1">Bir demir plaka havayla temas ettiğinde üzeri hemen kırmızımsı kahverengi pasla kaplansın ve birkaç dakika sonra, katı parlak metal yumuşak bir toza, demir okside dönüşsün.</p>

  <p class="calibre1">Dünyadaki tüm kimyasal tepkimeler bir nefeslik sürede gerçekleşsin. Taşıdıkları enerjiden bağımsız olarak tüm moleküller birbirleriyle tepkimeye girsinler, iki molekül arasındaki her çarpışma onların kimyasal birleşmesi ile son bulsun.</p>

  <p class="calibre1">Bu durumda tüm metaller yeryüzünden yok olurlardı, çünkü oksitlenirlerdi. Canlı hücreleri oluşturanlar da dahil, tüm karmaşık organik maddeler basit ama daha kararlı bileşiklere dönüşürlerdi. Tuhaf bir dünya olurdu. Yaşamsız bir dünya, kimyasız bir dünya, kimyasal tepkimelere girmek için hiçbir eğilim duymayan çok kararlı maddelerin düşsel dünyası.</p>

  <p class="calibre1">Neyse ki, böyle bir karabasan bizi korkutmuyor. Bu tür evrensel bir "kimyasal felaketin" yolunu kesen büyülü bir engel vardır.</p>

  <p class="calibre1">Bu engel, aktifleşme enerjisi olarak bilinir. Kendi enerjileri aktifleşme enerjilerine eşit ya da ondan büyük değilse, moleküller kimyasal tepkimelere giremezler.</p>

  <p class="calibre1">Oda sıcaklığında bile enerjileri aktifleşme enerjilerinden büyük ya da en azından eşit, söz gelimi hidrojen ve oksijen molekülleri vardır. Bu koşullarda bile çok yavaş da olsa suyun oluşmasının nedeni budur. Tepkime yavaştır, çünkü yeterli enerjide molekül sayısı çok azdır. Ama yüksek sıcaklık birçok molekülün aktifleşme engelini aşmasını sağlar ve hidrojenle oksijen arasındaki kimyasal etkileşimler hızla artar.</p>

  <p class="calibre1" id="filepos203484"><span class="calibre6"><span class="italic"><span class="bold">47. KUYRUĞU AĞZINDA BİR YILAN</span></span></span></p>

  <p class="calibre1">Tıp ilminin, eski zamanlardan bize kadar uzanan özgül bir simgesi vardır. Bugün pek çok ülkenin askerî doktorları omuzlarındaki şeritlere, bir asaya ya da bir kaba dolanmış yılan biçiminde bir rozet takarlar. Kimyada da benzer bir simge vardır. Bu, kuyruğu ağzında bir yılandır.</p>

  <p class="calibre1">Eski insanların, bugün bile açıklanamayan çeşitli mistik işaretlerden oluşan bir inanışları vardı.</p>

  <p class="calibre1">Bu mistik işaretlerin aksine "kimyasal yılanın" belirli bir anlamı vardır. O bir tersinir kimyasal tepkimeyi simgeler.</p>

  <p class="calibre1">İki atom hidrojen ve bir atom oksijen birleşerek bir molekül su oluşturur. Aynı anda bir başka su molekülü bileşenlerine ayrılır.</p>

  <p class="calibre1">İki zıt tepkime birlikte yürür: Suyun oluşumu (ileri tepkime) ve onun ayrışması (geri tepkime).</p>

  <p class="calibre1">Bir kimyacı bu iki zıt işlemi 2H2+O2 A 2H2O şeklinde gösterir. Ucu sağa dönük olan ok ileri tepkimeyi, sola dönük olan ise geri tepkimeyi belirtir. En temelde, istisnasız tüm tepkimeler tersinirdir.</p>

  <p class="calibre1">Başlangıçta ileri tepkime başattır. İbre su moleküllerinin oluşumu yönünde eğilir. Sonra ters tepkime artmaya başlar. Sonunda, oluşan molekül sayısının ayrışanların sayısına eşit olduğu soldan sağa ve sağdan sola her iki tepkimenin eşit hızda ilerlediği bir an gelir. Kimyacı, dengenin kurulduğunu söyler.</p>

  <p class="calibre1">Herhangi bir kimyasal tepkimede er ya da geç denge kurulur. Bazı tepkimelerde denge bir anda gerçekleşir. Bazılarında ise saatler, günler ya da haftalar geçer.</p>

  <p class="calibre1">Kimya, uygulama alanında iki amaca yönelir. Birincisi, kimyasal işlemin tamamlanmasını sağlayarak başlangıç maddelerinin birbirleriyle tümüyle tepkimeye girmesine çalışır. İkincisi, gereksinim duyulan ürünlerden maksimum verim elde etmek ister.</p>

  <p class="calibre1">Bu amaçlara ulaşmak için kimyasal dengenin kurulmasını, olanaklar elverdiğince geciktirmek gerekir. Bleri tepkimeye evet, geri tepkimeye hayır. Bu noktada kimyacı bir matematikçi gibi davranmak zorundadır. İki nicelik arasındaki, oluşan maddelerin derişimi ile tepkimeye giren başlangıç maddelerinin derişimi arasındaki oranı bulur. Bu oran bir kesirdir. Her kesirde pay büyüyüp payda küçüldükçe kesir büyür.</p>

  <p class="calibre1">Eğer ileri tepkime başatsa, ürün miktarı zamanla başlangıç maddelerinin miktarını aşacaktır. Böylece pay paydadan daha büyük olacağından bileşik bir kesir elde edilir. Tersi durumda basit kesir olacaktır. Bir kimyacı bu kesrin değerine tepkimenin denge sabiti adını verir ve K harfi ile gösterir. Tepkime sonunda büyük miktarda ürün elde etmek istiyorsa, öncelikle K'yı farklı sıcaklıklar için hesaplaması gerekir.</p>

  <p class="calibre1">Şimdi bu "aritmetiğin" pratikte neye benzediğini görelim.</p>

  <p class="calibre1">Oda sıcaklığında amonyak oluşumuna ilişkin K değeri 100 000 000'dur. Bu koşullarda, azot ve hidrojen karışımının aniden amonyağa dönüşeceği düşünülebilir. Oysa böyle olmaz. İleri tepkime çok yavaştır.</p>

  <p class="calibre1">Sıcaklığın arttırılması yarar sağlar mı acaba?</p>

  <p class="calibre1">Karışımı 500°C'a kadar ısıtırız ...</p>

  <p class="calibre1">Ama burada bir kimyacı bizi uyaracaktır:</p>

  <p class="calibre1">"Aman dengeyi ne hale getiriyorsunuz? Bu yolla bir yere ulaşamazsınız!"</p>

  <p class="calibre1">Gerçekten de, bu kimyacı hesaplamalarıyla bizi tam zamanında durdurmuş olur. Sıcaklık 500°C'ken, K altı bine eşittir, 6 x 103! Bu değer geri tepkime için "yeşil ışıktır". 2NH3 -*j 3H2 + N2. Oysa biz karışımı ısıtmayı sürdürüyor ve neden bir yere ulaşamadığımızı anlayamıyorduk!</p>

  <p class="calibre1">Amonyak oluşumunda en uygun koşullar sıcaklığın elverdiğince düşük, basıncın da yüksek tutulmasıdır.</p>

  <p class="calibre1">Bu kimyasal tepkimeler dünyasında etkin olan bir başka yasanın alanına girer.</p>

  <p class="calibre1">Bulucusu Fransız bilim adamının adıyla bu yasa Le Chatelier ilkesi olarak bilinir.</p>

  <p class="calibre1">Sabit bir yere tutturulmuş bir yay düşünün. Sıkıştırılmadıkça ya da gerilmedikçe denge durumunda olduğu söylenebilir. Ama sıkıştınlırsa ya da gerilirse, yay denge konumundan uzaklaşır. Aynı anda, yayın sıkışma ya da gerilmesine karşı esneme kuvvetleri artmaya başlar. Sonunda öyle bir an gelir ki her iki kuvvet birbiriyle yeniden dengeye ulaşır. Yay bir kez daha denge durumundadır. Ama bu başlangıçtaki dengeyle aynı değildir. Onun yeni dengesi sıkışma ya da gerilme yönünde yer değiştirmiştir.</p>

  <p class="calibre1">Yayın denge konumundaki değişiklik (oldukça kaba bir örnek olduğu halde) Le Chatelier kuralını anımsatır. Şimdi kuralın kimyadaki uygulamasını görelim. Dengedeki bir sistem üzerine bir dış güç etki etsin. Denge dış etkinin belirlediği yöne doğru kayacaktır. Tepkisel kuvvetler dışardan uygulanan kuvveti dengeleyene dek kayma sürer.</p>

  <p class="calibre1">Amonyak üretimine dönelim. Oluşum eşitliğine göre dört hacim gaz (üç hacim hidrojen ve bir hacim azot), iki hacim (2NH3) amonyak gazı verir. Dış basıncın arttırılması hacmi azalmaya yöneltir. Bu durumda dış etki başattır. Tay sıkıştırılmıştır." Tepkime esas olarak soldan sağa doğru ilerler: 3 H2 + N2 -* 2NH3 ve amonyak verimi artar.</p>

  <p class="calibre1">Amonyak oluşumunda ısı açığa çıkar. Eğer karışımı ısıtırsak, tepkime sağdan sola doğru yürümeye başlar, çünkü ısıtma gazların hacmini arttırır ve reaktantların hacmi (3H2 ve N2), ürünün (2NH3) hacminden daha büyüktür. Böylece, geri tepkime ileri tepkimeye göre daha hızlı ilerler. "Yay" gerilecektir.</p>

  <p class="calibre1">Her iki etki sonucunda da yeni bir denge konumuna ulaşılır. Ancak birincide amonyak verimi artarken, ikinci durumda verim hızla azalacaktır.</p>

  <p class="calibre1" id="filepos209906"><span class="calibre6"><span class="italic"><span class="bold">48. BİR KAMLUMBAĞANIN YILDIRIM GİBİ GİTMESİ YA DA TERSİ NASIL SAĞLANIR?</span></span></span></p>

  <p class="calibre1">Yüz yıl kadar önce, bir kimyacı içinde hidrojen oksijen karışımı bulunan bir kaba dikkatle, platin bir tel daldırıyordu.</p>

  <p class="calibre1">Sonuç olağanüstüydü! Kabın içi dumanla yani su buharıyla doluyordu. Sıcaklık ve basınç değişmeden kaldığı halde binlerce yıl süreceği "hesaplanan" hidrojen-oksijen tepkimesi bir iki saniyede gerçekleşti.</p>

  <p class="calibre1">Hepsi bu kadar da değildi, iki gazın bir anda birleşmesine neden olan platin tel hiçbir değişikliğe uğramamıştı. Görünüşü, kimyasal bileşimi ve ağırlığı deneyden sonra deneyden öncesiyle kesinlikle aynıydı.</p>

  <p class="calibre1">Bilimadamı bir sihirbaz değildi, hani o zekice hilelere meraklı halkı eğlendiren sihirbazlardan. O, ciddi bir araştırmacı olan Alman kimyacı Döbereiner'di. Gözlemlediği olaya bugün kataliz adı verilmektedir.</p>

  <p class="calibre1">"Kaplumbağaları yıldırım gibi hızlandırabilen" maddelere katalizör denilir. Katalizörler çok kalabalıktır. Katı ya da toz metaller, çok çeşitli elementlerin oksidleri, tuzlar, bazlar katalizör olabilir. Saf olarak ya da karıştırılarak kullanılabilirler.</p>

  <p class="calibre1">Katalizörsüz, basıncı ve sıcaklığı ne kadar değiştirirsek değiştirelim amonyak üretiminin etkinliği çok düşüktür. Oysa bir katalizörün varlığı herşeyi tümüyle değiştirir. Sıradan metalik demir, alüminyum ve potasyum oksidleriyle eşit oranda karıştırılarak tepkime ortamına konulduğunda tepkime önemli ölçüde hızlanır.</p>

  <p class="calibre1">Yirminci yüzyıl kimyası görülmemiş ilerlemesini katalizör kullanımına borçludur. Hepsi bu kadar da değil. Hayvan ve bitki organizmalarındaki çeşitli yaşamsal işlemler enzim adı verilen özel katalizörlerin varlığı sayesinde oluşur.</p>

  <p class="calibre1">Tüm canlı ve cansız doğa kimyası böyle harika ivmelendiricilerin alanıdır!</p>

  <p class="calibre1">Peki, platin yerine bakır, alüminyum ya da demir tel alsak ne olur?</p>

  <p class="calibre1">Kabın çeperleri yine buğulanır mı?</p>

  <p class="calibre1">Yazık!</p>

  <p class="calibre1">Hidrojen ve oksijen, sihirli platin çubuk daldırıldığında olduğu gibi bir tepkimeye girme eğilimi göstermezler...</p>

  <p class="calibre1">Her madde her tepkimeye ivme kazandıramaz. Bu nedenle kimyacılar katalizörlerin hareketlerinde seçici olduklarını söylerler: Bir tepkimeye şiddetle etki ederken bir diğerine ilgi göstermeyebilirler. Doğal olarak, bu kuralın dışında kalanlar vardır. Örneğin, alüminyum oksid organik ya da anorganik maddelerin girdiği düzinelerce farklı tepkimeyi katalizleyebilmektedir. Son olarak, farklı katalizörler aynı madde karışımını farklı ürünler oluşturan farklı tepkimelere yöneltirler.</p>

  <p class="calibre1">Daha az şaşırtıcı olmayan özellikleriyle destekleyici adı verilen maddeler de vardır. Yalnız başına tepkimenin gidişine ne yavaşlatarak ne de hızlandırarak etki edemezler. Ama katalizöre eklenirlerse tepkimeyi katalizörün kendi başına yapabileceğinden daha çok hızlandrırlar. içinde demir, alüminyum ya da silisyum dioksid gibi "yabancı maddeler" bulunan platin telin hidrojen-oksijen karışımına etkisi daha büyük olmaktadır.</p>

  <p class="calibre1">Bir başka kataliz türü daha vardır. Karşı-kataliz ve karşı-katalizörler. Bilim adamları, onlara engelleyiciler (inhibitor) derler. Görevleri, hızlı kimyasal tepkimeleri yavaşlatmaktır.</p>

  <p class="calibre1" id="filepos213723"><span class="calibre6"><span class="italic"><span class="bold">49. ZİNCİR TEPKİMELER</span></span></span></p>

  <p class="calibre1">Cam bir kap içinde klor ve hidrojen gazları karışımının bulunduğunu varsayalım. Normal koşullarda bu ikisi çok yavaş tepkimeye girerler. Kabın yakınında bir magnezyum çubuk yakmaya kalkışalım. Anında bir patlama olur (bu deneyi yapmak isteyen olursa kabı kalın bir telle sarması gerekir).</p>

  <p class="calibre1">Klor ve hidrojen karışımı parlak ışığın etkisiyle niçin patlar?</p>

  <p class="calibre1">Yanıt, bir zincir tepkimenin oluşmasıdır.</p>

  <p class="calibre1">Kabı 700 dereceye kadar ısıtmış olsaydık yine patlayacaktı: Klor ve hidrojen bir anda hızla birleşeceklerdi.Bu durum bizi şaşırtmayacaktı. Çünkü, ısının moleküllerin aktifleşme enerjisini bir kaç kat arttırdığını biliyoruz.</p>

  <p class="calibre1">Oysa söz konusu deneyde sıcaklık değişmemişti.</p>

  <p class="calibre1">Tepkimeye ışık neden olmuştu.</p>

  <p class="calibre1">Işığın en ufak parçaları olan fotonlar büyük miktarda enerji taşırlar. Bu enerji, molekülleri aktifleştirmek için gereken enerjiden çok daha fazladır. Bir klor molekülü bir ışık fotonuyla karşılaşınca, foton onu atomlarına ayrıştırır ve enerjisini onlara aktarır.</p>

  <p class="calibre1">Klor atomları şimdi uyarılmış ve enerji bakımından zengin durumdadır. Bu atomlar hareket ederken hidrojen moleküllerini zorlayarak onları da atomlarına ayırırlar. Bu atomlardan biri klor atomuyla birleşir ve diğeri özgür kalır. Ama uyarılmış durumdadır. Enerjisinin bir kısmını vermeye çalışır. Kime? Niçin bir klor molekülüne olmasın? Ve bunlardan biriyle çarpıştığında bu soğukkanlı klor molekülünün sonu olur. Şimdi tekrar serbest bir aktif klor atomu oluşmuştur, ama bu atomun enerjisini harcayacak bir yol bulması uzun sürmez.</p>

  <p class="calibre1">Böylece, uzun ardışık bir tepkimeler zinciri oluşur.</p>

  <p class="calibre1">Tepkime bir kez başladıktan sonra, tepkimenin bir sonucu olarak biriken enerji giderek daha fazla molekülü aktifleştirir. Tepkime hızı dağdan yuvarlanan çığ gibi büyür. Çığ vadiye ulaşınca yok olur. Tüm moleküller tükendiğinde, tüm hidrojen ve klor molekülleri tepkimeye girdiklerinde zincir tepkime de yok olur.</p>

  <p class="calibre1">Kimyacılar çok sayıda zincir tepkime bilirler. Ünlü b<span class="underline">ilim</span> adamımız Nikolai Semyonov bu tepkimelerin nasıl oluştuğunu ayrıntılarıyla araştırmıştır. Zincir tepkimeleri fizikçiler de bilirler. Uranyum çekirdeklerinin nötronlarca parçalanması fiziksel zincir tepkimeye bir örnektir.</p>

  <p class="calibre1" id="filepos216506"><span class="calibre6"><span class="italic"><span class="bold">50. KİMYA ELEKTRİKLE NASIL ARKADAŞ OLDU?</span></span></span></p>

  <p class="calibre1">Arkadaşlarının gözünde çok saygın olan bir kişinin uğraşmaya kalkışacağı bir iş gibi görünmüyordu ilk bakışta ...</p>

  <p class="calibre1">Önce küçük metalik diskler hazırladı. Düzinelerle ve düzinelerle bakır ve çinko diskler. Yuvarlak dilimler halinde bir sürü sünger parçası kesti ve bunları tuzlu suya batırdı. Sonra parçalan birbirinin üstüne bir çocuğun piramid yapması gibi ama belirli bir sırada yerleştirmeye başladı: Bakır disk, sünger d<span class="underline">ilim</span>i, çinko disk. Bu sıralamayı pek çok kereler piramit yıkılmadığı sürece yineledi.</p>

  <p class="calibre1">Özgün yapıtının tepesine nemli parmağıyla dokundu ve elini hemen geri çekti: Şimdi adına ani elektrik şoku dediğimiz şey olmuştu.</p>

  <p class="calibre1">Ünlü italyan fizikçi Allessandro Volta 1800'de, kimyasal bir elektrik kaynağı olan 'galvanik' pili işte böyle buldu. "Volta Kolonu"nda kimyasal tepkimelerin bir sonucu olarak elektrik açığa çıktı. Bu, yeni bir bilim dalı olan elektrokimyanın doğuşunu gösteriyordu.</p>

  <p class="calibre1">Bilim adamlarının, uzunca bir süre boyunca elektrik akımı üretebilecek bir alete gereksinimleri vardı.</p>

  <p class="calibre1">"Volta Kolonu"nda kimyasal işlem durana kadar elektrik akmaya devam edebilirdi.</p>

  <p class="calibre1">Elektriğin farklı maddelere nasıl etki ettiğini incelemek ilginç gibi görünüyordu.</p>

  <p class="calibre1">İki ingiliz, fizikçi Carlisle ve mühendis Nicholson, işe suyla başlamayı kararlaştırdılar. O sıralarda kimyacılar suyun hidrojen ve oksijenden oluştuğunu söyleyebilecek bilgiye sahiplerdi. Ancak her nasılsa kesin bir kanıt elde edememişlerdi.</p>

  <p class="calibre1">Carlisle ve Nicholson 17 volta pilinden oluşan bir elektrik bataryası kullandılar. Verdiği akım çok güçlüydü. Su hızla hidrojen ve oksijen gazlarına ayrışmaya başladı; başka bir deyişle elektroliz oluştu. Elektroliz, maddelerin elektrikle ayrıştırılması işlemine verdiğimiz adtır.</p>

  <p class="calibre1" id="filepos218748"><span class="calibre6"><span class="italic"><span class="bold">51. BİR NUMARALI DÜŞMAN...</span></span></span></p>

  <p class="calibre1">Dünyanın her yerinde yüzlerce ve binlerce eritme ocağında demir ve çelik üretiliyor. Çeşitli ülkelerin ekonomistleri titizlikle o yıl kaç milyon ton metal elde edileceğini hesaplıyorlar ve gelecek yıl ne kadar üretileceğini öngörüyorlar.</p>

  <p class="calibre1">Aynı ekonomistler bize şaşırtıcı bir gerçeği, her sekiz ocaktan birinin boşuna çalıştığını açıklıyorlar. Her yıl üretilen metalin yaklaşık %12'si insanoğlunun işine yaramıyor, amansız bir düşmana yenik düşüyor.</p>

  <p class="calibre1">Bu düşmanın ismi kısaca pastır.</p>

  <p class="calibre1">Bilim pasa "metal korozyunu" adını verir.</p>

  <p class="calibre1">Yalnızca demir ve çelik değil, demirli olmayan bakır, kalay ve çinko metalleri de paslanır.</p>

  <p class="calibre1">Korozyon metallerin oksitlenmesi anlamına gelir. Metallerin çoğu serbest durumda çok kararlı değildir. Metal eşyanın parlak yüzeyi açık havada bile bir süre sonra değişik renklerde oksidlerle örtülerek matlaşır. Metaller ve alaşımlar oksitlendiğinde değerli özelliklerinin birçoğunu yitirirler. Daha zayıf ve daha az esnek olurlar, ısıl ve elektriksel iletkenlikleri azalır. Korozyon bir kez başladıktan sonra yan yolda durmaz. "Kahverengi şeytan" yavaş ama kararlı adımlarla metal eşyayı tümüyle yok eder.</p>

  <p class="calibre1">Birkaç oksijen molekülünün metal yüzeye çarpmasıyla ilk oksid molekülleri oluşur. Oksid film denilen bir katman ortaya çıkar. Film çok gevşektir ve metal atomlan elekten geçer gibi kolayca geçerek hemen oksitlenirler. Oksijen molekülleri de film gözeneklerinden geçerek yıkıcı eylemlerini sürdürdükleri metalin derinliklerine doğru ilerlerler.</p>

  <p class="calibre1">Daha şiddetli bir kimyasal ortamda korozyon daha hızlı yol alır.</p>

  <p class="calibre1">Klor, flor, kükürt dioksid ve hidrojen sülfür de metallerin daha az tehlikeli düşmanları değillerdir.</p>

  <p class="calibre1">Gazların etkisi altında metal aşınıyorsa, kimyacılar bu olguya gaz korozyonu derler.</p>

  <p class="calibre1">Çeşitli çözeltiler için durum nasıldır?</p>

  <p class="calibre1">Onlar da metallerin korkutucu düşmanlarıdır. Örneğin, deniz suyu. Büyük okyanus gemilerini, dip ve kenarlarındaki aşınmış parçalarını değiştirmek üzere, zaman zaman tersaneye çekerek genel bakıma almak gerekir.</p>

  <p class="calibre1">Amerikalı bir milyonerin yaptığı korkunç bir gafa ilişkin öğretici bir öykü vardır: O, dünyanın en iyi yatına sahip olmak istedi. Siparişini verdikten sonra yata "Denizin Çağrısı" diye romantik bir isim düşündü. Parayı hiç sakınmadı. Firma müşterisini memnun etmek için en iyisini yapmaya çalıştı. Geriye yalnızca iç dekorasyonunun tamamlanması kalmıştı. Ancak yat hiçbir zaman denize inmedi; böyle bir şansı asla olmadı. Yatın denize indirilme gününden kısa bir süre önce gövdesinin ve tabanının tümüyle parçalandığı görüldü.</p>

  <p class="calibre1">Niçin?</p>

  <p class="calibre1">Çünkü, korozyon bir elektrokimyasal işlemdir.</p>

  <p class="calibre1">Gemi yapımcıları yatın tabanını Alman gümüşü denilen nikel-bakır alaşımla kaplamaya karar vermişlerdi. Bu iyi bir düşünceydi, çünkü alaşım pahalı olmasına karşılık deniz suyunda aşınmaya karşı çok dayanıklıydı. Korozyona karşı dirençliydi ama çok sağlam değildi. Bu yüzden geminin diğer parçalan özel çelikten yapılmak zorundaydı.</p>

  <p class="calibre1">Bu yatın sonu oldu. Alman gümüşüyle çeliğin değme noktalarında güçlü galvanik piller oluştu ve taban hızla dağılmaya başladı. Sonuç çok acıklıydı.</p>

  <p class="calibre1">Milyonerin üzüntüsü anlatılamazdı. Yatı yapanlar ise korozyon yasalarından birini geç de olsa hatırladılar: Eğer ana metal kendisiyle birlikte galvanik pil oluşturabilecek başka metallere eklenirse korozyon hızı hemen artıyordu.</p>

  <p class="calibre1" id="filepos222990"><span class="calibre6"><span class="italic"><span class="bold">52. VE ONUNLA NASIL SAVAŞILIR?</span></span></span></p>

  <p class="calibre1">Delhi kentinde yüzyıllardır ayakta duran gözalıcı bir sütun vardır. Gözalıcıdır, çünkü saf demirden yapılmıştır. Geçen zaman onu hiç etkilememiştir. Asırlar geçmekte ama sütun hâlâ oldukça yeni görünmektedir. Paslanmaz. Sanki korozyon orada alışkanlıklarını bırakmış gibidir.</p>

  <p class="calibre1">Eski metallurjicilerin saf demir üretmeyi nasıl başardıkları bilinmiyor. Bazıları sütunun asla insanoğlu tarafından yapılmadığını ileri sürerek, başka dünyalardan gelen konukların yeryüzüne yaptıkları gezinin anısına bu dikili taşı diktiklerini söylerler.</p>

  <p class="calibre1">Ama sütunun gizemli kaynağını bir yana bırakacak olursak, kimyacılar açısından çok önemli bir gerçek ortaya çıkar. Bir metal ne kadar safsa korozyondan etkilenmesi o kadar yavaş olur. Eğer korozyonu altetmek istiyorsanız olası en saf metalleri kullanmalısınız.</p>

  <p class="calibre1">Yalnızca saflık önemli değildir!</p>

  <p class="calibre1">Metal eşyanın olanak ölçüsünde düzgün olması da gereklidir.</p>

  <p class="calibre1">Öyle görünüyor ki yüzeyinde yer yer "tepelerin" ve "yarıkların" varlığı yabancı maddelerin metali etkilemesini kolaylaştırıyor. Bilim adamları ve mühendisler kusursuz sayılabilecek düzgün yüzeyler elde etmeyi başarmaktadırlar. Bu düzgün yüzeyli nesneler roket ve uzaygemisi yapımında uygulama alanı bulmaktadır.</p>

  <p class="calibre1">O halde korozyonu önleme sorunu çözümlenmiş sayılabilir mi?</p>

  <p class="calibre1">Asla!</p>

  <p class="calibre1">Çok saf metaller pahalıdır ve özellikle büyük miktarlarda elde edilmesi güçtür. Bunun dışında mühendislik, hem özelliklerinin çok daha fazla olması hem de en az iki metalden oluşması nedeniyle alaşımları tercih eder.</p>

  <p class="calibre1">Kimyacılar her tür korozyon mekanizmasını ayrınıtılarıyla incelemektedirler. Önceden saptanmış özelliklerde yeni bir alaşım yapmayı tasarladıklarında diğer etmenlerle birlikte "korozyon" olayını da dikkate almaktadırlar.</p>

  <p class="calibre1">Şu anda korozyona karşı çok iyi direnç gösteren pek çok alaşım vardır.</p>

  <p class="calibre1">Günlük yaşantımızda sık sık galvanizli ve kalaylı eşyalar kullanırız.</p>

  <p class="calibre1">Demir, paslanmasını önlemek için, belli bir süre yardımı olacak çinko ya da kalay bir filmle kaplanır. Aynca, demirden ev çatılarının kalın bir yağlıboya tabakasıyla kaplandığını hepimiz görmüşüzdür.</p>

  <p class="calibre1">Korozyonu zayıflatmak ya da azaltmak bir anlamda korozyon sürecini oluşturan elektro-kimyasal tepkime hızının da azaltılması demektir. Engelleyici denilen özel organik ve anorganik maddeler bu amaçla kullanılır. Başlangıçta, bunlar deneme yanılma yöntemiyle aranmışlar ve rastlantı eseri bulunmuşlardır.</p>

  <p class="calibre1">Büyük Peter'den bile önce Rus tüfekçileri tuhaf bir yöntem kullanıyorlardı. Tüfek namlularındaki pulları buğday kabuğuyla karıştırılmış sülfürik asitle temizlerlerdi. Bu ilkel yöntemle asidin metali çözmesini önlüyorlardı.</p>

  <p class="calibre1">Yeni engelleyicilerin araştırılması artık ustalık ya da şans gerektirmiyor; tümüyle b<span class="underline">ilim</span>sel bir çalışmayla yapılıyor.Bugün her türden yüzlerce kimyasal korozyon engelleyicisi bilinmektedir. Korozyon "hastalığına" yakalanmadan önce metallerin "sağlık" durumlarını izlememiz gerekir. Bu, "metal doktoru" kimyacıların temel görevidir.</p>

  <p class="calibre1" id="filepos226796"><span class="calibre6"><span class="italic"><span class="bold">53. PARLAK BİR JET</span></span></span></p>

  <p class="calibre1">Maddenin kaç evresi vardır?</p>

  <p class="calibre1">Modern fizikçiler en az yedi evreden söz ederler.</p>

  <p class="calibre1">Bunların üçü çok bilinen gaz, sıvı ve katı evreleridir. Doğrusunu söylemek gerekirse, günlük yaşantımızda bir başkasını aklımıza getirmeyiz bile.</p>

  <p class="calibre1">Yüzyıllar boyunca kimya da kendisini bu üçü ile sınırlamış, yalnızca son on yıldır maddenin dördüncü evresi, plazma dikkate alınmaya başlanmıştır.</p>

  <p class="calibre1">Plazma aslında bir gazdır ama deyim yerindeyse sıradan bir gaz değildir. Yüksüz atom ve moleküllerden başka iyon ve elektron da içerir. Sıradan gazlarda da iyonize tanecikler bulunur ve sıcaklık ne kadar yükselirse bu taneciklerin sayısı da o kadar artar. Dolayısıyla, iyonize gaz ile plazma arasında kesin bir sınır çizgisi yoktur.</p>

  <p class="calibre1">Ancak geleneksel olarak plazmanın temel özelliklerini, söz gelimi yüksek elektrik iletkenliği göstermeye başladığında, gazın plazmaya dönüştüğü kabul edilir.</p>

  <p class="calibre1">İlk bakışta mantıksız gibi görünse de, plazma evrenin efendisidir. Uzaydaki gazlar gibi Güneş ve yıldızları oluşturan madde de plazma evresindedir.</p>

  <p class="calibre1">Bunların tümü doğal plazmadır.</p>

  <p class="calibre1">Plazma, yeryüzünde plazmotron denilen özel aygıtlarda yapay olarak üretilmek zorundadır. Bu aygıtlarda çeşitli gazlar (helyum, hidrojen, azot, argon) elektrik arkı yardımıyla plazmaya dönüştürülür. Parlak plazma jeti, plazmotron başlığındaki dar kanal ve manyetik alan yardımıyla sıkıştırılarak, sıcaklığı on binlerce dereceye çıkartılır.</p>

  <p class="calibre1">Birçok kimyasal işlemde yüksek sıcaklıkların rolü güçlükle saptanabildiği için, kimyacılar uzun bir süre bu tür sıcaklıkların düşünü görmüşlerdir.</p>

  <p class="calibre1">Şimdi bu düş gerçekleşmiştir:</p>

  <p class="calibre1">Plazmokimya olarak bilinen yeni bir kimya dalı ya da "soğuk" plazma kimyası doğmaktadır.</p>

  <p class="calibre1">Niçin "soğuk" plazma?</p>

  <p class="calibre1">Çünkü sıcaklığın bir milyon dereceye kadar yükseldiği "sıcak" plazma da vardır. Bu plazmayla fizikçiler termonükleer sentezleri gerçekleştirmeye, yani hidrojenin helyuma dönüştüğü denetimli nükleer tepkimeyi başarmaya çalışıyorlar.</p>

  <p class="calibre1">Ancak kimyacılar "soğuk" plazmayla daha çok ilgilenirler. On bin derece sıcaklıkta kimyasal süreçlerin izlediği yolu araştırmaktan daha çekici ne olabilir ki?</p>

  <p class="calibre1">Böylesine sıcak bir ortamda ayrıcalıksız tüm maddeler aynı kaderi paylaşacakları için, şüpheciler bu işin boşuna yapıldığını düşünürler: Çünkü en karmaşık moleküller de dahil tümü parçalanacak, ayrı ayrı atom ve iyonlarına ayrılacaklardır.</p>

  <p class="calibre1">Gerçek çok daha karmaşıktır.</p>

  <p class="calibre1">Plazma yalnızca yok etmez, yaratır da. Bazıları başka yollarla elde edilemeyen yeni kimyasal maddeler plazma içinde kolaylıkla oluşturulabilir.</p>

  <p class="calibre1">A12O, Ba2O, SO, SiO, CaCl, vs: Bunlar herhangi bir kimya ders kitabında asla tanımlanmamış ilginç maddelerdir. Bu bileşiklerde yer alan elementler alışılmamış, olağandışı değerlikler alırlar. Bunların tümü çok ilginçtir, ancak plazmokimya, kendine bilinen değerli maddelerin ucuz ve hızlı üretimi gibi daha önemli görevler edinmiştir. işte onun başarılarıyla ilgili bir iki sözcük.</p>

  <p class="calibre1">Pek çok organik sentezde, örneğin plastiklerin, lastiklerin, boyaların ve ilaçların üretiminde asetilen çok önemli bir başlangıç maddesidir..</p>

  <p class="calibre1">Ancak asetilen, hâlâ eskiden olduğu gibi pahalı ve elverişsiz bir yöntem olan kalsiyum karbidin suyla bozunmasından elde ediliyor.</p>

  <p class="calibre1">Plazmotronda herşey farklıdır. Hidrojenden hazırlanan plazmanın sıcaklığı 5000 derecedir. Hidrojen plazma akımı muazzam enerjisini metanla beslenen özel tepkime aygıtına taşır. Metan hidrojenle hızla karışır ve saniyenin onbinde biri kadar bir sürede metanın yüzde 75'den fazlası asetilene dönüşür.</p>

  <p class="calibre1">İdeal değil mi ?</p>

  <p class="calibre1">Öyle demeliyiz!</p>

  <p class="calibre1">Ama ne yazık ki bir yerlerde daima aksayan birşeyler vardır. Eğer plazmanın yüksek sıcaklık bölgesinde asetileni bir an fazla bırakırsak bozunmaya başlar. O halde sıcaklığın hızla güvenilir bir düzeye düşürülmesi gerekir. Bu işi yapmanın farklı yolları vardır, ama bu temel bir teknik güçlüktür. Sonuçta asetilenin yalnızca yüzde 15'inin ayrışması önlenebilir.</p>

  <p class="calibre1">Ama bu da çok kötü değildir!</p>

  <p class="calibre1">Ucuz sıvı hidrokarbonların plazmokimyasal olarak bozunmasıyla asetilen, etilen ve propilen elde etme yöntemleri laboratuvarda geliştirilmektedir.</p>

  <p class="calibre1">Üzerinde uğraşılan çok önemli bir sorun da havadaki azotun tutulmasıdır. Azot içeren maddelerin örneğin amonyağın kimyasal üretimi çok yorucu, uğraştırıcı ve pahalı bir işlemdir. Önceleri çabalar azot oksidlerinin elektriksel olarak endüstriyel ölçekte sentezlemesine yöneltiliyordu, ama işlem hiç ekonomik değildi.</p>

  <p class="calibre1">Bu noktada plazmokimya daha çok şey vaat etmektedir.</p>

  <p class="calibre1" id="filepos232576"><span class="calibre6"><span class="italic"><span class="bold">54. BİR KİMYACI: GÜNEŞ</span></span></span></p>

  <p class="calibre1">Buharlı lokomotifin bulucusu Stephenson bir gün arkadaşı jeolog Beckland'la birlikte İngiltere'deki ilk demiryolunun yakınında yürüyüşe çıkmıştı.</p>

  <p class="calibre1">Geçen treni gördüler.</p>

  <p class="calibre1">"Trenin yürümesini sağlayan nedir Beckland?" diye sordu Stephenson.</p>

  <p class="calibre1">"Senin harika lokomotiflerinden birinin makinistinin elleri değil mi?"</p>

  <p class="calibre1">"Hayır."</p>

  <p class="calibre1">"Peki öyleyse, makineyi hareket ettiren buhar?"</p>

  <p class="calibre1">"Hayır."</p>

  <p class="calibre1">"Kazanın altında yanan ateş?"</p>

  <p class="calibre1">"Yine yanlış; bu işi gerçekleştiren tarih öncesinde parlamaya başlayan güneştir. O bitkilere yaşam verdi. Daha sonra bitkiler kömüre dönüştü. Şimdi makinistin ocağa doldurduğu işte o kömürdür".</p>

  <p class="calibre1">Tüm canlı varlıklar özellikle bitkiler başlangıçlarını güneşe borçludurlar. Onları karanlıkta büyütmeye çalışın, sulu yeşil saplar yerine solgun ince lifler elde edersiniz. Güneş ışığının etkisi altında klorofil (yeşil yapraklara renk veren madde) havanın karbon dioksidini bitkilerin büyük bölümünü oluşturan organik maddelerin karmaşık moleküllerine dönüştürür.</p>

  <p class="calibre1">O halde güneş, ya da onun ışınlan bitkideki tüm organik maddeleri üreten baş "kimyacı" mıdır? Öyle gibi görünüyor. Bitkilerin karbon dioksidi özümleme işlemine fotosentez denilmesi boşuna değildir. Birçok kimyasal tepkimenin ışık etkisi altında olduğu bilinmektedir. Bunları inceleyen ve fotokimya adı verilen özel bir kimya dalı bile vardır.</p>

  <p class="calibre1">Ancak, fotokimyasal tepkimelerin incelenmesi bugüne kadar laboratuvarda proteinlerin veya hidrokarbonların yaratılması sonucunu vermedi. Oysa, bu bileşikler bitkilerdeki fotosentezin birincil ürünleridir.</p>

  <p class="calibre1">Başlangıç aşamasında çok karmaşık organik moleküllerin oluşturulması için bitki yalnızca karbon dioksid, su ve güneş ışığı kullanır. Belki bu işlemlerde yer alan başka birşeyler daha vardır? Bir tarafından borularla soda, petrol, potasyum nitrat vs. gönderilen, diğer uçtan da ekmek, sosis, şeker yüklü kamyonlar çıkan bir fabrika düşleyelim. Bu elbette bir fantazidir ama bitkilerde olan da tam budur.</p>

  <p class="calibre1">Bitkilerin enzim adı verilen katalizörleri olduğu saptanmıştır. Her enzim, tepkimenin yalnızca belirli bir yönde ilerlemesini sağlar. Güneş, fotosentezi tek "kimyacı" olarak değil, çalışma arkadaşları enzimlerle (katalizörler) birlikte tamamlamaktadır. Güneş tepkimeye gerekli enerjiyi verir ve enzimler tepkimenin doğru yönde ilerlemesini sağlarlar.</p>

  <p class="calibre1">Doğanın ve özellikle bitkilerin elinde tuttuğu birçok maddenin üretim "patenti"ni henüz alamamışsak da, bazı durumlarda gereksinim duyduğumuz yönde çalışmalarını başarmış bulunuyoruz.</p>

  <p class="calibre1">Bu açıdan fotosentez işlemlerinin araştırılmasının bilim adamlarının gözünde büyük değeri vardır.</p>

  <p class="calibre1">Son yıllarda fotosentez süresince bitkileri aydınlatmak için farklı dalga boylarında ışık kullanılırsa, farklı kimyasal özelliklerde maddeler oluştuğu saptanmıştır. Örneğin, kırmızı-sarı ışınlarla aydınlatma sonucunda esas ürün olarak karbonhidratlar elde edilirken, mavi ışınlar protein oluşumunu sağlar. İnsanlığın, yakın gelecekte, bitkilerin yardımıyla gereksinimi olan karmaşık organik maddeleri önemli ölçüde elde edebileceği beklenebilir. Gerçekten de fabrikalar yapmak onları eşsiz gereçlerle donatmak ve karmaşık sentez teknolojilerini araştırmak yerine yalnızca güneş evleri yapıp, kullanılan ışık ışınlarının bileşimini ve şiddetini ayarlamak yeterli olacaktır. Böylece bitkiler, en basit karbonhidratlardan en karmaşık proteinlere kadar gerekli olan herşeyi kendi kendilerine yapacaklardır.</p>

  <p class="calibre1" id="filepos236857"><span class="calibre6"><span class="italic"><span class="bold">55. İKİ TÜR KİMYASAL ENGEL</span></span></span></p>

  <p class="calibre1">Eski çağlarda bile atomların varlığından kuşku duymayan pek çok bilimadamı bulunuyordu.</p>

  <p class="calibre1">Peki, bu atomlar madde içinde birbirlerine nasıl bağlanırlar?</p>

  <p class="calibre1">Bu konuda felsefi düşünce ya sessiz kalıyor ya da düş denizinde batıp çıkıyordu.</p>

  <p class="calibre1">Örneğin, ünlü Fransız doğabilimcisi Descartes bazı atomların izdüşümlerinin çengele, bazılarının da ilmiğe benzediğine inanıyordu. Bir atomun çengelinin, diğerinin ilmiğine takılmasıyla iki atomun birleştiğini savunuyordu.</p>

  <p class="calibre1">İnsanlar atom yapısı hakkında çok az şey ya da hiçbir şey bilmedikleri sürece, atomlar arası bağlanma yani kimyasal bağlar konusunda tüm düşünceleri temelsiz kalıyordu.</p>

  <p class="calibre1">Elektron, bilim adamlarının gerçeği bulmasına yardım etti.</p>

  <p class="calibre1">Ancak bu bir kerede olmadı!</p>

  <p class="calibre1">Elektron 1895'de bulundu, oysa kimyasal bağlanmanın incelenmesinde kullanılması için ilk girişimler yirmi yıl sonra, elektronların atom çekirdeği etrafında düzenlenişi açıklık kazandıktan sonra yapıldı.</p>

  <p class="calibre1">Bir atomun elektronlarının tümü kimyasal bağlara katılmaz, yalnızca en dış ya da en fazla en dış ve dıştan ikinci kabuğunda yer alanlar katılabilir.</p>

  <p class="calibre1">Bir sodyum atomunun bir flor atomuyla karşılaştığını varsayalım, ilkinin dış kabuğunda bir, ikincisinin yedi elektron vardır. Bu karşılaşma hızla, kararlı bir sodyum florür molekülünün oluşmasıyla sonuçlanır. Ama nasıl? Elektronların yeniden düzenlenmesiyle.</p>

  <p class="calibre1">Sodyum atomu dıştaki elektronunu kolayca verir. Böyle yapmakla artı yüklü bir iyon haline gelir ve ikinci dış elektron kabuğu açığa çıkar. Bu kabuk sekiz elektron içerir ve sekizli düzenin bozulması çok güçtür.</p>

  <p class="calibre1">Öte yandan, flor atomu dış kabuğuna kolaylıkla ek bir elektron alabilir; böylece o da sekiz elektron sahibi olur. Ardından da eksi yüklü flor iyonu ortaya çıkar.</p>

  <p class="calibre1">Artı eksiyi çeker. Elektriksel kuvvetler zıt yüklü sodyum ve flor iyonlarını güçlü bir şekilde birarada tutar. Aralarında kimyasal bir bağ oluşur. Bu bağ temel kimyasal bağ türlerinden biri olan iyonik bağdır. İkincisi de şöyledir:</p>

  <p class="calibre1">Söz gelimi, flor molekülü F2 gibi bir bileşik nasıl oluşabilir?Flor atomları dış kabuklarından elektron veremezler. Bu durumda farklı yüklü iyonlar oluşamaz.</p>

  <p class="calibre1">Flor atomları arasında kimyasal bağlanma elektron çifti yardımıyla kurulur. Atomların her biri ortak kullanım için bir elektronunu öne sürer. Sonuçta, her iki atomun dış kabuğunda sekiz elektron bulunur.</p>

  <p class="calibre1">Bunların altısı kendilerinindir, ikisi de ortak kullandıkları elektronlardır. Böyle bir bağa <span class="italic">kovalent</span> adı verilir. Bildiğimiz kimyasal bileşiklerin çoğu birinci ya da ikinci türden kimyasal bağlar yoluyla oluşur.</p>

  <p class="calibre1" id="filepos240192"><span class="calibre6"><span class="italic"><span class="bold">56. KİMYA VE RADYASYON</span></span></span></p>

  <p class="calibre1">Kimyacıların yeşil yaprakları keşfetmelerinin üstünden çok geçmedi ancak uygulamada, foto kimyasal tepkimelerin gerçekleştirilmesinde ışık kullanılmaya başlandı bile.</p>

  <p class="calibre1">Fotoğraf işlemleri de fotokimya uygulamasının bir örneğidir. Işığın kendisi baş fotoğrafçıdır.Ancak kimyacıların ilgisi sadece ışık ışınlarında yoğunlaşmaz. X - ışınları ve radyoaktif ışınımlar da vardır. Bunlar yoğun bir enerji taşırlar.Örneğin, ışık ışınlarına oranla X-ışınları binlerce, gama ışınları ise milyonlarca kere daha "şiddetli"dir.</p>

  <p class="calibre1">Bu durumda kimyacılar onları gözardı edebilirler miydi?</p>

  <p class="calibre1">Böylece ansiklopedilerde ve ders kitaplarında, özel kitap ve yayınlarda, popüler kitapçıklarda ve makalelerde yeni bir terim olan "radyasyon kimyası" yer almaya başladı. Bu, kimyasal tepkimelere radyasyonun etkisini inceleyen b<span class="underline">ilim</span> dalının adıdır. Genç bir bilim dalı olduğu halde, başarılarıyla şimdiden övünebilir.</p>

  <p class="calibre1">Örneğin, petrol kimyasında en yaygın işlemlerden biri parçalamadır. Bu işlemin sonucunda petrolün içerdiği karmaşık organik bileşikler daha basit maddelere dönüşür. Oluşan hidrokarbonlardan bazıları gaz yağında yer alır. Parçalama hassas bir işlemdir. Yüksek sıcaklıklar, katalizörler ve uzun bir süre gerektirir.</p>

  <p class="calibre1">Ancak bunlar eski yöntem için geçerlidir. Yeni yöntemde parçalama işleminde ne ısı ne de kimyasal ivmelendiricilere gerek kalmamıştır ve işlem daha kısa sürede tamamlanır.</p>

  <p class="calibre1">Yeni yöntemde gama ışınları kullanılır. Gama ışınlan radyasyon parçalanması gerçekleştirirler. Işınlar karmaşık organik molekülleri parçalar. Burada radyasyon bir parçalayıcıdır. Ancak, durum her zaman böyle değildir.</p>

  <p class="calibre1">Eğer gaz evredeki hafif hidrokarbonlara (metan, etan ya da propan) elektron (beta-ışınları) akışı uygulanırsa, moleküller daha karmaşıklaşır ve daha ağır sıvı hidrokarbonlara dönüşür. Bu bir radyasyon sentezi örneğidir.</p>

  <p class="calibre1">Radyoaktif ışınların, molekülleri "dikebilme" yeteneğinden polimerizasyon işlemlerinde yararlanılır. Hepimiz polietileni duymuşuzdur. Ancak üretiminin çok karmaşık bir işletti olduğunu, yüksek basınç, özel katalizörler ve özel aygıtlar gerektirdiğini hepimiz bilmeyiz. Işınla polimerizasyon bunların hiç birine gerek duymaz ve polietilenin maliyetini yan yarıya düşürür.</p>

  <p class="calibre1">Bunlar radyasyon kimyasının yalnızca birkaç başarısıdır ve bu basanlar günden güne daha fazla etkili olmaktadır.</p>

  <p class="calibre1">Ancak radyoaktif ışınımlar insanın yalnızca dostu değildir. Aynı zamanda düşmanıdırlar da. Onlar radyasyon hastalığına neden olan sinsi ve amansız düşmanlardır.</p>

  <p class="calibre1">Henüz bu tehlikeli salgın için evrensel bir çare bulunamamıştır. En iyi politika radyoaktif ışınımlardan etkilenmenin tüm olasılıklarını ortadan kaldırmaktır.</p>

  <p class="calibre1">Ama nasıl? Kurşun bloklar, metrelerce kalınlıkta beton duvarlar, ağır metal ve taş tabakalan, bu ışınlan bir ölçüde soğurur. Ancak bu çok pahalı, hantal ve kullanışsız bir yoldur. Kurşun elbise giymiş bir adam düşünün...</p>

  <p class="calibre1">Kimyacılar neredesiniz?</p>

  <p class="calibre1">İnsanoğlunu radyoaktif ışınlardan gerçekten koruyacak daha basit yollar bulamayacak mısınız?</p>

  <p class="calibre1">Bu yolda ilk denemeler (yalnızca denemeler) şimdiden yapılmaktadır. X-ışınları, fotoğraf kartlarına ve filmlere hızla etki eder. Işığa duyarlı gümüş bromür tabakaları parçalar.</p>

  <p class="calibre1">Dört yıl kadar önce italyan kimyacılar fotoğraf plakasının yüzeyini anorganik maddelerden oluşan (titanyum sülfat ve seleniyus asit) bir çözeltiyle ıslattılar. Plaka görünür ışığa olduğu kadar X-ışınlarına karşı da duyarlığını yitirdi.</p>

  <p class="calibre1">Nedeni neydi?</p>

  <p class="calibre1">Gümüş bromürle bu maddeler arasında bazı kimyasal tepkimeler oluyor, sonuçta radyoaktif ışınlara direnç gösteren yeni bileşikler mi oluşuyordu?</p>

  <p class="calibre1">Hiçbiri değil!</p>

  <p class="calibre1">Kimyasal tepkime olmuyor ve plaka suyla yıkandığında duyarlığını tümüyle geri kazamyordu. Ne olduğunu henüz kimse tam olarak bilmiyor. Radyasyondan korunmaya ilişkin umulmadık olasılıklar için bu yalnızca bir ipucu niteliğindedir.</p>

  <p class="calibre1">Sonuçta bizler, öldürücü ışınlan durdurabilen özel bir kimyasal maddeyle doldurulmuş günlük giysiler giyen bir insanı şimdiden hayal edebiliyoruz.</p>

  <p class="calibre1" id="filepos245302"><span class="calibre6"><span class="italic"><span class="bold">57. EN UZUN TEPKİME</span></span></span></p>

  <p class="calibre1">Son yıllarda kimyacılar labaratuvarlarında en karmaşık organik maddelerin yüzlerce ve binlercesini yapmaktadırlar. Bunların bazısı o kadar karmaşıktır ki yapısal formüllerini yazmayı düşünmek bile kolay değildir.</p>

  <p class="calibre1">En azından bir sürü zaman alır.</p>

  <p class="calibre1">Organik kimyacıların en büyük başarısı, tartışmasız, bir protein molekülünün, en önemli proteinlerden birinin üretilmesi olmuştur. Sözünü ettiğimiz canlıların karbonhidrat metabolizmasını denetleyen hormonun yani "insülin"in kimyasal sentezidir.</p>

  <p class="calibre1">İnsülin molekülünün yapısını anlatmaya kalksak sayfalar tutar. Bu protein molekülünün yapısındaki bazı ayrıntılar kimya uzmanları için bile hâlâ çok açık değildir. İçerdiği element sayısı sınırlı olduğu halde, insülin gerçek bir dev moleküldür.</p>

  <p class="calibre1">Ancak bu moleküldeki elementler çok düzenli yapılar oluştururlar.</p>

  <p class="calibre1">Kolaylık olması bakımından insülin molekülünün iki kısımdan ya da iki zincirden oluştuğunu varsayalım: A zinciri ve B zinciri.</p>

  <p class="calibre1">Bu zincirler bir diğerine disülfid bağı yardımıyla bağlanır. Diğer bir deyişle, iki kükürt atomunun karşılıklı bağlanmasıyla aralarında köprü kurulmuştur.</p>

  <p class="calibre1">İnsüline yapılan genel saldırı planı şöyleydi.</p>

  <p class="calibre1">İlk önce A ve B zincirleri ayrı ayrı oluşturulmalıydı. Sonra onlar disülfid çapraz bağıyla birbirlerine bağlanmalıydılar.</p>

  <p class="calibre1">Kimyacılar A zincirini üretmek için yaklaşık yüz farklı ardışık tepkimeyi gerçekleştirmek zorundaydılar. B zinciri için ise yüzden fazla tepkime gerekliydi.</p>

  <p class="calibre1">Tüm bu iş, çok özenli çalışma isteyen aylar aldı. Ama sonuçta her iki zincir de elde edildi. Sıra onların bağlanmasına gelmişti. Bu noktada pek çok güçlük ortaya çıktı.</p>

  <p class="calibre1">Düş kırıklıkları birbirini izledi.</p>

  <p class="calibre1">Herşeye rağmen güzel bir akşamüstü laboratuvar seyir defterine kısa bir cümle geçildi, "insülin molekülünün oluşturulması tümüyle tamamlanmıştır."!</p>

  <p class="calibre1">İnsülini yapay olarak elde etmek için bilim adamları ikiyüzyirmiüç ardışık basamaktan geçmek zorunda kaldılar.</p>

  <p class="calibre1">Bunu bir kez düşünün:</p>

  <p class="calibre1">Şimdiye değin bilinen hiçbir kimyasal maddenin hazırlanması bu kadar zor olmamıştır.</p>

  <p class="calibre1">Üç yıl süreyle, on kişi durup dinlenmeden çalışmıştır...</p>

  <p class="calibre1">Oysa biyokimyacıların belirttiğine göre, canlı hücrede protein oluşumu en fazla iki üç saniyede gerçekleşir.</p>

  <p class="calibre1">Üç yıl ya da üç saniye!</p>

  <p class="calibre1">Canlı hücrenin üretim aygıtı günümüz kimyasınınkine göre ne kadar mükemmel değil mi?</p>

  <div class="mbppagebreak" id="calibre_pb_2"></div>
</body>
</html>
