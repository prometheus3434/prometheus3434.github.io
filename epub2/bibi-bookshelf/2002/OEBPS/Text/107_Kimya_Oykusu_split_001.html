<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>107 Kimya Öyküsü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre10" id="filepos144125"><span class="calibre6"><span class="bold">32.</span></span> <span class="calibre6"><span class="italic"><span class="bold">ELEMENTLER DÜNYASINDA ÖLÜMLÜLÜK VE ÖLÜMSÜZLÜK</span></span></span></p>

  <p class="calibre10">Kimyacıların bir bakıma arkeolog gibi çalıştıkları bir zaman olmuştur. Tıpkı arkeologların bronzdan bir süs eşyasının ya da toprak çanağın kaç yüzyıl önce yapıldığını saptadıkları gibi, yeryüzündeki çeşitli minerallerin yaşını ölçmeyi öğrenmişlerdir. Yaşları 4,5 milyardan da büyük bazı mineraller bulunmuştur. Bunlar gezegenimizin kendisi kadar yaşlıdır. Ama mineraller kimyasal bileşiklerdir yani elementlerden oluşurlar. O halde elementler pratik olarak ölümsüzdür! Bir elementin ölüp ölemeyeceğini sormak saçma olmaz mı? Ölüm yaşayan canlıların kötü kaderidir... Hayır, bu soru ilk bakışta sanıldığı kadar saçma değildir.</p>

  <p class="calibre1">Radyoaktiflik denilen fiziksel bir olgu vardır. Kendiliğinden bozunan elementleri (daha çok da atom çekirdeklerini) kapsar. Bazı çekirdekler elektron salarken, diğerleri alfa tanecikleri (helyum çekirdeği) yayar. Başkaları da, yaklaşık iki eşit parçaya bölünür. Bu işlem kendiliğinden bölünme olarak bilinir.</p>

  <p class="calibre1">Tüm elementler radyoaktif midir?</p>

  <p class="calibre1">Hayır, hepsi değil. Ama temel olarak polonyumdan başlayarak Periyodik Çizelge'nin sonundakilerde bu özellik vardır.</p>

  <p class="calibre1">Bozunma sırasında, radyoaktif element tümüyle yok olmaz. Bir başkasına dönüşür. Radyoaktif dönüşüm zinciri çok uzun olabilir. Örneğin, thoryum ve uranyum sonuçta kararlı kurşuna dönüşür. Ancak yol boyunca bir düzine radyoaktif element doğar ve ölür. Radyoaktif elementlerin yaşam süreleri birbirinden farklıdır. Bazıları tümüyle yok olana kadar on milyarlarca yıl varlık gösterebilirler. Diğerlerinin yaşam süresi dakika ya da saniyelerle ölçülür. Bilim adamları radyoaktif elementlerin yaşam süresini özel bir büyüklükle tanımlarlar. Buna yarılanma süresi çevrimi ya da yalnızca yarılanma süresi denir. Bu çevrim süresince her radyoaktif element başlangıç ağırlığının tam yarısı kadar bozunur. Uranyum ve thoryumun yarılanma süresi milyarlarca yıl kadardır.</p>

  <p class="calibre1">Periyodik Çizelge'de bu ikisinden önce gelen elementler için durum oldukça farklıdır. Protaktiyum, aktiniyum, radyum, frankiyum, radon, astatin ve polonyumun yarılanma süreleri hiçbir koşulda yüz bin yıldan fazla olamayacak kadar kısadır. Bu olgu umulmadık bir bulmaca yaratır.</p>

  <p class="calibre1">Gezegenimizin yaklaşık 5 milyar yaşında olduğu göz önüne alındığında, nasıl oluyor da bu kısa ömürlü elementler yeryüzünde hâlâ var olabiliyorlar? Bu radyum, aktiniyum ve o grubun diğer elementlerinin yüzlerce kez yok olmasına yetecek kadar uzun, hayal bile edilemeyecek bir zaman çevrimidir. Oysa onlar hâlâ varlar ve yıllardır yeryüzü minerallerinde gizlenmekteler ... Sanki doğada bulunan bazı tılsımlar onları yok olmaktan korumuştur.</p>

  <p class="calibre1">Hayır, durum böyle değildir. Yalnızca onlar yeniden ortaya çıkmaktadırlar, çünkü tükenmez bir kaynaktan, uranyum ve thoryum kaynaklarından beslenmektedirler.Bu radyoaktif "atalar", sonunda kararlı kurşunu oluşturduklan uzun ve karmaşık dönüşüm yollarında gezindikleri sürece ara elementlere dönüşmeyi de sürdüreceklerdir. Öyleyse, kimyasal elementleri birincil ve ikincil elementler olmak üzere iki büyük gruba ayırabiliriz.</p>

  <p class="calibre1">Birincil elementlerin tümü radyoaktif olmayan elementlerdir. Bu grupta bir de yanlanma süreleri yeryüzünün yaşından daha büyük olan uranyumla, thoryum bulunur. Onlar güneş sisteminin oluşmasının tanıklandır. Geri kalanların hepsi ikincil elementlerdir.</p>

  <p class="calibre1">Periyodik Çizelge'nin, bazı elementlerini yitirdiği bir an yine de gelecektir. Bunlar, aslında sonsuzluklan göreceli olan, ikincil elementlerin sonsuz kaynağı uranyum ve toryum olacaktır. Birkaç milyar yıl sonra, yeryüzünden onlar da silinecektir. Onlarla birlikte onların radyoaktif dönüşüm ürünleri de yok olacaktır.</p>

  <p class="calibre1" id="filepos148482"><span class="calibre6"><span class="italic"><span class="bold">33. BİR, İKİ, ÜÇ, PEK ÇOK...</span></span></span></p>

  <p class="calibre1">İlkel insanın sayma yeteneği sınırlıydı.</p>

  <p class="calibre1">Matematiksel gereçleri yalnızca iki nicel büyüklükten oluşuyordu:</p>

  <p class="calibre1">"Çok" ve "az".</p>

  <p class="calibre1">İnsanlar, gezegenimizin ambarlarında bulunan ayrı ayn elementlerin miktarını hesaplamaya çalıştıklarında -yüz yıl kadar önce- buna benzer bir kıstas kullanıyorlardı.</p>

  <p class="calibre1">Örneğin; kurşun, çinko ve gümüşün kullanım alanı çok genişti; onlardan çok fazla vardı. Bu elementler bol kabul ediliyordu. Oysa nadir toprak elementleri (lantanidler) nadirdi, çünkü yeryüzünde onlarla karşılaşmak bile çok güçtü. Onlardan az vardı. Yalnızca yüz yıl önce bir sonuca varmak ne kadar kolaymış görüyorsunuz!</p>

  <p class="calibre1">Kimyasal A element depolarının ilk denetleyicilerinin işi kolaydı.</p>

  <p class="calibre1">Bizim çağdaşlarımız ise onların faaliyetlerini düşündükçe gülüyorlar.</p>

  <p class="calibre1">Şimdi onlar her şeyden ne kadar bulunduğunu tam olarak bilebiliyor.</p>

  <p class="calibre1">Hatta yerkabuğunda her elementten kaç atom olduğunu bile söyleyebiliyorlarsa nasıl gülmesinler.</p>

  <p class="calibre1">Gezegenimizdeki mineral yataklarında kötü ün yapmış nadir toprak elementlerinin, kurşun, çinko ve gümüşün toplamından biraz daha fazla bulunduğunu da artık kesin olarak biliyorlar.</p>

  <p class="calibre1">Kimyasal element kaynaklarının titiz "sayımı" Amerikan bilim adamı Clark'ın bilimsel başansı ile başlatıldı. Tropiklerden, tunduralardan, çok çeşitli mineraller ve göllerin vahşi derinliklerinden, Pasifik Okyanusu'ndan tüm su türlerini toplayan Clark 5500'den fazla kimyasal ayrıştırma yaptı.</p>

  <p class="calibre1">Dünyanın her yerinden toplanmış çeşitli toprak örneklerini inceledi.</p>

  <p class="calibre1">Bu dev çalışma yirmi yılını aldı.</p>

  <p class="calibre1">Yeryüzündeki farklı elementlerin niceliğine ilişkin oldukça kesin bir görüş kazandırdıkları için Clark ve diğer bilim adamlarına insanlık adına teşekkür etmek gerek.</p>

  <p class="calibre1">Böylece jeokimya bilimi doğdu.</p>

  <p class="calibre1">İnsanoğlunun daha önce hiç bilmediği harika öyküler anlatan bir bilim dalı.</p>

  <p class="calibre1">Hidrojenden demire Mendeleyev Çizelgesi'nin ilk 26 elementinin yeryüzü kabuğunun büyük bir kısmını oluşturduğu anlaşılmıştır.</p>

  <p class="calibre1">Bunlar doğada bulunan diğer 67 elemente büyük bir pintilikle yalnızca binde üçlük bir pay bırakarak yerkabuğunun ağırlıkça yüzde 99.7'sini oluştururlar.</p>

  <p class="calibre1">Peki bunlardan hangisi yeryüzünde en fazladır?</p>

  <p class="calibre1">İnsanoğlu binlerce yıldır kullandığı ve kaynakları çok bol göründüğü halde ne demir, ne bakır, ne de kalay tükenmez değildir.</p>

  <p class="calibre1">En bol element oksijendir.</p>

  <p class="calibre1">Yeryüzündeki tüm oksijeni bir kefeye, geri kalan elementleri diğer kefeye koysak bu düşsel tartımda tam bir denge sağlanır.</p>

  <p class="calibre1">Yeryüzü kabuğunun hemen hemen yansı oksijendir.</p>

  <p class="calibre1">Suda, havada, sayısız kayada, hayvanda, bitkide bulunur ve her yerde çok önemli bir etkinliği vardır.</p>

  <p class="calibre1">Yeryüzü küresinin bir çeyreği silisyumdur.</p>

  <p class="calibre1">Silisyum, anorganik doğanın ana kaynağıdır.</p>

  <p class="calibre1">Bunun dışında, yeryüzü elementleri kendi aralarında bolluk derecelerine göre şöyle sıralanırlar: % 7.4 alüminyum, % 4.2 demir, % 3.3 kalsiyum, % 2.4 sodyum, her biri % 2.35 olan potasyum ve magnezyum, % 1.0 hidrojen ve % 0.6 titaniyum.</p>

  <p class="calibre1">Gezegenimizdeki en bol on kimyasal element işte böyle sıralanır.</p>

  <p class="calibre1">Hangi madde yeryüzünde en azdır? Çok az altın, platin ve platin metalleri bulunur. Değerlerinin bu kadar yüksek oluşu bu yüzdendir. Ancak, insanoğlunun tanıdığı ilk metalin altın oluşu akıl almaz bir çelişkidir. Platin, oksijen silisyum ve alüminyumun daha duyulmadığı zamanlarda bulunmuştur.</p>

  <p class="calibre1">Soy metallerin görünüşü eşsizdir. Doğada bileşik olarak bulunmazlar, serbest haldedirler. Onları filizlerinden ayırmak için hiçbir çaba gerekmez. Diğer metallerden önce bu kadar erken bir zamanda bulunmaları bu nedenledir.</p>

  <p class="calibre1">Yine de, bu metaller ender olma konusunda "birinci gelemezler". Bu sıkıcı ödülü ikincil radyoaktif elementlere kaptırmışlardır. Onlara iz element dememiz daha doğru olacaktır. Jeokimyacılar, yeryüzünde toplam polonyum miktarının yalnızca 9600 ton olduğunu söylerler. Radonun miktarı daha da az olup 260 tondur.</p>

  <p class="calibre1">26 bin ton aktiniyum vardır. Radyum ve protaktiniyum iz elementlerin içinde gerçek birer devdir: Miktarları yaklaşık olarak toplam 100 milyon tondur; ancak altın ve platine oranla, bu çok küçük bir niceliktir. Astatin ve frankiyuma gelince, eser olarak sınıflandırılabilmeleri bile çok güçtür. Çünkü miktarları daha da azdır. Gülünç gibi gelse de, astatin ve frankiyumun dünya yedekleri ölçülmüş ve miligram kadar bulunmuştur.</p>

  <p class="calibre1">Yeryüzünün en nadir elementinin ismi astatindir (Tüm yer kabuğunda 69 miligram). Daha fazla yoruma gerek yok.</p>

  <p class="calibre1">İlk transuranyum elementleri neptuniyum ve plutoniyumun da yeryüzünde var olduğu görülür. Uranyum ve serbest nötronlar arasındaki çok ender çekirdek tepkimelerinin sonucunda doğada oluşurlar. Bu iz elementler yüzlerce ve binlerce ton olmalarıyla "övünebilirler". Yine uranyum (çekirdekleri yaklaşık iki eşit parçaya ayrılmak üzere sürekli bölünebilmektedir) aracılığı ile dünyaya gelen promethiyum ve teknetiyuma gelince söylenebilecek hiçbir şey yoktur. Bilim adamları, teknetiyumun izlerini güçlükle bulabilmişler ve uranyum minerallerinde promethiyumu aramayı da hâlâ sürdürmektedirler. Yeryüzünün promethiyum ve teknetiyum "yedeklerini" tartabilecek bir "terazi" henüz daha bulunamamıştır.</p>

  <p class="calibre1" id="filepos155017"><span class="calibre6"><span class="italic"><span class="bold">34. DOĞA ADİL MİDİR?</span></span></span></p>

  <p class="calibre1">Bugün bilim adamları, doğada bilinen tüm kimyasal elementlerin herhangi bir mineral örneğinde gözlenebileceğini söylemektedir. Bstisnasız tümünün. Doğal olarak her birinin oranı değişiktir. Ama niçin bazıları çok fazlayken diğerleri çok azdır?</p>

  <p class="calibre1">Periyodik Sistem'de, tüm elementler eşit haklara sahiptir. Her biri kendi belirli yerini doldurur. Ancak sıra elementlerin yeryüzü yedeklerine geldiğinde bu eşit haklan uçar gider.</p>

  <p class="calibre1">Mendeleyev Çizelgesi'nin hafif elementleri, yani ilk otuzu yerkabuğu yığınına herhangi bir oranda katılmaktadır. Ancak onların arasında bile eşitlik yoktur. Bazıları daha boldur, diğerleri değildir. Örneğin, boron, berilyum ve skandiyum çok nadir elementler arasında yer alır. Dünya var olduğundan beri element kaynaklarının "yeniden düzenlenmesi" gibi birşey gerçekleşmektedir. Önemli bir miktarda uranyum ve thoryum radyoaktif olmaları nedeniyle kaybolmaktadır. Soy gazların ve hidrojenin büyük bir bölümü uzay boşluğunda yok olmaktadır. Ama genel görünüm yine de değişmemektedir.</p>

  <p class="calibre1">Günümüzün bilim adamları yer kabuğundaki kimyasal element bolluğunun hafiflerden orta ağırlara ve ağırlara doğru giderek azaldığını yazıyorlar. Yine de her zaman böyle olmuyor. Örneğin, yeryüzünde ağır kurşun Mendeleyev Çizelgesi'nin hafif temsilcilerinin çoğundan daha fazladır.</p>

  <p class="calibre1">Neden böyle?</p>

  <p class="calibre1">Niçin hepsinin miktarı eşit değil?</p>

  <p class="calibre1">Doğa bazı elementleri "biriktirip" diğerlerinin kaynaklarıyla ilgilenmezken adaletsizlik yapmış olmuyor mu?</p>

  <p class="calibre1">Hayır, bazı elementlerin büyük miktarda, diğerlerinin ise az olmasını ayarlayan yasalar vardır. Açık konuşmak gerekirse bu yasaları henüz bilmiyoruz ve kendimizi varsayımlarla sınırlıyoruz. Kimyasal elementlerin sürekli varolmadığını gördünüz.</p>

  <p class="calibre1">Evren, çeşitli bölümlerinde elementlerin oluşma ve birleşmelerinin sürdüğü dev bir süreç olarak kurulmuştur. Başka hiçbir şeyle karşılaştırılamayacak kadar büyük bir süreç.</p>

  <p class="calibre1">Yıldızlar, evrensel nükleer reaktörler, evrensel ivmelendiricilerdir ... Bazı yıldızların derinliklerinde kimyasal elementler sürekli "pişiriliyor".</p>

  <p class="calibre1">Orada, duyulmamış sıcaklıklar, düşlenemeyen basınçlar hüküm sürer. Temel yasaları nükleer kimya yasaları,bir elementi diğerine, hafif olanları ağırlarına dönüştüren nükleer kimyasal tepkimenin kurallarıdır. Söz konusu yasalar öyledir ki bazı elementler daha kolay ve çok miktarda oluşurken, diğerleri büyük güçlüklerle ve az oranda oluşur.</p>

  <p class="calibre1">Bu tümüyle, farklı atom çekirdeklerinin kararlılığına bağlıdır. Bu açıdan, nükleer kimya oldukça kesin bir görüş taşır. Hafif element izotoplarının çekirdekleri hemen hemen eşit sayıda proton ve nötron içerir. Böylece bu basit tanecikler çok kararlı yapılar oluşturur. Hafif çekirdeklerin oluşumunun daha kolay olması bu nedenledir.</p>

  <p class="calibre1">Genelde, doğa olası en yüksek kararlılıkta sistemler yaratma eğilimindedir. Hafif çekirdekli tanecikleri oluşturmak kolaydır, ancak onların daha büyük yüklü çekirdeklerin oluşumuyla sonuçlanan nükleer tepkimelere katılma eğilimleri azdır.</p>

  <p class="calibre1">ikinci türlerin çekirdekleri protondan önemli ölçüde fazla nötron içerir ve bu yüzden orta ve ağır kütlelerin çekirdekleri ortaya çıkmak için büyük bir eğilim göstermezler. Oluşumları daha çok şans etmenine bağlı, değişime daha yatkın ve sonuç olarak çok miktarda birikmelerini olanaksız kılacak biçimdedir.</p>

  <p class="calibre1">Nükleer kimya yasalarına göre, çekirdekte yük arttıkça bu tür çekirdeklerin oluşturulması güçleşir, ve böylece bunlardan daha az oluşur.</p>

  <p class="calibre1">Yeryüzünün kimyasal bileşimi, elementlerin oluşumunu yöneten yasaların dinamiklerinin sessiz bir yansıması, sözsüz bir repliktir. Bilim adamları bu yasaları tümüyle öğrendiğinde farklı kimyasal elementlerin niçin bu kadar değişik niceliklerde bulunduğunu anlayacağız.</p>

  <p class="calibre1" id="filepos159586"><span class="calibre6"><span class="italic"><span class="bold">35. SAHTE GÜNEŞLERİN İZİNDE</span></span></span></p>

  <p class="calibre1">Geçen yüzyılın seksenli yıllarında kimya dergilerinden birinde görülmemiş bir makale yayınlandı. Bilim çevrelerince pek tanınmayan yazar, iki yeni elementi aynı anda saptamayı başardığını açıklıyordu. Onlara kosmiyum ve neokosmiyum gibi iki süslü isim verdi.</p>

  <p class="calibre1">O sıralarda yeni elementlerin bulunması oldukça sıradan bir olaydı.</p>

  <p class="calibre1">Bazı araştırmacılar "yeni doğan" elementlere isim bulmak külfetine bile katlanmıyorlar ve onları Yunan alfabesindeki harflerle tanımlıyorlardı.</p>

  <p class="calibre1">Çok geçmeden kosmiyum ve neokosmiyum "kaşifinin", bu buluş salgınıyla alay ettiği açıklık kazandı.</p>

  <p class="calibre1">Yazarının adı Koşman olan makale bir tür Nisan Bir şakasıydı.</p>

  <p class="calibre1">Periyodik Çizelge'de yüz dört element vardır. Bilim tarihinde yüzdört elementin gerçek keşfi kaydedilmiştir. Bununla kıyaslanamayacak kadar uzun, yüzlerce isim içeren başka bir liste daha vardır.</p>

  <p class="calibre1">Bu liste, hayaller, deneysel hatalar ve bazen de araştırmacıların dikkatsizliği sonucu ölü doğan elementleri içeren bir "kilise takvimi" gibidir.</p>

  <p class="calibre1">Yeni element kaşiflerinin yolu uzun ve dikenlidir. Sık bir çalılıkta dar bir yoldan yürümeye benzer. Onun yanında çok kullanılan bir yol uzanır. Ama bu sahte güneşlerin, kimyasal elementlerin sahte keşiflerinin yoludur.</p>

  <p class="calibre1">Evet bu yolda "sahte" şeyler, çelişkiler saymakla bitmez. Koşman olayı gerçekte okyanusta bir damladır. İngiliz Crookes, yttriyumdan bir sürü yeni basit madde elde etmiş ve meta-elementler adını vermiştir. Gerçekte onlar uzun süredir bilinen elementlerin basit karışımlarıydı.</p>

  <p class="calibre1">Alman bilim adamı Swienne, kozmik toz olduğunu düşündüğü örneklerde transuranyum elementleri buldu. Tozlar, ünlü kutup fatihi Nordenskjold tarafından Greenland buzulları arasından toplanmıştı. Swienne aceleyle tozun içinde atom numarası 108 olan bir element bulmayı başardığını söyledi. Gerçeğin anlaşılması çok uzun sürmedi. Talihsiz bilim adamı yalnızca yanlış kuramsal bir kuruntuya kapılmıştı.</p>

  <p class="calibre1">Ölü Denizin cansız sularında 85 ve 87 No'lu elementlerin izlerini "yakalamak" üzere Filistin'e özel bir sefer düzenleyen İngiliz Freehand'i kimse geri döndüremedi. Ya da bilim adamları iyot ve sezyumun ağır benzerlerinin yeryüzünde niçin bulunamadığı bilmecesini çözmeye çalışırken, Amerikalı Allison onları birdenbire her yerde bulmaya başladı. Onları geliştirdiği tüm çözeltilerde ve minerallerde buluyordu. Yeni bir yöntemle sınıyordu. Yöntem hataya neden oluyordu. Ayrıştırma gözlerini çok yoruyor ve yanılsamalara yol açıyordu.</p>

  <p class="calibre1">Büyük adamlar bile yalancı güneşlerin izinden giderken hatalardan kurtulamıyorlardı. Btalyan Fermi, nötronlarla bombalanan uranyumda aynı anda çok sayıda transuranyum elementin ortaya çıktığını düşündü. Gerçekte bunlar uranyum çekirdeğinin parçalanan kısımları ve Periyodik Çizelge'nin ortasında yer alan elementlerdi. Bu çıkmaz yola girenlerle günümüzde bile karşılaşılır. 1958'de Stokholm'de bir grup bilim adamı atom numarası 102 olan yeni bir element elde etti. Ona, dinamitin bulucusunun onuruna nobelyum adı verildi. Rus ve Amerikalı araştırmacılar bu sonuçları çürüttüler. Şimdilerde bilim adamları şaka yollu, nobelyumdan geriye yalnızca simgesi "No" kalmıştır derler. Ancak, 102. elementin izotopları başka yöntemlerle oldukça güvenilir bir şekilde Rusya ve Amerika'da üretilmektedir.</p>

  <p class="calibre1" id="filepos163527"><span class="calibre6"><span class="italic"><span class="bold">36. YÜZDÖRTTEN BİRİNİN YAZGISI</span></span></span></p>

  <p class="calibre1">Bu, bir kimyasal elementin yazgısına ilişkin küçük bir öyküdür.</p>

  <p class="calibre1">Daire No. 92 adresinde bulunur ve ismi uranyumdur.</p>

  <p class="calibre1">Adından belli!</p>

  <p class="calibre1">Tüm insanlığın ve tüm çağların iki büyük bilimsel buluşu da uranyumla ilgilidir.</p>

  <p class="calibre1">Bunlar radyoaktifliğin bulunuşu ve ağır çekirdeklerin nötronlarla parçalanmasının bulunuşudur.</p>

  <p class="calibre1">Uranyum, insanlığa nükleer enerjiye sahip olmanın anahtarını verdi. Uranyum, doğada bulunan bilinmeyen elementlerin üretilmesine yardımcı oldu. Bunlar transuranyum elementleri, teknetiyum ve promethiyumdur.</p>

  <p class="calibre1">Tarihsel belgeler uranyumun yaşam öyküsünün 24 Eylül 1789'da başladığına tanıklık eder. Kimyasal elementlerin keşif tarihinde her türlü şeyle karşılaşılmaktadır... Bazı durumlarda buluşun kimin tarafından yapıldığı bilinmez. Öte yandan öyle elementler vardır ki, "buluşcular" listesi oldukça kabarıktır.</p>

  <p class="calibre1">Oysa uranyumun "vaftiz babası" belirgin olarak saptanmıştır. Bu Berlinli kimyacı, Martin Klaproth'tur. Analitik kimyanın kurucularından biridir. Tarih ona yine de oyun oynamıştır: Martin Heinrich Klaproth'un, kahramanımızın "vaftiz babaları" ndan yalnızca birisi olduğu kanıtlanmıştır.</p>

  <p class="calibre1">İnsanlık pitchblendi asırlardır tanıyor, çinko ve demirin bir filizi olduğu kabul ediliyordu. Analizci Klaproth'un keskin gözleri bu filizde fazladan bilinmeyen bir metal bulunduğundan kuşkulandı, ve çok geçmeden bu kuşku gerçeğe dönüştü. Yeni element metal parlaklığında siyah bir tozdu. Kısa süre önce İngiliz gökbilimci Herschel tarafından bulunan Uranus gezegenin onuruna bu elemente uranyum adı verildi.</p>

  <p class="calibre1">Bundan sonra yarım yüzyıl kadar kimse Klaproth'un buluşunun gerçekliğinden kuşku duymadı. Hatta hiç kimse Avrupa'nın ünlü analitik kimyacısının çalışmasına soru bile yöneltmedi. Uranyum elementi kimya ders kitaplarının sayfalarını işgal etti.</p>

  <p class="calibre1">Bu muzaffer gösterinin hızı, 1843'de Fransız kimyacı Eugene Peligot tarafından kesildi. Klaproth'un elinde tuttuğu elementin uranyum değil de uranyum oksid olduğunu kanıtladı. Sonraları tarafsız tarihçiler Peligot'un uranyumun ikinci "vaftiz babası" olarak kabul edilebileceğini yazdılar. Ama uranyumun "vaftiz babalarının" listesi bununla son bulmadı. Üçüncüsü D. Mendeleyev'di. Başlangıçta uranyum çizelgeye uymuyordu. Ona üçüncü grupta kadmiyumla kalayın arasında şimdi indiyumun bulunduğu yer verildi. Uranyuma bu yer, özelliklerine göre değil de atom ağırlığına uygun olarak ayrılmıştı. Uranyum özellikleri açısından kendisine ayrılan kutuda tesadüfen bulunan bir yabancı gibiydi.</p>

  <p class="calibre1">Mendeleyev, uranyumun atom ağırlığının yanlış saptandığı sonucuna vardı ve ağırlığını yüzde 50 arttırdı. Böylece uranyum çizelgenin VI. grubuna yerleştirildi ve elementler dizisinin sonuncusu durumuna geldi. Bu, uranyumun üçüncü "doğuşuydu". Sonraki deneyciler Mendeleyev'in haklı olduğunu gösterdiler.</p>

  <p class="calibre1" id="filepos166986"><span class="calibre6"><span class="bold">37.</span></span> <span class="calibre6"><span class="italic"><span class="bold">URANYUM, SENİN YERİN NERESİ?</span></span></span></p>

  <p class="calibre1">Mendeleyev Çizelgesi'nde hiç yeri olmayan element yoktur. Ama belirli bir yeri olmayan elementler bulunur. Örneğin, bunların başında hidrojen gelir. Araştırmacılar, 1 No'lu elementin Periyodik Çizelge'nin birinci mi yoksa yedinci grubunda mı yer alması gerektiği konusunu hâlâ tartışıyorlar... Uranyum için de benzer bir durum söz konusudur.</p>

  <p class="calibre1">Oysa Mendeleyev onun yerini bir kerede ve kesinlikle saptamamış mıydı?!</p>

  <p class="calibre1">Krom, molibden, tungsten gibi elementlerin de içinde bulunduğu ailenin en ağır üyesi olarak uranyumun Periyodik Çizelge'nin altıncı grubunda yer alması yıllarca hiç tartışılmadı ve yeri hiç değişmez gibi göründü.</p>

  <p class="calibre1">Ama devir değişti ve uranyum artık element dizisinin sonuncusu değildi. İnsanoğlunun yaptığı bir alay transuranyum elementi onun sağında sıralandı.</p>

  <p class="calibre1">Tümünün de Mendeleyev Çizelgesi'ne yerleştirilmesi gerekiyordu.</p>

  <p class="calibre1">Transuranyum elementlerine hangi gruplar ve hangi kutularda yer bulunacaktı?</p>

  <p class="calibre1">Uzun tartışmalar sonucu çok sayıda bilim adamı bunların tümünün birlikte tek bir grup içinde tek bir kutuya yerleştirilmesi gerektiği sonucuna ulaştılar.</p>

  <p class="calibre1">Bu görüş kendiliğinden oluşmamıştı.</p>

  <p class="calibre1">Periyodik Çizelge'de buna benzer bir şey daha önce de gerçekleşmişti:</p>

  <p class="calibre1">Altıncı periyoddaki toplam 14 elementten oluşan lantanidler III. grupta tek bir kutuya lantanumla birlikte yerleştirilmişlerdi.</p>

  <p class="calibre1">Fizikçiler uzun süredir, bir sonraki periyodda da benzer bir olgunun yineleneceğini öne sürmekteydiler. Yedinci periyodda da lantanidlere benzeyen bir element ailesinin bulunması gerektiğini belirtiyorlardı. Bu ailenin ismi aktinidler olacaktı, çünkü çizelgede tam lantanumun altında yer alan aktiniyumun sağından başlayacaktı.</p>

  <p class="calibre1">Yani tüm transuranyum elementleri bu ailenin üyesidir. Yalnızca onlar değil, uranyum ve onun en yakın sol komşuları protaktiniyum ve toryum da bu ailede yer alır. Onların tümü altıncı, beşinci ve dördüncü gruplardaki kendi eski, tanıdık yerlerini bırakıp üçüncüye gitmek zorundaydılar. Hemen hemen yüzyıl önce Mendeleyev uranyumu bu grubun dışına çıkarmıştı.</p>

  <p class="calibre1">Şimdi uranyum oraya geri dönüyorduama bu kez toprak hakkı ile!</p>

  <p class="calibre1">Görüyorsunuz Periyodik Sistem'in yaşamında ne tuhaf şeyler olabiliyor. Fizikçiler de bu konuda aynı düşüncedeydiler. Ama hiç de tutucu olmadıkları halde kimyacıların hepsi aynı görüşte değildi.</p>

  <p class="calibre1">Çünkü özellikleri dikkate alındığında uranyum III. gruba Mendeleyev'in çağında olduğu kadar yabancıydı.</p>

  <p class="calibre1">Yine toryum ve protaktiniyum için de üçüncü grubun çok uygun olduğu söylenemezdi.</p>

  <p class="calibre1">Uranyum senin yerin neresi?</p>

  <p class="calibre1">Bu bilim adamları arasında hâlâ tartışılan bir konudur.</p>

  <p class="calibre1" id="filepos170400"><span class="calibre6"><span class="italic"><span class="bold">38. ARKEOLOJİDEN KÜÇÜK ÖYKÜLER</span></span></span></p>

  <p class="calibre1">İnsanoğlu demiri kullanmaya ilk ne zaman başladı?</p>

  <p class="calibre1">Yanıtı açık gibi görünüyor:</p>

  <p class="calibre1">Filizinden demiri ayırmayı öğrendiğinde!</p>

  <p class="calibre1">Hatta, tarihçiler bu büyük olayın yaklaşık tarihini, yeryüzünde "Demir Çağı" nın başlangıç tarihini hesaplamaktadırlar.</p>

  <p class="calibre1">Oysa gerçekte Demir Çağı, ilk metallurjicilerin ilkel eritme fırınında demirin ilk kilogramını üretmesinden önce başladı. Bu, çeşitli ayrıştırma yöntemlerini kullanan kimyacıların ulaştıkları bir sonuçtu. Atalarımızın kullandığı ilk demir parçaları aslında gökyüzünden düşmüştü. Anımsayacak olursak demir meteoritlerde, demirden başka nikel ve kobalt da her zaman bulunmaktadır. Şimdi kimyacılar, en eski demir gereçlerin bazılarını ayrıştırırken bunların içinde demirin Mendeleyev Çizelgesi'ndeki komşularının da yani kobatla nikelin de bulunduğunu görüyorlar. Bu metaller yeryüzündeki demir filizlerinde her zaman yer almazlar.</p>

  <p class="calibre1">Bu sonuç kesinlikle doğru mu?</p>

  <p class="calibre1">Yüzde yüz olduğu söylenemez.</p>

  <p class="calibre1">Antik eserlerin incelenmesi çok güç bir olaydır. Ancak burada da umulmadık sonuçlar ortaya çıkabiliyor. Arkeologlar bir keresinde kimya tarihçilerine aşağıdaki sürprizi sunmuşlardı.</p>

  <p class="calibre1">1912'de Napoli yakınlarında eski Roma kalıntılarının kazılarını sürdürürken, Oxford Üniversitesi'nden Profesör Günther şaşırtıcı güzellikte bazı cam mozayikler buldu. Camın rengi iki bin yıl boyunca hiç solmamış gibi görünüyordu.</p>

  <p class="calibre1">Eski Romalıların kullandığı renk verici maddenin bileşimini saptamak üzere Günther, mat yeşil camdan iki örneği İngiltere'ye gönderdi. Örnekler kimyacı Maclay'ın eline geçti.</p>

  <p class="calibre1">Ayrıştırma sonucunda % 1,5 kadarlık yabancı maddeyi saymazsak umulmadık hiçbir şeyle karşılaşılmadı. Ama Maclay bu yabancı maddenin ne olduğunu söyleyemedi.</p>

  <p class="calibre1">Şans yardıma yetişti. Birisi bu yabancı maddenin radyoaktif olup olmayacağını düşündü. Yabancı madde gerçekten de radyoaktiflik gösteriyordu.</p>

  <p class="calibre1">Acaba hangi element bu olaya neden oluyordu?</p>

  <p class="calibre1">Kimyacılar bilinmeyen yabancının uranyum oksid olduğunu açıkladılar.</p>

  <p class="calibre1">Bunun bir buluş olduğunu söylemek güçtü. Çünkü, cama renk vermek için uranyum tuzları uzun süredir kullanılmaktaydı. Uranyumun ilk pratik kullanımlarından birisi buydu. Ancak Roma camlarına uranyum şans eseri karışmıştı.</p>

  <p class="calibre1">Böylece o an için öykünün sonuna gelindi. Ancak birkaç on yıl sonra bu unutulan gerçeği Amerikalı arkeolog ve kimyacı Kelly öğrendi.</p>

  <p class="calibre1">Geniş araştırmalar, yinelenen ayrıştırmalar ve çeşitli verilerin karşılaştırılması sonucu Kelly, eski Roma camlarında uranyumun var oluşunun istisna değil de kural olduğu sonucuna ulaştı. Romalılar uranyum minerallerini tanıyor ve pratik amaçlarla özellikle de camların renklendirilmesinde onları kullanıyorlardı.</p>

  <p class="calibre1">Uranyumun özgeçmişi belki de böylece başlamıştır?</p>

  <p class="calibre1" id="filepos173983"><span class="calibre6"><span class="italic"><span class="bold">39. URANYUM VE UZMANLIKLARI</span></span></span></p>

  <p class="calibre1">Yirminci yüzyılda Periyodik Çizelge'nin doksan ikinci elementi en ünlü element haline geldi. Çünkü, ilk nükleer reaktörün çalışmasını başlatan uranyumdu.</p>

  <p class="calibre1">O, insanoğluna tümüyle yeni bir tür enerji kaynağının efendisi olmasını sağlayan bir anahtar vermişti.</p>

  <p class="calibre1">Günümüzde uranyum büyük miktarlarda üretiliyor: Dünya üretimi yılda 40 000 tonun üstündedir. Bu, bugüne kadar nükleer enerji mühendisliğinin gereksinimlerini karşılamaya ancak yetmiştir. Üretilen uranyumun (amaca göre) doğrudan kullanılan kısmının %5'den fazla olmayışı ilginç görünmektedir. Geri kalan yüzde 95'e atık uranyum denilmektedir. Doğrudan kullanılamamaktadır, çünkü temel nükleer yakıt olan uranyum -235 izotopundan çok az içermektedir.</p>

  <p class="calibre1">Peki bu, bir kısım jeologların, madencilerin ve kimyacıların bu kadar çok emeği boşuna harcadıkları anlamına mı gelir?</p>

  <p class="calibre1">Endişelenmeniz gerekmez: Uranyumun bir o kadar da "nükleer olmayan" uzmanlığı vardır. Ne yazık ki işin içinde olmayanlar bunları pek bilmez. Uranyum biyologların ilgisini çekmektedir. Normal bitki büyümesinde 92 No'lu elementten vazgeçilemeyeceği anlaşılmıştır. Örneğin, bazı meyvalarm yanı sıra havuç ve pancarın şeker oranını da önemli ölçüde arttırmaktadır. Uranyum, değerli toprak mikroorganizmalarının gelişmesine yardım eder.</p>

  <p class="calibre1">Hayvanların da uranyuma gereksinimi vardır. Çok ilginç bir denemede farelere bir yıl boyunca küçük miktarlarda uranyum tuzları verildi. Bu elementin, organizmalardaki oranı değişmeden kaldı ve hiçbir zararlı sonuç gözlenmedi, oysa hayvanların ağırlıkları hemen hemen iki katına çıktı. Araştırmacılar, en önemli yaşamsal elementler olan fosfor, azot ve potasyumun özümlenmesinde uranyumun büyük ölçüde yardımcı olduğuna inanırlar.</p>

  <p class="calibre1">Ya tıpta uranyum? Elementin en eski uygulamalarından biri bu alandadır. Şeker hastalığı, deri hastalıkları ve hatta tümör gibi çeşitli hastalikların tedavisinde uranyum tuzlarının kullanılması yolunda çaba harcanmaktadır. Bunların hiç biri de tümüyle başarısız değildir. "Uranyum terapisi" şAndi yeniden gündemdedir.</p>

  <p class="calibre1">Uranyum metallurjide görülmedik bir uygulama alanı bulur. Demirle oluşturduğu alaşım (ferrouranyum), oksijen ve azotu ayırmak için çeliğe katılır. Ferrouranyumla yapılan çelikle çok düşük sıcaklıklarda çalışılabilir. Uranyum nikel çelikler "kral suyu" (nitrik ve hidroklorik asit karışımı) gibi en etkin kimyasal ayraçlara karşı bile dayanıklıdır.</p>

  <p class="calibre1">Uranyum ve bileşiklerinin diğer bir eşsiz ve ilginç rolü de, pek çok kimyasal tepkimede katalizör oluşlarıdır. Azot ve hidrojenden amonyak eldesi bazen uranyum karbid ortamında yapılır. Uranyum oksid, metanın oksijenle oksitlenmesini, karbon monoksid ve hidrojenden metil ve etil alkollerin üretimini, asetik asidin hazırlanmasını hızlandırır. Uranyum katalizörlerinin yardımıyla elde edilen organik kimya ürünleri hiç de az değildir.</p>

  <p class="calibre1">Uranyum kimyası çok geniştir. Bileşiklerinde altı, beş, dört ya da üç değerlikli olabilmektedir. Değişik değerlikli uranyum bileşikleri birbirinden öyle büyük farklılıklar gösterir ki, uranyum kimyası sanki dört farklı element kimyasının bir bütünü gibidir.</p>

  <p class="calibre1" id="filepos177722"><span class="calibre6"><span class="italic"><span class="bold">40. TAMAMLANMAMIŞ BİR BİNA MI?</span></span></span></p>

  <p class="calibre1">Periyodik Sistem ve onun büyük mimarisine ilişkin pek çok güzel şey söyledik. Fakat karşımıza birdenbire yapının tamamlanmamış olduğu gerçeği çıkıyor. Yedinci katının ancak yarısından biraz fazlası bitirilmiştir. 32 odası bulunması gerekirken yalnızca 17'si doldurulmuştur.</p>

  <p class="calibre1">Ve ayrıca bu katın sahiplerine ilişkin ilginç bir durum söz konusudur: Bu elementlerin gerçekten orada yaşayıp yaşamadığını doğrudan söylemeniz oldukça güçtür. Tam bir hayaletler toplantısı!</p>

  <p class="calibre1">Kimyacılar ve fizikçiler, Periyodik Çizelge'nin mantıksal bir sonu olup olmadığını, veya daha açık söylemek gerekirse, en son elementin atom numarasının ne olacağı sorusunu uzun süreden beri tartışmaktadırlar.</p>

  <p class="calibre1">Yaklaşık kırk yıl önce 137 numara, fizikle ilgili ciddi makale ve kitapların sayfalarında görünmeye başladı. Hatta ünlü bir bilim adamı "Büyülü Sayı 137" başlıklı bir kitapçık yazmak cesaretini gösterdi. Bu sayı niçin bu denli dikkat çekicidir?</p>

  <p class="calibre1">Atomlarda çekirdeğe en yakın elektron kabuğu her zaman aynı uzaklıkta değildir. Kabuğun yarıçapı çekirdek yükünün artmasına bağlı olarak azalır. Bu nedenle, uranyum atomunda bu kabuk çekirdeğe diyelim ki potasyumdakinden daha yakındır. Sonuçta öyle bir an gelir ki çekirdek ve ona en yakın kabuk aynı büyüklükte olurlar. Bu kabuktaki elektronlara ne olacaktır?</p>

  <p class="calibre1">Elektronlar çekirdeğin üstüne "düşecek" ve çekirdek tarafından "yutulacak" tır. Oysa, eksi yükün çekirdeğin içine girmesi çekirdeğin toplam artı yükünü bir birim azaltır.</p>

  <p class="calibre1">Sonuçta, yeni oluşan elementin atom numarası kendi babası olan elementten bir birim küçük olacaktır.Sonunda en son element numarasını bulmuş oluyoruz.</p>

  <p class="calibre1">Büyük Ev'in son odası 137 Numaradır.Daha sonra, on yıldan biraz daha fazla bir süre önce, fizikçiler bir hata yakaladılar. Çok daha hassas hesaplar, elektronun çekirdeğe ancak çekirdeğin yükü yaklaşık 150 ya da daha fazlaysa çarpacağını gösterdi.</p>

  <p class="calibre1">Büyük Ev'in tamamlanmasına ilişkin görüşler ne kadar da parlak değil mi? Kaç yeni element kaç umulmadık buluş kimyacıları bekliyor olmalı! Kırkı aşkın kiracı adayı Mendeleyev'in kurduğu eve girmek için izin bekliyor.</p>

  <p class="calibre1">Ne yazık ki, bugün bu bir düşten fazla birşey değil, çekici ama gerçekleştirilemeyen bir düş.</p>

  <p class="calibre1">Son elementin atom numarasını hesaplarken bilim adamları çok önemli bir noktayı atladılar. Unuttukları için değil, yalnızca eğer öyle olsaydı ne olacağı görmek istediklerinden ...</p>

  <p class="calibre1">Eğer radyoaktiflik olmasaydı?</p>

  <p class="calibre1">Eğer çok büyük yüklü çekirdekler, yeryüzünde var olan birçok element gibi kararlı olsaydı ne olacaktı?</p>

  <p class="calibre1">Radyoaktiflik, bizmuttan daha ağır elementlerin mutlak yöneticisidir. Ama, bazılarına uzun yaşam süreleri dağıtırken, diğerlerinin yalnızca kısa bir süre yaşamasına izin verir. Yüzdördüncü element kurçatoviyumun yarılanma-süresi saniyenin yalnızca onda üçü kadardır. Acaba yüzbeşinci ve yüz altıncı elementler ne durumdadır? Yarılanma süreleri her koşulda daha kısadır. Ve yeni elementin daha doğmadan çekirdeğinin parçalandığı ölüm çizgisine yaklaşmış bulunuyoruz. Yüzonuncu elemente ulaşabilirsek kendimizi şanslı sayabiliriz...</p>

  <p class="calibre1">Doğanın kendisi ve onun katı fizik yasaları Mendeleyev Çizelgesi'nin tamamlanmamış olmasından sorumludur.</p>

  <p class="calibre1">İnsanoğlunun doğaya üstün gelmesi için acaba daha ne kadar zaman geçecektir?</p>

  <p class="calibre1" id="filepos181828"><span class="calibre6"><span class="italic"><span class="bold">41. MODERN SİMYACILARA BİR İLAHİ</span></span></span></p>

  <p class="calibre1">Ortaçağın bahtsız simyacılarına İspanyol Engizisyonu'nun buyruğuyla işkence yapıldı ve yakılarak idam edildiler.</p>

  <p class="calibre1">Bugünün "nükleer" simyacılarından saygıyla söz ediliyor ve Nobel Ödülleri ile onurlandırılıyorlar. Öncekiler inancı olan kişilerdi ve ne yaptıklarını bilmiyorlardı. "Kuram"ları, yakarışlarından, dualardan ve gizemli "filozof taşı"nın büyülü özelliklerine körü körüne inanmaktan oluşuyordu.</p>

  <p class="calibre1">Sonrakiler Tanrıya ya da şeytana inanmıyorlar.</p>

  <p class="calibre1">Onlar insan aklının gücüne ve insan elinin sınırsız yaratıcılığına inanıyorlar. Bir başka deyişle çok fazla fizik, çok fazla matematik ve daha da cüretkar varsayımlar ve önermeler içeren kesin ve kusursuz fizik kuramlarına inanıyorlar.</p>

  <p class="calibre1">Günümüz simyacıları çok ağır elementler dünyasını ele geçirmek için çabalıyorlar.</p>

  <p class="calibre1">Ama bu onları gökyüzüne şato kuranlara benzetmeyecek mi?</p>

  <p class="calibre1">Atom numaraları 110'a yakın olan elementlere radyoaktifliğin verdiği yaşam sürelerinin insafsızlıktan da öte kısa olduğundan daha yeni söz ettik.</p>

  <p class="calibre1">Bu böyledir, ama henüz tümüyle de değil. Danimarkalı büyük fizikçi Niels Bohr bir keresinde "çılgın" fikirlerin yararından söz etmişti. Onun görüşüne göre yalnızca bu fikirler evrende süregelen kavramların devrimini gerçekleştirebilirdi.</p>

  <p class="calibre1">Çok ağır elementlerin yaratıcıları da bu tür düşünceler taşıyorlardı. Sadece bu düşüncelerin diyelim ki görelilik kuramınmkilerden daha "çılgınca" olmadığını kesinlikle söyleyebiliriz. Bunlar, derinlemesine düşünülmüş, kusursuz fiziksel temelleri olan ve dikkatli hesaplamalarla kontrol edilmiş düşüncelerdir. Bu düşüncelerin özü büyük yüklü çekirdekler dünyasında "kararlılık adaları"nın bulunması gerektiği görüşüne dayanır. Bu, o adalardaki elementlerin radyoaktif parçalanmaya uğramadıkları anlamına gelmez. Komşularından daha uzun yaşarlar; yalnızca oluşturulmalarına yetecek uzunlukta değil ana özelliklerinin incelenmesine de yetecek uzunlukta. Bu "adalar"dan biri atom numarası 126 olan elementtir.</p>

  <p class="calibre1">Şu ana kadar bu tümüyle bir kuramdır ve yüzyirmi altıncı elementin hazırlanması artık uygulamaya kalmıştır.</p>

  <p class="calibre1">Nükleer kimyanın bilinen yöntemleri açıkça yetersiz kalmaktadır. Ne nötronlar, döteronlar, alfa tanecikleri, hatta ne de argon, neon, oksijen gibi hafif elementlerin iyonları bu amaç için kullanılamamaktadır, çünkü uygun bir hedef element yoktur. Kullanılabilen elementlerin tümü 126 atom numarasından çok küçük kalıyorlar.</p>

  <p class="calibre1">Olağanüstü yöntemlerin geliştirilmesi gerektiği anlaşılıyor. Şimdi tartışılmakta olan değişik bir yönteme göre, uranyumun uranyumla bombalanması, uranyum iyonlarının özel bir ivmelendirici ile hızlandırılarak, uranyum hedefine hızla fırlatılması düşünülüyor.</p>

  <p class="calibre1">Sonuç ne olabilir? iki uranyum çekirdeği tek bir karmaşık devasa çekirdekte birleşeceklerdir. Uranyumun taşıdığı yük 92'dir. Sonuçta dev çekirdeğin yükü 184 olacaktır. Bu çekirdeğin var olabilmesi olası olmadığı gibi, buna hakkı da yoktur. Bu nedenle hemen farklı kütle ve yüklerde iki parçaya ayrılacaktır; ve bunlardan birinin 126 yüklü bir çekirdek olması tümüyle olasıdır. Düşünce budur. Bunun er ya da geç gerçekleştirileceğine inanmamak hatalı olur. Çünkü yaşam böyledir...</p>

  <p class="calibre1" id="filepos185750"><span class="calibre6"><span class="italic"><span class="bold">42. BİLİNMEYENİN UÇURUMUNDA</span></span></span></p>

  <p class="calibre1">Ne zaman gerçekleşeceğini kimse bilmiyor.</p>

  <p class="calibre1">Ama mutlaka olacak!</p>

  <p class="calibre1">İnsanoğlu doğaya karşı büyük bir zafer, belki de tüm tarihinin en büyük zaferini kazanacak.</p>

  <p class="calibre1">İnsanlık radyoaktifliği kontrol altına almayı öğrenecektir. Kararsız elementleri kararlı ve kararlıları kararsız yapabilecek, en kararlı çekirdeklerin bozunmasını sağlayacaktır.</p>

  <p class="calibre1">Bu varsayımlar henüz bilimkurgu yazarlarınca bile işlenmiyor. Bilim adamları da henüz çözümsüzlük içinde omuz silkiyorlar: Ne uygulamada ne de kuramsal olarak radyoaktiflik olgusuna gem vurmanın bir yolunu göremiyorlar.</p>

  <p class="calibre1">Ama bize bugün için-bir bilim kurgu yazarının uygun betimlemesini kullanmak gerekirse-bir atomik güç istasyonunun maymunsu insana göründüğü kadar anlaşılmaz görünen bu tür yolların bir gün bulunacağından kuşkumuz yok.</p>

  <p class="calibre1">Şimdi dileğimizin gerçekleştiğini varsayalım.</p>

  <p class="calibre1">Süper ağır elementlerin oluşturulması artık sorun değildir. Büyük Ev'e yerleşen bir düzine yeni element bilim adamlarının hizmetine girmiştir.</p>

  <p class="calibre1">Kimyacılar onları her yönüyle incelemeye başlarlar.</p>

  <p class="calibre1">Ve umulmadık bir durumla yüzyüze gelinir.</p>

  <p class="calibre1">Bir an düşünüldüğünde "umulmadık" sözcüğünün doğru olmadığı görülür, çünkü biz şimdiden ne beklediğimizi biliyoruz.</p>

  <p class="calibre1">Örneğin yukarıda sözü edilen 126 atom numaralı elementin özelliklerini tahmin edebilir miyiz?</p>

  <p class="calibre1">Fazla zorlanmadan bunu gerçekleştirebiliriz.</p>

  <p class="calibre1">Genel bir deyişle ussal olarak dilediğimiz yere kadar Periyodik Sistem'i sürdürebiliriz. Sistemin yapısına ilişkin genel fizik kuralları tümüyle açıktır.</p>

  <p class="calibre1">Birgün sivri akıllı bir kişi içinde bin tane element bulunan bir çizelge oluşturmuştu. "Niçin iki ya da on bin değil de bin?" diye sorulduğunda, "buluşcu" sıkıntıyla: "Kağıdın yeterince büyük olmadığını görüyorsunuz .." yanıtını verdi.</p>

  <p class="calibre1">Ama bu da başka bir saçmalıktır. Tıpkı yüzyirmialtmcı elementin başına gelecekler gibi, onun, kimyacıların benzerini hiç görmedikleri yeni ve eşsiz bir aileye dahil olacağı oldukça ciddi ve kesin olarak söylenebilir. ,</p>

  <p class="calibre1">Bu aile 121 No'lu element ile başlayacak. Ve onun onsekiz elementinin hepsi, eski arkadaşlarımız lantanidlerle karşılaştırılamayacak kadar birbirlerine benzeyecekler.</p>

  <p class="calibre1">Büyük Ev'in bu ilginç konuklarını birbirinden ayırmak bir elementi izotoplarından ayırmak kadar güç olacak.</p>

  <p class="calibre1">Çünkü, ailenin tüm elementlerinin dıştaki üç kabuğu tamı tamına aynı olacaktır. Yalnızca dördüncü son kabuk dizi içinde kademe kademe doldurulacaktır. Böyle bir durumda kimyasal özelliklerde dikkat çekici bir farklılık beklenebilir mi?</p>

  <p class="calibre1">Bu kitaptaki öykülerden biri "Ondördüzler" adını aldı. Şimdi eğer varsayılan ailenin özelliklerini tanımlamaya çalışırsak konuya uygun bir başlık bulmak için çok fazla düşünmemiz gerekir. Belki de "Onsekiz Özdeş Element" ya da "Onsekiz Element ve Hepsi Birtek Gibi" diyecektik. Artık bu durumda "ikizler" sözcüğü "hafif kalır".</p>

  <p class="calibre1">Ama bu bir bilimkurgu kitabı olmadığı için katı tanımlamaları daha iyi bir zamana bırakacağız... Ne diyorduk? Bu onsekiz "mutlak özdeş" elementin Periyodik Çizelge'deki yerleşimi nasıl olur acaba? Açık konuşmak gerekirse bu noktada düşüncelerimiz çok net değil. Dahası, lantanid ve aktinidlerin durumuna ilişkin sorular çok daha kolay olduğu halde hâlâ tartışmalıdır.</p>

  <p class="calibre1">Hepinizin ömrü uzun olsun isteriz. Ancak onsekiz elementin Büyük Ev'de yerleşiminin pratik bir sorun durumuna gelmesine okuyucularımızın hiç birinin ömrünün yeteceğini sanmıyoruz. Ama okuyucularımızın yakın ya da uzak torunlarının bu sorunu çözümleyeceklerinden eminiz.</p>

  <p class="calibre1" id="filepos190245"><span class="calibre6"><span class="italic"><span class="bold">43. ELEMENT KÜTÜĞÜ</span></span></span></p>

  <p class="calibre1">Bir zamanlar ilginç bir adam yıldızlardan, onların yapılarından ve niçin ışık yaydıklarından söz ederken "Bütün hepsini anlayabiliyorum! Ama asıl bilmek istediğim çeşitli yıldızların isimlerini gökb<span class="underline">ilim</span>cilerin nasıl keşfettiği" demiş...</p>

  <p class="calibre1">Yıldızlara ilişkin katologlarda yüzbinlerce "vaftiz edilmiş" gök cismi yer alır. Ama tüm yıldızlara "Betelgeuse" ve "Sirus" gibi sevimli isimler yakıştınldığını sanmayın. Gökbilimciler yıldızları harf ve şekillerden oluşan bir tür kodlamayla belirlemeyi yeğ tutarlar. Eğer böyle yapmasalardı büyük bir kargaşa olurdu. Uzman kişi, koduna göre bir yıldızın yerini kolaylıkla anlar ve onu tayfına göre smıflandırabilir.</p>

  <p class="calibre1">Kimyasal elementlerin sayısı yıldızlarla karşılaştırılamayacak kadar azdır. Ama isimlerin ardında, bulunuşlarına ilişkin heyecan verici öyküler gizlidir. Kimyacılar yeni bir element bulduklarında, "yeni doğan" elemente isim bulmakta çoğunlukla güçlük çekerler.</p>

  <p class="calibre1">En azından elementin özelliklerini kısmen vurgulayan bir isim düşünmek çok önemlidir. Beğenseniz de beğenmeseniz de bunlar iş isimleridir. Romantik olduklarını söylemek oldukça güçtür. Örneğin, hidrojen Yunanca "su üreten", oksijen "asit yapan" ve fosfor "ışık veren" anlamına gelir. Bu isimler elementlerin önemli özelliklerini anımsatırlar.</p>

  <p class="calibre1">Bazı elementlere güneş gezegenlerinin ismi verilmiştir: Selenyum Yunanca Ay, telluriyum yeryüzü anlamındadır. Uranyum, neptuniyum ve plutoniyum da bu tür isimlerdendir. Diğer isimler mitolojiden alınmıştır.</p>

  <p class="calibre1">Bunlardan biri tantalumdur. Zeus'un en değerli oğlu Tantalus tanrılara karşı geldiği için insafsızca cezalandırılmıştı. Boynuna kadar suyun içinde ayakta tutulmuş ve başının üstüne lezzetli meyvaları olan dallar asılmıştı. Ama ne zaman susuzluğunu gidermek istese su kendisinden uzağa akıyor ve ne zaman açlığını yatıştırmak için bir meyvaya uzansa dallar uzaklaşıyordu.</p>

  <p class="calibre1">Filizinden tantalum elementini ayırmayı başarana kadar kimyacıların çektikleri sıkıntılar yalnızca Zeus'un oğlununkilerle karşılaştırılabilirdi...</p>

  <p class="calibre1">Titaniyum ve vanadiyum isimleri de yunan mitolojisinden esinlenerek bulunmuştur. Bazı elementlerin isimleri çeşitli ülke ya da kıtaların onuruna verilmiştir. Germanyum (Almanya), galliyum (Fransa'nın eski ismi Gaul'den), poloniyum (Polonya), skandiyum (Skandinavya), fransiyum, rutheniyum (Latince Rusya), yuripiyum (Avrupa) ve amerikiyum gibi.</p>

  <p class="calibre1">Diğer elementlerin isimleri şehirlerden alınmıştır. Bunlar: hafniyum (Kopenhag), lutetiyum (Latince Paris), berkeliyum (A.B.D.'nin Berkeley kasabasının onuruna), yttriyum, terbiyum, erbiyum, ytterbiyum'dur. (Ytterby, isveç'te küçük bir kasabadır. Söz konusu elementi içeren mineral ilk kez orada bulunmuştur).</p>

  <p class="calibre1">Son olarak da bazı elementlere büyük bilim adamlarının isimlerini ölümsüz kılmak için verilen adlar vardır: Kuriyum, fermiyum, aynştaniyum, mendeleviyum ve lavrenkiyum.</p>

  <p class="calibre1">Yapay olarak üretilen tek element olan yüz ikincinin* ismi henüz nüfus kağıdına yazılmamıştır. Antik çağa dayanan elementlerin isimlerinin kökeni, bilim adamları arasında hâlâ bazı anlaşmazlıklara neden olmaktadır. Niçin kükürde kükürt, demire demir ya da kalaya kalay dendiğini kimse bilmiyor. Kimyasal element kütüğünde ne kadar ilginç durumlarla karşılaştık değil mi?</p>

  <div class="mbppagebreak" id="calibre_pb_1"></div>
</body>
</html>
