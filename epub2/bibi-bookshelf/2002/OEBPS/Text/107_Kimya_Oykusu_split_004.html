<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>107 Kimya Öyküsü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos320354"><span class="calibre5"><span class="bold">IV. ONUN GÖZÜYLE</span></span></p>

  <p class="calibre1" id="filepos320433"><span class="calibre6"><span class="italic"><span class="bold">76. ANALİZİN YARARI ÜZERİNE BİRKAÇ SÖZ</span></span></span></p>

  <p class="calibre1">Mikhailo Lomonosov bir seferinde:</p>

  <p class="calibre1">"Kimya kollarını geniş açıyor" demişti.</p>

  <p class="calibre1">Kimya biliminin gelecek nesiller için taşıyacağı önemi, O'nun yeteneği, ikiyüz küsur yıl önce sezmişti.</p>

  <p class="calibre1">Yirminci yüzyıl bunu canlı olarak gerçekleştirdi. Kimya şimdi "çok kollu bir yaratık"tır. Hiçbir akademisyen onun tüm dallarını duraksamadan sıralayamaz. Hemen her yıl yeni dallar ortaya çıkıyor. Ancak bir şey var ki, o olmasa bu kimyasal "kollar" cansız sarkardı. Bu şey, kimyasal analizdir.</p>

  <p class="calibre1">O, yeryüzünde var olan pek çok elementin bulunmasında kimyacılara yardımcı olmuştur. O sofra tuzundan proteinlere kadar basitten karmaşığa birçok kimyasal bileşiğin yapıtaşlarının saptanmasında onlara yardımcı olmuştur.</p>

  <p class="calibre1">Kaya ve minerallerin bileşimlerinin şifresini çözmüş, jeokimyacıların dünyanın kimyasal element rezervini hassas olarak hesaplamasını sağlamıştır.</p>

  <p class="calibre1">Kimya, özellikle tam bir bilim haline gelmesi konusunda analize çok şey borçludur. Sayısız örnekte görüldüğü gibi analiz, insanın çeşitli etkinlik alanlarında ilk yardımcısıdır.</p>

  <p class="calibre1">Örneğin, yüksek fırında demirin cevherinden eritilerek ayrıştırıldığını varsayalım. Ürünün özellikleri büyük ölçüde elde edilen metaldeki karbon miktarına bağlıdır. Eğer içinde yüzde 1,7'den fazla karbon varsa dökme demir elde ederiz, yüzde 1,7 - 0,2 aralığı çeşitli kalitede çeliği temsil eder ve eğer metal yüzde 0,2'den az karbon içeriyorsa dövme demir adı verilir.</p>

  <p class="calibre1">Demir ve çelik, prinç ve bronz arasındaki fark nedir?</p>

  <p class="calibre1">Mavi göztaşında ne kadar bakır vardır?</p>

  <p class="calibre1">Karnalit mineralinde fazla potasyum bulunur mu?</p>

  <p class="calibre1">Bu ve benzeri soruların yanıtlarım yalnızca kimyasal analiz verebilir. Kimyasal analiz iki temel soruyla karşı karşıyadır: İncelenen maddede hangi elementler var ve hangi oranda bulunmaktadır? İlki nitel, ikincisi nicel analizin ilgi alanına girer.</p>

  <p class="calibre1">Hiç kimse, hatta deneyimli bir uzman bile farklı türde kaç analiz olduğunu kendi başına doğru olarak söyleyemez.</p>

  <p class="calibre1" id="filepos323009"><span class="calibre6"><span class="bold">77.</span></span> <span class="calibre6"><span class="italic"><span class="bold">İYİ KALİTEDE BARUT YAPMAK</span></span></span></p>

  <p class="calibre1">Barutu kim bulmuştur?</p>

  <p class="calibre1">Öyküler Alman keşişi "Berthold Schwarz"der.</p>

  <p class="calibre1">Barut yapmak zor bir iş değildir:</p>

  <p class="calibre1">Bütün yapacağınız kükürt, güherçile ve ince öğütülmüş odun kömürünü belirli oranlarda karıştırmaktan ibarettir.</p>

  <p class="calibre1">Fakat, bileşenlerin iyi kalite olması gerekir.</p>

  <p class="calibre1">Kaliteleri hakkında nasıl karar verilebilir?</p>

  <p class="calibre1">Eski zamanlarda barut yapımcıları, güherçileyi tadarak test ederlerdi.</p>

  <p class="calibre1">İşte arşivlerde bulunmuş olan ve barutun tadılarak analizlenmesini anlatan bir reçete:</p>

  <p class="calibre1">"Tuzlu ve acı barut iyi değildir; yalnızca dili ısırırsa ve biraz tatlı hissi verirse bu barut iyidir."</p>

  <p class="calibre1">"Epey tuz yemiş" birine iyi bir barut yapımcısı denilebilir, değil mi?</p>

  <p class="calibre1">Kükürdü test etme yöntemi daha basitti:</p>

  <p class="calibre1">Avuca alınan bir parça kükürt kulağa yaklaştırılırdı. Hafif bir hışırdama sesi duyuluyorsa, kükürdün uygun olduğuna karar verilirdi. Değilse, saf olmadığı için atılırdı.</p>

  <p class="calibre1">Saf kükürt neden hışırdar?</p>

  <p class="calibre1">Kükürdün ısıl iletkenliği çok düşüktür. Avuçta ısınınca, farklı kısımları farklı sıcaklıklara ulaşır. Kükürdün içindeki gerilmeler artar ve kırılgan olduğundan hafif hışırtılar çıkararak küçük parçalara ayrılır. Saf olmayan kükürdün ısıl iletkenliği daha yüksektir ve bu yüzden daha dayanıklıdır.</p>

  <p class="calibre1">Kulakla kimyasal analizin b<span class="underline">ilim</span>sel temelleri işte böyledir.</p>

  <p class="calibre1">Uzun lafın kısası, geçmişte kimyacıların temel analiz araçları kendi duyu organlarıydı.</p>

  <p class="calibre1">Bu gerçek, bazı basit ve karmaşık maddelerin adlarına da yansımıştır.</p>

  <p class="calibre1">Örneğin, berilyuma önceleri glukinum denirdi, çünkü berilyum tuzlan tatlıdır.</p>

  <p class="calibre1">Gliserin adı da Latince "tatlı"dan gelir.</p>

  <p class="calibre1">Doğal sodyum sülfat da "acı" anlamında mirabilit diye adlandırılır.</p>

  <p class="calibre1" id="filepos325525"><span class="calibre6"><span class="italic"><span class="bold">78. GERMANYUM NASIL BULUNDU?</span></span></span></p>

  <p class="calibre1">1886 yılı Mart ayı başında, D. Mendeleyev aşağıdaki mektubu aldı:</p>

  <p class="calibre1">"Sayın Beyefendi, 'Germanyum' adlı yeni bir element bulduğuma ilişkin raporun kopyasını size sunmama izin veriniz, ilk önce, bu elementin sizin mükemmel ve esaslı Periyodik Sistem'inizde antimon ve bizmut arasındaki boşluğu dolduracağını ve bu elementin sizin eka-antimonunuzla çakışacağım düşündüm; ama gerçekler onun ekasilisyum olduğunu gösterdi.</p>

  <p class="calibre1">Kısa süre sonra, size bu ilginç madde hakkında daha ayrıntılı bilgi sunacağımı sanıyorum; şimdilik değerli araştırmanızın yeni bir zaferini bildirmekle yetiniyor ve bu sayede size derin hürmetlerimi sunuyorum.</p>

  <p class="calibre1">Saygılarımla, Clemens Winkler Freiberg, Saxony 26 Şubat, 1886"</p>

  <p class="calibre1">Henry Cavendish'in, germanyum bulunmadan yaklaşık yüz yıl önce "Herşey ölçme, sayma ve tartma ile belirlenir" sözünü sık sık tekrarlaması boşuna değilmiş.</p>

  <p class="calibre1">Clemens Winkler kendi buluşundan kısa süre önce bulunmuş nadir bir mineral olan argiroditi analizlediğinde, esas olarak gümüş ve kükürt, az miktarda da demir, çinko ve civa içerdiğini gördü; ancak argiroditteki elementlerin toplamının yalnızca yüzde 93 çıkması ve bu değerin inatla yüzde yüze ulaşmaması şaşırtıcıydı.</p>

  <p class="calibre1">Elde edilemeyen yüzde yedi ne olabilirdi?</p>

  <p class="calibre1">O zamana kadar bilinen elementlerin analiz yöntemleri iyi sonuç vermiş, kimyacıların gözünden kaçan bir element olmamıştı. Bunun üzerine Winkler, mevcut analiz yöntemleriyle saptanamayan bu yüzde 7'nin bilinmeyen bir elemente ait olması gerektiğini cesaretle öne sürdü. Tahmini tamamen doğru çıktı. Analiz yöntemini biraz değiştirerek, Winkler ele geçmeyen yüzde 7'yi yalıttı ve o güne kadar bilinmeyen yeni bir elemente ait olduğunu kanıtladı. Elemente, ülkesinin onuruna germanyum adını verdi.</p>

  <p class="calibre1">Gravimetrik analiz, bir elementin daha bulunmasında önemli rol oynamıştır. Bu element, Mendeleyev Periyodik Sistem'inin sıfırıncı grubundan argondur.</p>

  <p class="calibre1">Geçen yüzyılın doksanlı yıllarının başında İngiliz fizikçi Rayleigh, gazların yoğunluklarını ve bundan yararlanarak atom ağırlıklarını tayin etmek amacıyla çalıştı. Araştırma azota gelinceye kadar işler yolunda gitti. Bu elementte tuhaf şeyler olmaya başladı. Havadan ayrılan bir litre azot, kimyasal bileşiklerden elde edilen aynı miktar azottan 0.0016 gram daha ağır geliyordu ve bileşiklerin türü sonucu etkilemiyordu. Amonyum nitrit, nitrus ve nitrik oksitler, üre, amonyak ya da diğer bileşiklerden elde edilen bir litre talihsiz azot, atmosferik azottan daima aynı miktarda hafif çıkıyordu. Rayleigh bu garip farkın nedenini bulamayınca, Londra'da yayınlanan "Doğa" dergisine bulgularını açıkladığı bir makale yazdı. Çok geçmeden kimyacı Ramsay'dan tepki geldi ve araştırmacılar bu bulmacayı çözmek amacıyla birlikte çaba harcamaya başladılar. Ağustos 1894'de, Rayleigh'in ilk başarısızlıklarının nedeni olan yeni bir element bulduklarını açıkladılar. Havadaki miktarı yaklaşık yüzde bir oranında bulunmuştu.</p>

  <p class="calibre1">Böylece, sıradan gravimetrik analiz, bilim adamlarının yeni elementler bulmasında yardımcı olmuştur. Bugün onsuz tek bir kimya laboratuvarı düşünülemez. Uzun vadede, karmaşık bileşik ve minerallerdeki element yüzdelerinin tayininde sıradan tartma işlemi yardımcı olur. Kuşkusuz önce titiz kimyasal işlemlerle elementleri birbirinden ayırmak gereklidir.</p>

  <p class="calibre1" id="filepos329451"><span class="calibre6"><span class="italic"><span class="bold">79. IŞIK VE RENK</span></span></span></p>

  <p class="calibre1">Her önemli Sovyet bayramında Moskova radyosu spikerinin şunları söylediğini duyarsınız:</p>

  <p class="calibre1">"Savunma Bakanlığı'nın emri şerefine ülkemizin başkenti Moskova'da Birlik Cumhuriyetleri'nin başkentlerinde ve kahraman kentlerimizde havai fişek atışları yapılmasını emrettim.."</p>

  <p class="calibre1">Gece boyunca havai fişek atışlarının gürültüsü altında aniden parlayan sarı, yeşil ve kırmızı ışıklarla gökyüzü büyüleyicidir.</p>

  <p class="calibre1">Donanma atışları ve havai fişeklerle bayram kutlama geleneği çok eskilere uzanır.</p>

  <p class="calibre1">Piroteknik sanatı Çin'de B.Ö. ikibin yıllarından beri biliniyordu.</p>

  <p class="calibre1">Bilim adamlarının kimyasal analiz için renkli alevden yararlanmaya başlamaları ise oldukça yenidir.</p>

  <p class="calibre1">Yalnızca yüzyıl önce, Alman fizikçi Kirchhoff, farklı metal tuzlarının renksiz bek alevini farklı renklere boyadığım gözledi.</p>

  <p class="calibre1">Sodyum tuzları aleve sarı, kalsiyum tuzları karmen kırmızısı, baryum tuzları yeşil renk veriyordu.</p>

  <p class="calibre1">Kirchhoff bunun maddelerdeki kimyasal elementlerin saptanmasında hızlı ve güvenilir bir yöntem olabileceğini kısa sürede anladı.</p>

  <p class="calibre1">Fakat sevinmekte acele etmişti!</p>

  <p class="calibre1">Çünkü ancak saf tuzlar kullanıldığında işler yolunda gidiyordu.</p>

  <p class="calibre1">Oysa, diyelim sodyum ve potasyum tuzları karışık haldeyse, potasyumun menekşe rengi sodyumun parlak sarı rengi yanında ayırt edilemiyordu.</p>

  <p class="calibre1">Fizikçi Bunsen, Kirchhoff'un yardımına yetişti.</p>

  <p class="calibre1">Tuz karışımının yakılmasıyla renklenen alevi, spektroskop denen özel bir aletten geçirmeyi önerdi.</p>

  <p class="calibre1">Bu aletin en önemli bölümü, içinden geçen beyaz ışığı bir spektruma, yani bileşenlerine ayıran bir prizma olmasıdır.</p>

  <p class="calibre1">"Spektroskop", "bir spektrum gözlemek" anlamına gelir.</p>

  <p class="calibre1">Bu düşünce büyük bir başarı sağladı.</p>

  <p class="calibre1">Test edilen tuzun yakıldığı alev, diğer ışık kaynaklarından farklı olarak, sürekli değil kesikli bir spektrum verdi ve spektrum çizgileri hep aynı yerde ortaya çıktı.</p>

  <p class="calibre1">Böylece, yakılan bir sodyum tuzu spektrumda dar aralıklı, şiddetli iki sarı çizgi olarak ortaya çıktı.</p>

  <p class="calibre1">Potasyum tuzlan bir kırmızı ve iki menekşe rengi çizgi verdi, vb..</p>

  <p class="calibre1">Kirchhoff ve Bunsen, herhangi bir kimyasal elemente ait çizgilerin spektrumda her zaman aynı pozisyonda belirdiğini buldular.</p>

  <p class="calibre1">Sodyumun klorür, sülfat, karbonat veya nitrat olarak yakılmasının önemi yoktu; sodyum çizgilerinin yeri hep aynı kalıyordu.</p>

  <p class="calibre1">Sodyum tuzlarını diğer tuzlarla, örneğin potasyum, bakır, demir, stronsiyum veya baryum tuzlarıyla karıştırmak bile sodyum çizgilerinin yerini etkilemiyordu.</p>

  <p class="calibre1">Kirchhoff ile Bunsen, buluşlarından aldıkları güçle yılmadan çalıştılar.</p>

  <p class="calibre1">Çok fazla sayıda element ve bileşiği "alevde" test ettiler.</p>

  <p class="calibre1">Bir süre sonra, kimyasal elementlerin spektrumda verdiği kendilerine özgü çizgileri içeren bir liste yayınladılar.</p>

  <p class="calibre1">Kimyacılar artık, birçok maddenin karmaşık karışımlarını güvenle analiz edebiliyorlardı.</p>

  <p class="calibre1">Böylece spektroskopik analiz veya spektrum analizi doğdu.</p>

  <p class="calibre1">Bu, yalnızca, bilinen kimyasal elementlerin karışımlarının niteliksel olarak saptanması için mükemmel bir yöntem olmakla kalmadı.</p>

  <p class="calibre1">Rubidyum, sezyum, indiyum ve galyum gibi yeni elementlerin bulunmasına da yardım etti.</p>

  <p class="calibre1">Çizgilerin şiddetinin (parlaklığının) karışımdaki maddenin miktarına bağlı olduğu anlaşıldığında spektrum analizi, nicel yöntemler arasında da onurlu bir yer edinmiş oldu.</p>

  <p class="calibre1" id="filepos333892"><span class="calibre6"><span class="italic"><span class="bold">80. GÜNEŞİN KİMYASAL ANALİZİ</span></span></span></p>

  <p class="calibre1">Gökbilimciler, 1868'deki güneş tutulması öncesi, her zaman yaptıkları gibi çok sayıda alet hazırlamışlardı. Bu kez listede, kısa süre önce birçok yeni elementin bulunmasını sağlamış bir alet olan spektroskop da yer alıyordu.</p>

  <p class="calibre1">Güneş tutulması bitti ve herşey normale döndü. Ancak, 25 Temmuz 1868'de, Fransız Bilimler Akademisine peş peşe iki mektup geldi. Mektupların biri uzak Hindistan kıyılarından Fransız Janssen'den, diğeri İngiltere'den İngiliz Lockyer'dendi. İki mektup, neredeyse kelimesi kelimesine aynıydı: Her iki yazar da spektrum analizi sayesinde, yeryüzünde bilinmeyen bir elementi güneşte bulduklarını Akademi'ye bildiriyorlardı. Bu element spektrumda, renk olarak sodyumun çizgisini andıran sarı bir çizgi veriyordu. Ama bu çizginin sodyumla bir ilgisi yoktu.</p>

  <p class="calibre1">Saygın "B<span class="underline">ilim</span> Kurulu" üyeleri çok şaşırmışlardı. Janssen ve Lockyer yalnızca güneşi "analiz etmek"le kalmamışlardı, yeni bir element bulduklarını da öne sürüyorlardı.</p>

  <p class="calibre1">Yeryüzünde helyum ("güneş elementi"ne böyle bir isim verilmişti) yalnızca yirmiyedi yıl sonra, 1895'de bulundu.</p>

  <p class="calibre1">Fransız Akademisi, bu büyük olayın, yani uzak evrensel cisimlerin sırlarını incelemeyi sağlayan bir yöntemin bulunuşu onuruna özel bir ödül vermeyi kararlaştırdı. Yöntem, özel bir ödülü gerçekten haketmişti. Herhangi bir yöntemle analiz yapmak için, elde çok az da olsa bir miktar madde bulunması gereklidir. Spektrum analizi ise, bütün uzaklıklara meydan okur.</p>

  <p class="calibre1">Bilim adamları, "güneş elementi" nin bulunuşundan sonra, güneşe ait spektrograflarını (spektroskop kayıtlan) defalarca incelediler ve güneş onlara hakkındaki herşeyi uysalca anlattı.</p>

  <p class="calibre1">Güneşten sonra sıra, yakın ve uzak öteki yıldızlara geldi. Yıldız atmosferlerinin parıltısı yeryüzündeki spektroskoplara ulaştı ve bilim adamları laboratuvarlarının sessizliği içinde her türden spektral çizginin oluşturduğu karışık çitleri incelediler. Göksel cisimlerde, yeryüzünde şu anda bilinen elementleri buldular.</p>

  <p class="calibre1">Yalnızca seksen yıl sonra Güneş'teki helyumun yarattığı bilimsel şaşkınlık bu kez Mendeleyev Çizelgesi'nde 43. kutuyu dolduran teknetiyuma yöneldi. Yeryüzündeki cevherlerde eser miktarda bulunan teknetiyum ilk olarak belli yıldızların spektrumlarında bulundu ve ancak bundan sonra yeryüzünde izine rastlandı. Teknetiyum yıldızlarda hiç de az rastlanır bir element değildir; nükleer tepkimelerin bir sonucu olarak sürekli oluşmaktadır.</p>

  <p class="calibre1">Güneş ve öteki yıldızlarda başka yeni element bulunmamıştır ve muhtemelen bulunmayacaktır da. Evren tekdüzedir: Yer, Güneş, gezegenler ve yıldızlar ve tüm göksel cisimler genel olarak aynı kimyasal elementlerden oluşur.</p>

  <p class="calibre1">Fakat ilginç olan göklerdeki kimyasal elementlerin "dengesinin" yeryüzündekinden farklı olmasıdır. Dış uzayda oksijen ve silisyum değil, hidrojen ve helyum baskın durumdadır. Periyodik Sistem'in bu ilk iki temsilcisinin uzaydaki miktarı, geriye kalan tüm elementlerin toplamından birkaç kat fazladır. Yıldız kimyasının bize sunduğu şaşırtıcı çelişkiye bakınız: Galaksimiz, esas olarak bir hidrojen krallığıdır.</p>

  <p class="calibre1" id="filepos337543"><span class="calibre6"><span class="italic"><span class="bold">81. DALGALAR VE MADDE</span></span></span></p>

  <p class="calibre1">Doğada sonsuz sayıda renk tonu vardır.</p>

  <p class="calibre1">Kimyacılarda bunu herkes kadar bilirler.</p>

  <p class="calibre1">Renklerin büyülü tonları onları sık sık şaşkınlığa düşürür.</p>

  <p class="calibre1">"Söyler misin neodinyum nitrat çözeltisi ne renktir?"</p>

  <p class="calibre1">"Pembe" diye yanıtlar kimyacı.</p>

  <p class="calibre1">"Üç değerli demir çözeltisi tiyosiyanat katılınca hangi renge döner?"</p>

  <p class="calibre1">"Kırmızı"</p>

  <p class="calibre1">"Alkali çözeltisi katılırsa fenolftaleyn nasıl bir renk alır?"</p>

  <p class="calibre1">"Koyu kırmızı"</p>

  <p class="calibre1">Bu soruları sonsuza kadar uzatabiliriz.</p>

  <p class="calibre1">Çünkü her kimyasal tepkimede belli bir renk tonu açığa çıkar.</p>

  <p class="calibre1">Çözeltileri çeşitli kırmızı tonlarında olan bir düzineden fazla bileşiği adlandırmaya kalksaydık, herşeyi birbirine kanştırırdık. Ressamların ve kumaş boyayan tekstil işçilerinin yaklaşık iki düzine renk tonunu ayırt edebildiği söylenir, însan gözünün renk ayırma kapasitesi bu kadarla sınırlıdır!</p>

  <p class="calibre1">Renk tonlarını böyle "sezgisel" olarak tayin etmenin, kimyacılar için pek bir değeri yoktur. Aynı maddenin çözeltisi bile, derişimine göre sonsuz sayıda renk tonuna bürünebilir.</p>

  <p class="calibre1">Bunların hepsi nasıl hatırlanır?</p>

  <p class="calibre1">Gözleri bağlıyken parmak uçlarıyla renkleri ayırt edebilen insanlar vardır. Doktorlar bu insanların hayli gelişmiş tensel görme özelliğine sahip olduğunu söylüyor.</p>

  <p class="calibre1">Ünlü yazar Jonathan Swift Laputan Bilim Akademisi'ne ilişkin bir taşlama yazısında, inceledikleri "bilimsel" konularla alay etmek için körlerin renk karışımları yaptığını söyler.</p>

  <p class="calibre1">İngiliz mizahçının taşlaması bugün artık geçerli değildir.</p>

  <p class="calibre1">Kimyacılar bir çözeltinin rengini görmeden söyleyebilirler.</p>

  <p class="calibre1">Bunu spektrofotometri denen bir analiz yöntemiyle yaparlar. Analizin bu özgün yöntemi adını spektrofotometre adlı, bir kimyasal bileşiğin veya onun çözeltisinin rengini analiz edebilen bir aletten alır.</p>

  <p class="calibre1">Isaac Newton güneş ışınını bir cam prizmadan geçirmiş ve beyaz ışığın karmaşık olduğunu bulmuştur. Herhalde hepimiz gökkuşağını görmüşüzdür. Gökkuşağının renkleri, beyaz ışığın bileşenleridir. Newton güneş ışığını prizmadan geçirdiğinde böyle bir gökkuşağı gözlemişti. Bu gökkuşağına spektrum denir.</p>

  <p class="calibre1">Peki, ışık nedir?</p>

  <p class="calibre1">Işık, elektromanyetik titreşim ya da dalgadır. Her dalga belirli bir uzunluğa sahiptir (Genellikle Yunanca "lamda" harfiyle gösterilir).</p>

  <p class="calibre1">Dalgaboyu, herhangi bir renk veya tonu tam olarak ifade eder.</p>

  <p class="calibre1">Örneğin, kimyacı "620 milimikron dalgaboyunda kırmızı renk veya "637 m<span class="underline">ilim</span>ikron dalgaboyunda kırmızı renk" der (Bir m<span class="underline">ilim</span>ikron, mikronun binde biri ya da milimetrenin milyonda biridir). Bu sayede, aynı rengin tonlarını "koyu kırmızı", "kırmızı", "bordo", "parlak kırmızı" şeklinde tek tek adlandırmak zahmeti ortadan kalkar.</p>

  <p class="calibre1">Dalgaboyunu verin, dünyadaki tüm bilim adamları o rengi ve tonunu bilecektir. Şimdi her bileşiğe, "renk" başlığı altında yer alan ve "lamda falanca değere eşittir" yazan bir tür "sertifika" verilmektedir. İnanın bize, bu çok değerli bir belgedir.</p>

  <p class="calibre1">Ama bu yalnızca meselenin yarısıdır. Herhangi bir bileşiğin rengi, soğurduğu ve geçirdiği ışınların dalgaboyuna bağlıdır. Örneğin, bir nikel tuzu çözeltisi yeşilse, yeşile karşı gelenler hariç her dalga boyundan ışığı soğuruyor demektir. Potasyum kromatin san çözeltisi, yalnız san ışınlara karşı geçirgendir.</p>

  <p class="calibre1">Spektrofotometre belirli dalga boylarında ışık ışınları verir ve çeşitli maddelerin bu ışınlan nasıl soğurduğunun belirlenmesini olanaklı kılar. Spektrofotometre ile organik ve anorganik çok sayıda bileşik incelenmiştir.</p>

  <p class="calibre1">Görünür ışıktan başka, insan gözünün göremediği görünmez ışık vardır. Bu tür ışık, görünür ışık spektrumunun sınırlan dışında yer alarak, morötesi ve kızılötesi ışınlar adını alır.</p>

  <p class="calibre1">Kimyacılar onları da kullanmayı öğrenmişlerdir.</p>

  <p class="calibre1">Çeşitli kimyasal maddelerin morötesi ve kızılötesi aralıktaki spektrumlarmı incelediler ve çok ilginç bir olguyla karşılaştılar.</p>

  <p class="calibre1">Her kimyasal bileşiğin (veya iyonun) kendine özgü ayırdedici bir soğurma band spektrumu vardı. Yani her madde kendine ait bir "renk (kızılötesi veya morötesi) sertifikası"na sahipti.</p>

  <p class="calibre1">Soğurma spektrumları yalnızca nitel değil, nicel analizlerde de kullanılır. Genellikle, bir kimyasal bileşiğin çözeltideki derişimi ne kadar yüksekse rengi o kadar koyu olur, yani belli dalga boyundaki rengi daha fazla soğurur.</p>

  <p class="calibre1">Böylece ışığın çözelti tarafından soğurulması belirlenerek (genelde, "onun optik yoğunluğu belirlenerek" denir), belli bir elementin derişimi kolayca bulunabilir.</p>

  <p class="calibre1" id="filepos343324"><span class="calibre6"><span class="italic"><span class="bold">82. BU İŞİ YAPAN BİR DAMLA CİVADIR</span></span></span></p>

  <p class="calibre1">Antik Çağ'dan kalma bir söz "Dehanın belirtisi sadeliktir" der.</p>

  <p class="calibre1">Nobel Ödülü, yalnız bir kez kimyasal analiz alanında bir buluşa verilmiştir.</p>

  <p class="calibre1">Buluş 1922'de ünlü Çek bilim adamı Yaroslav Heyrovsky tarafından yapılmıştır.</p>

  <p class="calibre1">O günden sonra, Prag , Mekke'ye dönmüştü.</p>

  <p class="calibre1">Heyrovsky'nin yeni yöntemi "polarografi"yi öğrenmek üzere sayısız "hacı adayı!" Prag'a gitmişti.</p>

  <p class="calibre1">Günümüzde her yıl dünyanın her yerinde, polarografik analizle ilgili binin üstünde makale yayımlanıyor.</p>

  <p class="calibre1">Yöntemin ABC'si şöyledir:</p>

  <p class="calibre1">Derişimi belirlenecek çözeltinin bulunduğu beherin tabanına biraz civa koyulur. Civa tabakası bir elektrot olarak davranır. Kılcal bir borudan belirli aralıklarla behere düşen civa damlaları diğer elektrodu oluşturur.</p>

  <p class="calibre1">Elektrotlara bağlanmış olan elektrik kaynağı çözeltide elektrolize yol açar. Ama elektroliz ancak civa damlası üzerindeki potansiyel yeterince yüksekse olur. Potansiyel düşükse, devreden akım geçmez. Potansiyel, çözeltideki iyonlar yüklerini kaybetmeye başlayıncaya kadar arttırılır. O zaman devreden akım geçmeye başlar. Çözeltide farklı elementlerin iyonları bulunuyorsa, her biri o belli iyona özgü farklı bir potansiyel değerinde yükünü kaybeder. Kimyacılar potansiyel değerlerini yatay eksene, akım değerlerini düşey eksene işaretleyerek grafik çizerler.</p>

  <p class="calibre1">Elde edilen eğri merdivene benzer.</p>

  <p class="calibre1">Merdivenin her basamağı belli bir iyon türünün yükünü kaybetmesine karşılık gelir.</p>

  <p class="calibre1">Elde edilen merdiven, bilinen bir maddenin bilinen derişimlerdeki çözeltisi için önceden çizilmiş olan standart eğri ile karşılaştırılır.</p>

  <p class="calibre1">Çözelti böylece aynı anda hem nitel hem de nicel olarak analizlenmiş olur. Analiz, özel aygıtlar yardımıyla otomatik olarak yapılabilir.</p>

  <p class="calibre1">Polarografik yöntem denince aklınıza ilk gelen sözcük zarifliktir. Ama zarafetten başka şeyler de vardır. Polarografı basit, hızlı ve duyarlıdır; ayrıca, bu nitelikteki diğer analiz yöntemlerinin çoğundan üstündür. Örneğin, milyonda bir gram çinko klorür içeren bir santimetre küp çözeltideki çinko, polarografik olarak saptanabilir. Bu analiz, on dakikadan az bir zaman alır.</p>

  <p class="calibre1">Heyrovsky'nin özgün düşüncesi günümüzde mükemmelleştirilmiş ve yeni uyarlamalar önerilmiştir. Bunlardan biri, çok yüksek duyarlığa sahip olan polarografik adsorpsiyon analizidir. Yöntem, bir santimetre küp çözeltideki bir gramın milyarda biri kadar az organik maddenin saptanmasında rahatça kullanılabilir.</p>

  <p class="calibre1">Polarografi nerede gereklidir?</p>

  <p class="calibre1">Soru "her yerde" diye yanıtlanabilir. Üretimin otomatik kontrolü için, mineral ve alaşımların analizi için. Polarografi organizmadaki vitamin, hormon ve zehir içeriği hakkında fikir verir.</p>

  <p class="calibre1">Doktorlar polarografiyi kanserin erken teşhisinde kullanmayı bile düşünüyorlar.</p>

  <p class="calibre1" id="filepos346849"><span class="calibre6"><span class="italic"><span class="bold">83. KİMYASAL BİR PRİZMA</span></span></span></p>

  <p class="calibre1">İlginç bir rastlantı eseri, bu bilim adamının adı ve mesleği buluşuyla uyum gösterir.</p>

  <p class="calibre1">O bir botanikçiydi ve adı Mikhail Tsvet'ti.</p>

  <p class="calibre1">Tsvet, Rusça'da "renk" demektir.</p>

  <p class="calibre1">Botanikçi Tsvet, klorofille ilgileniyordu. Bildiğimiz gibi klorofil, yeşil yaprakların rengini veren maddedir. Ayrıca Profesör Tsvet, birçok kimyasal yöntem de biliyordu. Özellikle, pek çok gaz ve sıvıyı yüzeyinde alıkoyan (adsorblayan) maddelerin (adsorblayıcı) var olduğunu biliyordu.</p>

  <p class="calibre1">Bir yaprağı, yeşil renkli bir posa haline gelinceye kadar ezdi ve alkole koydu. Posa rengini kaybetti, yani renk veren madde alkol tarafından tamamen özütlendi.</p>

  <p class="calibre1">Sonra bir cam tüpe, benzenle hafifçe nemlendirilmiş tebeşir tozu doldurdu; klorofilli çözeltiyi bu tüpe boşalttı.</p>

  <p class="calibre1">Tebeşirin üst tabakası yeşile döndü.</p>

  <p class="calibre1">B<span class="underline">ilim</span>,idamı, tüpteki tebeşiri damla damla akıttığı benzenle yıkadı.</p>

  <p class="calibre1">Yeşil halka kımıldadı ve aşağı doğru inmeye başladı. Sonra (vay canına!) farklı renklerde çeşitli bantlara ayrıldı. Bir sarı-yeşil, bir yeşil-mavi ve üç de farklı tonda sarı bant oluştu.</p>

  <p class="calibre1">Botanikçi Tsvet'in gözlemlediği, tuhaf bir görüntüydü. Bu görüntü, kimyacılar için son derece önemli bir buluşa yol açtı.</p>

  <p class="calibre1">Bu, klorofilin, farklı ama molekül yapıları ve özellikleri birbirine yakın birkaç bileşiğin karmaşık bir karışımı olduğunu gösterdi. Bugün klorofil diye adlandırılan madde, bu bileşiklerden yalnızca biri ve en önemli olanıdır. Çok basit bir yöntemle, şimdi bu maddelerin tümü birbirinden ayrılmıştır. Onların hepsi tebeşir tarafından adsorplanmıştı ama her biri farklı biçimde. Her bileşiğin tebeşir tozu yüzeyinde alıkonma kuvveti farklıydı. Benzen (çözücü) tüpten geçerken, maddeleri belirli bir sırayla taşıyordu. Önce daha az kuvvetli tutulanlar, sonra daha kuvvetli tutulanlar taşınıyordu. Ayrılmaya bu neden oluyordu.</p>

  <p class="calibre1">Bir prizma güneş ışığını nasıl spektrum'renklerine ayırırsa, adsorblayıcı kolonu da (kimyasal prizma) çeşitli maddelerden oluşan karmaşık karışımı bileşenlerine ayırmaktaydı.</p>

  <p class="calibre1">Tsvet 1903'te bulduğu bu yeni analiz yöntemine kromatografi adını verdi. Kelime, Yunanca "renk yazma" anlamına gelir.</p>

  <p class="calibre1">Günümüzde, kimyasal "renk yazma" yöntemi, dünyanın bütün analitik laboratuvarlarında en önemli araçlardan biridir.</p>

  <p class="calibre1">Ancak pek çok b<span class="underline">ilim</span>sel buluşun garip bir kaderi vardır. Bazıları yıllarca unutulur ve sonra bilim ufkunda yeni doğmuş bir yıldız gibi parlar.</p>

  <p class="calibre1">Kromatografi de böyle oldu.</p>

  <p class="calibre1">O gerçekte kırklı yıllarda hatırlandı ve bir daha asla unutulmadı.</p>

  <p class="calibre1" id="filepos350114"><span class="calibre6"><span class="italic"><span class="bold">84. PROMETYUM NASIL BULUNDU?</span></span></span></p>

  <p class="calibre1">Tam olarak söylemek gerekirse, atom numarası 61 olan bu element birkaç kez bulundu. Her seferinde de farklı adlar verildi: Il-liniyum, florentiyum, sikloniyum gibi. Ancak buluşların aslı çıkmadı ve yeni doğan her ad tarihe karıştı.</p>

  <p class="calibre1">Bilim adamları o zaman, yeryüzünde altmış bir nolu elementin olmadığına karar verdiler. Bu karar yalnızca Periyodik Sistem'i bir temsilcisinden yoksun bırakan doğanın tuhaf bir muzipliğinden dolayı değil, Element No.61'in tüm izotopları radyoaktif ve kararsız olduğundan ve uzun süredir komşu elementlerin izotoplarına dönüşerek bozulması nedeniyle verildi.</p>

  <p class="calibre1">Prometyum sonunda 1945'de bir nükleer reaktörde yapay olarak üretildi.</p>

  <p class="calibre1">Reaktör "yakıtı" olan uranyum çekirdeklerinin bölünmesiyle, daha hafif elementlerin çekirdekleri olan çok sayıda parça oluşur.</p>

  <p class="calibre1">Bunlar prometyum (ele geçmez elementin gerçek adı) içerir.</p>

  <p class="calibre1">Teorik fizikçiler bir süre düşündükten sonra bu rapora imza atabilirdi.</p>

  <p class="calibre1">Ama kimyacılar, prometyumu elleriyle "hissetmeli" ve yeni metalin ya da bileşiklerinin hiç olmazsa minicik bir parçasını gözleriyle görmeliydiler.</p>

  <p class="calibre1">Neyse ki, uranyumun bölünme ürünlerinin karışımından zor da olsa 0.1 ve 0.01 gram prometyum ayırmak mümkündü.</p>

  <p class="calibre1">Bu kadar az mı?</p>

  <p class="calibre1">Aslında kimyacıların daha küçük miktarlarla çalışmak zorunda kaldıkları durumlar da olmuş ve basan sağlamışlardı.</p>

  <p class="calibre1">Ancak buradaki güçlük farklıydı.</p>

  <p class="calibre1">Prometyum nadir bir toprak elementidir ve bu ailedeki elementlerin birbirine benzediğinden daha önce söz ettik. Nükleer parça karışımında, prometyumun en yakın komşuları olan neodymiyum ve samaryum da önemli miktarda yer almaktaydı.</p>

  <p class="calibre1">Karışımdan esas olarak prometyumu ayırmak gerekiyordu, ama bu kolay iş değildi! Hayatlarını nadir toprak elementleriyle çalışmaya adamış bazı kimyacılar, gerçek bir bilimsel beceri gösterdiler. Ondört çifti ayırmak ve her birini ayrı ayrı elde etmek tam bir işkence olmuştu.!</p>

  <p class="calibre1">Fransız kimyacı G.Urbain, saf talyum hazırlamaya karar verdi ve yaptı da. Fakat bu iş onun beş yılını aldı ve onbeş binin üstünde monoton ve çok yorucu kimyasal işlem gerçekleştirdi.</p>

  <p class="calibre1">Saf prometyumu ayırmak talyum eldesinden daha kolaydır ama çok da değil. Prometyumun radyoaktif olduğu ve hızla bozunduğu hatırlanmalıdır. Bu yüzdende ayrıştırılması için harcanan zaman sonunda geriye hiçbir şey kalmayabilirdi.</p>

  <p class="calibre1">Dolayısıyla, daha hızlı yöntemler gerekiyordu; lantanidleri ayırmak için yıllar, aylar, hatta haftalar değil birkaç saatten daha az süre gerektiren yöntemler. Kimya böylesi yöntemleri bilmiyordu. Kromatografi işte o zaman hatırlandı.</p>

  <p class="calibre1">Tsvet'in ayırma tüpü (şimdi ona daha ağırbaşlı bir isim veriliyor ve kromatografi kolonu deniyor) bir adsorblayıcı (önceden olduğu gibi tebeşir değil, özel iyon değiştirici reçineler) ile doldurulur.Nadir toprak elementlerinin tuz çözeltileri reçine tabakasından geçirilir.</p>

  <p class="calibre1">Birbirlerine büyük ölçüde benzemelerine karşın lantanidler aynı değildir.</p>

  <p class="calibre1">Her biri reçineyle birer kompleks bileşik oluşturur.</p>

  <p class="calibre1">Bileşiklerin kararlılığı farklıdır ve dahası belirli bir düzene sahiptir.</p>

  <p class="calibre1">Ailenin ilk bireyi lantanyum en kuvvetli, sonuncu bireyi lutetyum en zayıf bileşiği oluşturur.</p>

  <p class="calibre1">Adsorbsiyondan sonra reçine özel bir çözeltiyle yıkanır.</p>

  <p class="calibre1">Çözelti damlaları reçine tanelerini örter.</p>

  <p class="calibre1">Nadir toprak elementlerinin iyonlarını tam bir sıra içinde yıkar.</p>

  <p class="calibre1">Saf nadir toprak tuzlarının çözeltileri kolondan damla damla akar:</p>

  <p class="calibre1">Önce lutetyum tuzları ve en son lantanum tuzları çıkar.</p>

  <p class="calibre1">Amerikalı bilim adamları J.Marinsky, L.Glendenin ve C.Coryell prometyumu neodymiyum ve samaryumdan bu yöntemle ayırdılar.</p>

  <p class="calibre1">İşlem yalnızca birkaç saatlerini aldı.</p>

  <p class="calibre1" id="filepos354871"><span class="calibre6"><span class="italic"><span class="bold">85. YABAN ÇİLEKLERİNİN NEFİS KOKUSU</span></span></span></p>

  <p class="calibre1">Çam ormanı içinde bir açık alan.</p>

  <p class="calibre1">Sıcak bir Temmuz günü ve her yerde çilekler.</p>

  <p class="calibre1">Olgun, sert, parlak kırmızı, tatlı, ağızda eriyen çeşit çeşit çilekler.</p>

  <p class="calibre1">Peki bu çilekler ne kokar?</p>

  <p class="calibre1">Bunu durup düşünmediğinizi itiraf etmelisiniz.</p>

  <p class="calibre1">Yalnızca güneşli kırların, çam ormanının kokusundan hoşlanmışsınızdır.</p>

  <p class="calibre1">Ancak koku, çok karmaşık bir olgudur.</p>

  <p class="calibre1">Koku ile ilgili bir bilim vardır.</p>

  <p class="calibre1">B<span class="underline">ilim</span> adamları hâlâ neden bazı maddelerin çok, bazılarının az koktuğu; neden bazı kokuların hoş, bazılarının iğrenç olduğu hakkında görüş birliğine varmaya çalışıyorlar.</p>

  <p class="calibre1">Bir maddenin kokusunun moleküllerinin yapısı ile ilgili olduğuna kuşku yok.</p>

  <p class="calibre1">Ama nasıl?</p>

  <p class="calibre1">Kesin olarak söyleyemediğimiz işte bu.</p>

  <p class="calibre1">Kokular konusunda henüz kesin bir fiziksel teori yok.</p>

  <p class="calibre1">Kimyacılar bu konuda şanslıdır.</p>

  <p class="calibre1">Çeşitli kokulardan "sorumlu" farklı molekülleri tanıyabilir ve size çileklerin ne koktuğunu kesin olarak söyleyebilirler.</p>

  <p class="calibre1">Çilek kokusu, doksanaltı tane birbirinden oldukça farklı kokunun çok karmaşık bir karışımıdır.</p>

  <p class="calibre1">En deneyimli parfümcü bile, böyle şahane bir "çilek" parfümü yaptığı için doğayı kıskanabilir.</p>

  <p class="calibre1">Bilim adamları bu çilek parfümünü ayrıştırmayı nasıl başardılar?</p>

  <p class="calibre1">Gaz-sıvı kromatografi yöntemiyle.</p>

  <p class="calibre1">Bu yöntemde adsorblayıcı, özel olarak hazırlanmış uçucu olmayan bir sıvıyla nemlendirilmiş silisyum dioksittir (SiO2).</p>

  <p class="calibre1">Hareketli ortam bir asal gaz, örneğin argondur.</p>

  <p class="calibre1">Ve hepsi bu kadar.</p>

  <p class="calibre1">Ya da cam tüp, basitçe uçucu olmayan bir sıvıyla nemlendirilebilir.</p>

  <p class="calibre1">Tüp, çok uzun olmalıdır.</p>

  <p class="calibre1">Araştırmacılar, taze çileklerin tüm kokusunu "yakalamak" için 120 metre uzunluğunda bir tüp kullanmak zorundaydılar.</p>

  <p class="calibre1">Kuşkusuz tüp sarmal hale getirilmiş ve sıcaklığın yavaş yavaş ve düzenli bir şekilde yükseltilebildiği termostat denen özel bir aletin içine yerleştirilmişti.</p>

  <p class="calibre1">Çilek kokusunun her bileşeni farklı uçuculukta olduğundan, bazıları kolay bazıları zor buharlaştığından termostat kullanmak gerekliydi. Bileşenler, tüp boyunca kendilerine göre bir sıra içinde dizildi. Sonra, tüpten argon gazı geçirilerek dışarı çıkmaya zorlandılar.</p>

  <p class="calibre1">Çıkışta, karmaşık bir alet maddelerin geçişini kaydetti.</p>

  <p class="calibre1">Çilek kokusunun, toplam ağırlığı 10'12 gram olan doksan altı farklı madde içerdiği anlaşıldı.</p>

  <p class="calibre1">Kimyacılar bu yöntemle bir sürü çok karmaşık doğal maddeyi incelemektedir.</p>

  <p class="calibre1">Petrolün kaç tane bileşeni olduğunu hiç düşündünüz mü?</p>

  <p class="calibre1">İkiyüz otuz taneden az değil! Dahası yalnızca sayıları belirlenmemiş her biri ayrı ayrı tanımlanmıştır da.</p>

  <p class="calibre1" id="filepos358610"><span class="calibre6"><span class="italic"><span class="bold">86. NAPOLEON'UN ÖLÜMÜ: SÖYLENTİ VE GERÇEK</span></span></span></p>

  <p class="calibre1">Resmi açıklamaya göre, I. Napoleon Bonaparte 5 Mayıs 1821'de St. Helena adasında öldü.</p>

  <p class="calibre1">Ölüm nedeni mide kanseriydi.</p>

  <p class="calibre1">Hastalık, dünyanın yarısını yönetmiş eski imparatoru yanm seneden az bir zamanda mezara götürmüştü.</p>

  <p class="calibre1">Ölüm raporu, Dr. Antommarchi tarafından imzalanmıştı.</p>

  <p class="calibre1">Resmi olarak yayınlandığı halde bu açıklamaya çok az kişi inanmıştı; nedensiz de sayılmazdı.</p>

  <p class="calibre1">Büyük imparatorun hizmetine bakanlar, yaşamları boyunca, Napoleon'un doğal bir ölümle ölmemiş olduğu ve zehirlendiği konusunda ısrar etmişlerdir.</p>

  <p class="calibre1">Bonaparte'ın kendisi de ölümünden bir hafta önce vasiyetini yazarken:</p>

  <p class="calibre1">"İngiliz oligarşisinin tuttuğu suikastçilerce öldürülüyorum"</p>

  <p class="calibre1">demişti.</p>

  <p class="calibre1">Peki Napoleon neyle zehirlenmişti?</p>

  <p class="calibre1">Geçen yüzyılda çok sayıda zehir biliniyordu; ama, meçhul katil, imparatoru öldürmek için bunlardan hiç birini kullanmamıştı.</p>

  <p class="calibre1">Gerek duyulan, kurbanın kuşkuya kapılmasına yol açmayacak tatsız bir zehirdi.</p>

  <p class="calibre1">Çok kuvvetli olmamalı, organizmasında yavaş yavaş birikip, onu yavaş yavaş öldürmeliydi.</p>

  <p class="calibre1">Böyle bir zehir, arsenik olabilirdi.</p>

  <p class="calibre1">Böylece, Bonaparte'ın arsenikle zehirlendiğine ilişkin bir başka açıklama ortaya çıktı.</p>

  <p class="calibre1">Ama bu nasıl kanıtlanacaktı?</p>

  <p class="calibre1">Varsayımların sonu yoktu ama gerekli olan kuşkuya yer bırakmayacak bir kanıttı.</p>

  <p class="calibre1">Tanık kalmamıştı.</p>

  <p class="calibre1">İmparatorun kalıntılarını incelemek amacıyla mezarını açmak saygısızlıktı.</p>

  <p class="calibre1">Yine de, acı olaydan 140 yıl sonra, İskoç şehri Glasgow'da, Napoleon'un ölümüyle ilgili bir araştırmaya başlandı.</p>

  <p class="calibre1">Olayla iki tıp doktoru Smith ve Forshufwood ilgileniyordu.</p>

  <p class="calibre1">Doktorlar dünyanın birçok müzesine garip bir ricada bulunarak işe başladılar. Koleksiyonlarında büyük Fransızın bir tutam saçı olup olmadığını sordular. Araştırmacıların şansının dönmesi biraz zaman aldı. Sonunda ölümünden sonraki saatlerde Napoleon'un başından kesilmiş birkaç saç teli elde edebildiler.</p>

  <p class="calibre1">Doktorlar, insan organizmasınca alınan arseniğin yavaş yavaş saçta biriktiğini biliyorlardı.</p>

  <p class="calibre1">Eğer Bonaparte'ın saçında arsenik bulurlarsa...</p>

  <p class="calibre1">Ama, söylemek yapmaktan daha kolaydır.</p>

  <p class="calibre1">Saçtaki arsenik miktarı gerçekten çok azdır.</p>

  <p class="calibre1">Kuşkusuz kimyasal analiz yöntemleri kullanılabilirdi.</p>

  <p class="calibre1">Fakat, yöntemler hata olasılığını ortadan kaldıracak kadar duyarlı değildi.</p>

  <p class="calibre1">Burada yapılan işten mutlaka emin olmak gerekiyordu.</p>

  <p class="calibre1">Sonra İsveçli fizikçi Wassen de araştırmaya katıldı.</p>

  <p class="calibre1">Saç telleri bir alüminyum silindire koyuldu.</p>

  <p class="calibre1">Bir kaç saat süreyle bir uranyum reaktöründe tutuldu.</p>

  <p class="calibre1">Saçlar buradan alınıp özel ölçümler yapıldıktan sonra, Napoleon'un gerçekten arsenik zehirlenmesinden ölmüş olduğu açığa çıktı.</p>

  <p class="calibre1">Saçındaki arsenik miktarı, normalin onüç katıydı.</p>

  <p class="calibre1">Dahası, arsenik ufak dozlar halinde, yavaş yavaş verilmişti.</p>

  <p class="calibre1">Bilim adamları, Bonaparte'ın ölümünün gerçek nedenini ortaya çıkarmayı nasıl başardılar?</p>

  <p class="calibre1">Tek bir kimyasal yöntem kullanmadan, arseniği nasıl saptadılar?</p>

  <p class="calibre1" id="filepos362881"><span class="calibre6"><span class="italic"><span class="bold">87. AKTİVASYON ANALİZİ</span></span></span></p>

  <p class="calibre1">Doğal arsenik çok kararlı bir elementtir.</p>

  <p class="calibre1">Hiç kimse hiçbir durumda arsenikte radyoaktiflik gözlememiştir.</p>

  <p class="calibre1">Arseniğin kendine has bir özelliği daha vardır. "Yalnız" bir element olduğu söylenebilir. Pek çok element iki, üç veya daha fazla izotopuyla karışık haldedir. Örneğin kalay, on farklı türde atomdan oluşur ve bunların hepsi doğada bulunur.</p>

  <p class="calibre1">Oysa, arsenik tektir. Çekirdeği 33 proton ile 42 nötron içerir ve bu çok kararlı bir yapıdır. Fakat fazladan bir nötron bir yolla bu çekirdeğe sokulursa kararlılığı kaybolur ve radyoaktif bir arsenik izotopu oluşur. Bu izotop, kimyasal yöntemlere başvurulmaksızın belirlenebilir. Sadece, radyoaktif yayınımı kaydeden bir alete gerek vardır. Aktif arseniğin miktarı ne kadar fazlaysa, radyasyon o kadar şiddetli olur.</p>

  <p class="calibre1">Aktivasyon analizi denen basit ama çok önemli yöntemin temel ilkesi budur. Bu yöntemle, 10~10 veya 10~12 gram gibi sonsuz küçük miktarlardaki maddeler belirlenebilir. Bunun için incelenen maddeye bir nötron demeti gönderilir ve oluşan radyoaktif izotopların yaydığı radyasyonun şiddeti ölçülür.</p>

  <p class="calibre1">Tarihçilerin Napoleon Bonaparte'ın ölümündeki esrarı çözmeleri işte böyle oldu. Bu pozitif bilimlerin bize nasıl yardımcı olduğu konusunda mükemmel bir örnek değil mi?</p>

  <p class="calibre1">Modern analizcilere göre, aktivasyon analizi herşeyi gören bir gözdür. Herhangi bir analitik yöntemin güçlükle saptayabildiği şeyleri kolayca ayırt edebilir.</p>

  <p class="calibre1">Saf germanyum mükemmel bir yan iletken olarak bilinir. Fakat bir kaç atomluk bir yabancı madde diyelim antimon içerse, örneğin trilyon tane germanyum atomuna karşılık bir antimon atomu varsa germanyum yarı iletken özelliğini tamamen kaybeder.</p>

  <p class="calibre1">îşte bu nedenle, germanyumun saflık analizinin çok büyük bir dikkatle yapılması gerekir ve bu ancak aktivasyon analizi ile mümkündür.</p>

  <p class="calibre1">Bu amaçla nötronlar, yolları üzerindeki bir germanyum levhaya doğru hızlandırılır. Kimyacılar, levhanın bir miktar antimon içerdiğini bilirler. Antimon belki ihmal edilebilecek kadar azdır, ama belki de germanyumun "saf kabul edilmemesine yetecek kadar çoktur.</p>

  <p class="calibre1">Germanyum ve antimonun atom çekirdekleri nötronlara karşı farklı tepki gösterir. Birincisi onların hemen hemen etkilenmeden geçmesine izin verir, diğeri onları hemen soğurur. Bu nedenle, sadece radyoaktif antimon izotopları oluşur.</p>

  <p class="calibre1">Geri kalanını radyasyon sayaçları halleder.</p>

  <p class="calibre1">Böylece germanyumdaki antimonun çok mu yoksa az mı olduğunu kesinlikle söyleyebiliriz.</p>

  <p class="calibre1" id="filepos365924"><span class="calibre6"><span class="italic"><span class="bold">88. TARTIYA GELMEYEN NASIL TARTILIR?</span></span></span></p>

  <p class="calibre1">500 mikrogram çok mudur ?</p>

  <p class="calibre1">Gelin inceleyelim.</p>

  <p class="calibre1">Bir mikrogram miligramın binde biri veya gramın milyonda biridir.</p>

  <p class="calibre1">Demek ki, 500 mikrogram gramın onbinde beşi veya miligramın yarısıdır. Sudan söz ediyorsak, 500 mikrogram m<span class="underline">ilim</span>etre kübün yarısı kadar, yani yaklaşık olarak toplu iğne başından üç kez küçük bir hacim kaplar.</p>

  <p class="calibre1">Peki, eğer bir madde on kat "daha ağırsa?</p>

  <p class="calibre1">O zaman hacmi on kez küçük olacaktır. Bu miktardaki maddeyi görmek bile çok zordur.</p>

  <p class="calibre1">Böyle az bir maddeyle ne yapılabilir?</p>

  <p class="calibre1">Sadece mikroskop altında incelenir o kadar.</p>

  <p class="calibre1">Oysa, 1942'de Amerikalı bilim adamlarının elde ettikleri plütonyum 500 mikrogramdı, daha fazla değil. Ama yalnızca bu gerçekten tartilamaz miktarla elementin temel özelliklerini incelemeyi başardılar. Üstelik öyle iyi incelemişlerdi ki, bir yıl sonra büyük bir plütonyum fabrikası planlandı. Ancak, her tür kimyasal tepkime sırasında, kimyacılar tekrar tekrar tartım almak zorundadır.</p>

  <p class="calibre1">Peki bir terazide anlaşılmayacak ne var ki?</p>

  <p class="calibre1">Terazi terazidir!</p>

  <p class="calibre1">Miligramın yüzde birini tartan analitik bir terazinin bile tasarımı oldukça basittir. Fakat bu kadar kesinlik bilim adamllarını uzun süredir tatmin etmiyor. Sonuçta, yüzyılımızın başında miligramın onbinde birini tartan bir terazi tasarlandı. İngiliz fizikçi William Ramsay, raslantı eseri, 0.16 santimetre küp radonu tartmak için böyle bir terazi kullandı ve böylece radyumun radyoaktif bozunma mekanizmasına ilişkin Rutherford varsayımını kanıtladı.</p>

  <p class="calibre1">Ama, bu terazi bile sınır değildi. Daha sonra Bsveçli kimyacı Hans Patterson mikrogramın onbinde birine yani 6 x 10"10 grama kadar tartabilen bir terazi yaptı. Bu duyarlığı hayal etmek bile zordur. Modern bir ultramikro terazinin duyarlığı, tartabildiği miktarın iki milyonda biri kadardır.</p>

  <p class="calibre1">Aşırı hassas tartım, başka bir deyişle tartıya gelmeyenin tartılması, ultramikro analiz denen yeni bir bilimin başarılarından biridir. Bu bilimin, övünebileceği daha az önemli olmayan başka başarıları da vardır.</p>

  <p class="calibre1">Çeşitli kimyasal işlemlerin mililitrenin (santimetre küp) onbinde biri gibi son derece küçük hacimde maddeyle yapılabilmesini sağlayan, mikrolitrenin onbinde biri civarında duyarlılığı olan yöntemler de geliştirilmiştir.</p>

  <p class="calibre1">Ultramikrokimya yöntemleri yalnızca biyolojik ve biyokimyasal araştırmalarda değil, özellikle yapay transuranyunı geçiş elementlerinin incelenmesinde de geniş kullanım alanı bulmuştur.</p>

  <p class="calibre1" id="filepos369030"><span class="calibre6"><span class="italic"><span class="bold">89. TEK ATOMLARIN KİMYASI</span></span></span></p>

  <p class="calibre1">Kimyacıların, yalnızca miligram ölçeğinde elde edilebilmiş yeni bir elementin özelliklerini incelemenin güçlüğünden yakındıkları zamanlar da vardı.</p>

  <p class="calibre1">O günlerden bu yana "küçüklük kriteri"ni pek çok kez gözden geçirmek gerekti. 1937'de İtalyan bilim adamları Perrier ve Segre yeni elde edilen 43 No'lu teknetyum elementini, ellerinde Periyodik Çizelge'nin bu yeni temsilcisinden yalnızca on milyarda bir gram olmasına karşın başarıyla incelediler. Deneyimleri başkalarına da yarar sağladı. Kimyacılar transuranyum geçiş elementleri ile çalışırken gram, miligram hatta mikrogram gibi ağırlık birimlerini unutmak zorunda kaldılar. Transuranyum elementleri ile ilgili bilimsel makalelerde, "tartıya gelmeyen, görünmeyen miktarlar" gibi terimler yer almaya başladı. Periyodik Sistem'in bu bölgesiyle ilgilenen kimi araştırmacılar, daha büyük zorluklarla karşılaştılar.</p>

  <p class="calibre1">Sonunda, Mendeleyev'in onuruna mendelevyum adı verilen yüzbirinci elemente sıra geldi. Yeni transuranyum elementi bir isim aldığına göre, bilim adamlarını onun gerçekten elde edilmiş olduğuna inandırmak gerekiyordu.</p>

  <p class="calibre1">101 No'lu elementin sentezlenebileceği koşulları hesaplamak göreceli olarak kolay olmuştu. Buna karşılık gelen nükleer tepkimenin denklemini yazmak çok zor değildi. Yeni transuranyum elementinin hangi izotopunun oluşacağı da öngörülmüştü.</p>

  <p class="calibre1">Teori böyleydi.</p>

  <p class="calibre1">Fakat uygulamada, elde edilmiş olanın, nükleer işlem sonucu oluşan izotopların başka birine değil 101 No'lu elemente ait izotoplar olduğunun kanıtlanması, doğrulanması gerekiyordu.</p>

  <p class="calibre1">Bir hayalin peşinden gidiliyordu.</p>

  <p class="calibre1">Çünkü fiziksel ve matematiksel akıl yürütmeler sonucu "101 No'lu elementin sentezine ilişkin tek bir denemede bir atomdan fazla madde elde edilemeyeceği" anlaşılmış ve bunun gerçek olduğu ortaya çıkmıştı. Yalnızca tek bir atom, bilinmeyen bir atom, transuranyumun doğumunu müjdelemişti.</p>

  <p class="calibre1">Fakat o, gerçekten 101 No'lu elementin atomu muydu?</p>

  <p class="calibre1">Duyarlı radyometrik ölçümler atomun yarı ömrünü belirleyebilir ama kimyasal yapısını çözemez. Peki, genelde tek bir atomun başlıca kimyasal özelliklerini incelemek mümkün müdür?</p>

  <p class="calibre1">Kromatografi, imdada yetişti.</p>

  <p class="calibre1">Akıl yürütmemizi şimdi yakından izleyelim.</p>

  <p class="calibre1">Yüzbirinci element aktinid ailesine dahil olmalıdır. Aktinidler çoğu özellikleri bakımından benzer bir ailenin, lantanid ailesinin elementlerini anımsatırlar. Lantanidlerin ayrılması iyon değiştirici kromatografi ile yapılabiliyor, önce ağırlar sonra hafifler olmak üzere her bir lantanid değişmez bir sıra içinde karışımdan ayrılabiliyordu.</p>

  <p class="calibre1">Aktinid dizisinde de, yüzbirinci elementin aynştaniyumu (99 No'lu) ve fermiyumu (100 No'lu) izlemesi gerekir. Aynştaniyum, fermiyum ve 101 No'lu elementi kromatografik olarak ayırmak istersek, kromatografik kolondan akan ilk sıvı damlalarında 101 No'lu elemente rastlamamız gerekir. Bilim adamları, mendelevyum sentezi deneyini onyedi kez tekrarladılar, însan yapımı yeni atomun kimyasal doğasını belirlemek için, onyedi kez iyon değiştirici kromatografi kullandılar.</p>

  <p class="calibre1">Mendelevyum atomu, teoriye göre bulunması gereken çözelti damlasında her defasında görüldü. Daha önceleri bu damlalarda sadece fermiyum ve aynştaniyum görülebiliyordu. O halde, mendelevyumun atom numarası 101'dir ve özellikleri bakımından tipik bir aktiniddir.</p>

  <p class="calibre1" id="filepos373025"><span class="calibre6"><span class="italic"><span class="bold">90. BİR SINIR VAR MI?</span></span></span></p>

  <p class="calibre1">Başlangıcı ve sonu olmayan evren!</p>

  <p class="calibre1">Bunun dışında, dünyada herşeyin bir sonu vardır.</p>

  <p class="calibre1">O halde genel olarak konuşursak, şüphesiz analizin de bir sınırı bulunur.</p>

  <p class="calibre1">Eğer elementlerin tek tek atomlarının ve kimyasal maddelerin moleküllerinin kimyasal yapısını saptamayı öğrenirsek, bu sınıra ulaştığımızı var sayabiliriz.</p>

  <p class="calibre1">Ama değinmek istediğimiz bu değil.</p>

  <p class="calibre1">Asrımızın kırklı yıllarında, yani yaklaşık yirmibeş yıl önce kimyacılar bir maddenin içindeki yüzde 0.01 - 0.001 ölçeğinde yabancı maddeyi saptayabiliyorlar ve bu da herkesin işini görüyordu.</p>

  <p class="calibre1">Ama günümüzde bilim ve teknoloji o kadar müthiş bir hızla gelişiyor ki, daha altmışların başında yaklaşık bir trilyonda bir (yüzde 10"12'lik) bir yabancı maddeyi saptamak gerekli hale gelmişti.</p>

  <p class="calibre1">Ancak, o zamanlar böyle bir duyarlığa yalnızca tek bir elementin belirlenmesinde yaklaşabiliyorduk.</p>

  <p class="calibre1">Şu anda bilim adamlarına böyle "önemsiz" şeyleri saptama olanağı veren temelde aktivasyon analizi, gaz kromatografi ve kütle spektrofotometre yöntemleri sayesinde birçok elementin ve bileşiklerinin bu kadar küçük miktarlarını belirleyebiliyoruz.</p>

  <p class="calibre1">Yabancı madde analizi için gerekli olan şeyler giderek daha da belirginleşmektedir.</p>

  <p class="calibre1">Rus b<span class="underline">ilim</span>ci ve akademisyen I.Alimarin malzemelerin saflığına duyulan gereksinmenin, yabancı maddenin tek bir atomunu yani 10'23 gram ölçeğinde madde miktarını saptama sınırına yöneldiğine inanıyor.</p>

  <p class="calibre1">Bu zor görev, fizikçi ve kimyacılar tarafından ortak bir çalışmayla yerine getirilmek zorundadır.</p>

  <p class="calibre1">Sorun radyoaktif atomlar için çoktan çözülmüş durumdadır.</p>

  <p class="calibre1">Halihazırda bazı kimyasal elementlerin radyoaktif atomlarını tek tek saptayabiliyoruz.</p>

  <p class="calibre1">Ancak, kararlı atomların ve onların bileşiklerinin saptanmasındaki duyarlık henüz sınırdan çok uzaktadır ve analiz yöntemleri, bu "boşluğu" "doldurmayı" başaracak kişileri beklemektedir.</p>

  <p class="calibre1" id="filepos375531"><span class="calibre6"><span class="italic"><span class="bold">91. ŞAŞIRTICI BİR SAYI</span></span></span></p>

  <p class="calibre1">Bilim adamları sabit adını verdikleri, bazı nitelik ya da özellikleri belirten sayısal değerleri hesaplamalarında sıkça kullanmak zorundadırlar.</p>

  <p class="calibre1">Onlardan birine dikkatinizi çekmek istiyoruz.</p>

  <p class="calibre1">Bu sayı onu ilk kez kullanan ünlü İtalyan bilim adamının adıyla, "Avogadro Sayısı" olarak adlandırılır.</p>

  <p class="calibre1">Avogadro sayısı, herhangi bir elementin bir atom-gramındaki atomların sayısıdır.</p>

  <p class="calibre1">Bir atom-gramın bir elementin atom ağırlığı kadarının gram sayısı olduğu hatırlanacaktır. Örneğin, bir atom-gram karbon (yaklaşık olarak) 12 g, bir atom-gram demir 56 g ve bir atom-gram uranyum 238 g'dır.</p>

  <p class="calibre1">Belirtilen miktarların her birindeki atomların sayısı, tam olarak Avogadro sayısına eşittir.</p>

  <p class="calibre1">Sayının kağıt üzerine yazılışında yirmi üç sıfırın takip ettiği bir "bir" vardır; daha doğrusu 6.025 x 10<sup class="calibre7"><small class="calibre8"><span class="calibre8">23</span></small></sup>'tür.</p>

  <p class="calibre1">Oniki gram karbon, elli altı gram demir ve ikiyüz otuz sekiz gram uranyumda bu kadar atom vardır. Avogadro sayısı, hayal edilmesi bile zor olan korkunç büyük bir sayıdır. Gelin, deneyelim.</p>

  <p class="calibre1">Yerkürenin insan nüfusu yaklaşık üç milyardır. Yeryüzü sakinlerinin, herhangi bir elementin bir atom-gramındaki atomları saymaya karar verdiğini varsayalım. Her insan günde sekiz saat çalışsın ve saniyede bir atom saysın.</p>

  <p class="calibre1">Yeryüzü sakinlerinin 6.025 x 10<sup class="calibre7"><small class="calibre8"><span class="calibre8">23</span></small></sup> atomu sayması ne kadar zaman alır?</p>

  <p class="calibre1">Kolayca yapabileceğiniz bir hesapla bunun yaklaşık 20 milyon yıl süreceğini görürsünüz. Çok etkileyici, değil mi?</p>

  <p class="calibre1">Avogadro sayısının uçsuz bucaksızlığı, bütün kimyasal elementlerin her yerde bulunduğu düşüncesinin sağlam bir temele dayandığının delilidir (Her yerde her elementin en azından birkaç atomunu saptayabiliriz).</p>

  <p class="calibre1">Avogadro sayısı çok büyük olduğu için, hiçbir yabancı madde içermeyen mutlak saf bir madde elde etmeye çalışmak boşunadır. İşleme yeni yabancı maddeler sokmadan, 10<sup class="calibre7"><small class="calibre8"><span class="calibre8">23</span></small></sup> tane atomun arasından bir yabancı atomu yakalamak imkansızdır.</p>

  <p class="calibre1">Aslında, örneğin bir gram demir, yaklaşık 10<sup class="calibre7"><small class="calibre8"><span class="calibre8">22</span></small></sup> tane atom içerir. Eğer yabancı madde olarak yüzde bir (10 miligram) bakır atomu içerse, bu miktar 10<sup class="calibre7"><small class="calibre8"><span class="calibre8">20</span></small></sup>'den az değildir. Yabancı madde miktarı binde bire düşürülse bile ana maddenin 10<sup class="calibre7"><small class="calibre8"><span class="calibre8">23</span></small></sup> atomuna karşılık 10<sup class="calibre7"><small class="calibre8"><span class="calibre8">16</span></small></sup> tane yabancı atom kalır. Eğer yabancı madde, Periyodik Sistem'in tüm elementlerini kapsıyorsa, her bir elementten yaklaşık yüz trilyon atom bulunacaktır.</p>

  <div class="mbppagebreak" id="calibre_pb_4"></div>
</body>
</html>
