<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Altin Isik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h1baslik">ZİYA GÖKALP</p>

    <p class="normal">Cumhuriyet ülküsünün yerleşmesinde, Atatürk devrimlerinin gerçekleşmesinde düşünceleri en büyük esin kaynaklarından biri olan Ziya Gökalp, 23 Mart 1876'da Diyarbakır'da doğdu. Ortaöğrenimini Mekteb-i Rüşdiye-i Askeriye'de tamamladıktan (1886-1891) sonra, 1886'da Mekteb-i İdâdî-i Mülkî'ye (sivil lise) girdi; ancak beş yıllık olan bu okul, kendisi son sınıftayken yedi yıla çıkarıldığı ve son sınıf öğrencilerine beş yılda bitirme olanağı tanınmadığı için 1894'te okuldan ayrıldı.</p>

    <p class="normal">1895'te İstanbul'a gitti; sınavla Baytar Mektebi'ne girdi. Ancak kültürel bunalımına da bir çare bulması gerekiyordu; bundan dolayı, o sırada tanıştığı Dr. Abdullah Cevdet'in etkisiyle, Abdülhamid yönetimine karşı gizli çalışan derneklerle bağlantı kurdu; Paris'e kaçmış bulunan Jöntürklerle mektuplaşmaya başladı. Son sınıftayken dinlence için Diyarbakır'a gitti. Burada yasak kitaplar okuduğu, zararlı eylemlerde bulunduğu gerekçesiyle tutuklandı (1898).</p>

    <p class="normal">II. Meşrutiyet ilan edilince, 1908'de İttihâd ve Terakki Cemiyeti'nin Diyarbakır şubesini kurdu. 1909'da <span class="ideitalik">Peymân</span> (Yemin) gazetesini çıkardı, siyasal ve kültürel konulu yazılarını da hem <span class="ideitalik">Diyârıbekir</span> gazetesinde, hem de bu gazetede sürdürdü. Hazırladığı bir raporun dikkati çekmesi üzerine, 1909'da İttihâd ve Terakki Cemiyeti'nin Selanik'teki kongresine Diyarbakır temsilcisi olarak çağrıldı. 1910'da cemiyetin merkez yönetim kuruluna seçildi. Burada Türkçülüğün düşünce önderlerinden Yusuf Akçura ile tanışarak, onun, "Rusya'daki Türklerin Osmanlı Türklerine oranla daha uyanık oldukları, onların ulusal varlıkları için savaşıma başladıkları, Osmanlılarınsa uyudukları, onları uyandırmak gerektiği" yolundaki görüşlerinden çok etkilendi; bu arada öykücü Ömer Seyfeddin ve Ali Cânib'le (Yöntem) tanıştı. Bu tanışma, özellikle dilde Türkleşme bakımından çok büyük bir önem taşır. 1911'de Ömer Seyfeddin ve Ali Cânib'le birlikte <span class="ideitalik">Genç Kalemler</span><sup class="calibre2"><a href="../Text/Altin%20Isik_split_012.html#footnote-1191-1" id="footnote-1191-1-backlink">[1]</a></sup> dergisinde görev aldı ve yazılar yayımladı.</p>

    <p class="normal1">Yapıtları</p>

    <p class="normal"><span class="idebold">Şiir:</span> <span class="ideitalik">Şaki İbrahim Destanı</span> (1908), <span class="ideitalik">Kızıl Elma</span> (1917), <span class="ideitalik">Yeni Hayat</span> (1918), <span class="ideitalik">Altın Işık</span> (1923). <span class="idebold">Bilimsel yapıtlar ve denemeler:</span> <span class="ideitalik">İlm-i İctimâ Dersleri</span> (Toplumbilim Dersleri, 1913), <span class="ideitalik">İlm-i İctimâ-ı Dînî</span> (Din Toplumbilimi, 1913), <span class="ideitalik">İlm-i İctimâ-ı Hukukî</span> (Hukuk Toplumbilimi, 1914), <span class="ideitalik">Türkleşmek, İslâmlaşmak, Muâsırlaşmak</span> (Türkleşmek, İslâmlaşmak, Çağdaşlaşmak, 1918),<sup class="calibre2"><a href="../Text/Altin%20Isik_split_012.html#footnote-1191-2" id="footnote-1191-2-backlink">[2]</a></sup><span class="ideitalik">Türkçülüğün Esasları</span> (1923).<sup class="calibre2"><a href="../Text/Altin%20Isik_split_012.html#footnote-1191-3" id="footnote-1191-3-backlink">[3]</a></sup></p>

    <p class="normal3">ALTIN IŞIK</p>

    <p class="normal">1923 yılında yayımlanan <span class="ideitalik">Altın Işık</span>, Ziya Gökalp'ın, Türk masallarının, Türk halk öykülerinin ve destanlarının bir bölümünü derleyip yeniden yazdığı kitabıdır.</p>

    <p class="normal">Aynı zamanda verimli bir halkbilim araştırmacısı da olan Ziya Gökalp'ın halk yazını verimlerine yönelmesinin nedeni, onun ulusal Türk düşüncesini yeniden kurma çabasına koşut olarak, ulusal yazının, başka bir deyişle halk yazınının dil ve anlatım özelliklerini belirlemek; anonim halk şiirinin ve öykülerinin çağdaş yazının çıkış noktası olup olamayacağını araştırmak; bunun yanı sıra yabancı sözcüklerden ve dilbilgisi öğelerinden arınmış halk Türkçesini yazın dili olarak denemektir. Kitaptaki metinler bu gözle incelendiğinde, bunların Gökalp'ın şiirlerinde olduğu gibi iki amaca yönelik olduğu anlaşılır:</p>

    <p class="normal">Birincisi, Gökalp halk masallarını, öykülerini ve destanlarını yeniden yazarken, ulusal bilinci araştırarak sonuçlara varmış ve bunları ulusa iletmek için öğretici bir tavır almıştır. Kimi zaman doğrudan doğruya, kimi zaman dolaylı olarak kendisinin deyişiyle, "Türk'ün seciyye"sini (özyapısını; karakterini) saptamaya çalışması; bir bakıma, Türklerin bugünüyle uzak geçmişini birleştirmeyi amaçlaması, Osmanlı düşüncesine duyduğu tepkinin sonucudur.</p>

    <p class="normal">İkincisi, halk Türkçesinin olanaklarını, zamanın geçerli yazın ve yazı dilinin karşısındaki gücünü ortaya koymaktır. Bu bakımdan amacı, belki de halkbilimci Avrupa yazarlarının, örneğin Andersen'in halk masallarını yeniden yazma amacıyla aynıdır. Ancak bu hareket, ne yazık ki ülkemizde çok geç başlamış; bu da uluslaşma sürecinin gecikmesine yol açmıştır.</p>

    <p class="normal">Metinlerde, arı, duru bir konuşma dili vardır. Dönemin genel yazı dilinin halk dilinden kopukluğu ve yapaylığı düşünüldüğünde, Gökalp'ın yazı dilinin yalınlaşması ve yazı diliyle konuşma dilinin özdeşleşmesi konusunda ne denli büyük bir adım attığı görülür.</p>

    <p class="normal">Gökalp, <span class="ideitalik">Altın Işık</span>'taki metinlerde <span class="ideitalik">Türkçülüğün Esasları</span> kitabının <span class="ideitalik">"Dilde Türkçülük"</span> başlıklı makalesinde söylediklerini başarıyla uygulamıştır.<sup class="calibre2"><a href="../Text/Altin%20Isik_split_012.html#footnote-1191-4" id="footnote-1191-4-backlink">[4]</a></sup> Örneğin, bu metinlerde, Türkçe'de karşılığı olan Arapça ve Farsça sözcüklere, tamlamalara ve öteki dilbilgisi öğelerine yer vermemiş; konuşma dilinin İstanbul ağzını kullanmış; söyleyeceklerini süslemeden, en kısa yoldan söylemiş; böylece "temiz dil"in yetkin örneğini vermiştir.</p>
  </div>

  <div class="calibre1" id="calibre_pb_4"/>
</body>
</html>
