<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Altin Isik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_4">NAR TANESİ YA DA DÜZME KELOĞLAN</h1>

  <p class="normal">Bir zamanlar büyük bir padişah vardı. Bunun, Gülsün Sultan adlı bir kızı vardı. Bu kızı, başka padişahın oğluna istediler; babası kızını verdi. Şehzade, memleketine götürmek için, Gülsün Sultan'ı altın arabasına bindirerek, alayla yola çıkardı. Bir gün yolda giderken, şehzade yerde bir nar tanesi gördü. Hemen atından inerek nar tanesini yerden aldı, ağzına attı. Gülsün Sultan, şehzadenin bu hareketini dikkatle seyretmişti. Yerden bir nar tanesini alıp da ağzına atan bir insanın, bir şehzade olsa bile, kibar ve nazik bir adam olamayacağına karar verdi; kendisinin böyle kaba ruhlu bir gençle birlikte yaşayamayacağını anladı; hemen arabacısına arabayı geri çevirmesini emretti. Yaverleri<sup class="calibre2"><a href="../Text/Altin%20Isik_split_013.html#footnote-12626-8" id="footnote-12626-8-backlink">[8]</a></sup> vasıtasıyla da, kendisinin olan bütün arabaları (geri) çevirtti.</p>

  <p class="normal">Şehzade, yalnız kendi adamlarıyla, elleri bomboş olarak memleketine döndü; ama uğradığı bu aşağılanma, ona çok acı geldi. Bundan başka, gerçekten gönül verdiği güzel nişanlısından yoksun olmak da, kalbini ateşli bir testere gibi kemiriyordu. Şehzade, hem kendisini aşağılayan o gururlu sultandan öc almak tutkusuyla, hem de gönül alıp götüren o güzel varlığa kavuşma özlemiyle yanıp tutuşuyordu. Sonunda, günlerden bir gün, şehzade kararını verdi. Masallarda olduğu gibi, başına bir işkembe geçirerek kendisini bir Keloğlan kılığına soktu. Böylece sevgilisinin memleketine gitti.</p>

  <p class="normal">Şehzade, Gülsün Sultan'ın öteden beri eli yordamlı bir bahçıvan aramakta olduğunu biliyordu. Keloğlan kılığında saraya gitti. Kapıcıbaşıya, bahçıvanlıkta çok becerikli olduğunu, sarayda bir bahçıvana ihtiyaç varsa, kendisinin bu işi pek iyi yapabileceğini haber verdi. Sarayın kapıcıbaşısı, Gülsün Sultan tarafından iyi bir bahçıvan aramakla görevlendirilmişti. Hemen, Keloğlan'ı Gülsün Sultan'ın huzuruna götürdü. Gülsün Sultan, güllerin her rengini, her çeşidini severdi. Keloğlan'a, "Gül yetiştirmesini bilir misin?" diye sordu; Keloğlan, "Bilmeseydim, hiç böyle sarayın bahçıvanlığını isteyebilir miydim?" dedi.</p>

  <p class="normal">Ertesi sabah, Gülsün Sultan uyanınca, bahçenin baştan başa pembe güllerle bezendiğini gördü. Bir gün önce kızıl topraktan başka bir şey görülmeyen saray bahçesi, bu sabah, cennetin gül tarlalarına benziyordu. Bir gecede böyle bir gül tarlasını düzenleyebilmek nasıl mümkün olurdu? Gülsün Sultan büyük bir meraka düştü, hemen maşlahını<sup class="calibre2"><a href="../Text/Altin%20Isik_split_013.html#footnote-12626-9" id="footnote-12626-9-backlink">[9]</a></sup> omuzuna alarak bahçeye indi. Bahçenin uzak bir köşesinden çok hüzünlü bir şarkı sesi geliyordu. Oraya yaklaşınca, Keloğlan'ın kendi kulübesinde türkü söylemekte olduğunu gördü:</p>

  <p class="indentmetinitalik">Aç gülüm, aç desem, güller açıyor,</p>

  <p class="indentmetinitalik">Saç gülüm, saç desem, renkler saçıyor,</p>

  <p class="indentmetinitalik">Ama, değil hiçbirisi, gözümde;</p>

  <p class="indentmetinitalik">Çünkü benim yarim benden kaçıyor...</p>

  <p class="normal">Gülsün Sultan: "Keloğlan, senin sevdiğin çok zalim bir kız olmalı. Bir nefesiyle dünyayı gülistana çeviren senin gibi bir sihirbaza, nasıl oluyor da gönül vermiyor?"</p>

  <p class="normal">Keloğlan: "Ah sultanım, Allah sizi bir şefkat meleği diye yaratmış; siz benim için Allah'a yalvarıveriniz; kesinlikle o da gönlünü (bana) verir.</p>

  <p class="normal">Gülsün Sultan, ellerini göğe kaldırarak Keloğlan için dua etti. Duadan sonra Keloğlan'ı daha sevimli, daha nazik görmeye başladı.</p>

  <p class="normal">İkinci sabah, Gülsün Sultan uyanınca yine pencereden baktı. Bahçe bugün de baştan başa beyaz güllerle donatılmıştı. Hemen maşlahı omuzuna atarak bahçeye indi. Yine şarkı sesleri geliyordu. Keloğlan'ın kulübesine yaklaşınca şu türküyü işitti:</p>

  <p class="indentmetinitalik">Yarim bana, ya hep cefa göstersin,</p>

  <p class="indentmetinitalik">Ya da gerçek, tam bir vefa göstersin...</p>

  <p class="indentmetinitalik">Gözyaşımla bahçesini sulayayım,</p>

  <p class="indentmetinitalik">Benim hüznüm, ona safa göstersin!</p>

  <p class="normal">Bugün Gülsün Sultan, Keloğlan'ı daha yakışıklı görmeye başladı. Üçüncü sabah Gülsün Sultan, bahçesini sarı güllerle bezenmiş gördü. Keloğlan'ın kulübesine gidince şu türküyü işitti:</p>

  <p class="indentmetinitalik">Ey gülleri seven! Sen bir güzelsin,</p>

  <p class="indentmetinitalik">Bana karşı gül ki bahtım da gülsün.</p>

  <p class="indentmetinitalik">Sorma kimdir yarim; o da sultandır;</p>

  <p class="indentmetinitalik">Darılmazsan, adı, onun da Gülsün!</p>

  <p class="normal">Bugün Gülsün Sultan, (Keloğlan'ın) başka birini değil, kendisini sevdiğini anladı. Kendi gönlünü yoklayınca, orada da Keloğlan'a karşı bir aşk ateşi alevlenmekte olduğunu gördü; hemen kararını verdi, Keloğlan'ın yanına gitti: "Ben de seni seviyorum; ama babam beni sana vermez. Bu memleketten gizlice kaçalım; başka bir diyarda hür, serbest, birbirimizin oluruz," dedi. Keloğlan, her ne gerekliyse önceden hazırlamıştı. Hemen o gece saraydan kaçarak yola düştüler. Gündüzleri ormanlarda gizleniyorlar, gece yürüyorlardı. Sonunda, memleketin sınırını aştılar. Artık ele geçmek, yakalanmak korkusu kalmadı. Şimdi, gündüzleri de yürüyorlardı.</p>

  <p class="normal">Bir gün yolda giderken, Keloğlan, yerde ağaçtan yapılmış eski, kırık bir tarak gördü. Gülsün Hanım'a:</p>

  <p class="normal">"Bunu al, bohçana koy!" dedi.</p>

  <p class="normal">"Niçin alayım? Bu neye yarar?"</p>

  <p class="normal">"Başını taramak için bir tarak gerekmiyor mu? Bakalım, gideceğimiz yerde bunu bulabilecek misin?"</p>

  <p class="normal">Gülsün Hanım, tiksinerek tarağı yerden aldı, bohçasına koydu. Biraz daha yürüdüler. Keloğlan, yerde yamalı, yırtık bir peştamal parçası gördü. Gülsün Hanım'a:</p>

  <p class="normal">"Bunu al, bohçana koy!" dedi.</p>

  <p class="normal">Gülsün Hanım, "Niçin alayım?" deyince, "Hamamda bir peştamala ihtiyacın olmayacak mı? Bakalım, gideceğimiz yerde bunu da bulabilecek misin?" dedi.</p>

  <p class="normal">Biraz daha yürüdükten sonra, yerde tenekeden kirli bir tas gördü. Gülsün Hanım'a: "Bunu da al!" dedi.</p>

  <p class="normal">Gülsün Hanım'ın yine, "Niçin alayım?" sorusuna yanıt olarak, "Hamamda su dökmek için bir tas gerekiyor. Bakalım, gideceğimiz yerde bunu bulabilecek misin?" dedi.</p>

  <p class="normal">Gülsün Hanım, bu kirli tası da tiksinerek aldı, bohçasının bir yerine sıkıştırdı. Böylece, her ikisi de yaya olarak, yürüye yürüye Keloğlan'ın baba yurduna geldiler. Keloğlan, Gülsün Hanım'ı, sarayın yakınında bir kulübeye yerleştirdi. Kendisi, şehzade giysisini giyerek saraya gitti. Yolculuğu sırasında eski aşkından kurtulduğunu, şimdi büyük vezirin kızıyla evlenmek istediğini, hemen düğün hazırlıklarına başlanmasını bildirdi. Sarayda düğün hazırlıklarına başlandı. Şehzade, günde bir kez Keloğlan kılığında kulübesine geliyordu.</p>

  <p class="normal">Keloğlan bir gün Gülsün'e dedi ki: "Bu memleketin şehzadesi evleniyor. Sen de dikişçi kadınlar arasında saraya git. Hem elinin emeğine karşılık bir ücret alırsın, hem de bir parça ipekli kumaş aşırırsan, doğuracağın çocuğa güzel bir elbise yaparsın."</p>

  <p class="normal">Gülsün, bir dikişçi kadınmış gibi saraya girdi; gelinin çok çirkin bir kız olduğunu gördü. Bir zaman(lar), bir saraya (kendisinin de) gelin olarak geleceğini hatırladı. Bir nar tanesinin, talihini nasıl değiştirdiğini düşündü. Ama o, şimdiki durumundan çok memnundu; çünkü kocasını candan gönülden seviyordu. Bu anda kocasının söylediği sözler hatırına geldi. Her ne kadar karakterine ve ahlakına ters geldiyse de, kendisini zorlayarak onun sözlerine uydu; bir parça ipekli kumaşı çarşafının altında sakladı. Şehzade bir gün önce başkalfaya,<sup class="calibre2"><a href="../Text/Altin%20Isik_split_013.html#footnote-12626-10" id="footnote-12626-10-backlink">[10]</a></sup> yarın, "Kumaş çalınmış," denerek işçi kadınların yoklanmasını emretmişti. Yoklama yapıldı, aranan kumaş parçası Gülsün kadının çarşafı altında bulundu. Kadıncağız, bin türlü hakaret görerek, zorla canını kulübesine atabildi. Kocasına işi anlattı. Kocası, "Bu kez beceriksiz davranmışsın. Bir daha gidersen, daha ustalıkla aşırırsın," dedi.</p>

  <p class="normal">Gülsün büyülenmiş gibi,<sup class="calibre2"><a href="../Text/Altin%20Isik_split_013.html#footnote-12626-11" id="footnote-12626-11-backlink">[11]</a></sup> kocasının her dediğini, elinde olmaksızın yapıyordu. Aşk, bütün iradesini elinden almıştı. Yine sabah, Keloğlan, "Bugün, yakınımızdaki hamama git," dedi. Gülsün, tasını tarağını toplayarak hamama gitti. Meğer, o gün sarayın bütün hanımları hamamda imişler. Şehzade, bir tepsinin içine bir altın, bir parça şeker, bir gül, bir diken, bir nar tanesi koyarak başkalfayla hamama gönderdi: "Hanımlardan hangisi bu tepsideki bilmeceye cevap verirse, şehzade onu alacaktır," deyiniz ve "Yoksul olsun, zengin olsun, kesinlikle her hanıma bu tepsiyi gösteriniz!" dedi. Cariyeler, tepsiyi hamamdaki bütün hanımlara gösterdiler. Hiçbiri bilmeceyi anlayamadı.</p>

  <p class="normal">Sonunda, hamamda Keloğlan'ın karısı Gülsün kadından başka kimse kalmadığını görünce, ona da göstermek zorunda kaldılar; çünkü şehzade, yoksul olsun, zengin olsun, her kadına gösterilmesini emretmişti. Kadıncağız, elinde olmaksızın, şu sözleri söyledi:</p>

  <p class="indentmetinitalik">Altın gibi azizdim</p>

  <p class="indentmetinitalik">Şeker gibi lezizdim</p>

  <p class="indentmetinitalik">Saltanat ağacında</p>

  <p class="indentmetinitalik">Yetişmiş tek filizdim</p>

  <p class="indentmetinitalik">Nar bağında gül iken</p>

  <p class="indentmetinitalik">Oldum kaba bir diken</p>

  <p class="indentmetinitalik">Sebep, bir nar tanesi</p>

  <p class="indentmetinitalik">Keloğlan'a vardım ben</p>

  <p class="normal">Cariyeler, unutmamak için bu sözleri yazdılar, şehzadeye götürdüler. Şehzade, "Alacağım kız, işte budur!" dedi. Cariyeler hemen Gülsün Hanım'ı, gelin sultana hazırlanan kurnaya götürdüler. Kadıncağız, kırık tarağıyla tasından, yırtık peştamalından bir türlü vazgeçmek istemiyordu. Cariyeler bunları elinden alarak bir yana attılar, beline sultanların kullandığı türden bir peştamal sardılar. Saçlarını fildişinden elmas taraklarla taradılar, başına altın taslarla su döktüler. Güzelce yıkandıktan sonra, ipekli havlulara sararak hamamdan çıkardılar. Gelin sultan için yapılan giysileri ona giydirdiler. O, istemiyor, "Ben Keloğlan'ın karısıyım! Beni, yanlış olarak başkasına benzettiniz!" deyip duruyordu.</p>

  <p class="normal">Cariyeler, büyük bir incelik ve saygıyla onu altın arabaya bindirdiler, saraya götürdüler, doğru şehzadenin odasına çıkardılar. O, ağlıyor, "İstemem, istemem! Keloğlan'dan başka kimseyi istemem!" diyordu. Bu anda şehzade geldi. Gülsün kadın, ona da, "Ben evli bir kadınım, Keloğlan'ın karısıyım, onu seviyorum. Kim olursa olsun, başkasını istemem!" dedi. Şehzade dedi ki, "Sen Keloğlan'dan başkasını istemiyorsan, işte ben de bir Keloğlan olacağım..." Hemen duvardaki bir dağarcıktan eski bir işkembe çıkardı, başına taktı; Keloğlan'ın yırtık hırkasını da çıkararak sırtına geçirdi. Bu kılıkla Gülsün Hanım'ın önünde durdu. Kadıncağız, sevgilisi olan Keloğlan'ı karşısında görünce, şimdiye kadar bir Keloğlan sandığı kocasının, nar tanesi yiyen şehzade olduğunu anladı. Şehzade: "Nasıl?" dedi, "Şimdi artık beni isteyecek misin?"</p>

  <p class="normal">Gülsün Hanım: "Evet, şimdi isterim; çünkü sen bir şehzadeyken, seninle hiç görüşmeyerek, hiç tanışmayarak evlenecektim; Keloğlan'ı ise gördüm, konuştum. Yüzünün çirkinliğine bakmayarak sevdim. Eğer Keloğlan'ın bu düzme çirkinliği altında güzel bir şehzade saklıysa, bundan dolayı üzülecek değilim. Güzel bir ruh, güzel bir yüzle birlikte olursa, nimet nimet üstüne demektir. Şimdi, şehzadem, senden bir şey soracağım: Bir nar tanesinden dolayı beni affedecek misin?"</p>

  <p class="normal">Şehzade: "Hayır, asıl af isteyecek, benim! Çünkü sana bu kadar eziyetleri çektirdim. Seni bu kadar hakaretlere uğrattım... Bilmem, sultanım, bu suçlarımı affedecek misin?"</p>

  <p class="normal">Sultan: "O halde, birbirimizle ödeşmişiz sayalım, geçmişi unutalım. Bizim için hayat, asıl bundan sonra başlayacak. Nasıl, şehzadem, bundan sonra birbirimizi hep seveceğiz değil mi? Hele ilk çocuğumuz dünyaya gelirse, mutluluğumuz iki kat olacak; o zaman, yeniden kırk gün kırk gece düğün yapacağız, değil mi?"</p>
</body>
</html>
