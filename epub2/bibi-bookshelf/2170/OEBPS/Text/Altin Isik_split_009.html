<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Altin Isik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_5">KEŞİŞ,<sup class="calibre2"><a href="../Text/Altin%20Isik_split_013.html#footnote-12626-12" id="footnote-12626-12-backlink">[12]</a></sup> NE GÖRDÜN?</h1>

  <p class="normal">Yoksul bir kadının üç kızı vardı. Bunlar her gün pamuk eğirirler, bükerler, iplik yapıp satarlardı. Başka gelirleri olmadığı için, yalnız bu işten kazandıkları az bir parayla geçinirlerdi. Bükülen ipliği, (sırayla) her gün bir kız çarşıya götürürdü. O gün de sıra, küçük kıza gelmişti. Sabah erken, küçük kız, ipliği çarşıya götürdü, sattı. Evine dönerken, bir Yahudi'nin elinde satılık bir tavuk gördü. Kız, bu tavuğu dört kuruşa satın aldı. O günkü kazançları beş kuruştu; elinde bir kuruş kaldı. Bununla bir de mum satın aldı, evine döndü. Kardeşleri, küçük kızı karşıladılar. Elinde bir mumla bir tavuk gördüler. Ne ekmek, ne de katık getirmişti.</p>

  <p class="normal">"Bu tavuğu ne yapacağız? Ekmek paramızı buna verdin, bizi bu gece aç bıraktın!" diyerek küçük kız kardeşlerini azarladılar. Küçük kız, hiç sesini çıkarmadı; tavuğu kömürlüğe koydu. Kömürlüğün kapısını kaparken tavuk dışarı fırladı. Kız, tavuğu yakalayayım diye önünü kesmek istedi; ama tavuk evin kapısından da fırlayarak kırlara doğru uzaklaşmaya başladı. Tavuk koştu, kız koştu... koşa koşa bir ormanın içine daldılar.</p>

  <p class="normal">Akşam olmuş, ortalık kararmıştı. Tavuk bir kapının önünde durdu. Kapı kendi kendisine açıldı; tavuk içeri girdi, kız da girdi. Baktı ki, bağ bağistan, gül gülistan... Havuzlar akıyor, güller açmış, bülbüller şakıyor... Yemişin yaşı ağaçta, kurusu yerde, cennet gibi güzel bir yer. Biraz daha ileri gitti. Geniş bir açıklıkta üç çadır kurulmuştu. Birincisi zümrütlü, ikincisi elmaslı, üçüncüsü inciliydi. Kız, bu güzel yerden çok hoşlandı. Çadırların içine baktı; çadırların her birinde bir altın karyola vardı. Her karyolanın üstünde beyaz ipekli kumaşlardan bir yatak vardı. Ondan başka, her çadırda bir mermer masa, birkaç sandalye ve daha bunlar gibi eşyalar vardı. Her çadırın bir köşesinde, daha yeni vurulmuş av kuşları vardı. Ancak ortada, insan olarak hiç kimse yoktu.</p>

  <p class="normal">Kız önce, sabahtan beri dağınık duran yatakları yaptı, ortalığı sildi, süpürdü, temizledi. Sonra kuşları yolarak temizledi, mutfakta pişirdi. Her birinin sofrasını ayrıca hazırlayarak yemeğini, suyunu, kahvesini yerli yerine koydu. Bütün bu işleri yaptıktan sonra, sık ağaçların arasında saklandı.</p>

  <p class="normal">Akşam olunca, çadırlara üç genç şehzade geldiler, çadırlarına girdiler. Her şeyi hazır buldular. Büyük şehzade dedi ki: "Ortanca kardeşim hazırlamış!" Ortanca dedi ki: "Küçük kardeşim hazırlamış!" Buraya yabancı bir adamın girebilmesi, hiç hatırlarına gelmiyordu. Çünkü burası, ormanın en sık, en karanlık bir yeriydi. Burayı hiç kimse bilmezdi.</p>

  <p class="normal">Sabah oldu. Üç kardeş atlarına bindiler, ava gittiler. Kız bunların gittiğini görünce gizlendiği yerden çıktı, ortalığı topladı, yatakları yaptı, her yeri sildi süpürdü, yeni gelen av kuşlarından yemekler yaptı. Her birinin yemeğini, suyunu, kahvesini hazırladı. Tam gelecekleri zaman yine saklandı. Bu durum birkaç gün sürdü. Üç kardeş, artık bu işleri yapanın, kendilerinden başka biri olduğunu anlamışlardı.</p>

  <p class="normal">Bir gün, oturmuş konuşuyorlardı, bu işleri yapan kimdir diye düşünüyorlardı. Büyük şehzade dedi ki: "Yarın ben burada kalırım, bir yana gizlenip gözetlerim. O zaman, işimizi gizlice yapan her kimse, anlaşılmış olur."</p>

  <p class="normal">Sabah oldu, öteki kardeşler gittiler; büyük kardeş çadırında kaldı. Bir yana gizlendi, bekledi, bekledi... Ne gelen var, ne giden... Sonunda uykusu, niyetine üstün geldi, derin bir uykuya daldı. Kız, şehzadenin uyuduğunu görünce ortaya çıktı. Yine yatakları yaptı, ortalığı sildi, süpürdü, her yeri temizledi. Bütün işleri bitirdikten sonra, eski yerine saklandı. Akşam oldu, büyük şehzade uyandı, yine her şeyi hazırlanmış gördü. Kardeşleri geldiler, sordular. Uyuyakaldığını, bir şey göremediğini söyledi.</p>

  <p class="normal">Ertesi gün, ortanca kardeş kaldı. O da sonuna kadar bekleyemedi. En sonra, sıra küçük kardeşe geldi. Büyük kardeşler gittiler, küçük kardeş parmağını yardı, içine tuz koydu, kendisini uykuluğa verdi, yalandan uyur gösterdi. Kız, küçük şehzadenin gerçekten uyuduğuna inandı, gizlendiği yerden çıktı. Yatakları yaptı, ortalığı sildi, süpürdü, yemekleri pişirdi; her işi bitirdi. Tam saklanacağı zaman, küçük şehzade, kızın kolundan tuttu, dedi ki:</p>

  <p class="normal">"İn misin, cin misin?"</p>

  <p class="normal">"Ne inim, ne cinim; sizin gibi bir insanım."</p>

  <p class="normal">Kız bütün başına gelenleri şehzadeye anlattı; sonra şu sözleri söyledi:</p>

  <p class="normal">"Niçin beni gözetlediniz? Ben gizli kalmalıydım. Şimdi beni kardeşleriniz de görecek."</p>

  <p class="normal">"Seni benim çadırıma götüreyim; oraya kardeşlerim gelmezler. Biz hiç birbirimizin çadırına girmeyiz. Onlar seni görmezler; ben de bir şey görmedim derim."</p>

  <p class="normal">Bu iki genç, aralarında kararlarını verdiler. Bugünden sonra, kız küçük şehzadenin çadırında gizlendi. Akşam kardeşleri geldiler, "Ne gördün?" diye sordular; "Hiçbir şey görmedim; belki bilinmeyen bir yerden<sup class="calibre2"><a href="../Text/Altin%20Isik_split_013.html#footnote-12626-13" id="footnote-12626-13-backlink">[13]</a></sup> bir adamdır, gözlere görünmüyor. Bize zararı dokunmasın, isterse her zaman gizli kalsın," dedi. Büyük kardeşler, "Peki," dediler; bir daha gizli adamın kim olduğunu anlamaya kalkışmadılar.</p>

  <p class="normal">Bir zaman böyle geçti. Kız, her zaman hizmetlerini görüyordu.</p>

  <p class="normal">Bir gün padişah, büyük bir devletle savaşmaya karar verdi. Oğullarının yanına atlılar gönderdi. Onları, birer ordunun komutanlığına çağırıyordu. O gece, üç kardeş gizlice konuştular, sabah çok erkenden yola çıkmaya karar verdiler. Sabah erken, öteki şehzadeler hazırlanmıştı. Küçük şehzade, çadırına girdi. Kız uyuyordu; uyandırmadı. Bahçeden koparmış olduğu güllerle yatağın içini, dışını donattı. Bir mektup yazdı, yastığının üstüne koydu, çıktı gitti.</p>

  <p class="normal">Biraz sonra kız uyandı, şehzadeyi çadırda göremedi. Çadırın aralığından dışarı baktı. Öteki çadırlar da ortada yoktu. Yatağa döndü; o zaman yatağın güllerle donatılmış olduğunu gördü. Bu sırada, yastık üzerindeki mektup da gözüne ilişti; mektubu okudu: Cepheye gitmek üzere olduğu için kendisini götüremediğini, savaş bitince yine yanına geleceğini yazıyordu. Kız, bu felaketten çok üzüldü; "Ben artık burada kalamam. O nereye giderse, ben de arkasından giderim," dedi, dışarı çıktı. Atların izlerini yoklayarak yürümeye başladı. Bir saat kadar yürüdükten sonra, yolda bir keşişe rast geldi. Keşişe şu sözleri söyledi:</p>

  <p class="normal">"Sen giysini bana ver, ben de giysimi, elmaslarımı, mücevherlerimi hep sana vereyim."</p>

  <p class="normal">"Ben kadın kıyafetiyle nereye gidebilirim?"</p>

  <p class="normal">"Bak, karşıda bir orman var. Oraya gidersin, ağaçların sıklık yerinde bir kapı görürsün. Kapıyı aç, içeri gir. Güzel bir bahçenin ortasında bir incili çadır görürsün. Çadırın içinde bir kişilik yatakla, dinlenmek için gerekli olan her şey var. Bundan başka, çok miktarda altın, elmas, inci var. Burada, ihtiyacın olan her şeyi hazır bulacaksın."</p>

  <p class="normal">Kızla keşiş, giysilerini değiştirdiler. Kız, keşiş kılığına girdi. Bir saat kadar daha yürüdü. İleride, üç şehzadenin bir ağaç altında oturduklarını gördü. Bunların yanına gelerek selam verdi, oturdu. Şehzadeler atlarına binip yola düşünce, bu da birlikte yürümeye başladı. Küçük şehzade en gerideydi. Kızın ne durumda olduğunu düşündüğü için çok meraktaydı. Kendi kendisine, "Hele şu keşişe sorayım. Belki kızla ilgili bir haber alırım," diyerek keşişe sordu:</p>

  <p class="normal">"Keşiş, ne gördün?"</p>

  <p class="normal">Keşiş:</p>

  <p class="indentmetinitalik">"Yar yatar gördüm,</p>

  <p class="indentmetinitalik">Gül kocar gördüm;</p>

  <p class="indentmetinitalik">Nazlısından ayrılmış,</p>

  <p class="indentmetinitalik">Kendini göçer gördüm."</p>

  <p class="normal">Bu sözler şehzadenin hoşuna gitti. Kızı yalnız bırakmıştı. Babasının emrini bozamazdı. Kızı birlikte götüremezdi; yalnız bıraktığına da çok üzgündü.</p>

  <p class="normal">Canının sıkıntısından, yol boyunca hep, "Keşiş, ne gördün?" diye soruyordu; keşiş de aynı sözleri tekrarlıyordu. Keşişin yaya yürümesine, küçük şehzadenin gönlü razı olmadı.</p>

  <p class="normal">Atına, bir saat keşişi bindiriyor, bir saat de kendisi biniyordu. Böylelikle yol alıyorlardı. Büyük kardeşleri, bu durumu görerek kızıyorlar, "Keşişi neden başına bela ettin?" diyorlardı. Sonunda babalarının ülkesine geldiler. Küçük şehzade, keşişe bir dükkân açtı. Eski halılar, eski çiniler ve benzeri antika şeyler satmaya başladı. Şehzade her gün keşişin yanına geliyor, "Keşiş, ne gördün?" diye soruyor; o da aynı sözleri tekrarlıyordu.</p>

  <p class="normal">Korkulan savaş, siyasal önlemlerle, bir barış antlaşmasıyla kapandı. Padişah, savaş sorununu ortadan kaldırınca, oğullarını evlendirmeye karar verdi. Büyük şehzadeye, büyük vezirin kızını; ortanca şehzadeye ortanca vezirin kızını; küçük şehzadeye, küçük vezirin kızını alıyordu. Düğün kuruldu; şehzade dükkâna geldi, keşişin yanına oturdu.</p>

  <p class="normal">Şehzade: "Bugün düğünümüz var. Kesinlikle sen de geleceksin."</p>

  <p class="normal">Keşiş: "Benim, düğüne gitmek âdetim değildir; işimi bırakamam. Ama bir yaşlı annemle bir kız kardeşim var; izin verirseniz, onları göndereyim."</p>

  <p class="normal">"Çok iyi olur. Hemen şimdi git, gönder." Sonra yine sordu: "Keşiş, ne gördün?"</p>

  <p class="normal">Keşiş öfkeyle: "Şehzadem, artık evleniyorsun; daha bu sözü unutmayacak mısın?</p>

  <p class="indentmetinitalik">"Yar yatar gördüm,</p>

  <p class="indentmetinitalik">Gül kocar gördüm;</p>

  <p class="indentmetinitalik">Nazlısından ayrılmış,</p>

  <p class="indentmetinitalik">Kendini göçer gördüm."</p>

  <p class="normal">dedi.</p>

  <p class="normal">Keşiş hemen evine gitti. Kirayla evinde oturduğu kocakarıya, "Şimdi birlikte düğüne gideceğiz, hazır ol!" dedi. Sandığından, bir kat güzel düğün elbisesi çıkardı. Bu hanım elbisesini giyerek kocakarının yanına geldi.</p>

  <p class="normal">Kocakarı şaşkınlıkla: "Seni görenler, çirkin bir keşiş sanıyorlar; oysa sen, dünyada güzellikte eşi olmayan bir kız imişsin!"</p>

  <p class="normal">"Şimdi düğüne gideceğiz. Sen, keşişin annesi olacaksın; ben de onun kız kardeşiyim diyeceğim; demek ki, senin kızın olacağım."</p>

  <p class="normal">"Oh, ne kadar iyi! Senin gibi güzel bir kıza, yalan olsa bile, anne olmaya can atarım, kızım!"</p>

  <p class="normal">Meğer kız, gerçekten dünya güzeliymiş. Düğünde, herkesin gözü bu kıza bakıyordu. Hatta şehzadenin annesiyle sultanın annesi, gizlice konuştular: "Gelin çok çirkindir. Şehzade beğenmez de babasının evine gönderirse, hem çok ayıp olur, hem de düğünün hiç tadı kalmaz. Bu gece şehzadeyi aldatmaktan başka çare yok. Keşişin kız kardeşini, gelin diye odasına koyarsak, bu gece şehzadenin gözleri kamaşır. Sonra karısına da aynı gözle bakacağından, onu da güzel görür."</p>

  <p class="normal">Bu işi kararlaştırınca, gelinin giysilerini keşişin kız kardeşine giydirdiler; elmaslarını, incilerini, ona taktılar. Kızı bu kılıkla gelin odasına koydular.</p>

  <p class="normal">Şehzade gelini görünce, içinden bir "Ah!" çekti; çünkü ormanda bıraktığı sevgilisinin tıpkısı idi. Sanki bir elma bölünmüş, yarısından o kız, öteki yarısından da bu kız olmuştu. Hem seviniyor, hem kederleniyordu. Ötekine vefasızlık ettiği için vicdan azabı duyuyordu. Küçük vezirin kızı da, ona benzediği için, kendisini pek mutlu sayıyordu. Bu sırada, gelinle güveye büyük bir tepsi içinde gece yemişleri getirildi. Elma, armut, şeftali, ayva, üzüm gibi yaş yemişlerin hepsinden vardı. Cariyeler, tepsiyi bir altın masa üzerine koydular. Sultanla şehzade, karşılıklı olarak yemiş masasının birer tarafında oturdular. Sultan, bir elma soyuyordu; nasılsa azıcık parmağını kesti. Şehzade, hemen incili mendiliyle sultanın kesilen sol elini bağladı. Sağ elinin parmağına da, dünyada bir eşi daha bulunmayan bir zümrüt taktı.</p>

  <p class="normal">Sabah olunca, kız evine geldi, keşiş kılığına girip dükkâna gitti. Biraz sonra şehzade de oraya geldi. Şöyle konuşmaya başladılar:</p>

  <p class="normal">"Nasıl, şehzadem, çok memnun musun?"</p>

  <p class="normal">"Evet keşiş, çok memnunum. Sultan hanım, kaybettiğim güzele çok benziyor; ama ötekinin halini düşündükçe, cehennem azapları içinde kalıyorum. Şimdi yine söyle bakalım: Keşiş, ne gördün?"</p>

  <p class="normal">"Aman şehzadem, evlendin, o kızcağızı büsbütün bıraktın da, hâlâ söyle diyorsun. Ben artık bir zaman önce gördüğüm o üzücü manzaraları sana söylemeyeceğim. Sen de olanı biteni tamamıyla unut. Zaten, erkekler sevgililerine verdikleri sözleri çabuk unuturlar."</p>

  <p class="normal">Bu anda keşiş, gözlerinde beliren iki damla yaşı şehzadeden gizlemek için elini yüzüne tutmak istedi. Şehzade, birdenbire keşişin parmağındaki benzersiz yüzüğü gördü:</p>

  <p class="normal">"Aman keşiş, bu zümrüt yüzük, sana nereden... Ben bunun aynını, bu gece sultan hanıma verdim. Bunun başka bir eşi de, hiçbir padişahın hazinesinde bulunamaz."</p>

  <p class="normal">Keşiş, yüzüğü gizlemek için sağ elini indirdi. Yine gözlerinin yaşını gizlemek üzere, bu defa da sol elini kaldırdı. Şehzade, bu elde de kendi adının ilk harfini taşıyan incili mendili gördü:</p>

  <p class="normal">"Aman keşiş? Bu mendil, benim mendilim! Bak, köşesinde adımın ilk harfi de işlenmiş. Bu mendili dün gece sultan hanımın eline ben bağladım. Bu yüzükle bu mendil, nasıl oluyor da senin yanında bulunuyor? Yoksa, sen bunları çaldın mı?"</p>

  <p class="normal">"Şehzadem, ben bunları çalmadım; hırsızlıkla da hiçbir ilgim yok. Şimdi, sultan hanımın olan bu şeylerin benim ellerime nasıl geçtiğini anlatmak gerekiyor. Bunun için büyük yorgunluklara gerek yok. Başımdaki keşiş şapkasını çıkarıp attığım gibi, bütün sırlarım açığa çıkacaktır."</p>

  <p class="normal">Bu sözleri söyleyerek, başındaki keşiş şapkasını çıkardı attı. Şapka altında gizlediği güzel ve ipek gibi sarı saçları, omuzlarına döküldü. Şehzade, bir bakışta, hem ormanda gördüğü eski nişanlısını, hem gelin odasında gördüğü sevgilisini tanıdı. Meğer, her ikisi de keşişin şapkası altında gizliymiş! Hemen saraya haber gönderdi. Vezirin kızı, babasının evine gitti. Yeniden kırk gün, kırk gece düğün yapıldı. Yediler, içtiler, muratlarına geçtiler.</p>
</body>
</html>
