<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Altin Isik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_6">PEKMEZCİ ANNE</h1>

  <p class="normal">Bir tüccarın, dünya yüzünde yalnızca bir kızı vardı. Akçiçek adını verdiği bu kızı çok severdi. Annesi küçükken öldüğü için, bu kızına hem babalık hem analık etmişti. Bundan dolayı, (onu) hiç yanından ayırmazdı.</p>

  <p class="normal">Bir gün, tüccar hacca gitmeye karar verdi, ama kızına bakacak hiçbir kimsesi yoktu. Kızını kime ısmarlayacağını düşünmeye başladı. Babasını düşünceli gören Akçiçek, dedi ki:</p>

  <p class="normal">"Babacığım, sen benden dolayı hiç merak etme! Evimize bir yıllık yiyeceğimizi, içeceğimizi koy; kapıyı üzerimize taşla ördür. Ben, dadımla birlikte kalırım, sen gelinceye kadar evden hiç dışarı çıkmam."</p>

  <p class="normal">Babası, kızın bu önlemini beğendi, onun dediği gibi yaptı. Evi, bir yıllık ihtiyaçlarına yetecek kadar azıkla doldurduktan sonra, kapıyı taşla ördürdü ve kızla dadısını Allah'a ısmarlayarak hacca gitti.</p>

  <p class="normal">Akçiçek'in böyle, bir evde kapalı kaldığını padişahın oğlu işitti. Bunun nasıl bir kız olduğunu, ne düşündüğünü, ne hülyalar kurduğunu anlamak istedi. Şehzade, kendisine kalbi zengin, ruhu derin bir eş arıyordu. Bu eşi şimdiye kadar vezir kızları arasında bulamamıştı. Bir gün, bir kocakarı kılığına girerek, yanına bir şişe pekmez aldı, kızın örülü kapısı önüne giderek, orada şöyle bağırmaya başladı:</p>

  <p class="indentmetinitalik">Pekmezci Anne'yim, pekmez satarım,</p>

  <p class="indentmetinitalik">Gamlı gönüllere sevinç katarım!</p>

  <p class="indentmetinitalik">Tatlı masallarım, ruha ilaçtır,</p>

  <p class="indentmetinitalik">Kalplerden, her derdi söker, atarım!</p>

  <p class="normal">Kız bu sözleri birkaç kez dinledi. Babası kendilerine pekmez almayı unutmuştu. Bundan başka, kız yalnızlıktan sıkılmaya başlamıştı. Siyah dadısı, ne masal bilirdi, ne de konuşmaktan anlardı. Kız, merakla kapının önüne geldi. Pekmezci Anne'ye şu sözleri söyledi:</p>

  <p class="indentmetinitalik">Çok rica ederim, Pekmezci Anne,</p>

  <p class="indentmetinitalik">Komşudan çık da şu damın üstüne,</p>

  <p class="indentmetinitalik">Hem pekmez sat bize, hem söyle masal:</p>

  <p class="indentmetinitalik">Masalın ilaçmış kalpteki hüzne...</p>

  <p class="normal">Pekmezci Anne, komşunun kapısını vurdu, evin hanımından, dama çıkmak için izin istedi. Komşu hanım, kıza acıdığı için, pekmezciye izin verdi. Pekmezci Anne dama çıktı. Damdan, iple pekmez şişesini aşağı sarkıttı. Kız da, pekmezin parasını ipe bağladı; Pekmezci Anne ipini yukarı çekti. Pekmezin alım satımı bitmişti. Kız, Pekmezci Anne'ye bir masal söylemesini rica etti. Pekmezci Anne, şu masalı söyledi:</p>

  <p class="indentmetinitalik">MEHVEŞ'İN ADALETİ</p>

  <p class="indentmetinitalik">Ahmet gördü bir koru,</p>

  <p class="indentmetinitalik">Düştü gönül hevese;</p>

  <p class="indentmetinitalik">Tuttu bir dişi kumru,</p>

  <p class="indentmetinitalik">Koydu onu kafese.</p>

  <p class="indentmetinitalik">Küçücük kız kardeşi,</p>

  <p class="indentmetinitalik">Dedi: "Ver onu bana!"</p>

  <p class="indentmetinitalik">Severdi o, Mehveş'i;</p>

  <p class="indentmetinitalik">Dedi: "Al, olsun sana!"</p>

  <p class="indentmetinitalik">Kumrunun eşi, akşam,</p>

  <p class="indentmetinitalik">Boş bulunca yuvayı,</p>

  <p class="indentmetinitalik">Ah çekti buram buram,</p>

  <p class="indentmetinitalik">Aradı hep ovayı.</p>

  <p class="indentmetinitalik">Sonra buldu dostunu,</p>

  <p class="indentmetinitalik">Mehveş'in duvarında;</p>

  <p class="indentmetinitalik">Geldi, serdi postunu,</p>

  <p class="indentmetinitalik">Kafesin kenarında.</p>

  <p class="indentmetinitalik">İki eş, gündüz, gece,</p>

  <p class="indentmetinitalik">Konuşur, sevişirdi;</p>

  <p class="indentmetinitalik">Mehveş dedi: "İyice</p>

  <p class="indentmetinitalik">Bir zalimim ben, şimdi:</p>

  <p class="indentmetinitalik">Eşini ettim esir,</p>

  <p class="indentmetinitalik">Yoldaşı gelmiş, ağlar;</p>

  <p class="indentmetinitalik">Yarab, bu insan nedir?</p>

  <p class="indentmetinitalik">Niçin kuşları bağlar?"</p>

  <p class="indentmetinitalik">Bu sözleri söylerken,</p>

  <p class="indentmetinitalik">Açtı küçük zindanı;</p>

  <p class="indentmetinitalik">İki kuş, uçup birden,</p>

  <p class="indentmetinitalik">Boyladılar ormanı.</p>

  <p class="normal">Akçiçek, masaldan çok hoşlandı. Her gün bir şişe pekmez getirerek, bir masal söylemesini Pekmezci Anne'den rica etti. Pekmezci Anne, geleceğine söz vererek çıkıp gitti.</p>

  <p class="normal">Şehzade, Akçiçek'i ilk görüşte sevmişti. Ertesi gün, yine Pekmezci Anne kılığına girerek kızın yanına geldi. Bir kere, çiçeklerle ilgili bir masal söylendi. Kız, bu masaldan daha çok hoşlandı. Artık, her gün Pekmezci Anne geliyor, güzel bir masal söylüyordu. Akçiçek, masal bittikten sonra, kendi duygularını anlatıyordu. Kalbinin bütün emeli, iki şeydi: Birincisi, babasına çabuk kavuşmak; ikincisi, Pekmezci Anne'den hiç ayrılmamak. Pekmezci Anne'yi seviyordu. Dünyada, hiç böyle bir kadın görmemişti: Her şeyi biliyor, her soruya yanıt veriyordu. Masalları, hep ahlakı yükseltecek hikmetlerle doluydu. Bundan başka, güzel maniler, koşmalar, destanlar, ilahiler söylüyordu.</p>

  <p class="normal">Bunları dinlerken, Akçiçek coşuyor, kendisinden geçiyordu. Siyah dadı bile duygulanarak ağlıyordu. Bu durumda haftalar, aylar geçti. Bir gün, babasının hacılarla birlikte gelmekte olduğu haberi geldi. O gün Akçiçek üzgündü. Bütün hacıların kapıları, nakkaşların<sup class="calibre2"><a href="../Text/Altin%20Isik_split_013.html#footnote-12626-14" id="footnote-12626-14-backlink">[14]</a></sup> yazılarıyla, nakışlarıyla donatılacaktı; Kendilerinin kapısı ise çıplak kalacaktı, çünkü dışarıda bunu yaptıracak kimseleri yoktu. Pekmezci Anne, "Sen üzülme kızım, ben bu işi pek güzel yapabilirim," dedi. Ama kız, yine de üzgündü; öteki hacıların akrabaları, dostları, karşılamaya gidecekti; yolda ziyafetlerle, ikramlarla evlerine getireceklerdi; kendi babasıysa, bu gibi şeylerden yoksun kalacaktı. Pekmezci Anne, babasına, dünyada hiç eşi görülmemiş parlak bir karşılama yaptıracağına da söz verdi; gerçekten de, Akçiçek'in babası gösterişli karşılamadan şaşırmıştı; kızını sağlıklı görünce çok sevindi.</p>

  <p class="normal">İkinci gün, padişah tarafından huzura çağrıldı. Padişah, tüccara birçok iltifatlar ettikten sonra, Allahın emriyle kızını veliahta<sup class="calibre2"><a href="../Text/Altin%20Isik_split_013.html#footnote-12626-15" id="footnote-12626-15-backlink">[15]</a></sup> vermesini rica etti. Tüccar, bu büyük nimeti ailesi için sonsuz bir övünç sayacağını belirtti. Bir haftaya kadar düğün yapılmasına karar verdiler. Akçiçek, bu haberden sevinmedi; Pekmezci Anne'yi istemezlerse, asla saraya gitmeyeceğini bildirdi. Padişah, bu şartı da kabul etti. Gelin, saraya Pekmezci Anne ile birlikte gitti. Onun, bir an yanından ayrılmasını istemiyordu; ama güveyin geleceği sırada, Pekmezci Anne birden kayboldu. Şehzade, gelin odasına girince Akçiçek'i ağlar buldu. Ağlamasının sebebini sordu.</p>

  <p class="normal">Kız: "Şehzadem, beni özürlü gör! Pekmezci Anne'ye çok alıştım; şimdi o beni bıraktı, kaçtı. Ben onsuz, nasıl yaşayabilirim?"</p>

  <p class="normal">Şehzade: "Sevgilim, bundan sonra hep onunla birlikte yaşayacaksın; çünkü Pekmezci Anne sandığın, kadın kılığına girmiş bir şehzadedir. O şehzade, seni görebilmek için o kılığa girmek zorunda kaldı. O şehzadeyse, şimdi karşında duran kocandır. İşte bak, başıma baş örtüsü sarıyorum; şimdi ben kimim, bakayım?"</p>

  <p class="normal">Kız: "Ah, sen Pekmezci Anne'sin! Şimdi her şeyi anladım. Artık baş örtünü çıkar. Kocam olursun, hep birlikte yaşarız, değil mi?"</p>
</body>
</html>
