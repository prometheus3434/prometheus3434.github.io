<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ ALTINCI GÜN</h1>

  <h1>Saat 13:00</h1>

  <p>Coleridge, Shepperten Stüdyoları'nda BKG Evi'nin kopyasını gezerek verimsiz bir sabah daha geçirmişti.&nbsp;<span style="text-indent: 1em; font-size: 1em;">Odaları dolaştıkça kafasını bir kurama götürecek bir sezgi yakalama umuduyla araştırıp duruyordu.&nbsp;</span><span style="text-indent: 1em; font-size: 1em;">Coleridge'in kafasında bir fikir oluşmaya başlamıştı ama bu yalnızca teorikti. Şimdiye kadar destekleyecek&nbsp;</span><span style="text-indent: 1em; font-size: 1em;">bir bulgu elde edememişti. Sonunda boş çıksa da hiçbir şey yapmamaktansa bir şeyler düşünmek çok daha&nbsp;</span><span style="text-indent: 1em; font-size: 1em;">iyiydi. Karakola dönünce İrlanda Emniyeti'nden bir faksın kendisini beklediğini gördü. Radyoda duyduğu ve&nbsp;</span><span style="text-indent: 1em; font-size: 1em;">kırsal İrlanda'nın ekonomik çöküşünün ortasındaki Ballymagoon köyü hakkında istediği bilgiler gelmişti.</span></p>

  <p>Dervla'nın köyü.</p>

  <p>Mektupta şunlar yazılıydı: Zanlının ailesi hâlâ köyde.</p>

  <p>Ana babası ve iki küçük kızkardeşi evlerinde yaşıyorlar. Aile ekonomik durgunluğun etkisini hissetmiş. Ciddi&nbsp;<span style="text-indent: 1em; font-size: 1em;">parasal sıkıntı içindeler, otomobilleri satılmış, ev ve çiftlik ipotekli, borçları her gün artıyor. Yakınlarda&nbsp;</span><span style="text-indent: 1em; font-size: 1em;">yaptıkları kredi talebi reddedildi.&nbsp;</span></p>

  <p>Eh, diye düşündü Coleridge, eğer yarım milyon sterli kazanmak ihtiyacında olan biri varsa, o da Dervla'ydı.&nbsp;<span style="text-indent: 1em; font-size: 1em;">Diğer yandan, yıllar boyunca edindiği deneyimlerden, çoğu insanın yarım milyon sterlin istemesi için acil bir&nbsp;</span><span style="text-indent: 1em; font-size: 1em;">nedene gerek olmadığını bilirdi.&nbsp;</span><span style="text-indent: 1em; font-size: 1em;">Yine de kızın ailesi çiftliklerini kaybetme tehlikesiyle karşı karşıyaydılar. Ve BKG'ye girmeyi istemek Dervla&nbsp;</span><span style="text-indent: 1em; font-size: 1em;">gibi bir kız için çok garip bir seçimdi. Bütün ev sakinleri içinde Dervla en.... Coleridge ne düşüneceğini&nbsp;</span><span style="text-indent: 1em; font-size: 1em;">bilemiyordu, aklına "güzel" sözcüğü gelmişti ama onu oradan zorla tutup çıkardı. Sonunda "farklı" üzerinde&nbsp;</span><span style="text-indent: 1em; font-size: 1em;">karar kıldı. Dervla içlerinde en farklı olandı.&nbsp;</span><span style="text-indent: 1em; font-size: 1em;">Nedenler düşünülürken paranın başta geldiğinde bir kuşku yoktu. Ailenin rezil olması tehlikesiyle&nbsp;</span><span style="text-indent: 1em; font-size: 1em;">birleşmesiyse bu olasılığı arttırırdı... Ama ev arkadaşlarını öldürmek kıza zaferi garantilemezdi ki. Daha henüz&nbsp;</span><span style="text-indent: 1em; font-size: 1em;">dördüncü haftadaydılar ve kendisinden başka yedi kişi vardı, kızın bunların hepsini öldürmeyi planlıyor olması&nbsp;</span><span style="text-indent: 1em; font-size: 1em;">mümkün değildi.&nbsp;</span><span style="text-indent: 1em; font-size: 1em;">Sonra kız Ev'in popüler sakinlerinden biri olduğunu bilemezdi. İçlerinde hiçbiri dünyanın ne düşündüğünü&nbsp;</span><span style="text-indent: 1em; font-size: 1em;">bilmiyordu.&nbsp;</span><span style="text-indent: 1em; font-size: 1em;">Coleridge, İrlanda polisinden gelen faksı daha sonraya saklamaktan başka bir şey yapamazdı. Kâğıdı&nbsp;</span><span style="text-indent: 1em; font-size: 1em;">Dervla dosyasına koydu ve bir memura kızın duvardaki fotoğrafının yanına bir "neden" notu iliştirmesini&nbsp;</span><span style="text-indent: 1em; font-size: 1em;">söyledi. Sonra ekranın başında olan Trisha ile Hooper’ın yanına gitti.</span></p>

  <p>On sekizinci günü seyrediyorlardı.</p>

  <p>"Şu içkilere bak. Yüz sterlinlikten fazla olmalı."</p>

  <p>"İlgiyi devam ettirmenin tek yolu buydu" dedi Hooper.</p>

  <p>"Geraldine Hennessy de o zaman basına öyle bir şey söyledi."</p>

  <p>"Bu insanlar kukla gibi oynatıldıklarını fark edememiş" dedi Coleridge. "Onları sarhoş etmek çok açık bir&nbsp;<span style="text-indent: 1em; font-size: 1em;">numara."</span></p>

  <p>"Elbette farkına vardılar, efendim ama bu insanların da sizin gibi olmadıklarını anlamalısınız. Böyle bir şeye&nbsp;<span style="text-indent: 1em; font-size: 1em;">aldırış bile etmezler. Doğrusunu isterseniz ben de David ve gitarıyla haftalarca bir evde kapalı kalsaydım ve&nbsp;</span><span style="text-indent: 1em; font-size: 1em;">biri masanın üstüne beş kasa içki bıraksaydı, hiç düşünmeden içerdim."</span></p>

  <p>"Ama bunların kendi kişisel mahremiyet duygulan yok mu? Onurları yok mu?"</p>

  <p>Hooper tahammülsüzlüğünü daha fazla saklayamadı.&nbsp;</p>

  <p>"Hepsinin programa gönüllü katıldıklarını ve Ev'e&nbsp;<span style="text-indent: 1em; font-size: 1em;">girdiklerinden beri don paça dolaştıklarına bakılırsa sanırım bunu hayır diye yanıtlamak zorundayım."</span></p>

  <p>"Benimle o ses tonuyla konuşma, çavuş."</p>

  <p>"Hangi ses tonu, efendim?"</p>

  <p>"Hangisi olduğunu gayet iyi biliyorsun."</p>

  <p>"Bilmiyorum."</p>

  <p>"Her neyse, bir daha yapma işte."</p>

  <p><br /></p>

  <p>Ekranda ev sakinleri içmeye başlarken Moon kalkıp Görüşme Odası'na gitti.&nbsp;</p>

  <p>"Ben geçen gece Sally ile diğer&nbsp;<span style="text-indent: 1em; font-size: 1em;">kızlara söylediğim yalanı düşündüm de... Hani tacize uğradığım ve akıl hastanesine kapatıldığım..."</span></p>

  <p>Moon daha sonra uzun uzun kendisinin nasıl biri olduğunu, aklına geleni, içinden geçeni dobra dobra&nbsp;<span style="text-indent: 1em; font-size: 1em;">söylediğini ve insanların kendisini olduğu gibi kabul etmeleri gerektiğini anlattı. Sonra da sıra özür dilemeye&nbsp;</span><span style="text-indent: 1em; font-size: 1em;">geldi.</span></p>

  <p>"Söylemek istediğim şu: Daha sonra Sally'nin ağladığını duyduğum için ve bizi izleyenlerin de aynı tepkiyi&nbsp;<span style="text-indent: 1em; font-size: 1em;">göstermiş olabileceklerinden bu yaptığımın öyle zalimce bir şey olduğunun düşünülmesini istemiyorum. Evet,&nbsp;</span><span style="text-indent: 1em; font-size: 1em;">biraz aşırı ama... eğer Sally de tacize falan uğramışsa, yani demek istediğim öyle 'akıl sağlığı' falan olayı&nbsp;</span><span style="text-indent: 1em; font-size: 1em;">olmuşsa, o zaman açık konuşmak gerekir, kıza hakkını vermeliyiz, çünkü ne de olsa biri kalkıp da benim deli&nbsp;</span><span style="text-indent: 1em; font-size: 1em;">olduğumu söylerse, hele gerçek de Sally'nin göründüğü gibi kaçıksam, ki onun kaçık olduğunu falan söylüyor&nbsp;</span><span style="text-indent: 1em; font-size: 1em;">değilim, bilmem anlatabildim mi? Tüm söyleyeceklerim bu kadar, tamam mı? Eğer anlatabildimse tabii."</span></p>

  <p>Bütün bunlar Coleridge için yeni şeylerdi. Geraldine kızların yatak odasındaki ilk tartışmayı da&nbsp;<span style="text-indent: 1em; font-size: 1em;">yayınlamamıştı Moon'un Görüşme Odası'ndaki özür dilemesini de.</span></p>

  <p>"Sally'nin 'akıl sağlığı' sorunu mu var?" diye sordu Coleridge.</p>

  <p>Moon'un itiraf kasetini çıkartan Trisha,&nbsp;</p>

  <p>"Öyle görünüyor" dedi.</p>

  <p>"Fogarty ile konuştuğumda bana Sally'nin bir gece kızlarla sohbet ederken buna yakın bir şey anlattığını&nbsp;<span style="text-indent: 1em; font-size: 1em;">söylemişti. Bunu yayınlamamışlar ama gardiyan Geri, kaseti ileride kullanmak için saklamış. O yüzden ilk&nbsp;</span><span style="text-indent: 1em; font-size: 1em;">taramada görmemiştik. O bölüm montajın hard diskindeymiş. Fogarty yeni gönderdi. Bu o işte."</span></p>

  <p>Ve böylece Coleridge, Hooper ve Trish, Moon'un geçmişi hakkında yalan söylediği ve Sally'nin akıl sağlığı&nbsp;<span style="text-indent: 1em; font-size: 1em;">konusunda duyarlılığını ortaya koyduğu o sekizinci gece kızların odasında yer alan konuşmayı dinlemeye&nbsp;</span><span style="text-indent: 1em; font-size: 1em;">koyuldular. Üçü de Sally'nin karanlıkta oturmuş duyguyla titreyen bir sesle anlattıklarını dinlerken&nbsp;</span><span style="text-indent: 1em; font-size: 1em;">konuşmanın bir yerine takılmışlardı.</span></p>

  <p>"...eder ve bin yılda bir şey olduğunda, örneğin asıl toplum içine salıverilmemesi gereken bir zavallı kaçık,&nbsp;<span style="text-indent: 1em; font-size: 1em;">birinin kafasına bir bıçak sapladığında ya da başka bir şey yaptığında ülkedeki bütün hafif depresifler katil&nbsp;</span><span style="text-indent: 1em; font-size: 1em;">olarak nitelenirler."</span></p>

  <p>Trisha konuşmanın zaman kodunu bir kenara not almıştı. Şimdi kaseti yeniden başa sarıp o parçayı bir&nbsp;<span style="text-indent: 1em; font-size: 1em;">daha dinledi.</span></p>

  <p>"Birinin kafasına bir bıçak sapladığında."</p>

  <p>"Birinin kafasına bıçak sapladığında."</p>

  <p>Şimdi olayları bilerek bakıldığında bu, kesinlikle çok talihsiz bir sözcük seçimiydi.</p>

  <p>"Rastlantı mı sizce?" dedi Coleridge.</p>

  <p>"Herhalde. Sally katil olsaydı, cinayeti işleyeceğini dört hafta önce nasıl bilebilirdi. Cinayetin anında&nbsp;<span style="text-indent: 1em; font-size: 1em;">tasarlanmış olduğunu saptamış bulunuyoruz."</span></p>

  <p>"Hiçbir şey saptamış değiliz" dedi Coleridge. "Böyle bir şeyin planlamasının çok güç olduğunu düşünerek&nbsp;<span style="text-indent: 1em; font-size: 1em;">bunu tahmin ettik. Ancak eğer Ev'de biri bıçağa düşkünse, eğer içlerinden biri bıçaklamaya karşın zihnen&nbsp;</span><span style="text-indent: 1em; font-size: 1em;">hazırlıklıysa, o zaman bunun cinayeti, tesadüften çok bir kaçınılmazlık yaptığını varsayabiliriz."</span></p>

  <p>Coleridge bir anlık sessizlikten sonra sözünü tamamladı.&nbsp;</p>

  <p>"Ve Sally çok ama çok güçlü bir kadın."</p>

  <p>"Şu halde katil Sally" dedi Trisha. "Bu küçücük bir sözcükten çıkartılacak çok büyük bir sonuç ama."</p>

  <p>"Ama bir sonuç çıkartıyor değilim. Yalnızca tahayyül ediyorum."</p>

  <p>Tahayyül mü? Bu adam bir şaka olsun diye mi böyle konuşuyordu? Kim tahayyül ederdi ki? İnsanlar&nbsp;<span style="text-indent: 1em; font-size: 1em;">düşünürdü, dikkate alırdı, ara sıra muhakeme ederdi ama son elli yıldır kimse tahayyül etmemişti.</span></p>

  <p>"Sally, cinayeti tam olarak tanımlayan bir cümle kullandı. 'Birinin kafasına bıçak saplanmasından' söz etti.&nbsp;<span style="text-indent: 1em; font-size: 1em;">Bunu düşünmek zorundayız."</span></p>

  <p>"Peki, şuna ne dersiniz..."&nbsp;</p>

  <p>Trisha saçma bir kadınlık ve cinsel dayanışma adına Sally'yi savunuyor olmanın&nbsp;<span style="text-indent: 1em; font-size: 1em;">midesinde yarattığı huzursuzluğu bastırmaya çalıştı. Bir lezbiyeni de herhangi biri gibi mutlulukla mahkûm&nbsp;</span><span style="text-indent: 1em; font-size: 1em;">edebileceğini biliyordu... Diğer yandan insanların Sally'den kuşkulanmaya kadar istekli olmalarını&nbsp;</span><span style="text-indent: 1em; font-size: 1em;">kabullenmek istemiyordu.&nbsp;</span><span style="text-indent: 1em; font-size: 1em;">"Çok güçlü bir kadın" diyorlardı. "Çok ama çok güçlü. Güçlü ve adaleli olması Sally'nin suçu değildi. Trisha&nbsp;</span><span style="text-indent: 1em; font-size: 1em;">da onun kadar güçlü olmak isterdi. Hoş, o kadar adaleli olmasa da olurdu ya.</span></p>

  <p>"Devam et, Patricia" dedi Coleridge.</p>

  <p>"Moon'un Sally'nin sözlerini bize hatırlatmak istediğini düşünüyordum. Belki de Görüşme Odası'nda o&nbsp;<span style="text-indent: 1em; font-size: 1em;">söylediklerinin amacı bizim sizin şu anda düşündüğünüzü düşünmemizi istemesiydi."</span></p>

  <p>Coleridge'in bir kaşı havaya kalktı.&nbsp;</p>

  <p>"Bu bir olasılık" dedi. "Ve bunun üzerinde düşünmemiz gerekir."</p>

  <p>Dikkatlerini yine ekrana çevirdiler.</p>
</body>
</html>
