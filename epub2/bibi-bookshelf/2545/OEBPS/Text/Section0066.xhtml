<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ SEKİZİNCİ GÜN</h1>

  <h1>Saat 10:15</h1>

  <p>Hooper ile Coleridge, David'in filmdeki başrolünü düşünürlerken Trisha bir kere daha Bob Fogarty'yle&nbsp;<span style="text-indent: 1em; font-size: 1em;">konuşmak için yapım şirketine gitti.&nbsp;</span><span style="text-indent: 1em; font-size: 1em;">Yola çıkmadan önce telefonda,&nbsp;</span></p>

  <p><span style="text-indent: 1em; font-size: 1em;">"Kelly ile Hamish'in çiftleşme kulübesindeki işi hakkında" demişti. "Olaydan&nbsp;</span><span style="text-indent: 1em; font-size: 1em;">sonra Kelly Görüşme Odası'na gitti ama bizde onun montajlanmış hali var. Ham bant hâlâ sizde olabilir mi?"</span></p>

  <p>Bilgisayarlardan konuşmak için bir fırsat bulduğuna sevinen Fogarty,&nbsp;</p>

  <p>"Bir hard diskten asla bir şey&nbsp;<span style="text-indent: 1em; font-size: 1em;">silinmez" dedi. "Üzerine bir kayıt yapılmamışsa sonsuza kadar sayısal gölgeler arasında kalır. Silme tuşuna&nbsp;</span><span style="text-indent: 1em; font-size: 1em;">basmak ya da çöp kutusuna atmak onu yalnızca gözden saklar. Eğer bakmasını biliyorsan bir bilgisayardaki&nbsp;</span><span style="text-indent: 1em; font-size: 1em;">pek çok şeyi geri alabilirsin. Pornocular da böyle yakalanır işte."</span></p>

  <p>"Sen bana Kelly'nin on dokuzuncu gündeki itiraflarını bul öyleyse, ben de sana bir paket çikolata getiririm."</p>

  <p>Fogarty, Trisha'nın istediği kaydı bulmuştu, şimdi birlikte izliyorlardı.</p>

  <p><br /></p>

  <p>Sunucu Andy, "On dokuzuncu gün saat yediyi geçiyor" diyordu. "Kelly bir gece öncesinin olaylarından&nbsp;<span style="text-indent: 1em; font-size: 1em;">rahatsızlık duyduğu için Görüşme Odasına geliyor."</span></p>

  <p>"Merhaba, Dikizci!"</p>

  <p>"Merhaba, Kelly" dedi Dikizci'nin sakinleştirici sesi olan Sam.</p>

  <p>"Dün geceki parti hakkında bir şey sormak istiyordum... şey... hani ben Hamish'le... küçük kulübeye gitmiş&nbsp;<span style="text-indent: 1em; font-size: 1em;">tim."</span></p>

  <p>"Evet, Kelly."</p>

  <p>"Biraz sarhoştum... Aslında çok sarhoştum ve bir şey sormak istiyorum... Herhangi bir şey oldu mu? Yani&nbsp;<span style="text-indent: 1em; font-size: 1em;">demek istediğim, ben bir şey olmadığını biliyorum, bir şey yapmadığımdan eminim ve Hamish'i de severim,&nbsp;</span><span style="text-indent: 1em; font-size: 1em;">esaslı biri ama yine de... Gerçekten bir şey hatırlamıyorum ve öğrenmek istedim..."</span></p>

  <p>"Neden Hamish'e sormuyorsun, Kelly?"</p>

  <p>"O da sarhoştu ve... biraz rahatsızlık verici bir şey, değil mi? Bir erkeğe gidip de, 'Dün gece aramızda bir&nbsp;<span style="text-indent: 1em; font-size: 1em;">şey geçti mi?' diye sormak yani."</span></p>

  <p>"Sana kuralları hatırlatıyorum, Kelly: Ev sakinlerine dışarıdan herhangi bir bilgi verilemez ve etkide&nbsp;<span style="text-indent: 1em; font-size: 1em;">bulunulamaz. Birinin davranışlarının tartışması da bunun içine girer. Yapımcı senin ne yaptığını bilmeni&nbsp;</span><span style="text-indent: 1em; font-size: 1em;">bekler."</span></p>

  <p>"Ben ne yaptığımı biliyorum. Benim öğrenmek istediğim yalnızca..."</p>

  <p>Kelly durdu. Bir an sessiz kalırken bakışlarıyla kameraya âdeta yalvarıyordu.</p>

  <p><br /></p>

  <p>Trisha, Kelly'ye dikkatle baktı.&nbsp;</p>

  <p>"Ne söylemek üzereydi acaba? 'Ya o yapmışsa?' mı?"</p>

  <p><br /></p>

  <p>"Lütfen, ben ayrıntıları öğrenmek istemiyorum, yalnızca kulübede bir şey olup olmadığını bilmek&nbsp;<span style="text-indent: 1em; font-size: 1em;">istiyorum."</span></p>

  <p>Yine bir duraklama oldu.&nbsp;</p>

  <p>"Daha sonra bu konuda sana cevap verilecek, Kelly."</p>

  <p>"Ne!" Kelly neredeyse küçük dilini yutacaktı. "Ama şimdi söylesene! Bunu düşünmen gerekmez herhalde.&nbsp;<span style="text-indent: 1em; font-size: 1em;">Yani, izliyordun, değil mi? Bir şey oldu mu?"</span></p>

  <p>Kelly'nin sesi titriyordu.&nbsp;</p>

  <p>"Bu bir oyun mu? Arkamdan gülüyor musunuz? Hani biri bir partide sızar kalır da,&nbsp;<span style="text-indent: 1em; font-size: 1em;">uyandığında kafası tıraş edilip diş macunu sürülmüş olur. Haydi, ben şaka kaldıran bir insanım. Kendimi aptal&nbsp;</span><span style="text-indent: 1em; font-size: 1em;">yerine koydum mu? Kimse beni aptal yerine koydu mu?"</span></p>

  <p>"Dün gece ben nöbetçi değildim, Kelly. Olayı izleyenlerle görüşmemiz gerek. İstersen o odada&nbsp;<span style="text-indent: 1em; font-size: 1em;">bekleyebilirsin."</span></p>

  <p>Kelly orada oturup bekledi.</p>

  <p><br /></p>

  <p>Trisha ile Fogarty onun beklemesini seyrettiler.</p>

  <p>Fogarty, "Pek rahat görünmüyor, değil mi?" dedi. "Sarhoş olup yaramazlık yaptığını düşünüyor. Yapmadı&nbsp;<span style="text-indent: 1em; font-size: 1em;">tabii. Kayıtları gördün. Çok sıkıcıydı."</span></p>

  <p>Sonunda yapımcının sesi duyuldu.&nbsp;</p>

  <p>"Dikizci, sözkonusu kaydı izleyen kişiyle konuştu, Kelly. Hamish ile&nbsp;<span style="text-indent: 1em; font-size: 1em;">öpüşüp kucaklaştığınız ve sonra örtünün altında sızıp kaldığınız görüldü. Herhangi bir hareket tespit&nbsp;</span><span style="text-indent: 1em; font-size: 1em;">edilmedi."</span></p>

  <p>Kelly rahatlamış görünüyordu.&nbsp;</p>

  <p>"Teşekkür ederim. Lütfen bunu gösterme, olmaz mı? Yani bir aptallık ettim&nbsp;<span style="text-indent: 1em; font-size: 1em;">ve esaslı biri olduğu ve kendisini sevdiğim için bu konuda Hamish'e bir şey söylemek istemiyorum...&nbsp;</span><span style="text-indent: 1em; font-size: 1em;">Göstermeyeceksin, değil mi?"</span></p>

  <p>"Yapımcı herhangi bir söz veremez, Kelly ama isteğini gözönünde bulunduracaktır."</p>

  <p>"Teşekkür ederim."</p>

  <p>Fogarty, "Ve tabii bildiğin gibi gösterdik" dedi. "En azından biraz kesilmiş bir kopyasını. Geraldine bayıldı.&nbsp;<span style="text-indent: 1em; font-size: 1em;">Müthiş bir televizyonculuk olduğunu söyledi."</span></p>

  <p>"Sizin Geraldine esaslı bir tip, değil mi?"</p>

  <p>"Öyledir."</p>

  <p>"Kelly'nin kameraya bütün bunları söyleyip de sizin yayınlanmamasını isteyebileceğini düşünmesi çok garip&nbsp;<span style="text-indent: 1em; font-size: 1em;">doğrusu."</span></p>

  <p>"Biliyorum ama bunu hepsi yapar. Şaşırtıcı bir şey aslında. Kendi isteklerini iyi televizyonculuğunun önüne&nbsp;<span style="text-indent: 1em; font-size: 1em;">göreceğimizi düşünürler gerçekten. Sık sık odaya gelip, 'Lütfen orasını göstermeyin' derler. Yani bir an bizim&nbsp;</span><span style="text-indent: 1em; font-size: 1em;">o evi kurmak için neden iki buçuk milyon sterlin harcadığımızı bir düşünseler. Herhalde onlara gösteri&nbsp;</span><span style="text-indent: 1em; font-size: 1em;">dünyasına kestirme bir yol sunmak için yapmadık, değil mi?"</span></p>

  <p>"Doğru ama bu insanların güçlü yanları da durup düşünmeleri değil sanırım. Onlar hissetmemeye&nbsp;<span style="text-indent: 1em; font-size: 1em;">çalışmakla meşguller sanırım."&nbsp;</span></p>

  <p><span style="text-indent: 1em; font-size: 1em;">Trisha bir an tıpkı Coleridge gibi konuştuğunu farketti. Daha yirmi beş&nbsp;</span><span style="text-indent: 1em; font-size: 1em;">yaşındaydı ve yetmişindeymiş havası veren ellisine yakın bir adam gibi konuşuyordu. Doğrusu biraz daha çok&nbsp;</span><span style="text-indent: 1em; font-size: 1em;">dışarı çıkıp eğlenmesi gerekiyordu.</span></p>

  <p>"Acınacak bir şey" dedi Fogarty. "Kendilerine genelde soyunmalarını sağlamak için bir iki küçük şey&nbsp;<span style="text-indent: 1em; font-size: 1em;">verdiğimizde bize teşekkür bile ederler. Bu Stockholm Sendromu'dur."</span></p>

  <p>"Tutsakların kendilerine işkence edenlere âşık olmaları."</p>

  <p>"Evet. Ve onlara güvenmeye başlamaları. Yani demek istediğim, bizim açımızdan yalnızca bir figüran,&nbsp;<span style="text-indent: 1em; font-size: 1em;">kullanılacak ve bizim işimize geldiği gibi yanlış tanıtılacak biri olmadığını nasıl olur da göremez?"</span></p>

  <p>"Şimdi sen söyledin de, bunun ne kadar apaçık olduğunu farkettim. Ama bu oyuna düşenler yalnızca ev&nbsp;<span style="text-indent: 1em; font-size: 1em;">sakinleri değil sanırım. Halk da size inanıyor."</span></p>

  <p>"Halk! Onlar bizden de beterdir! Biz hiç olmazsa bu insanlara zorbalık etmek için para alıyoruz. Halk bunu&nbsp;<span style="text-indent: 1em; font-size: 1em;">eğlenmek için yapıyor. Bir büyütecin altında yanan karıncalı piklerini biliyorlar ama umurlarında bile değil. Bir&nbsp;</span><span style="text-indent: 1em; font-size: 1em;">tepki alın da, onlara ne yaparsak yapalım, hiç aldırış etmezler."</span></p>

  <p>Fogarty Kelly'nin görüntüsünün donduğu ekrana öfkeyle baktı.&nbsp;</p>

  <p>"O evdeki insanlar kendilerini bir kozanın&nbsp;<span style="text-indent: 1em; font-size: 1em;">içinde hissediyorlar. Aslında bir kale orası. Çevresini düşman sarmış bir kale."</span></p>
</body>
</html>
