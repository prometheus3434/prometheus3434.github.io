<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ BİRİNCİ GÜN</h1>

  <h1>Saat 08:30</h1>

  <p>Coleridge, Trisha'nın Fogarty'yle görüşmesinin raporunu okuduktan sonra bütün ekibini toplantıya çağırdı.</p>

  <p>"Şu anda yanlış yedi zanlının ve yanlış kurbanın izinde olduğumuza inanıyorum" dedi.</p>

  <p>Coleridge'in pek çok sözü gibi bu da boş bakışlarla karşılandı.</p>

  <p>"Bu nasıl oluyor, patron?" diye sordu Hooper.</p>

  <p>"Patron mu?"</p>

  <p>"Âmirim."</p>

  <p>"Teşekkür ederim, çavuş."</p>

  <p>"Bu nasıl oluyor, âmirim?" diye Hooper bıkkın bir tavırla sorusunu tekrarladı. "Yanlış zanlıları ve yanlış&nbsp;<span style="text-indent: 1em; font-size: 1em;">kurbanı izlemek nasıl oluyor?"</span></p>

  <p>"Çünkü biz bu insanlara Dikiz Yapımcılık'ın yapımcılarının ve editörlerinin kendilerine bakmamızı istedikleri&nbsp;<span style="text-indent: 1em; font-size: 1em;">gibi bakıyoruz, onların gerçekte oldukları gibi değil."&nbsp;</span></p>

  <p><span style="text-indent: 1em; font-size: 1em;">Coleridge bir an durdu, dikkati odanın arkasında çiklet&nbsp;</span><span style="text-indent: 1em; font-size: 1em;">çiğneyen bir kadın memura takılmıştı. Kadına bir kâğıt parçası bulup çikleti ortadan kaldırmasını söylemek&nbsp;</span><span style="text-indent: 1em; font-size: 1em;">isterdi ama bir müfettişin memurlarına öyle davranabildiği günlerin çoktan geride kaldığını biliyordu.&nbsp;</span><span style="text-indent: 1em; font-size: 1em;">Brüksel'de çiklet çiğneme özgürlüğünün bir insan hakkı olduğuna karar verecek bir mahkeme olduğunu&nbsp;</span><span style="text-indent: 1em; font-size: 1em;">duyarsa hiç şaşmazdı. Tepkisini yalnızca bakışıyla gösterdi ki, bu da kadının çenesinin tam üç saniye&nbsp;</span><span style="text-indent: 1em; font-size: 1em;">durmasını sağladı.</span></p>

  <p>"Bu nedenle görüşlerimizde aşırı dikkatli olmalıyız. Cinayetten sonra ev sakinleriyle yaptığımız kısa bir&nbsp;<span style="text-indent: 1em; font-size: 1em;">görüşme dışında bu insanları yalnızca televizyon kamerasının aldatıcı gözünden tanıyoruz. Ve o sahte dostun&nbsp;</span><span style="text-indent: 1em; font-size: 1em;">o kadar inandırıcı, o kadar ikna edici ve gerçek olmasına rağmen ne kadar vefasız ve aldatıcı olduğunu da&nbsp;</span><span style="text-indent: 1em; font-size: 1em;">görmüş bulunuyoruz. Şu halde hiçbir şeyi varsaymayarak her biri için her şeye yeniden başlamalıyız."</span></p>

  <p>Ve böylece BKG kaset arşivini izleme işi yeniden başladı.</p>

  <p><br /></p>

  <p>BKG'nin spikeri Andy konuşuyordu:&nbsp;</p>

  <p>"Bizi Kim Gözetliyor'un üçüncü günü ve Layla peynir almak için&nbsp;<span style="text-indent: 1em; font-size: 1em;">buzdolabına gitti. Layla'nın vejetaryen peyniri başlıca protein kaynağı olduğu için diyetinin önemli bir kısmını&nbsp;</span><span style="text-indent: 1em; font-size: 1em;">oluşturmaktadır."</span></p>

  <p><span style="text-indent: 1em; font-size: 1em;"><br /></span></p>

  <p>Coleridge daha fazla dayanamayarak,&nbsp;</p>

  <p>"Televizyon bizi nasıl kandırıyor, görüyor musunuz?" diye patladı.</p>

  <p>"Eğer bütün dikkatimizi vermemiş olsaydık gerçekten ilginç bir şey olduğu izlenimini edinebilirdik. Bu adamın&nbsp;<span style="text-indent: 1em; font-size: 1em;">en sıkıcı gözlemleri, ölüm kalım konularından söz etmek için kullanılan bir önemlilik havasıyla sunma&nbsp;</span><span style="text-indent: 1em; font-size: 1em;">yeteneği insanı dehşete düşürüyor."</span></p>

  <p>"Bence İskoç aksanından" dedi Hooper. "Çok daha içtenlikli geliyor kulağa."</p>

  <p>"Adam ses tonunu hiç değiştirmeden Küba füze krizi haberini veriyor olabilirdi... 'Oval Ofis'te geceyarısı ve&nbsp;<span style="text-indent: 1em; font-size: 1em;">Başkan Kennedy henüz Kruşçev'den bir mesaj almadı.' "</span></p>

  <p>"Kruşçev kimdi?" diye sordu Hooper.</p>

  <p>"Tanrı aşkına! Sovyetler Birliği Genel Sekreteri'ydi!"</p>

  <p>"Hiç duymadım, efendim. TUC'a bağlı bir şey mi bu?"</p>

  <p>Coleridge, Hooper'in şaka etmekte olduğunu umdu ama bunu sormamaya karar verdi. Yeniden düğmeye&nbsp;<span style="text-indent: 1em; font-size: 1em;">bastı.</span></p>

  <p><span style="text-indent: 1em; font-size: 1em;"><br /></span></p>

  <p>Andy, "Layla peynirin bir parçasının eksildiğini fark etti" dedi.</p>

  <p><br /></p>

  <p>Coleridge içini çekti.&nbsp;</p>

  <p>"Bunu kadın sanki o anda penisilini keşfetmiş gibi söylüyor."</p>
</body>
</html>
