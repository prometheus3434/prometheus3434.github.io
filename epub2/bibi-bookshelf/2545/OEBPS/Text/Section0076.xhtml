<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>YİRMİ DOKUZUNCU GÜN</h1>

  <h1>Saat 20:00</h1>

  <p>Coleridge ve Hooper Ev'deki ilk günden o yana bütün kayıtları izledikleri için bir kere daha cinayet&nbsp;<span style="text-indent: 1em; font-size: 1em;">gecesine döndüler. Geraldine, yapım ekibi ve 47 bin İnternet abonesinin kırk ekiz saat önce izledikleri&nbsp;</span><span style="text-indent: 1em; font-size: 1em;">görüntülerdi bunlar. Gece kameralarının erkekler yatak odasından aldığı o garip, bulanık, mavi-siyah&nbsp;</span><span style="text-indent: 1em; font-size: 1em;">görüntüler. Ortasındaki plastik kutu dışında gayet normal, masum ve boş görünen bir yatak odası. Kutunun&nbsp;</span><span style="text-indent: 1em; font-size: 1em;">içinde sekiz sarhoş ve çıplak kişi bulunduğunu biliyorlardı ve onların orada olduklarının tek kanıtı da arada&nbsp;</span><span style="text-indent: 1em; font-size: 1em;">sırada polietilen duvarlarda beliren garip çıkıntılardı. Az sonra o kıpırdayan çıkıntılardan birinin öleceğini bilen&nbsp;</span><span style="text-indent: 1em; font-size: 1em;">iki polis için bu ürkütücü ve iç karartıcı bir görüntüydü.</span></p>

  <p>Hooper, "Adam bu işi kutunun içinde yapabilirdi" dedi. "Neden orada yapmadı acaba?"</p>

  <p>"Ya da kadın" diye Coleridge, Hooper'ı uyardı. "Erkek olduğunu varsayıyoruz ama katilin kadın da&nbsp;<span style="text-indent: 1em; font-size: 1em;">olabileceğini asla unutmamalıyız."</span></p>

  <p>"Evet, efendim, unutmam. Ama söylemek istediğim şu ki, karanlıkta bir el, gizlice kutuya soktuğu bıçağı&nbsp;<span style="text-indent: 1em; font-size: 1em;">şöyle bir uzatıverseydi kimse bir şey görmeyecekti. Karanlıkta birini boğazlamak, sonra da içerdekilerin kan&nbsp;</span><span style="text-indent: 1em; font-size: 1em;">kokusunu almalarını ya da elleriyle hissetmelerini beklemek çok basit olurdu. İnsanlar üzerlerinden akan&nbsp;</span><span style="text-indent: 1em; font-size: 1em;">şeyin ter olmadığını anlayana kadar tepeden tırnağa kadar kana bulanırlardı. Belki de öyle yapmayı&nbsp;</span><span style="text-indent: 1em; font-size: 1em;">planlamıştı."</span></p>

  <p>"Biz araştırdığımızda ne kutuda ne de odada bıçağı bulamadık."</p>

  <p>"Kurbanı tuvalete kadar izlemeye karar vermiş olsaydı bıçağı mutfak çekmecesine koyup oradan daha&nbsp;<span style="text-indent: 1em; font-size: 1em;">büyüğünü alabilirdi."</span></p>

  <p>"Hiç sanmıyorum, Hooper: O karanlıkta kimi öldürdüğünden nasıl emin olabilirdi? Doğru olan kişiyi&nbsp;<span style="text-indent: 1em; font-size: 1em;">bıçakladığını ve işi tamam yaptığını nasıl bilebilirdi? Çok büyük bir karışıklık olurdu. Birinin burnunu ya da&nbsp;</span><span style="text-indent: 1em; font-size: 1em;">başka bir yerini, kendi parmaklarını kesebilirdi."</span></p>

  <p>"Bu işi nasıl olsa yapmak zorundaydı. Daha iyi bir fırsat çıkacağını nasıl bilebilirdi ki?"</p>

  <p>"Bilemezdi ama tetikte bekliyordu. O fırsat çıkmasaydı, bence beklemeye devam edecekti."</p>

  <p>"Ama ne kadar? Kurbanı seçilip elinden kurtuluncaya kadar mı?"</p>

  <p>"Ama katil kurbanın o hafta aday gösterilmediğini biliyordu ve böylece önünde sekiz günü vardı."</p>

  <p>Hooper, "Eğer ben o evde birini mutlaka öldüreceksem herkesin sarhoş olduğu kalabalık ve karanlık ter&nbsp;<span style="text-indent: 1em; font-size: 1em;">kutusunun elime geçecek en iyi fırsat olduğunu düşünürdüm" diye ısrar etti.</span></p>

  <p>"Eh, içki bir unsur elbette. İnsanların bir noktadan sonra tuvalete gitmeye başlayacaklarını da biliyordu&nbsp;<span style="text-indent: 1em; font-size: 1em;">sanırım."</span></p>

  <p>"Bundan emin olamazdı."</p>

  <p>"Hayır, hiçbir şeyden emin olamazdı. Cinayeti nasıl ve ne zaman işleyecekse bu hep riskli bir iş olacaktı."</p>

  <p>Coleridge video görüntüsündeki saate baktı. Dur düğmesine 23:38'de basmışlardı. Devam düğmesine&nbsp;<span style="text-indent: 1em; font-size: 1em;">bastığında saatin 23:39'u göstereceğini ve Kelly Simpson'un ter kutusundan çıkarak yaşamının son kısacık&nbsp;</span><span style="text-indent: 1em; font-size: 1em;">yürüyüşüne başlayacağını biliyordu.</span></p>

  <p>Öylesine genç, heyecanlı, neşe dolu kaderine o kadar inanan Kelly Simpson o aptal, anlamsız eve ölmeye&nbsp;<span style="text-indent: 1em; font-size: 1em;">gelmişti. Coleridge hayalinde onun Ev'deki ilk gününü, nasıl heyecanla havuza atladığını görür gibiydi. Ve&nbsp;</span><span style="text-indent: 1em; font-size: 1em;">şimdi saat 23:38'di, Kelly'nin Ev'de son günüydü ve birkaç dakikaya kadar bir kere daha bir havuzda olacaktı.&nbsp;</span><span style="text-indent: 1em; font-size: 1em;">Kendi kanının oluşturduğu havuzda.</span></p>

  <p>Hooper ısrarla devam etti.&nbsp;</p>

  <p>"Söylemek istediğim şu, efendim: Eğer katil kızı öldürmeyi planlıyorsa, ki öyle&nbsp;<span style="text-indent: 1em; font-size: 1em;">olduğunu varsayıyoruz, bu işi ter kutusunun içinde yapma olasılığını düşünmüş olmalı. Kızın tuvalete&nbsp;</span><span style="text-indent: 1em; font-size: 1em;">gideceğinden ya da kendisi onu oraya kadar izlerken kimliğini saklayabileceğinin emin olamazdı."</span></p>

  <p>Coleridge uzun bir süre ekrana baktı. O saçma plastik kutunun içinde sekiz kişinin olması inanılır gibi&nbsp;<span style="text-indent: 1em; font-size: 1em;">değildi.&nbsp;</span></p>

  <p><span style="text-indent: 1em; font-size: 1em;">"Cinayet için katalizör kutuya girdikten sonra ortaya çıkmamışsa" diye yüksek sesle düşündü.</span></p>

  <p>"Katilin, Kelly'yi öldürmesi için nedeni, kız tuvalete koşmadan önceki dakikalarda ortaya çıkmamışsa. Katil de&nbsp;<span style="text-indent: 1em; font-size: 1em;">arkasından ani bir öfkeyle fırlamış olabilir."</span></p>

  <p>"Ya da korkuyla" dedi Hooper.</p>

  <p>"Evet, doğru. Ya da korkuyla. Ne de olsa bu insanlardan hiçbiri Ev'e girmeden önce birbirlerini&nbsp;<span style="text-indent: 1em; font-size: 1em;">tanımıyorlardı..."</span></p>

  <p>"Ya da bize öyle söylendi, efendim."&nbsp;</p>

  <p>Bunu da o anda çaylarla içeri giren Trisha söylemişti.</p>

  <p>"Doğru, bize söylendiği kadarıyla" dedi Coleridge. "Cinayetin işlenmesini sağlayan katalizörün ev&nbsp;<span style="text-indent: 1em; font-size: 1em;">sakinlerinin eve girmeleriyle kutuya girmeleri arasında geçen dönemde yer aldığı kuramı üzerinde kafa&nbsp;</span><span style="text-indent: 1em; font-size: 1em;">yoruyorduk. Ama kutuya girdikten sonra korkunç bir şey olmuş olabilir."</span></p>

  <p>"Eh, bu da monitör odasındakilerin bir neden konusunda bir fikirleri olmamasını açıklar" diye Trisha,&nbsp;<span style="text-indent: 1em; font-size: 1em;">Coleridge'in çayına şeker koydu.</span></p>

  <p>"Doğru. Ne de olsa olay bir seks âlemine dönüşüyordu. Patlamaya hazır bir ortam."</p>

  <p>"Yani bir tecavüz olayı mı demek istiyorsunuz, efendim?" dedi Trisha. "Yani birisi Kelly'nin ırzına geçti ve&nbsp;<span style="text-indent: 1em; font-size: 1em;">sonra da bunun sonuçlarından kurtulmak için onu öldürdü, öyle mi?"</span></p>

  <p>"Bir tecavüz olayının cinayete dönüşmesinin ilk örneği olmazdı."</p>

  <p>"Ama ya diğerleri? Hepsiyle konuştuk. Hiçbir şey fark etmemişler. Böyle bir olay da örtülemez ki."</p>

  <p>"Acaba? O ortamda? Ayrıca, hepsinin işbirliği içinde olduğunu düşünün. Belki de pis işi yapanı saklamak&nbsp;<span style="text-indent: 1em; font-size: 1em;">için komplo kurmuşlardı."</span></p>

  <p>"Yani hepsinin Kelly'nin ölmesini mi istediğini söylemek istiyorsunuz?"</p>

  <p>"Belki" dedi Coleridge. "Bu onların ifadelerindeki kanıt yoksunluğunu açıklar."</p>

  <p>"Yani sizce kızın hepsi hakkında bir bildiği vardı, öyle mi?"</p>

  <p>Coleridge, Trisha'nın yüzüne bakmadan çayını aldı. Gözlerini ekrandan ayırmıyordu. Çok çirkin bir şey&nbsp;<span style="text-indent: 1em; font-size: 1em;">hayal etmekteydi. Sonunda,&nbsp;</span></p>

  <p><span style="text-indent: 1em; font-size: 1em;">"Ya da hepsi birden kıza bir şey yapmışlardı" dedi.</span></p>

  <p>"Yani bir tür grup tecavüzü mü?" dedi Hooper.</p>

  <p>Coleridge belki de bininci kere düğmeye bastı ve 23:38 bir an sonra 23:39 oldu.&nbsp;</p>

  <p>Kelly ter odasından çıktı.</p>
</body>
</html>
