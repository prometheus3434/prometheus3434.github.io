<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>YİRMİ SEKİZİNCİ GÜN</h1>

  <h1>Saat 19:00</h1>

  <p>Geraldine'in tanıklık ifadesi cinayet anına gelmişti. O da diğerlerinin anlattıklarından faklı bir şey söylemedi.</p>

  <p>"Örtüye sarılı kişinin ter kutusundan çıktığını, oturma odasından geçip tuvalete gittiğini ve Kelly'yi&nbsp;<span style="text-indent: 1em; font-size: 1em;">öldürdüğünü gördüm."</span></p>

  <p>"Katil gelmeden önce Kelly tuvalette ne kadar oturdu?" diye sordu Coleridge.</p>

  <p>"Dört beş dakika sanırım."</p>

  <p>"Cinayetin işlendiğini gördünüz mü?"</p>

  <p>"Gördüm diyemem çünkü çarşaf görmemizi engelliyordu. Biz yalnızca çarşafın iki kere havalandığını gördük&nbsp;<span style="text-indent: 1em; font-size: 1em;">ve ne olduğunu merak ettik. Katil sonra Kelly'yi, getirdiği çarşafı örtülü bırakarak ter kutusuna döndü."</span></p>

  <p>"Örtülü kişinin ter kutusuna gidip içine girdiğini gördünüz mü?"</p>

  <p>"Evet, hepimiz gördük."</p>

  <p>"Sonra ne oldu?" diye Coleridge sordu.</p>

  <p>"Oturup izledik. Kelly hâlâ klozetin üstündeydi ama örtülüydü."</p>

  <p>"Bunu garip bulmadınız mı?"</p>

  <p>"Çok garip bulduk elbette ama olanların hepsi garipti aslında, değil mi? Ne olduğunu anlamamıştık.&nbsp;<span style="text-indent: 1em; font-size: 1em;">Gördüğümüz kadarıyla çarşaflarla bir şaka yapılmıştı. Müfettiş bey, ne de olsa bir cinayet beklemiyorduk,&nbsp;</span><span style="text-indent: 1em; font-size: 1em;">değil mi? Sanırım hepimiz kızın uyuya kaldığını düşündük. Hepsi zom olmuştu. Eğer durum garip olmasaydı,&nbsp;</span><span style="text-indent: 1em; font-size: 1em;">o zaman bir gariplik olduğundan kuşkulanırdık."</span></p>

  <p>"Sonra?"</p>

  <p>"Sonra yerdeki birikintiyi gördük."</p>

  <p>"Çarşafa sarılı kişi tuvaletten çıktıktan ne kadar sonra?"</p>

  <p>"Bilemem. En fazla beş dakika."</p>

  <p>"Kameraman da öyle söyledi."</p>

  <p>"Bu önemli mi?"</p>

  <p>"Montaj şefi ve yardımcıları iki dakika gibi bir süre dediler."</p>

  <p>"Belki de öyleydi, bilemiyorum, bana beş dakika gibi geldi. Bir klozetin üzerinde çarşafa sarınmış oturan bir&nbsp;<span style="text-indent: 1em; font-size: 1em;">kadına bakarken zaman pek çabuk geçmez. Videoda ne gösteriyor?"</span></p>

  <p>"İki dakika sekiz saniye."</p>

  <p>"Eh, demek o kadarmış. Bana neden soruyorsunuz ki?"</p>

  <p>"Demek sonra kan birikintisini gördünüz?"</p>

  <p>"Evet, klozetin çevresinde parlak bir ıslaklık yayılıyordu."</p>

  <p>"Kan mı?"</p>

  <p>"Artık kan olduğunu biliyoruz, değil mi?"</p>

  <p>"Bu o zaman aklınıza gelmiş olmalı."</p>

  <p>"Geldi elbette ama o zaman öyle bir şey o kadar imkânsız görünüyordu ki."</p>

  <p>"Çarşaf kan içindeydi. Onu neden görmediniz?"</p>

  <p>"Bildiğiniz gibi çarşaflar lacivertti. Leke gece kamerasında görünmüyordu. Evdeki bütün çarşaflar koyu&nbsp;<span style="text-indent: 1em; font-size: 1em;">renklidir. Psikologumuz bu rengin insanları bunların üzerinde seks yapmaya ittiğini söyler."</span></p>

  <p>"Sonra ne oldu?"</p>

  <p>"Sonra, utanarak söylüyorum, Müfettiş bey, haykırmaya başladım."</p>
</body>
</html>
