<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>YEDİNCİ GÜN</h1>

  <h1>Saat 08:00</h1>

  <p>Bir iki gündür duş odasında yalnız kalabilmek için sabahları en erken kalkan Dervla oluyordu. Ancak bu&nbsp;<span style="text-indent: 1em; font-size: 1em;">sabah Moon'un kendisinden önce davranmış olduğunu gördü. Bunun nedeni Moon'un aniden erken kalkmaya&nbsp;</span><span style="text-indent: 1em; font-size: 1em;">başlamış olması değil, o saatte ancak yatmaya gitmesiydi.</span></p>

  <p>"Bütün gece oturup Sally'nin getirdiği Kızıl Ejderha kitabını okudum. Hani içinde Hannibal Lecter olan.&nbsp;<span style="text-indent: 1em; font-size: 1em;">Müthiş bir şey, ödüm patladı. En ürkütücü cinayetler hiçbir neden olmadan, bir herifin insan öldürmek için&nbsp;</span><span style="text-indent: 1em; font-size: 1em;">çıldırdığı seri cinayetlerdir."</span></p>

  <p>Dervla, Moon'un dişlerini fırçalayıp yatmaya gitmesini bekledi.</p>

  <p>Moon banyodan çıkarken, "Kaçırdığım bir yemek olursa beni uyandır" dedi.</p>

  <p>Dervla şimdi yalnızdı, üzerinde yalnızca iç çamaşırlar olduğu halde küvet aynası önünde duruyordu.&nbsp;<span style="text-indent: 1em; font-size: 1em;">Aynanın arkasında bir hareket hissetti. Ev sakinleri aynaların ardında olan insanları kimi zaman&nbsp;</span><span style="text-indent: 1em; font-size: 1em;">farkederlerdi: Geceleri hafif sesler gelir ve kimi zaman yatak odalarının ışıkları kapatıldığında aynaların&nbsp;</span><span style="text-indent: 1em; font-size: 1em;">ötesinde belli belirsiz biçimler görünürdü. Dervla arkadaşının kendisiyle buluşmaya geldiğini anladı.</span></p>

  <p>Şaka edercesine, "Ayna, ayna, söyle bana içimizde kazanan kim olacak?" dedi.&nbsp;</p>

  <p>Sonra güler gibi yapıp&nbsp;<span style="text-indent: 1em; font-size: 1em;">fırçaya macun sürdü. Monitörlerden izleyenler onun herhangi biriyle konuştuğunu akıllarına bile&nbsp;</span><span style="text-indent: 1em; font-size: 1em;">getiremezlerdi.</span></p>

  <p>Az sonra her sabahki gibi yazı belirdi. Çirkin, uyumsuz harfler. Karşısındaki tersten ve belki de bir kol boyu&nbsp;<span style="text-indent: 1em; font-size: 1em;">uzaktan yazıyordu diye düşündü Dervla.</span></p>

  <p><b><i>"Kamuoyunda Woggle bir numara."</i></b></p>
</body>
</html>
