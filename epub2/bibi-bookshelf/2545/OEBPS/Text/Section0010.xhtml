<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZUNCU GÜN</h1>

  <h1>Saat 09:20</h1>

  <p>Trisha, "Geraldine sizinle hep böyle mi konuşur?" diye sordu.</p>

  <p>"O herkesle öyle konuşur."</p>

  <p>"Alışıyorsunuz demek?"</p>

  <p>"Bu alışılacak bir şey değildir. Benim medya ve bilgisayar alanlarında masterim var. Ben beyinsiz değilim."</p>

  <p>Trisha başını salladı. BKG'nin ününden önce de Geraldine Hennessy'den söz edildiğini duymuştu. Zaten&nbsp;<span style="text-indent: 1em; font-size: 1em;">pek duymayan yoktu. Geraldine başlı başına bir şöhretti.&nbsp;</span></p>

  <p><span style="text-indent: 1em; font-size: 1em;">"Cüretli, kışkırtıcı ve tartışmacı bir yayıncı" dedi&nbsp;</span><span style="text-indent: 1em; font-size: 1em;">Trisha.</span></p>

  <p>"Palavra!" dedi Bob Fogarty. "O yenilikçi pozuna girmiş bir TV orospusudur ve birkaç pop yıldızı tanıdığı ve&nbsp;<span style="text-indent: 1em; font-size: 1em;">Vivienne Westwood'dan giyindiği için millete bunu yutturuyor. Aslında Avrupa'dan ya da Japonya'dan fikir&nbsp;</span><span style="text-indent: 1em; font-size: 1em;">çalar, onları süsleyip püsleyip post-modern ironi diye orta sınıflara yutturur."</span></p>

  <p>"Ondan hoşlanmıyorsunuz şu halde?"</p>

  <p>"Ondan nefret ediyorum. Geraldine Hennessy gibi insanlar televizyonu mahvetmişlerdir. O kültürel bir&nbsp;<span style="text-indent: 1em; font-size: 1em;">vandaldır. Aptal, kötü, tehlikeli bir orospudur."</span></p>

  <p>Trisha odanın loşluğunda Fogarty'nin elindeki bardağın titrediğini görüyordu.&nbsp;</p>

  <p>"Sakin olun, Bay Fogarty"&nbsp;<span style="text-indent: 1em; font-size: 1em;">dedi.</span></p>

  <p>"Ben sakinim."</p>

  <p>"İyi."</p>

  <p>Fogarty sonra Kelly'nin Görüşme Odası görüntülerini, yayınlandığı biçimiyle gösterdi.</p>

  <p><br /></p>

  <p>"Sonunda hepsinden nefret edeceğimi biliyorum."</p>

  <p><br /></p>

  <p>Yalnızca bu beş kelime yayınlanmıştı.</p>
</body>
</html>
