<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ BİRİNCİ GÜN</h1>

  <h1>Saat 14:00</h1>

  <p>"Aslında Geraldine'in ilk krizini başlatan Layla'nın peynir oldu."</p>

  <p>Trisha, Bob Fogarty'yle bir kere daha konuşmak için monitör odasına dönmüştü. Coleridge'le ev sakinleri&nbsp;<span style="text-indent: 1em; font-size: 1em;">ve Dikiz Yapımcılık'ın işleyişi hakkında en çok şeyi bilenin Fogarty olduğu kararına varmışlardı. Fogarty'ye,</span></p>

  <p>"Peynir konusunda neden kriz çıktı?" diye sordu.</p>

  <p>"Nöbetçi montajcı istifa etmiş, iki yardımcısını alıp gitmişti. Ben geçici olarak onların işlerini devraldım.&nbsp;<span style="text-indent: 1em; font-size: 1em;">Sizce bu bir kriz değil mi? Bence bayağı bir krizdir."</span></p>

  <p>"Neden istifa etti?"</p>

  <p>"Çünkü benim aksime onda hâlâ mesleki bir gurur parçası kalmıştı. Gayet iyi eğitim görmüş bir yetişkin&nbsp;<span style="text-indent: 1em; font-size: 1em;">olarak akşamları evine karısına ve çocuklarına gidip gününü iki beyinsizin bir parça peynir için kavgalarını&nbsp;</span><span style="text-indent: 1em; font-size: 1em;">belgeleyerek geçirdiğini söyleyemezdi."</span></p>

  <p>"Bu yüzden istifa etti?"</p>

  <p>"Evet. Geraldine'e bir elektronik posta gönderip BKG'nin İngiliz televizyon sanayii için yüzkarası olduğunu&nbsp;<span style="text-indent: 1em; font-size: 1em;">söyledi, ki gerçekten de öyledir."</span></p>

  <p>"Geraldine ne yaptı?"</p>

  <p>"Sence ne yapmış olabilir? Pencereden uzanıp, 'Defol, seni kendini.beğenmiş kalleş!' diye bağırdı adam&nbsp;<span style="text-indent: 1em; font-size: 1em;">otomobiline binerken."</span></p>

  <p>"Pek aldırmadı yani?"</p>

  <p>"Eh, durum özellikle benim için kesinlikle iyi değildi ama çok geçmeden bir yenisini bulduk, insanlar bize&nbsp;<span style="text-indent: 1em; font-size: 1em;">gelmek isterler. Biz sanayinin keskin ucuyuz, meydan okuyucu ve yenilikçiyiz. Lanet olsun... Bu sektörde&nbsp;</span><span style="text-indent: 1em; font-size: 1em;">haber spikerlerinin masalarının arkasında oturmak yerine ön tarafında ayakta durmaları bile meydan okuyucu&nbsp;</span><span style="text-indent: 1em; font-size: 1em;">ve yenilikçi olarak kabul edilir!"</span></p>

  <p>Fogarty kaşığını fincanına sokarak az önce içine attığı çikolata parçasını arandı. Trisha onun çikolatayı&nbsp;<span style="text-indent: 1em; font-size: 1em;">eritmek yerine yalnızca dışını yumuşatmak istediğini düşündü. İnsanlar karanlık odalarda çalışmak zorunda&nbsp;</span><span style="text-indent: 1em; font-size: 1em;">kaldıklarında garip huylar edinirlerdi.</span></p>

  <p>"O çekip giden herifi kıskandım" diye Fogarty devam etti. "Ben televizyona kupa finallerini ve ulusal&nbsp;<span style="text-indent: 1em; font-size: 1em;">maçların Montajını yapmak üzere gelmiştim. Drama ve komedi ile bilim ve müzik. Sonunda ne yapıyorum?&nbsp;</span><span style="text-indent: 1em; font-size: 1em;">Karanlıkta oturup kanepelere serilmiş yatan on aldatılmış budalaya bakıyorum. Hem de bütün gün"</span></p>

  <p>Trisha, BKG'nin en büyük sırlarından birini keşfediyordu. Programda çalışanlar gözetlemek zorunda&nbsp;<span style="text-indent: 1em; font-size: 1em;">oldukları insanlardan nefret ediyorlardı.</span></p>

  <p>"Her şey o kadar sıkıcı ki! Bu insanlara bakış açımız hiç kimse ilginç olamaz, özellikle de kendisine&nbsp;<span style="text-indent: 1em; font-size: 1em;">bakılmasını isteyen biri. O aptal Ev'de olmak isteyecek biri aslında orada olacak kadar ilginç biri olamaz."</span></p>

  <p>Fogarty televizyon ekranlarına baktı. Uzun ve sıkıntılı bir sessizlik oldu.</p>

  <p>Sonunda, "En nefret ettiğim şey de kucaklaşmak" dedi. "Ve okşamak... Ve de o sonu gelmeyen&nbsp;<span style="text-indent: 1em; font-size: 1em;">konuşmalar."</span></p>

  <p>"Sen benim âmirimle tanışmaksın" dedi Trisha. "Doğrusu birbirinizden çok hoşlanırdınız."</p>

  <p>Fogarty konuşmaya devam etmeden önce yine bir süre sustu.</p>

  <p>"Eğer o Ev'dekiler biz aynanın bu yanından kendilerini ne kadar aşağıladığımızı, onlara ne adlar taktımızı&nbsp;<span style="text-indent: 1em; font-size: 1em;">bilseler... 'Burun karıştıran', 'Osurukçu'... Eğer onların sözlerini bizim ihtiyaçlarımıza göre kesip biçerken ne&nbsp;</span><span style="text-indent: 1em; font-size: 1em;">değerlendirmelerde bulunduğumuzu, kendilerine karşı olan saygısızlığımızı bir bilseler... Herhalde hepsi&nbsp;</span><span style="text-indent: 1em; font-size: 1em;">öldürülmeyi isterlerdi."</span></p>
</body>
</html>
