<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Evden Çıkarılma</h1>

  <h1>YİRMİ SEKİZİNCİ GÜN. Saat 18:00</h1>

  <p>Coleridge ses kayıt cihazının kayıt düğmesine bastı.</p>

  <p>"Tanık ifadesi. Geraldine Hennessy."&nbsp;</p>

  <p>Küçük mikrofonu masanın karşısında oturan Geraldine'in önüne itti.</p>

  <p>"Sizin için tam aksi bir durum değil mi, Bayan Hennessy?"</p>

  <p>Geraldine gülümsemekle yetindi.</p>

  <p>"Bana olay gecesini anlatın."</p>

  <p>"Siz de benim bildiklerimi biliyorsunuz. Her şey başından sonuna kadar kaydedildi. Bantları gördünüz."</p>

  <p>"Bir kere de sizden dinlemek istiyorum. Yapımcının kendisinden. Ter kutusuyla başlayalım. Bunu onlardan&nbsp;<span style="text-indent: 1em; font-size: 1em;">neden istemiştiniz?"</span></p>

  <p>"Bu bir görevdi. Her hafta ev sakinlerine, kendilerini meşgul edecek ve birlikte çalışmaya ne tepki&nbsp;<span style="text-indent: 1em; font-size: 1em;">göstereceklerini görmek için bir görev verilir. Başarısızlığa karşı haftalık yiyecek ve içki bütçelerinin bir kısmını&nbsp;</span><span style="text-indent: 1em; font-size: 1em;">kaybederler. Onlara plastik madde, tahta, alet, iki ısıtıcı ve gerekli talimatı verdik ve gayet de başarılı&nbsp;</span><span style="text-indent: 1em; font-size: 1em;">oldular."</span></p>

  <p>"Onlara nasıl yapacaklarını anlattınız mı?"</p>

  <p>"Elbette, yoksa nasıl yaparlardı ki? Eğer size tahta ve plastik malzeme versem ve sekiz kişilik bir Amerikan&nbsp;<span style="text-indent: 1em; font-size: 1em;">Yerlisi ter kutusu yapmanızı söylesem, yapabilir miydiniz?"</span></p>

  <p>"Herhalde yapamazdım."</p>

  <p>"Eh, bunlar da yapamazdılar. Onlara çizimleri ve malzemeyi verdik ve tepe kameramıza uygun gelecek şekilde&nbsp;<span style="text-indent: 1em; font-size: 1em;">yerleştirdik. İşi üç günde başardılar. Sonra Cumartesi günü güneş batarken kendilerine aşırı miktarda içki&nbsp;</span><span style="text-indent: 1em; font-size: 1em;">verip işe koyulmalarını söyledik."</span></p>

  <p>"Sarhoş olmalarına neden izin verdiniz?"</p>

  <p>"Bu açık değil mi? Onları seks yapmaya zorlamak için. Program üç haftadır devam ediyordu ve Hamish'le&nbsp;<span style="text-indent: 1em; font-size: 1em;">Kelly' nin Çiftleşme Odası'nda yakınlaşmaları dışında hiçbir görünüm elde edememiştik. Onları biraz&nbsp;</span><span style="text-indent: 1em; font-size: 1em;">kızıştırmak istiyordum."</span></p>

  <p>"Eh, bunu başardınız da."</p>

  <p>"İçlerinden birinin öldürülmesi benim suçum değildi Müfettiş."</p>

  <p>"Değil miydi?"</p>

  <p>"Elbette değildi. Bakın, Müfettiş, ben bir sosyal hizmet görevlisi değilim, ben bir televizyoncuyum. Eğer sizi&nbsp;<span style="text-indent: 1em; font-size: 1em;">rahatsız ediyorsa özür dilerim ama televizyon programında seks olması gerekir."&nbsp;</span></p>

  <p>Kadın sanki yetmiş yaşında bir bunakla konuşur gibiydi. Oysa Coleridge ondan yalnızca iki yaş büyüktü&nbsp;<span style="text-indent: 1em; font-size: 1em;">ama atalarında derin bir uçurum vardı. Kadın her yeni gelen kuşağı kucaklamış ve en az kendi gözünde hep&nbsp;</span><span style="text-indent: 1em; font-size: 1em;">genç kalmıştı. Diğer yandan Coleridge ise yaşlı doğmuştu.</span></p>

  <p>"İçerisinin neden o kadar karanlık olması gerekiyordu?"</p>

  <p>"Birbirlerini göremedikleri takdirde çekingenliklerinden kurtulacaklarını düşündüm. Kimin kim olduğu hiç&nbsp;<span style="text-indent: 1em; font-size: 1em;">bilinmeyecekti."</span></p>

  <p>"Eh, bunu da başardınız, Bayan Hennessy. Ki, bu da benim soruşturmamı kısıtlayan başlıca unsur."</p>

  <p>"Bakın! Ben birinin kalkıp da birini öldüreceğini bilemezdim, değil mi? Özür dilerim ama bunca yıllık&nbsp;<span style="text-indent: 1em; font-size: 1em;">televizyon programında işlerimi, günün birinde siz polislerin bir cinayet soruşturması yapacağınızı düşünerek&nbsp;</span><span style="text-indent: 1em; font-size: 1em;">planlayamazdım."</span></p>

  <p>Kadın haklıydı. Coleridge omuzlarını silkerek Geraldine'e devam etmesini işaret etti.</p>
</body>
</html>
