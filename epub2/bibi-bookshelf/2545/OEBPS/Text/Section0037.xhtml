<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ DÖRDÜNCÜ GÜN</h1>

  <h1>Saat 09:00</h1>

  <p>Ertesi sabah kaseti Coleridge'e gösterdi.</p>

  <p>" 'Ses gümüşü on bir' demek her neyse, ki kızın söylediği bu değildi, bence Kelly, David'i Ev'e girmeden&nbsp;<span style="text-indent: 1em; font-size: 1em;">önce tanıyordu, efendim."</span></p>

  <p>"Mümkündür" dedi müfettiş.</p>

  <p>"Bence de mümkün, efendim" diyen Hooper görüntüyü bir kere daha ekrana getirdi. "Kız 'Seni biliyorum'&nbsp;<span style="text-indent: 1em; font-size: 1em;">dediği zaman ilk önce onu psikolojik olarak bildiğini düşünmüştüm çünkü David ondan söz ediyordu."</span></p>

  <p>"Elbette."</p>

  <p>"Ama sonra o anlamadığımız şeyi söyleyince bunun dış dünyadan paylaştıkları bir sır ya da bir deneyim&nbsp;<span style="text-indent: 1em; font-size: 1em;">olduğu ve sadece David'in bildiği ortaya çıkıyor."</span></p>

  <p>"Bu da mümkün, çavuş" dedi Coleridge. "Ama bu ille de daha önce tanıştıkları anlamına gelmez. Kelly,&nbsp;<span style="text-indent: 1em; font-size: 1em;">David'de onun hakkında bir hükme varabileceği bir şey görmüş olabilir."</span></p>

  <p>"Kelly'nin içlerinde en zekileri olduğu kanısında değilim, efendim. Öyle sonuçlar çıkarmak onun&nbsp;<span style="text-indent: 1em; font-size: 1em;">yapabileceği bir şey değil. Bence birbirlerini daha önceden tanıyorlardı."</span></p>

  <p>"Eğer tanışıyorlarsa bu çok önemli bir keşif. Bizim katalizör kuramımız onların birbirlerini tanımadıkları&nbsp;<span style="text-indent: 1em; font-size: 1em;">varsayımına dayanıyordu. Eğer ikisi önceden tanışıyorlarsa o zaman bütün grubun dinamiği değişecektir."</span></p>

  <p>İki detektif ilk kez bir ipucu yakalar gibi olduklarını hissettiler.</p>

  <p>"Peki, sen durumu nasıl görüyorsun öyleyse, Hooper? Sence Kelly'nin David'de fark ettiği her neyse, bunu&nbsp;<span style="text-indent: 1em; font-size: 1em;">ilk başta mı fark etmiştir?"</span></p>

  <p>"Eğer olmak istediği kadar iyi bir oyuncu değilse, hayır. O ilk gün onun için boş bir sayfaydı. Bağırıp&nbsp;<span style="text-indent: 1em; font-size: 1em;">çağırarak ortalıkta dolaştı, havuza atladı, kendini kaybetti. Bir an bile düşünmediğini söyleyebilirim. Hayır,&nbsp;</span><span style="text-indent: 1em; font-size: 1em;">bence Kelly'de düşündüren şey daha sonra oldu. Bir noktada David açık ve Kelly onda tanıdığı bir şey&nbsp;</span><span style="text-indent: 1em; font-size: 1em;">gördü."</span></p>

  <p>"O zaman bu durum, bilgisini David'e aktarmasından kısa bir süre önce olmalı."</p>

  <p>"Evet öyle. Kelly öyle esaslı bir şeyi kendisine saklayacak bir tip olarak görünmüyor. Hele bir gün önce&nbsp;<span style="text-indent: 1em; font-size: 1em;">kendisinin oyunculuk hevesi hakkında söylediklerinden sonra bu bilgisini David'in yüzüne vurmak için acele&nbsp;</span><span style="text-indent: 1em; font-size: 1em;">edecektir."</span></p>

  <p>"Eğer bu varsayım doğruysa, o zaman kız gördüğü şeyi ya havuz kenarındaki konuşmada ya da küvetin&nbsp;<span style="text-indent: 1em; font-size: 1em;">içinde fark etmiş olmalı. Sekizinci günün akşamı ne yapıyorlardı?"</span></p>

  <p>"Dövme!" dedi Hooper. "Dövmelerini kıyaslıyorlardı. Kaseti ben izledim."</p>

  <p>"Bir kere daha bakalım öyleyse."</p>

  <p>Hooper kaseti videoya yerleştirirken Trisha da gelmişti, hep birden oturup ev sakinleri dövmelerden söz&nbsp;<span style="text-indent: 1em; font-size: 1em;">ederlerken Kelly ile David'in yüzlerini incelemeye koyuldular.&nbsp;</span></p>

  <p><span style="text-indent: 1em; font-size: 1em;"><br /></span></p>

  <p><span style="text-indent: 1em; font-size: 1em;">Yemek sona ermiş, Woggle dışında diğerleri koltuklara serilmişlerdi. Yapımcının verdiği bir görevi az önce&nbsp;</span><span style="text-indent: 1em; font-size: 1em;">tamamlamışlardı: Her birine birer kâğıt kalem ödünç verilmiş, yedinci haftanın sonunda Ev'de kimlerin&nbsp;</span><span style="text-indent: 1em; font-size: 1em;">kalacağı tahminlerini yazmaları istenmişti. Ayrıca işlerin nasıl gelişeceği hakkında fikirlerini de not&nbsp;</span><span style="text-indent: 1em; font-size: 1em;">edeceklerdi. Sonra bütün kâğıtlar büyük bir sarı zarfa konulup üzerine "Tahminler" yazılmış ve zarf mutfak&nbsp;</span><span style="text-indent: 1em; font-size: 1em;">bölümünün arkasına bırakılmıştı.&nbsp;</span><span style="text-indent: 1em; font-size: 1em;">İşte konuşma ancak bundan sonra dövmelere döndü. Dervla'yla Jazz dışında her birinin gösterecek bir şeyi&nbsp;</span><span style="text-indent: 1em; font-size: 1em;">vardı.</span></p>

  <p>Jazz, "Ben çok siyahım" dedi. "Ayrıca tenim de geliştirilmesi gerekmeyecek kadar güzeldir."</p>

  <p>Dervla, "Benim neden dövmem olmadığı konusunda bir yok" dedi. "Yalnız şunu söylemek isterim:&nbsp;<span style="text-indent: 1em; font-size: 1em;">Bugünlerde insanlar dövmeleri hakkında konuşurken açıklama istenenlerin dövmesi olmayanlar olması&nbsp;</span><span style="text-indent: 1em; font-size: 1em;">garibime gidiyor doğrusu. Belki de o yüzden dövme yaptırtmak istemiyorumdur."</span></p>

  <p><span style="text-indent: 1em; font-size: 1em;"><br /></span></p>

  <p>"Aferin sana" diyen Coleridge porselen kupasındaki çayını yudumladı.</p>

  <p>Hooper ile Trisha konuşmadılar. Hooper omzuna Everton futbol kulübü armasını yaptırtmıştı, Trisha'nın da&nbsp;<span style="text-indent: 1em; font-size: 1em;">sol kalçasında bir kelebek vardı.</span></p>

  <p><span style="text-indent: 1em; font-size: 1em;"><br /></span></p>

  <p>Ekranda Garry ayak bileğindeki kartalın güçlülük, onur ve doğruluk anlamına geldiğini anlatıyordu.</p>

  <p>Jazz, "Omzundaki sıkılı yumruğun anlamı ne? Dövücü mü?" diye sordu.</p>

  <p>Garry, "Ben o spor dalında Olimpiyat sınıfında olduğum halde o anlama gelmiyor" dedi.</p>

  <p>Kızlar homurdandılar.</p>

  <p>"Benim sıkılı yumruğum da güçlülük, onur ve doğruluk anlamına gelir. Dahası, bir tane de sırtıma&nbsp;<span style="text-indent: 1em; font-size: 1em;">yaptırtacağım. Gotik harflerle 'güçlülük, onur ve doğruluk' yazdıracağım. Bu benim düsturum."</span></p>

  <p>Grup, tavırlarıyla bunu artık anladığını belirtti.&nbsp;<span style="text-indent: 1em; font-size: 1em;">Ondan sonra Moon omurgasına baştan aşağı yaptırttığı çiçekleri gösterdi.&nbsp;</span></p>

  <p><span style="text-indent: 1em; font-size: 1em;">"Çiçekler barış ve iç gücün&nbsp;</span><span style="text-indent: 1em; font-size: 1em;">simgeleridir. Bunlar ruhsal tomurcuklardır, sanırım Mısırlı prensesler böyle bir buketle gömülürlerdi ama&nbsp;</span><span style="text-indent: 1em; font-size: 1em;">bundan pek emin değilim. Belki de lanet Kuzeyli kadınlardı. Her neyse, hepsi de çok önemli ve manevidir."</span></p>

  <p>Kelly kalçaları arasında yukarı doğru uçmakta olan anka kuşunu, Sally göbek çukurunun çevresinde bir&nbsp;<span style="text-indent: 1em; font-size: 1em;">ejderhayla savaşan kadın savaşçıyı, Layla kalçasındaki küçük kelebeği gösterdi.</span></p>

  <p><span style="text-indent: 1em; font-size: 1em;"><br /></span></p>

  <p>Trisha kızmıştı.&nbsp;</p>

  <p>"Bende onun aynısı var" dedi. "Yapan serseri bir eşi olmadığını söylemişti."</p>

  <p>Coleridge çayını yudumlarken az daha boğuluyordu. Kendi memurlarından, hem de kadın memurlarından&nbsp;<span style="text-indent: 1em; font-size: 1em;">birinin dövmeli olacağı aklının ucundan geçmezdi. Özellikle de o kadar muhafazakâr bir insan olarak tanıdığı&nbsp;</span><span style="text-indent: 1em; font-size: 1em;">Patricia.</span></p>

  <p>Layla sonra gururla bacaklarını iki yana açıp baldırının iç tarafındaki gergin derinin üzerindeki diğer&nbsp;<span style="text-indent: 1em; font-size: 1em;">kelebeğini gösterdi.</span></p>

  <p>"Onu oraya âşıklarıma dokunmadaki hafifliğin ve zarafetin güzellik ve önemini hatırlatmak için yaptırttım"&nbsp;<span style="text-indent: 1em; font-size: 1em;">dedi.</span></p>

  <p><span style="text-indent: 1em; font-size: 1em;"><br /></span></p>

  <p>Coleridge homurdanarak başını ekrandan öte yana çevirdi.</p>

  <p>Hooper, "Trish, sende bundan da var mı?" diye sordu.</p>

  <p>"Asla! Oralara ağda yaptırtmak zorunda olmak yeterince işkence zaten."</p>

  <p>"Kesin sesinizi!" dedi Coleridge.</p>

  <p><br /></p>

  <p>Layla şimdi omzundaki küçük Doğu sembolünü gösteriyordu.&nbsp;</p>

  <p>"Bu Tibet işi" dedi. "Huzurlu iç ışığı belirten&nbsp;<span style="text-indent: 1em; font-size: 1em;">bir Budist sembolü."</span></p>

  <p>Herkes dövmenin özellikle güzel olduğunu belirtti.&nbsp;<span style="text-indent: 1em; font-size: 1em;">David dışında.</span></p>

  <p>Sesinde hoşgörülü bir şaşkınlıkla, "Tibet mi?" dedi.</p>

  <p>"Evet, Tibet" dedi Layla kendini savunurcasına.</p>

  <p>"Tamam... Nasıl dersen öyle olsun."</p>

  <p>Layla genci öldürmek isterdi.&nbsp;</p>

  <p>"Ne demek istiyorsun. Elbette ki, Tibet."</p>

  <p>"Sakin ol, Layla" diye sırıttı Jazz. "Huzurlu iç ışığına sarıl."</p>

  <p>"Bak, Layla" dedi David. "Çok güzel bir şey ve sen ne anlama gelmesini istersen öyle olur, olmalı da. Tibet&nbsp;<span style="text-indent: 1em; font-size: 1em;">ya aslında olduğu gibi Tayland olması hiç önemli değil. Dövmen dövmendir ve sen ne anlama gelmesini&nbsp;</span><span style="text-indent: 1em; font-size: 1em;">istersen o anlama gelir."</span></p>

  <p>Layla'nın o ünlü sakinliğinin böylesine kolay parçalanacağı kimsenin aklına gelmezdi. Yüzü utanç ve&nbsp;<span style="text-indent: 1em; font-size: 1em;">öfkeden kıpkırmızı kesilmişti.&nbsp;</span></p>

  <p><span style="text-indent: 1em; font-size: 1em;">"O Tibetçe, seni orospu çocuğu!" dedi. "Tibetçe olduğunu biliyorum."</span></p>

  <p>David, "Yanılıyorsun ama seninle tartışmaya değmez" der gibi sinirlendirici bir gülümsemeyle omzunu&nbsp;<span style="text-indent: 1em; font-size: 1em;">silkti.</span></p>

  <p>"Tibetçe!" diye bağırdı Layla. "Huzurlu iç ışığı demek!"&nbsp;</p>

  <p>Sonra sakinleştirici bir bitki çayı almaya gitti.</p>

  <p>Garry, "Bir eşcinsel varmış" dedi. "Koluna 'gerçeği arayan zarif insan' anlamına gelen Çince bir atasözü&nbsp;<span style="text-indent: 1em; font-size: 1em;">yazdırmış. Bir gün Soho'da bir Çin barında kolunu Çinli yeni sevgilisine göstermiş. Sevgilisi de, 'aslında orada,&nbsp;</span><span style="text-indent: 1em; font-size: 1em;">sen yuvarlak gözlü bir avanaksın, yazıyor' demiş."</span></p>

  <p>Garry, Jazz, Sally ve Kelly buna çok güldüler. Hamish ile Moon ise yalnızca gülümsediler. Ocağın başında&nbsp;<span style="text-indent: 1em; font-size: 1em;">duran ve yüzü kıpkırmızı olan Layla dudaklarını ısırdı. David sanki kendi kıpırtısızlığından güç alıyormuş gibi&nbsp;</span><span style="text-indent: 1em; font-size: 1em;">bir an gözlerini kapadı.&nbsp;</span><span style="text-indent: 1em; font-size: 1em;">Sonra Hamish kolundaki Kelt Haçı'nı gösterdi ve sıra David'e geldi. O da bu anı bekliyordu.</span></p>

  <p>"Benim bir tek dövmem var" dedi.&nbsp;</p>

  <p>Bunu ince zevkinin ve yücelmiş algılamasının kanıtıymış gibi söylemişti.</p>

  <p>"Ve çok ama çok güzeldir."</p>

  <p>David ipekli kumaştan bol pantolonun paçasını sıyırdı ve sol ayak bileğinde bacağını üç kere saran ve&nbsp;<span style="text-indent: 1em; font-size: 1em;">Hamlet'in&nbsp;</span><span style="font-size: 1em;">'</span><span style="font-size: 1em; text-indent: 1em;">olmak ya da olmamak' tiradının ilk dört satırını gösterdi.</span></p>

  <p>"Ne kelebek ne Tibet alışveriş listesi ne de ağzından ateş fışkıran ejderhalar. İnsan varlığının kâğıda&nbsp;<span style="text-indent: 1em; font-size: 1em;">geçirilmiş olan en önemli saçmalığının en zekice soruşturması."</span></p>

  <p>"Bu durumda kâğıda değil de, deriye" dedi Jazz ama David onu duymazdan geldi.</p>

  <p>"Varoluşçuluktan üç yüz yıl önce icat edildi varoluşçuluk. Zalim ve barbarca bir dünyada hümanizm. O&nbsp;<span style="text-indent: 1em; font-size: 1em;">günden bu yana her yüzyılı aydınlatmış olan küçücük bir ışık."</span></p>

  <p>"Evet ama neden bacağına yazdırdın?" diye Jazz hepsi adına sordu.</p>

  <p>David gözünü bile kırpmadığı bir içtenlikle, "Hayatımı kurtardığı için" dedi. "Karanlık günler geçirirken ve&nbsp;<span style="text-indent: 1em; font-size: 1em;">bu dünyada yaşama olasılığını görmediğim zaman intihar etmeye karar vermiştim."</span></p>

  <p>"Ama etmedin, değil mi?" dedi Garry.</p>

  <p>"Hayır, etmedim. Uzun bir gece boyunca Hamlet'i baştan sona tam üç kere okudum."</p>

  <p>"Ben olsam intiharı tercih ederdim" dedi Garry.&nbsp;</p>

  <p>Ama David ona aldırmadan sözünü sürdürdü.</p>

  <p>"O hüzünlü prens de benim gibi kendini öldürmeyi düşünmüştü ama bunun üstüne, çok üstüne yükseldi ve&nbsp;<span style="text-indent: 1em; font-size: 1em;">büyük ve çok özel bir soyluluk kazandı."</span></p>

  <p>David'in bu itirafını desteklemek istediği belli olan Moon,&nbsp;</p>

  <p>"O yüzden mi kendini öldürmedin, David?" diye&nbsp;<span style="text-indent: 1em; font-size: 1em;">sordu. "Çünkü hissettiğin hiçbir şey Hamlet kadar kötü olamazdı."</span></p>

  <p>"Biz onu okulda oynamıştık" dedi Garry. "İnanın bana hiçbir şey Hamlet kadar kötü olamaz."</p>

  <p>"Sen sus hele, Garry" dedi Moon. "David benim ne demek istediğimi biliyor, değil mi, David?"</p>

  <p>"Evet, Moon, biliyorum. Ve yanıtım hem evettir hem de hayır. O ağırbaşlı prensin çektikleri kuşkusuz bana&nbsp;<span style="text-indent: 1em; font-size: 1em;">ÇOK şey öğretti. Ama intihar etmekten vazgeçmemin nedeni, o oyunu okurken Shakespeare'in eserleri&nbsp;</span><span style="text-indent: 1em; font-size: 1em;">kadar, bir çiçek, ya da güneşin doğuşu veya taze pişmiş bir ekmeğin kokusu kadar güzel şeylerin bulunduğu&nbsp;</span><span style="text-indent: 1em; font-size: 1em;">bir dünyadan ayrılamayacağımı anlamış olmam."</span></p>

  <p>"Şimdi ipin ucunu kaçırdım" dedi Moon. "Ekmeğin bununla ne ilgisi var ki?"</p>

  <p>"Moon, bir insan bence güzelliği tanıyınca her şeydeki güzelliğe karşı bir canlanma olur içinde. Ben de&nbsp;<span style="text-indent: 1em; font-size: 1em;">Danimarka Prensi’nin en üzgün anında söylediği sözleri hep yanımda taşımaya karar verdim. Dünyanın güzel&nbsp;</span><span style="text-indent: 1em; font-size: 1em;">olduğunu ve dünyadan umudu kesmenin Tanrı'ya hakaret olduğunu hatırlatması için."</span></p>

  <p>Jazz, David'e sahtekâr bir namussuz olduğunu söylemek isterdi ama söylemedi. David'de öylesine yakışıklı&nbsp;<span style="text-indent: 1em; font-size: 1em;">ve zorlayıcı bir şey vardı ki, o dev kendini beğenmişliğinde öylesine utanmaz bir şey vardı ki, Jazz bile&nbsp;</span><span style="text-indent: 1em; font-size: 1em;">duygulanmaktan kendini alamamıştı. Hiçbiri David konusunda emin değillerdi. Kendine olan sevgisinin apaçık&nbsp;</span><span style="text-indent: 1em; font-size: 1em;">içtenliği gerçekten dokunaklıydı. David'in kendisine duyduğu kadar gerçek sevgi öyle kolay kolay gözardı&nbsp;</span><span style="text-indent: 1em; font-size: 1em;">edilemezdi, bu âdeta soylu bir şeydi. Hakkında ne düşüneceklerini bilemeyerek öylece baktılar.</span></p>

  <p>Kelly dışında.</p>

  <p>Olay dün gece gerçekleştiği sırada monitör odasındakiler geniş açı görüntüsü üzerinde durduklarından ve&nbsp;<span style="text-indent: 1em; font-size: 1em;">Kelly'nin sırtı o kameraya dönük olduğundan bir şey fark edememişlerdi. Ancak poliste şimdi o sahnenin tüm&nbsp;</span><span style="text-indent: 1em; font-size: 1em;">görüntüleri vardı: Bir kere için olsun talihleri yaver gidiyordu. Canlı kameramanlardan biri ters açıdan&nbsp;</span><span style="text-indent: 1em; font-size: 1em;">görüntü alıyordu. Onun kamerasında yalnızca turuncu kanepede oturan Kelly, Moon ve Hamish vardı.&nbsp;</span><span style="text-indent: 1em; font-size: 1em;">Kelly gülümsüyordu: Kocaman, kötü bir sırıtma. Kulağa ne kadar tumturaklı gelse de, David'in intihar&nbsp;</span><span style="text-indent: 1em; font-size: 1em;">düşünceleri hikâyesine normalde göstermeyeceği bir tepkiydi bu.</span></p>

  <p>Hooper, "Kız o dövmeyi daha önce görmüş" dedi.&nbsp;</p>

  <p>"Evet, bence de öyle" dedi Coleridge.</p>
</body>
</html>
