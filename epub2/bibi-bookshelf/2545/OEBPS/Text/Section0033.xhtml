<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>SEKİZİNCİ GÜN</h1>

  <h1>Saat 23:20</h1>

  <p>Kızlar yataklarına uzanmışlar, sıcak kakao içiyorlardı. Konuşma diğer akşamların çoğunda olduğu gibi gelip&nbsp;<span style="text-indent: 1em; font-size: 1em;">Woggle'a takıldı.</span></p>

  <p>"Manyağın biri" dedi Moon. "Onun yeri tımarhanedir. Tam bir deli."</p>

  <p>"Garip biri" dedi Kelly. "Kendine bir zarar vereceğinden falan korkuyorum. Okulda onun gibi bir çocuk&nbsp;<span style="text-indent: 1em; font-size: 1em;">vardı. Hep kendi başına oturur, Woggle gibi iki yana sallanırdı, sonunda kollarına bıçakla yazılar yazmaya&nbsp;</span><span style="text-indent: 1em; font-size: 1em;">kalkıştı, ortalık kan revan içinde kaldı, hemşire bayıldı falan."</span></p>

  <p>Ardından Sally konuştu. Woggle'dan sonra grubun en içine kapanık kişisi oydu ve yalnızca bir kere,&nbsp;<span style="text-indent: 1em; font-size: 1em;">Gökkuşağı Lezbiyen ve Eşcinsel İttifakı bayrağını arka bahçeye dikmek istediğinde öne çıkmıştı. Ancak olay&nbsp;</span><span style="text-indent: 1em; font-size: 1em;">fazla büyük değildi ve Sally'nin bütün çabasına rağmen kimse itiraz etmemişti.&nbsp;</span><span style="text-indent: 1em; font-size: 1em;">Moon'un tımarhane konusundaki söyledikleri kızın bam teline basmış olmalıydı.</span></p>

  <p>"Woggle deli değil!" diye patladı Sally. "Yalnızca pis, iğrenç ve hiçbir politik görüşü yok. Hepsi bu kadar.&nbsp;<span style="text-indent: 1em; font-size: 1em;">Deli falan değil."</span></p>

  <p>"Ama biraz kaçık, Sally" dedi Kelly. "Havuzdan taşan sudaki karıncayı nasıl kurtarmaya çalıştığını görmedin&nbsp;<span style="text-indent: 1em; font-size: 1em;">mi? Bu delilik değil de nedir?"</span></p>

  <p>Sally'nin yanıtındaki zehir hepsini şaşırtmıştı.&nbsp;</p>

  <p>"Bana bak, Kelly, sen bu konuda hiçbir şey bilmiyorsun,&nbsp;<span style="text-indent: 1em; font-size: 1em;">tamam mı? Hiçbir şey! Senin gibi insanlar akıl hastalıkları konusunda o kadar önyargılı ve ukaladırlar ki.&nbsp;</span><span style="text-indent: 1em; font-size: 1em;">Zavallısınız sizler! Zavallı ve de beceriksiz!"</span></p>

  <p>"Ben yalnızca biraz kaçık olduğunu söyledim, Sally."</p>

  <p>"Ne dediğini duydum ve bunu bir hakaret olarak kabul ediyorum. Bir insanın akıl sağlığı sorunları olması&nbsp;<span style="text-indent: 1em; font-size: 1em;">onu iğrenç bir toplum dışı parya yapmaz."</span></p>

  <p>"Ama o gerçekten iğrenç, Sally" diye Kelly itiraz etti. "Yani ona acıyorum falan ama..."</p>

  <p>"Benim de söylemek istediğim bu işte, seni budala cahil inek! İğrenç ama deli değil. İkisi aynı şeyler&nbsp;<span style="text-indent: 1em; font-size: 1em;">değildir. Herkes o kadar önyargılı ki. Büyü artık!"</span></p>

  <p>Kelly suratına bir şamar inmiş gibiydi. Sally'nin öfkesi öyle aniden parlamıştı ki, yumrukları sıkılmış, her an&nbsp;<span style="text-indent: 1em; font-size: 1em;">saldıracaktı sanki.</span></p>

  <p>Monitör odasında uzaktan kumandalı kameraları gerekli yüzlere çevirmek için büyük bir telaş hüküm&nbsp;<span style="text-indent: 1em; font-size: 1em;">sürmekteydi. Geraldine el kameraları olan iki kameramanın hemen kızların yatak odası önüne gitmelerini&nbsp;</span><span style="text-indent: 1em; font-size: 1em;">emretti. Reality televizyonundaki olayların en seyrek rastlanılanı başlayacak gibiydi: Gerçek ve kendiliğinden&nbsp;</span><span style="text-indent: 1em; font-size: 1em;">doğan bir drama anı.</span></p>

  <p>"Sakin ol bakalım, Sally" dedi Dervla. "Kelly'nin istediği gibi fikir sahibi olma hakkı vardır."</p>

  <p>"Bu eğer azınlıklara baskı demekse, yoktur."</p>

  <p>Gözleri yaşaran Kelly,&nbsp;</p>

  <p>"Benim fikrim falan yok" dedi. "Doğru söylüyorum."</p>

  <p>"Fikrin var ve sen kendi bağnazlığının farkında bile değilsin. Herkes akıl hastalarından nefret eder ve&nbsp;<span style="text-indent: 1em; font-size: 1em;">toplumun sorunları için onları suçlar. Tedavi görmezler, sistem onları gözardı eder ve bin yılda bir şey&nbsp;</span><span style="text-indent: 1em; font-size: 1em;">olduğunda, örneğin asla toplum içine salıverilmemesi gereken bir zavallı kaçık birinin kafasına bir bıçak&nbsp;</span><span style="text-indent: 1em; font-size: 1em;">sapladığında ya da başka bir şey yaptığın. da ülkedeki bütün depreşirler katil olarak nitelenirler!"</span></p>

  <p>Sally giderek çileden çıkıyordu. Öteki kızlar onun bu yanını daha önce görmüş değillerdi. Sıkılı&nbsp;<span style="text-indent: 1em; font-size: 1em;">yumruklarında parmak boğumları bembeyaz kesilmişti. Gözlerinde öfke gözyaşları vardı.&nbsp;</span><span style="text-indent: 1em; font-size: 1em;">Bütün bunlara neden olduğu için Kelly dehşet içinde görünüyordu ama aynı zamanda Sally'nin böyle bir&nbsp;</span><span style="text-indent: 1em; font-size: 1em;">anda duygusallaşmasına da şaşırmıştı.&nbsp;</span></p>

  <p><span style="text-indent: 1em; font-size: 1em;">"Özür dilerim Sally, tamam mı?" dedi. "Eğer aptalca bir şey&nbsp;</span><span style="text-indent: 1em; font-size: 1em;">söylemişsem özür diliyorum işte ama bunun için ağlamaya gerek yok."</span></p>

  <p>"Ben ağlamıyorum!" diye gürledi Sally.</p>

  <p>Yatağında konuşmayı gülümseyen bir yüzle seyretmekte olan Moon doğrulup tartışmaya karıştı.&nbsp;</p>

  <p>"Sally hem&nbsp;<span style="text-indent: 1em; font-size: 1em;">haklı hem haksız" dedi, üstünlük taslayan otoriter bir sesle. "Woggle gerçek bir deli değil, yalnızca pis kokulu&nbsp;</span><span style="text-indent: 1em; font-size: 1em;">bir serseri. Ama Sally, diğer yandan sıradan bir delinin de hoş ve zararsız bir insan olduğu konusunda seninle&nbsp;</span><span style="text-indent: 1em; font-size: 1em;">aynı fikirde değilim. Sally..."</span></p>

  <p>Sally öfkeyle sözünü kesmeye çalışmasına rağmen Moon devam etti.</p>

  <p>"Ya da senin söylediğin gibi 'akıl sağlığı sorunları olanların.' Ben gerçek ve tehlikeli deliler gördüm ve sana&nbsp;<span style="text-indent: 1em; font-size: 1em;">şu kadarını söyleyeyim ki, toplum onlardan korkmakta haklıdır. Ben kendim de korkmanın ne olduğunu&nbsp;</span><span style="text-indent: 1em; font-size: 1em;">bilirim."</span></p>

  <p>"Bütün bunlar cahilce palavralar" dedi Sally. "Sen bu konuda ne bileceksin ki? Sen akıl hastasından ne&nbsp;<span style="text-indent: 1em; font-size: 1em;">anlarsın?</span></p>

  <p>"Ya sen o konuda ne biliyorsun ki, Sally?" dedi Dervla Yüzünde kaygılı bir ifade vardı.</p>

  <p>Ancak Sally, Dervla'nın sorusunu yanıtlayamadan Moon bastırdı.&nbsp;</p>

  <p>"Ben çok şey biliyorum, Sally!" O da öteki&nbsp;<span style="text-indent: 1em; font-size: 1em;">kız kadar huzursuzlanmıştı artık. "Nedenini söyleyeyim istersen. Çünkü iki yılımı kahrolası bir akıl&nbsp;</span><span style="text-indent: 1em; font-size: 1em;">hastanesinde geçirdim, anladın mı? Akıl hastanesinde, tımarhanede ve Sally, işte o yüzden kahrolası&nbsp;</span><span style="text-indent: 1em; font-size: 1em;">delilerden nefret ediyorum şimdi."</span></p>

  <p>Oda bir anda sessizleşti. Kızlar bu beklenmedik bomba karşısında dillerini yutmuş gibiydiler.</p>

  <p>"Öyle bir şey olmadı" dedi Kelly. "Bizimle dalga geçiyorsun."</p>

  <p>Ama Moon'un şaka etmediği görülüyordu.</p>

  <p>"O yüzden bana akıl sağlığı sorunları olan insanlardan söz etmeye kalkışma, Sally! Ben iki yıl süreyle&nbsp;<span style="text-indent: 1em; font-size: 1em;">onlarla yaşadım, odalarında yattım, sofralarında yemek yedim, aynı koridorları arşınladım, aynı boklu&nbsp;</span><span style="text-indent: 1em; font-size: 1em;">duvarlarına baktım. Onun için bana o Guguk Kuşu filmi palavralarını sıkma, tamam mı? Sanki akıllı olan&nbsp;</span><span style="text-indent: 1em; font-size: 1em;">onlarmış gibi, kahrolası kahramanlarmış gibi!"</span></p>

  <p>Sally'nin bir cevap vermek istediği anlaşılıyordu ama Moon'un hiç hafiflemeden süren saldırısı karşısında&nbsp;<span style="text-indent: 1em; font-size: 1em;">buna olanak bulamadı.&nbsp;</span></p>

  <p><span style="text-indent: 1em; font-size: 1em;">"Evet, ortalıkta analarından, babalarından ve kendilerinden başkalarına zarar&nbsp;</span><span style="text-indent: 1em; font-size: 1em;">vermeyen pek çok tatlı manik depresif olduğunu ben de biliyorum... ama ben gerçek delilerden söz&nbsp;</span><span style="text-indent: 1em; font-size: 1em;">ediyorum. Geceleri haykıran, kendilerini parçalayanlardan. Hem de sabaha kadar. Koğuşta yanlarından&nbsp;</span><span style="text-indent: 1em; font-size: 1em;">geçerken üzerine atılanlardan, kurnazlıklarıyla seni kandıran, dokunan, tutan ve yemeye çalışanlardan!"</span></p>

  <p>Diğer dört genç kadın yataklarında oturmuşlar, Moon'a bakıyorlardı. Sally'nin coşkunluğu bir sürpriz&nbsp;<span style="text-indent: 1em; font-size: 1em;">olmuştu ama bu çok daha başka bir şeydi. Bu insanı şoka uğratıyordu. Moon daha ilk gününden başlayarak o&nbsp;</span><span style="text-indent: 1em; font-size: 1em;">kadar neşeli, o kadar espriliydi ki. Şimdi de bu...</span></p>

  <p>"Ama neden? Orada ne işin vardı, Moon?"&nbsp;</p>

  <p>Dervla'nın sesi sakindi. Bir doktorun ya da papazınki gibi tatlı ve&nbsp;<span style="text-indent: 1em; font-size: 1em;">güven verici. Ancak kendisini tanıyanlar, aynı zamanda telaş olduğunu da anlarlardı. Onun korktuğunu&nbsp;</span><span style="text-indent: 1em; font-size: 1em;">anlarlardı.&nbsp;</span></p>

  <p><span style="text-indent: 1em; font-size: 1em;">"Hasta mıydın?"</span></p>

  <p>"Hayır, hasta olan ben değildim" dedi Moon buruk bir sesle. "Ama kahrolası dayım hastaydı. Benim dayım&nbsp;<span style="text-indent: 1em; font-size: 1em;">zavallı hasta bir orospu çocuğudur."&nbsp;</span></p>

  <p><span style="text-indent: 1em; font-size: 1em;">Sustu, devam edip etmeyeceğini düşünür gibiydi.&nbsp;</span><span style="text-indent: 1em; font-size: 1em;">Layla elinin tutulmasını isteyip istemediğini sordu. Moon onu duymazdan geldi.</span></p>

  <p>"Beni taciz etti, tamam mı? Sonuna kadar gitmedi, tam tecavüz değil ama yine de tecavüz sayılır. Bir yıl&nbsp;<span style="text-indent: 1em; font-size: 1em;">böyle sürdükten sonra anneme, o ineğe söyledim. Şimdi ölmüş olduğu için artık böyle konuşabilirim. Bana&nbsp;</span><span style="text-indent: 1em; font-size: 1em;">değil de kardeşine inanacağı aklıma gelmezdi ama dayım topluluk içinde güçlü bir adamdı, bir doktordu. Ve&nbsp;</span><span style="text-indent: 1em; font-size: 1em;">dostları vardı, avukatlar, başka doktorlar falan ve hepsi bir araya gelip beni suçlu gösterdiler. Ben yalancı bir&nbsp;</span><span style="text-indent: 1em; font-size: 1em;">orospuydum ve ayrıca tehlikeli hayaller kuruyordum. Babam ortalıkta olsaydı belki farklı olurdu ama onun da&nbsp;</span><span style="text-indent: 1em; font-size: 1em;">nerede olduğunu Tanrı bilir ancak. Ya da kim olduğunu."</span></p>

  <p>"Seni akıl hastanesine mi yatırdılar?" diye sordu Dervla.</p>

  <p>"Evet, böyle bir şeyin olabileceğini hiç düşünemezsin, değil mi? Bizim çağımızda yeni yetme bir kıza? Ama&nbsp;<span style="text-indent: 1em; font-size: 1em;">oldu ve ben dayımın beni ellediğini söyledim diye tımarhaneye kapatıldım."</span></p>

  <p>Odaya derin bir sessizlik çöktü. Eve girdiklerinden bu yana ilk kez kimsenin söyleyecek bir sözü yoktu.&nbsp;<span style="text-indent: 1em; font-size: 1em;">Monitör odasında da Bob Fogarty, yardımcısı Pru, diğer personel de aynı sessizliği yansıtıyorlardı.</span></p>

  <p>"İnanılmaz bir şey" dedi Fogarty.</p>

  <p>"Evet, öyle değil mi?" diye Geraldine Hennessy'nin sesi yükseldi. "İnanılmaz bir palavra."</p>

  <p>Şaşkınlıkla kadına döndüler. Geraldine'in odaya girdiğini duyan olmamışsa da, bir süreden beri oradaydı.&nbsp;<span style="text-indent: 1em; font-size: 1em;">Yanında Virgra yaz pop festivalinde sahne arkasında tanıştığı on dokuz yaşında bir dansçı olan son sevgilisi&nbsp;</span><span style="text-indent: 1em; font-size: 1em;">vardı.</span></p>

  <p>"Moon'un yalan numarasına başvuracağı hiç aklıma gelmezdi. Gerçekten çok etkilendim."</p>

  <p>"Yalan mı?" diye diğerleri hep bir ağızdan sordular.</p>

  <p>"Elbette yalan söylüyor, aptallar. Ben güzelim mutlu oyunuma tımarhaneden çıkma, tecavüze uğramış bir&nbsp;<span style="text-indent: 1em; font-size: 1em;">deliyi alır mıyım? Benim delilik üst sınırım Woggle'a kadar. O kel kafalı orospunun anası ve babası&nbsp;</span><span style="text-indent: 1em; font-size: 1em;">Rusholme'da yaşıyorlar. Adamın bir tütüncü dükkânı var, kadın da bir kuru temizlemecide çalışıyor."</span></p>

  <p>Odada derin bir rahatlama oldu. Aynı zamanda bir heyecan dalgası yayılmıştı. Evdeki oyun korktuklarından&nbsp;<span style="text-indent: 1em; font-size: 1em;">daha ilginç olabilirdi belki de.</span></p>

  <p>"Bakın karanlıkta kaldığı ve diğerleri göremeyecekleri için nasıl da kendi kendine sırıtıyor" diye Geraldine&nbsp;<span style="text-indent: 1em; font-size: 1em;">kameralardan birinin görüntüsünü gösterdi. "Bizim göreceğimizi biliyor ama, değil mi? Çok da keyifli. Halkın&nbsp;</span><span style="text-indent: 1em; font-size: 1em;">ortalığı karıştıran birine bayıldığını biliyor. Yaramaz olmak uslu olmaktan çok dikkat çeker. Darren, bana bir&nbsp;</span><span style="text-indent: 1em; font-size: 1em;">kahve alsana. Büromdaki makineden getir, bunların içtiği boktan şeyi istemem."</span></p>

  <p>İnanılmaz derece güzel olan on dokuz yaşındaki oğlan kusursuz vücudunu döndürüp emredileni yapmaya&nbsp;<span style="text-indent: 1em; font-size: 1em;">gitti.</span></p>

  <p>Fogarty, "İyi ki araştırma yapmışsın, Geraldine" dedi. "Moon'un yalan söylediğini bilmeseydin şimdi epey&nbsp;<span style="text-indent: 1em; font-size: 1em;">telaşa kapılmış olurduk."</span></p>

  <p>"Nasıl olsa anlardım" dedi Geraldine. "O budalalar birbirlerini, hatta halkı bile işletebilirler ama bana&nbsp;<span style="text-indent: 1em; font-size: 1em;">gelince, hele orada dur bakalım, dostum."</span></p>

  <p>"Yani bilmeseydin bile yalan söylediğini anlar mıydın?"</p>

  <p>"Elbette. O kadın hayatında akıl hastanesinin önünden bile geçmiş değil. Yalnızca çok film seyretmiş, hepsi&nbsp;<span style="text-indent: 1em; font-size: 1em;">o kadar. Öyle yerlerde insanlar bağırıp haykırmazlar. Eğer böyle bir şeye kalkışacak olurlarsa acele tarafından&nbsp;</span><span style="text-indent: 1em; font-size: 1em;">uyutulurlar Ve oralarda öyle okşayanlar falan yalnızca hastabakıcılardır. Akıl hastaneleri geceleri sessiz olur.&nbsp;</span><span style="text-indent: 1em; font-size: 1em;">Duyduğun ayak sürüme sesleri ve ağlamalardır."</span></p>

  <p>Geraldine'in gözlerinde bir an dalgın bir bakış belirdi. Kadrosu onu neredeyse bir insan olarak gördü. Ama&nbsp;<span style="text-indent: 1em; font-size: 1em;">hemen kendini toparladı.&nbsp;</span></p>

  <p><span style="text-indent: 1em; font-size: 1em;">"Bunları paketleyin şimdi. Şu anda kullanmayacağım. Ben Woggle üzerinde&nbsp;</span><span style="text-indent: 1em; font-size: 1em;">duruyordum. Ayrıca Moon gibi dazlak bir orospunun kamuoyunu bu kadar erken etkilemesini istemem. Halkı&nbsp;</span><span style="text-indent: 1em; font-size: 1em;">ben etkilerim, o lanet insanlar değil. Ama saklayın, ileride yararlı olabilir."</span></p>

  <p>Fogarty şaşırmıştı.&nbsp;</p>

  <p>"Ne, yani sırası dışında mı kullanacaksın?"</p>

  <p>"Belki. Kim fark eder ki?"</p>

  <p>"Ama... video üzerindeki saat kodları... Sırasının atladığı anlaşılır. Onları düzeltemeyiz."</p>

  <p>"Elbette düzeltebilirsin, akılsız herif. Onlar yalnızca ekranda bazı sayılardır. Değiştirebilirsin. Apple&nbsp;<span style="text-indent: 1em; font-size: 1em;">menusunu aç ve kontrol ekranını seç."</span></p>

  <p>"Nasıl yapılacağını biliyorum, Geraldine" dedi Bob Fogarty buz gibi bir sesle. "Ben ahlaken, mesleki açıdan&nbsp;<span style="text-indent: 1em; font-size: 1em;">yapamayız demiştim."</span></p>

  <p>"Bizim ahlaki ve mesleki görevimiz ücretlerimizi ödeyen halka iyi programlar sunmaktır. Bizler kahrolası&nbsp;<span style="text-indent: 1em; font-size: 1em;">antropologlar değil, insanları eğlendiren kişileriz. Sihirbazlar, medyumlar, hipnotizmacılar ve 'show' adını&nbsp;</span><span style="text-indent: 1em; font-size: 1em;">verdiğimiz bu iş kolunu oluşturan bütün diğer üçkâğıtçılardan bir farkımız yoktur. Şimdi bu filmi ayrı bir&nbsp;</span><span style="text-indent: 1em; font-size: 1em;">dosyaya yerleştirip bir yere sakla."</span></p>

  <p>Ekip başka bir şey söylemeden sessizce çalışmaya devam etti. Hepsi de ev olaylarını sırası dışında&nbsp;<span style="text-indent: 1em; font-size: 1em;">yayınlama işini yapacaksa Geraldine'in bu işi kendilerine vermeyeceklerini umuyordu. Montaj ekibinin&nbsp;</span><span style="text-indent: 1em; font-size: 1em;">dikkatleri ekranlarda beliren sutyen ve külotlara çevrildi. Kızlar yatmaya hazırlanıyorlardı.</span></p>

  <p>"Meme nöbetçileri, dikkat!" diye bağırdı Geraldine.</p>

  <p>Hepsinin kendine göre bir yöntemi vardı. Sally üzerinde tişörtü ve külotu olduğu halde yatardı. Kelly&nbsp;<span style="text-indent: 1em; font-size: 1em;">gömleğini çıkarıp yatağa dalarken ara sıra bir yerinin görünmesine izin verirdi. Moon ise enfraruj kameraların&nbsp;</span><span style="text-indent: 1em; font-size: 1em;">önünde pervasızca çırılçıplak dolaşırdı. En utangaçları Layla ve Dervla'ydı: İkisi de iç çamaşırlarını çıkarmadan&nbsp;</span><span style="text-indent: 1em; font-size: 1em;">uzun geceliklerini giyerlerdi. Geraldine bunu ilk gece gördüğünde her ikisini de duşta ya da havuzda&nbsp;</span><span style="text-indent: 1em; font-size: 1em;">yakalayıp memelerini Pazar gecesi özel programında göstermeye karar vermişti. Bunlar televizyona neden&nbsp;</span><span style="text-indent: 1em; font-size: 1em;">çıktıklarını sanıyorlardı ki?&nbsp;</span><span style="text-indent: 1em; font-size: 1em;">Yatak odasında gayet ciddi bir hava vardı. Daha önceki geceler kızlar yatarlarken durmadan kıkırdarlardı ama&nbsp;</span><span style="text-indent: 1em; font-size: 1em;">bu gece bir sessizlik hüküm sürüyordu. Moon'un anlattıkları hepsini sarsmıştı. Yalnızca hazin ve şok edici bir&nbsp;</span><span style="text-indent: 1em; font-size: 1em;">hikâye olduğundan değil, onun başına gelen bu felaket halkın sempatisini uyandıracak ve birinin çıkma&nbsp;</span><span style="text-indent: 1em; font-size: 1em;">zamanı gelince ona üstünlük sağlayacaktı. Her konuşmanın halkın sevgisi için yanşan rakipler arasında bir&nbsp;</span><span style="text-indent: 1em; font-size: 1em;">konuşma olduğunu hatırda tutmak çok garipti.</span></p>

  <p>Moon, "Kızlar, size az önce anlattıklarımın hepsi palavraydı. Özür dilerim" dedi.</p>

  <p>Bir anlık sessizlik oldu.</p>

  <p>"Ne!" diye pek az bağıran Layla öfkeyle haykırdı.</p>

  <p>"Boş ver, tatlım" dedi Moon gayet sakin bir sesle. "Şaka yapıyordum. Böylece iltihaplı meme ucumu&nbsp;<span style="text-indent: 1em; font-size: 1em;">düşünmekten kurtuldum."</span></p>

  <p>"Ama sen tecavüze uğradığını söyledin!"</p>

  <p>"Eh, günümüzde bunu herkes söylüyor, değil mi? O yardım derneklerinin astıkları posterlere bakarsan&nbsp;<span style="text-indent: 1em; font-size: 1em;">ülkedeki her çocuk devamlı taciz ediliyor."</span></p>

  <p>Dervla güçlükle kontrol edebildiği bir öfkeyle,&nbsp;</p>

  <p>"Ne tür bir oyun oynuyorsun, Moon?" dedi.</p>

  <p>"Söyledim ya. Biraz dalga geçeyim dedim. Ayrıca, bizim Sally kahrolası deliler konusunda Kelly'yi fena&nbsp;<span style="text-indent: 1em; font-size: 1em;">sıkıştırıyordu, hepsi bu işte."</span></p>

  <p>"Seni namussuz" dedi Layla.</p>

  <p>"İnek" dedi Kelly.</p>

  <p>"Moon, bu çok adi bir numaraydı" dedi Dervla. "Bence cinsel taciz hiç de komik bir konu değildir."</p>

  <p>"Eh, biraz zaman geçirdik ama değil mi?" dedi Moon. "İyi geceler."</p>

  <p>Yine uzun bir sessizlik oldu. Sonunda Kelly,&nbsp;</p>

  <p>"Peki, silikon göğüslerin hakkında söylediklerin doğru muydu?"&nbsp;<span style="text-indent: 1em; font-size: 1em;">diye sordu.</span></p>

  <p>"Elbette, onlar olmadan yapamazdım, değil mi? İp üstüne çıktığımda dengemi bulmama yardımcı oluyorlar."</p>

  <p><span style="text-indent: 1em; font-size: 1em;">Oda yine sessizliğe bürünürken Dervla, Sally'nin hıçkırıklarını duyar gibi oldu.</span></p>
</body>
</html>
