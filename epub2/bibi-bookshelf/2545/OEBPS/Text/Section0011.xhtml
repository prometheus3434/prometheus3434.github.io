<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>BİRİNCİ GÜN</h1>

  <h1>Saat 16:30</h1>

  <p>Kelly, Görüşme Odası'ndan çıkınca Ev'in oturma alanına döndü. Layla yanından geçerken anlayışlı bir&nbsp;<span style="text-indent: 1em; font-size: 1em;">gülümsemeyle kolunu okşadı. Kelly döndü, gülümsedi, kucaklaştılar.</span></p>

  <p>"Seni seviyorum" dedi Layla.</p>

  <p>"Ben de seni."</p>

  <p>"Güçlü ol, tamam mı?" dedi Layla.</p>

  <p>Kelly, Layla'ya güçlü kalmaya çalışacağına söz verdi.&nbsp;<span style="text-indent: 1em; font-size: 1em;">Kelly, Layla'nın kendisini kucaklamasına çok sevinmişti. O sabah Layla'nın ilk grup alışveriş listesine ceviz&nbsp;</span><span style="text-indent: 1em; font-size: 1em;">yağı koymaktaki ısrarı nedeniyle aralarında hafif bir tartışma geçmişti. Layla genelde yalnızca salata yediği&nbsp;</span><span style="text-indent: 1em; font-size: 1em;">için sosların kendisi için çok önemli olduğunu ve ceviz yağının da vazgeçilmez bir şey olduğunu söylemişti.</span></p>

  <p>"Aynı zamanda chakra'larımı da yağlıyor" demişti.</p>

  <p>Kelly, Layla'ya yemek bütçelerinin kısıtlı olması nedeniyle ceviz yağının gayet pahalı bir lüks madde&nbsp;<span style="text-indent: 1em; font-size: 1em;">olduğunu söylemişti.</span></p>

  <p>"Bence bu tümüyle sübjektif bir görüş, yavrum" demişti Layla. "Ve doğrusunu istersen chakra'larına ne&nbsp;<span style="text-indent: 1em; font-size: 1em;">kadar değer verdiğine bağlı."</span></p>

  <p>O sırada söze David karışıp Layla'yı desteklemişti. Kelly'nin istediği jambonun da gerekli sayılamayacağını&nbsp;<span style="text-indent: 1em; font-size: 1em;">söylemişti.&nbsp;</span></p>

  <p><span style="text-indent: 1em; font-size: 1em;">"...Belki yalnızca onu bağışlayan domuz için önemli sayılır" demişti lotus pozisyonunun o aşılmaz&nbsp;</span><span style="text-indent: 1em; font-size: 1em;">kalesinden. "Ben şahsen bir ceset yerine ceviz yağı sipariş edilmesini tercih ederim."</span></p>

  <p>Diğer delikanlılar Kelly'yi desteklemişler, ancak David ile Layla'nın o zahmetsizce hâkimiyetleri Kelly'nin&nbsp;<span style="text-indent: 1em; font-size: 1em;">keyfini kaçırmış ve ağlamaklı yapmıştı. Ama ağlamak yerine Görüşme Odası'na gitmiş ve Dikiz Yapımcılık'a&nbsp;</span><span style="text-indent: 1em; font-size: 1em;">herkesi ne kadar sevdiğini anlatmıştı.&nbsp;</span><span style="text-indent: 1em; font-size: 1em;">Şimdi oradan çıktığında Layla kendisini bir kucaklamayla ödüllendiriyordu.&nbsp;</span><span style="text-indent: 1em; font-size: 1em;">Kelly'nin üzerinde yalnızca bir tişört ve kısacık bir şort vardı. Layla ise ipekli bir saronga sarınmıştı ve aynı&nbsp;</span><span style="text-indent: 1em; font-size: 1em;">kumaştan bikini büstiyeriyle aynı derecede az giyinikti. Gergin karınları birbirine değdi, memeleri birbirlerini&nbsp;</span><span style="text-indent: 1em; font-size: 1em;">ezdi.</span></p>

  <p>Tavana bağlı olan kamera hiç de yakışık almayan bir hızla vınlayarak onlara doğru döndü.</p>
</body>
</html>
