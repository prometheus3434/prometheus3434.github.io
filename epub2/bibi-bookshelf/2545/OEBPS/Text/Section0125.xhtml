<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div>
    <h1>KIRK YEDİNCİ GÜN</h1>

    <h1>Saat 11:00</h1>

    <p>Günler geçmek bilmiyor, gerilim hiç azalmıyordu. Geraldine'in vaat ettiği gibi her an dışarıdan bir tutuklama&nbsp;<span style="text-indent: 1em; font-size: 1em;">haberi ya da polisin gelip içlerinden birini götürmesini bekliyorlardı. Ama hiçbir şey olmadı.&nbsp;</span><span style="text-indent: 1em; font-size: 1em;">Yemeklerini hazırlıyorlar, verilen küçük görevleri yapıyorlar ve hep bir sonraki gelişmeyi merakla&nbsp;</span><span style="text-indent: 1em; font-size: 1em;">bekliyorlardı. Zaman zaman artık Ev'i karakterize eden o sonsuz sessizlikten ya da kopuk kopuk sohbetlerden&nbsp;</span><span style="text-indent: 1em; font-size: 1em;">gerçek bir konuşma çıkıyor ama o da asla uzun sürmüyordu.</span></p>

    <p>Masanın çevresinde oturmuşlarken Jazz, "Pekâlâ, Tanrı'ya kim inanıyor?" diye sordu.&nbsp;</p>

    <p>Jazz, Kelly'yi ve&nbsp;<span style="text-indent: 1em; font-size: 1em;">cennetle cehennemi düşünmekte olduğundan sormuştu bunu.</span></p>

    <p>"Ben inanmam" dedi Hamish. "Ben bilime inanırım"</p>

    <p>"Doğru" dedi Garry. "Ama din bence çocuklar içindir. Yani onlara bir şey söylemek gerekir, değil mi?"</p>

    <p>"Ben doğu dinleriyle ilgileniyorum" dedi Moon. "Örneğin Dalai Lama esaslı biri değil mi. Onca barış ve&nbsp;<span style="text-indent: 1em; font-size: 1em;">sükûnet falan yani. Bu bakımdan ona saygım sonsuzdur."</span></p>

    <p>"Sen nasıl bir bilime inanıyorsun peki, Hamish?" diye sordu Dervla.</p>

    <p>"Büyük Patlama teorisine elbette. Günümüzde öyle güçlü teleskoplar var ki, evrenin sınırlarını, zamanın&nbsp;<span style="text-indent: 1em; font-size: 1em;">başlangıcını görebiliyorlar. Her şeyin ne zaman başladığını ilk birkaç saniyesine kadar biliyorlar."</span></p>

    <p>"Peki, her şey başlamadan önce ne varmış?" diye sordu Moon.</p>

    <p>"Hah, işte herkes bunu sorar" dedi Hamish.</p>

    <p>"Neden acaba?"</p>

    <p>"Doğru" dedi Jazz. "Daha önce ne vardı?"</p>

    <p>"Daha önce hiçbir şey yoktu" dedi Hamish. "Hiç bile yoktu. Zaman ve mekân yoktu."</p>

    <p>"Tıpkı burası gibi" dedi Jazz.</p>

    <p>"Hamish, palavra bunlar."</p>

    <p>"Bu bilimdir, Moon. Kanıtları var."</p>

    <p>"Neden tartıştığınızı anlamıyorum" dedi Dervla. "Büyük Patlama teorisini ya da başka bir teoriyi kabul&nbsp;<span style="text-indent: 1em; font-size: 1em;">ediyor olmanız Tanrı'nın varlığını dışlamaz ki."</span></p>

    <p>"Demek sen ona inanıyorsun?"</p>

    <p>"Ona değil. Bir bulutun üstünde oturan ve sağa sola şimşekler gönderen koca sakallı yaşlı bir adama değil.&nbsp;<span style="text-indent: 1em; font-size: 1em;">Bir şeye inanıyorum ama varolan dinlerden herhangi birine inanıyor değilim. Seçtiğim Tanrı ile iletişim&nbsp;</span><span style="text-indent: 1em; font-size: 1em;">kurmak için katı bir takım kurallara ihtiyacım yok. Kitabını okusan da okumasan da Tanrı senin için daima&nbsp;</span><span style="text-indent: 1em; font-size: 1em;">orada olmalı."</span></p>

    <p><span style="text-indent: 1em; font-size: 1em;"><br /></span></p>

    <p>Coleridge ile Trisha bu konuşmayı internette izlemişlerdi. BKG Evi'nin İnternet yayını artık durum odasında&nbsp;<span style="text-indent: 1em; font-size: 1em;">sürekli gösterilmekteydi.</span></p>

    <p>"O kızı polisi engellemekten tutuklamalıydım" dedi. "Bir iki kural daha öğrenmesi kesinlikle işine yarardı."</p>

    <p>"Şimdi ne yaptı?" diye sordu Trisha. "Ondan hoşlandığınızı sanıyordum."</p>

    <p>"Tanrı aşkına, Patricia, ne dediğini duymadın mı? 'Seçtiğim Tanrı.' Nasıl bir saçmalık bu?"</p>

    <p>"Ben de onunla aynı fikirdeyim."</p>

    <p>"O zaman sen de onun kadar aptal ve tembelsin! Tanrı'yı seçemezsin, Patricia. Tanrı bir kapris konusu&nbsp;<span style="text-indent: 1em; font-size: 1em;">değildir! Tanrı'nın senin için orada olması gerekmez. Sen onun için olmalısın!"</span></p>

    <p>"Siz öyle düşünüyorsunuz, ama.."</p>

    <p>"Zamanın başlangıcından beri bütün kültürlerin gerçeği arayanları ve filozofları da buna inanmışlardır!&nbsp;<span style="text-indent: 1em; font-size: 1em;">Dinin dindarda bir derece alçakgönüllülük gerektirdiğine inanılmıştır her zaman. Kendinin küçüklüğünü ve&nbsp;</span><span style="text-indent: 1em; font-size: 1em;">yaratılışın büyüklüğünü bir ölçüde hissetmene! Ama artık böyle şeyler yok! Senin kuşağın Tanrı'yı belli&nbsp;</span><span style="text-indent: 1em; font-size: 1em;">belirsiz bir danışman gibi görüyor! Sana duymak istediklerini istediğin zaman söyleyecek ve sonra unutulacak&nbsp;</span><span style="text-indent: 1em; font-size: 1em;">biri! Siz bu boktan kültürünüzü doğrulaması için boktan bir din icat ettiniz!"</span></p>

    <p>"Size bir şey söyleyeyim mi, amirim? Dört yüz yıl önce yaşasaydınız siz cadı yakan biri olurdunuz."</p>

    <p>Coleridge irkilmişti.&nbsp;</p>

    <p>"Haksızlık ve aynı zamanda terbiyesizlik ediyorsun, memur hanım."</p>

    <p><br /></p>

    <p>Yemek masası başındaki kısa konuşma başladığı gibi alelacele sona ermiş, ev sakinleri yine kendi huzursuz&nbsp;<span style="text-indent: 1em; font-size: 1em;">düşüncelerine dönmüşlerdi.&nbsp;</span><span style="text-indent: 1em; font-size: 1em;">Dışarıda neler oluyordu acaba?&nbsp;</span><span style="text-indent: 1em; font-size: 1em;">Bu konuda hiç sonu gelmeyen fikirler ileri sürüyorlardı ama hiçbir şey bilmiyorlardı. Bu büyük oyunun&nbsp;</span><span style="text-indent: 1em; font-size: 1em;">ortasındaydılar ama herhangi bir rolleri yoktu. Hiç de şaşırtıcı olmayacak biçimde detektifliğe başlamışlar,&nbsp;</span><span style="text-indent: 1em; font-size: 1em;">kafalarında teoriler geliştiriyorlardı. Zaman zaman düşüncelerini Görüşme Odası'na götürdükleri oluyordu.&nbsp;</span></p>

    <p>Jazz bir keresinde, "Bak Dikizci" dedi. "Bu söyleyeceğim belki çok aptalca gelecek. Şimdiye kadar&nbsp;<span style="text-indent: 1em; font-size: 1em;">söylemeyi hiç düşünmedim ama bence söylemem ve sizin de polise bildirmeniz doğru olur, tamam mı? Zaten&nbsp;</span><span style="text-indent: 1em; font-size: 1em;">belki de hiç önemli değil. Kelly ve David'le sıcak su küvetindeydim. İkinci haftanın başıydı sanırım ve Kelly,&nbsp;</span><span style="text-indent: 1em; font-size: 1em;">David'in kulağına bir şey söyledi ve David şaşkına döndü. Sanırım 'Ben seni tanıyorum' demişti. David&nbsp;</span><span style="text-indent: 1em; font-size: 1em;">bundan hiç hoşlanmadı. Aptala dönmüştü. Sonra kız çok garip bir şey söyledi. Sanırım 'Seks Cümbüşü On Bir'&nbsp;</span><span style="text-indent: 1em; font-size: 1em;">dedi ve David beyninden vurulmuşa döndü. Bundan hiç hoşlanmamıştı."</span></p>

    <p><span style="text-indent: 1em; font-size: 1em;"><br /></span></p>

    <p>Bilgisayarın başındaki Trisha'nın yanına gelmiş olan Hooper,&nbsp;</p>

    <p>"Aman ne iyi" dedi. "İki haftadır o lanet&nbsp;<span style="text-indent: 1em; font-size: 1em;">kasetlere bakmaktan gözlerimiz kör oldu. Ve ancak bir tek boktan ipucu çıkarabildik ve şimdi de bu serseri&nbsp;</span><span style="text-indent: 1em; font-size: 1em;">zaten onu daha baştan beri bildiğini söylüyor."</span></p>

    <p>"Eh, hiç olmazsa şimdiye kadar açıklamamakla sana bunu kendin bulmuş olmanın tatminini yaşattı" dedi&nbsp;<span style="text-indent: 1em; font-size: 1em;">Trisha.</span></p>

    <p>"Aman çok heyecanlandım" dedi Hooper.</p>

    <p><br /></p>

    <p>Hooper heyecanlanmamış olabilirdi ama onun dışında herkes heyecandan ne yapacağını bilemiyordu.&nbsp;<span style="text-indent: 1em; font-size: 1em;">İnterneti izleyen basın Seks Cümbüşü On Bir'in ne olduğunu ve Boris Pecker'in kim olduğunu beş dakikada&nbsp;</span><span style="text-indent: 1em; font-size: 1em;">öğrenmişti. Bu yeni gelişme ertesi sabah gazetelerdeydi.&nbsp;</span></p>

    <p><span style="text-indent: 1em; font-size: 1em;">David'in düşüşü tamamlanmıştı.</span></p>
  </div>
</body>
</html>
