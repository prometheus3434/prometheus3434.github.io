<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>OTUZ ÜÇÜNCÜ GÜN</h1>

  <h1>Saat 17:10</h1>

  <p>Cinayet işleneli altı gün olmuştu ve Çavuş Hooper ile ekibi kamuoyuna gösterilmemiş BKG filmlerini izlemeye&nbsp;<span style="text-indent: 1em; font-size: 1em;">devam ediyorlardı. Birini cinayet işlemeye yöneltebilecek bir olay aramaktaydılar. BKG meraklısı olan ve&nbsp;</span><span style="text-indent: 1em; font-size: 1em;">program yapımcılarının seyirci profiline ve reklam verenlerin beklentilerine çok uyan Hooper için bile bu&nbsp;</span><span style="text-indent: 1em; font-size: 1em;">gayet yorucu bir işti. Hooper, Coleridge'in tam tersiydi: Modern bir polis, modaya düşkün, havalı, bol&nbsp;</span><span style="text-indent: 1em; font-size: 1em;">pantolonlu, spor ayakkabılı, küpeli ve Apple Mac Powerbook'lu bir yirmi birinci yüzyıl genci. Hooper ile&nbsp;</span><span style="text-indent: 1em; font-size: 1em;">arkadaşları çeşitli TV reality programlarından hiçbirini kalmazlardı ama o bile şimdi karşısındaki işten yılmış&nbsp;</span><span style="text-indent: 1em; font-size: 1em;">görünüyordu. Neyse ki, günde yedi yüz yirmi dört saatlik görüntünün hepsi polise verilmiş değildi. Yapım&nbsp;</span><span style="text-indent: 1em; font-size: 1em;">editörleri bunların büyük bir kısmını her gün sonunda silmişlerdi. Ama yine de geriye yüzlerce saatlik görüntü&nbsp;</span><span style="text-indent: 1em; font-size: 1em;">kalmıştı ve bunları seyretmek sürdüğün boyanın kurumasını beklemekten farksızdı. Daha da kötüydü hatta.&nbsp;</span><span style="text-indent: 1em; font-size: 1em;">Boya eninde sonunda kururdu. Bu ise hep ıslak kalıyor gibiydi.</span></p>

  <p>Hamish yine burnunu karıştırıyor... Jazz kıçını kaşıyor.</p>

  <p>Kızlar yine yoga yapıyorlar.</p>

  <p>Garry sınav çekiyor.</p>

  <p>Garry kapı pervazlarına asılıp kendini yukarı kaldırıyor.</p>

  <p>Garry durduğu yerde koşuyor...</p>

  <p>Hooper ev sakinlerinden nefret etmeye başlamıştı ve bunu da istemiyordu. Detektiflik işinde bir yararı&nbsp;<span style="text-indent: 1em; font-size: 1em;">olmayacağına inanması bir yana, bunlar kendi insanlarıydı. Onun gibi merakları ve amaçları ve mutlu olmanın&nbsp;</span><span style="text-indent: 1em; font-size: 1em;">hakları olduğuna inançları vardı. Hooper, Coleridge gibi düşünmek istemiyordu. Zaten Coleridge ne biçim bir&nbsp;</span><span style="text-indent: 1em; font-size: 1em;">insandı ki? Hep ev sakinlerinin "görev" ve "hizmet" ya da "toplum" duyguları olmadığını söyleyip duruyordu.&nbsp;</span><span style="text-indent: 1em; font-size: 1em;">Sanki çok şey istemek insanı toplum düşmanı yaparmış gibi.&nbsp;</span><span style="text-indent: 1em; font-size: 1em;">Ama yine de artık kendisini bıktırmaya başlamışlardı, "'hiçbir şey yapmıyorlar ve daha da sinir bozucu&nbsp;</span><span style="text-indent: 1em; font-size: 1em;">olanı, Hiçbir şey düşünmüyorlardı. İnsan karakteristiğinin o en tanımlayıcı yanı olan soyut düşünme yeteneği&nbsp;</span><span style="text-indent: 1em; font-size: 1em;">bunlarda yalnızca Hiçliğin emrine verilmişti.&nbsp;</span><span style="text-indent: 1em; font-size: 1em;">Hooper içinden bir küfür savurdu. Coleridge gibi düşünmeye bile başlamıştı işte.</span></p>

  <p>Ve cinayet konusunda hiçbir ipucu yoktu.</p>

  <p>Trisha bir şey bulana kadar.</p>

  <p>Fazla bir şey değil ama yine de bir şey.</p>

  <p>"Şuna bakın, çavuş" dedi. "Kelly'yle David arasında gergin bir an."</p>

  <p>Bu çok küçük bir olaydı, yalnızca bir olasılığın gölgesi, ancak polis de aşikâr bir şey bulma umudunu çoktan&nbsp;<span style="text-indent: 1em; font-size: 1em;">kaybetmişti.</span></p>

  <p>Hooper çevresindeki memurlara, "Bir katalizör arıyoruz" demişti. "Kimyada kimi zaman en küçük bir&nbsp;<span style="text-indent: 1em; font-size: 1em;">element diğer bileşimlere katıldığında çok büyük reaksiyonlara neden olur. Biz de burada bunu arıyoruz işte:&nbsp;</span></p>

  <p>"Küçücük bir psikolojik katalizör."</p>

  <p>Coleridge bunu Hooper'e söylediğinde kulağa hoş gelmişti. Hooper aynı sözcüklerle adamlarına gösteriş&nbsp;<span style="text-indent: 1em; font-size: 1em;">yaptığında daha da etkili görünmüştü. Coleridge söylenecek şeyi biliyor olabilirdi ama Hooper onu gerektiği&nbsp;</span><span style="text-indent: 1em; font-size: 1em;">gibi söylemeyi bilenin de kendisi olduğuna inanmaktaydı.</span></p>

  <p>Trisha'nın bulduğu muhtemel katalizör gerçekten küçüktü. Dikiz Yapımcılık’ın yayınlamak isteyeceği kadar&nbsp;<span style="text-indent: 1em; font-size: 1em;">ilginç değildi ama Trisha ilginç bulmuştu. Hooper de.</span></p>
</body>
</html>
