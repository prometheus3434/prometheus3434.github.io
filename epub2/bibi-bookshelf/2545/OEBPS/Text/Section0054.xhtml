<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>ON BEŞİNCİ GÜN</h1>

  <h1>Saat 10:00</h1>

  <p>"Ben Chloe" dedi hoparlördeki ses. "Woggle, lütfen eşyalarını toplar mısın? On dakikaya kadar Ev'i terk&nbsp;<span style="text-indent: 1em; font-size: 1em;">edeceksin."</span></p>

  <p>Garry, Kelly ve Jazz alkışladılar, oynadıkları oyunu unutmayan diğerleri sevinçlerini düşünceli ve duygulu&nbsp;<span style="text-indent: 1em; font-size: 1em;">yüzleri ardında sakladılar.&nbsp;</span><span style="text-indent: 1em; font-size: 1em;">Woggle başını battaniyenin altından çıkardı.&nbsp;</span></p>

  <p><span style="text-indent: 1em; font-size: 1em;">"Beni atamazsınız, oylama yapılmadı. Haklarımı biliyorum ve&nbsp;</span><span style="text-indent: 1em; font-size: 1em;">bir yere gitmeye niyetim yok."</span></p>

  <p>"Woggle, ben Chloe'yim. Seni atıyor değiliz. Polis seninle konuşmak istiyor. Eşyalarını topla."</p>

  <p>Odaya şaşkın bir sessizlik çöktü.&nbsp;</p>

  <p>"Woggle, ne yaptın ki?" diye sordu Garry.</p>

  <p>"Hiçbir şey, sersemler. Bir yere gideceğim de yok. İsterlerse gelip beni buradan alırlar."</p>

  <p>Ve aldılar da. Yılın televizyon olaylarından birinde üç üniformalı polis BKG Evi'ne girerek milletin gözü&nbsp;<span style="text-indent: 1em; font-size: 1em;">önünde Woggle'ı darp suçlamasıyla tutukladılar. Ev sakinlerinin çoğu herhangi bir tepki gösteremeyecek&nbsp;</span><span style="text-indent: 1em; font-size: 1em;">kadar sersemlemişti. Ancak Dervla hiç kuşkusuz seyircisini etkilemek için parlak bir buluşla hemen ezilenlerin&nbsp;</span><span style="text-indent: 1em; font-size: 1em;">yardımcısı rolünü üstlendi. Yerinden fırladığı gibi Woggle’ın yanına giderek avukatın adını verdi.</span></p>

  <p>"Rehberde bakmana izin verilmesi için ısrar et" dedi "Eğer bilinmeyen numaraları ararsan bir tek konuşma&nbsp;<span style="text-indent: 1em; font-size: 1em;">hakkının yandığını söylerler. Ben onların bütün numaralarını bilirim."</span></p>

  <p>David ondan geri kalacak değildi. Polislerle hâlâ yerde oturmakta olan Woggle'ın arasına girdi.</p>

  <p>"Bakın, memur beyler, hepinizin yüzlerini ve yaka numaralarınızı belleğime kaydettim. Ben bir aktörüm ve&nbsp;<span style="text-indent: 1em; font-size: 1em;">ezberleme eğitimi almışımdır. Eğer Bay Woggle'a bir şey olacak olursa bunun hesabını bana vereceksiniz."</span></p>

  <p>Doğrusu David pek cüretli konuşmuştu ama polis, tutuklamanın altı ayrı video kamerayla kaydedildiğini,&nbsp;<span style="text-indent: 1em; font-size: 1em;">dolayısıyla tutuklayan polisleri teşhis için fazla bir gayret gerekmeyeceğini belirtince David'in birden&nbsp;</span><span style="text-indent: 1em; font-size: 1em;">yelkenleri suya iniverdi. Polis ondan sonra Woggle'a döndü.</span></p>

  <p>"Lütfen kalkın, efendim."</p>

  <p>"Hayır. Yerimden bile kıpırdamayacağım. Ben BKG Bir Numara'yım. BKG Bir Numara'ya özgürlük!"</p>

  <p>"Onu pireli olduğu için tutuklayamazsınız" dedi Dervla.</p>

  <p>"Neden?" diye söze karıştı Garry. "Bunu haftalar önce yapmalılardı."</p>

  <p>Kelly, Woggle’ın kucağına bir iki elma ile çörek bıraktı.&nbsp;</p>

  <p>"Sana yiyecek bir şeyler vermezlerse" dedi.</p>

  <p>"Tanrı aşkına, Kelly!" diye alay etti David. "Sanki umurundaymış gibi."</p>

  <p>"O bir insan" diye itiraz etti Kelly.</p>

  <p>"Bu tartışılabilir" dedi mutfakta ocağa bir güğüm su koymakta olan Jazz.&nbsp;</p>

  <p>Kayıtsız görünmeye çalışıyordu.&nbsp;<span style="text-indent: 1em; font-size: 1em;">Duruşu, "Ben yetenekliyim ve siyahım" diyordu. "Aynasızlar bunu her gün çalarlar."&nbsp;</span></p>

  <p><span style="text-indent: 1em; font-size: 1em;">Aslında Jazz hiç&nbsp;</span><span style="text-indent: 1em; font-size: 1em;">tutuklanmış değildi de o pozu çok esaslı olduğundan kamuoyunda reytingi birden artmıştı.</span></p>

  <p>Dervla, "Bu tutuklamaya tanık oluyoruz" dedi. "Evet, tanığız" dedi Moon ölgün bir sesle.</p>

  <p>Hamish onlarla boy ölçüşemeyeceğini anlamış olacak ki yalnızca dikkati çekenlerin aday gösterileceği&nbsp;<span style="text-indent: 1em; font-size: 1em;">planını izleyerek kalkıp yatak odasına gitti.</span></p>

  <p>Polislerin başı, "Woggle olarak tanındığınız dışında adınızı bilmiyoruz, beyefendi" dedi. "Ancak elimizdeki&nbsp;<span style="text-indent: 1em; font-size: 1em;">fotoğraf kanıtlarından sizin Lincolnshire polisi tarafından o sırada on beş yaşında bir kız olan Lucy&nbsp;</span><span style="text-indent: 1em; font-size: 1em;">Brannigan'a ciddi bir saldırıyla ilgili olarak arandığınızdan kuşkulanıyoruz."</span></p>

  <p>Ev sakinleri donmuş gibi oldukları yerde kaldılar.&nbsp;</p>

  <p>"Ne? Cinsel taciz mi?" diye sordu Garry.&nbsp;</p>

  <p>"Lütfen gelin,&nbsp;<span style="text-indent: 1em; font-size: 1em;">efendim" dedi polis.</span></p>

  <p>"Woggle, buna inanamıyorum, Woggle" dedi Jazz. "Senin pis bir paçavra olduğunu biliyordum ama böyle&nbsp;<span style="text-indent: 1em; font-size: 1em;">bir şey yapacağın aklımın ucundan bile geçmemişti."</span></p>

  <p>Köşede çömelmiş duran ufak tefek adamdan uzaklaştılar. Dervla kalkıp kızların yatak odasına gitti.&nbsp;<span style="text-indent: 1em; font-size: 1em;">Ancak Woggle kolay kolay teslim olacak değildi.&nbsp;</span></p>

  <p><span style="text-indent: 1em; font-size: 1em;">"O bir tilki katiliydi!" diye bağırdı. "Hayvanlara işkence&nbsp;</span><span style="text-indent: 1em; font-size: 1em;">ediyordu! Gayet adilane dövüştük ve ben de kafasını tekmeledim. O Faşist bunu hak etmişti! Kılıçla yaşayan&nbsp;</span><span style="text-indent: 1em; font-size: 1em;">kılıçla ölür!"</span></p>

  <p>Dediğini kanıtlamak istercesine polis Woggle’ı kaptığı gibi götürdü. Woggle götürülürken tepindi ve&nbsp;<span style="text-indent: 1em; font-size: 1em;">battaniyesi düşünce hâlâ çıplak ve beyaz pire tozu kaplı vücudu göründü.</span></p>

  <p>Çok zavallı bir hali vardı. Bu, sonuncu onur kırıcı darbeydi.</p>
</body>
</html>
