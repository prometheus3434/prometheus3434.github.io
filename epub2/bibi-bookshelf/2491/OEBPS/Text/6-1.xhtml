<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="arabaslik_sol" id="_idParaDest-2">SİMİTÇİ ÇOCUK</p>

    <p class="paragraf">Kronolojik bir portre yazacak değilim. Erdoğan önderliğinde yola çıkılan NeoTürkiye’yi anlatıyorum aynı zamanda. Bu anlatımlarla ben de bilinmeyen Erdoğan’ı keşfetme yolculuğu yapacağım. Hakkında sanırım en çok kitap yazılan siyasi isimlerden birisi Tayyip Erdoğan. Aleyhinde yazılan kitap ve kaynakları çok az okudum. Daha çok “kutsal kitap” duygusuyla yazılan övücü kitapları okudum. Bu kitaplarda her ne kadar övücü olsa da zaman geçip Erdoğan yükseldikçe “kutsal kitapların” içeriği de çok değişiyor. Bu toprakların en çok işe yarayan anlayışı “şeyh uçmaz mürit uçurur” övgü kitaplarının ana omurgasını oluşturuyor. Övücü kitapların çoğu Erdoğan ya da en yakınları tarafından onaylanıp piyasaya çıkarılıyor. Buna rağmen öyküler, tevatürler hep değişiyor. Çünkü Erdoğan yükseldikçe insani zaafları yok ediliyor. Hatta hafızadan, internetten siliniyor. Ya da efsaneler şekil değiştiriyor. “Recep Tayyip Erdoğan kutsal kitaplarının” anası Ocak 2014’te yeni baskısı yapılan <span class="CharOverride-18">Bir Liderin Doğuşu</span> adlı kitap gibi görünüyor. Erdoğan’ın hep en yakınında durmuş ve hâlâ da öyle olan, bir dönem milletvekilliği de yapan Hüseyin Besli imzalı kitap Erdoğan’ın başbakan oluşuna kadarki hayatını anlatıyor. Bu kitaba baktığınızda yakın tarihte olan birçok şeyi göremiyoruz. Zaten görülsün de istenmiyor. Erdoğan 1954 doğumlu. Kişisel tarihine ilişkin çok şey net ve berrak olmalı. Çünkü çok yakın bir tarih. En azından yarım asra yaklaştığıma göre benim için gizemli yani çok az olmalı. 27 yıllık gazetecilik geçmişimi de hesaba kattığımda bilinmeyeni az bilineni çok olmalı. Ancak tam tersi. Erdoğan’ın bilinmeyeni bilinenden daha çok. Mesela okul hayatı. Tam bir muamma. Keza askerlik öyle. Ticaret hayatı da aynı şekilde. Siyasetteki yükselişi de... 30 yıl öncesinde orta halli bir aileden bile daha zor durumda olan biri Tayyip Erdoğan, oysa şimdi “0”lanamayacak kadar çok bir paraya sahip. Nerden nasıl oldu? Muamma. Akbil davası, oğlu Burak’ın yaptığı ölümlü kaza... Hep muamma... Aslında NeoTürkiye’nin bütün kurgusu hafızasızlık üzerine kurulu. Ne kadar çok unutulursa Erdoğan o kadar yükseliyor. Yükseldikçe de hep daha fazlasını istiyor. En büyük fethi Çankaya olmasına rağmen yetmiyor. Şimdi hedef, fiili durum yaratılan başkanlık sistemi. Bunun için 2015 seçimleri bir kez daha ölüm kalım mücadelesine dönüştürülüyor. İlerleyen bölümlerde bu konuyu daha geniş anlatacağım. Şimdi Erdoğan’ın evrelerine bakalım.</p>

    <p class="paragraf"><span class="CharOverride-16">Küçük Tüccar, Futbolcu İmam, Küçük Erbakan, Reis, Beyefendi, Patron, Big Boss.</span></p>

    <p class="paragraf"><span class="CharOverride-16">Erdoğan hayata küçük yaşta atılıyor. Sert mizaçlı bir baba ve yoksulluk omzuna daha çocuk yaşta çöküyor. Erdoğan’ın küçük tüccar olduğu yılları gazeteci Turan Yılmaz’ın</span> <span class="CharOverride-17">Tayyip: Kasımpaşa’dan Siyasetin Ön Saflarına</span> <span class="CharOverride-16">kitabından aktarayım. (Ki bu kitap Erdoğan için objektif kriter baz alınarak yazılmış önemli kitaplardan biridir ve “kutsal kitaplarda” olmayan çok bilgi içerir.) Maalesef bu kitabın da yeni baskıları yapılmadı. Sahaflarda bile zor bulunuyor. Küçük Tüccar Erdoğan’ın öyküsünü aktaracağım ama son kutsal kitap</span> <span class="CharOverride-17">Bir Lider Doğuyor</span><span class="CharOverride-16">’da çocukluk nasıl anlatılmış onu yazayım:</span></p>

    <p class="paragraf"><span class="CharOverride-16">“Erdoğan parasız yatılı sınavını kazanarak imam hatip ortaokuluna kaydoldu. Yatılı okumasını</span> <span class="CharOverride-17">daha disiplinli ortam olacağı için</span> <span class="CharOverride-16">babası istemişti. Hafta sonları izinliydi. Fakat tatil günlerini evde geçirmek yerine dışarıda çalışarak değerlendiriyordu. Su ve simit satarak kazandığı parasını daha çok kitaplara harcıyordu. Bu sayede daha ortaokuldayken ciddi bir kütüphaneye sahip olmuştu.”</span></p>

    <p class="paragraf"><span class="CharOverride-16">Turan Yılmaz o yılları farklı anlatıyor:</span></p>

    <p class="paragraf"><span class="CharOverride-16">“Küçük Tayyip Kasımpaşa’dan Eminönü’ne yürüyerek gidip aldığı şekerlemeleri, hafta sonunda doğup büyüdüğü Kulaksız Mahallesi’ndeki futbol sahalarına gidip, suyla birlikte satıyordu. Sonra 10 kuruşluk simitleri bayatlayınca akşamdan 2,5 kuruşa alıp eve getiriyor, annesi buhara yatırıp yumuşattıktan sonra ertesi sabah 5 kuruşa satıyordu. Okulda ise arkadaşlarına kartpostal satıyordu. Erdoğan yatılı okuduğu, babası ancak 2,5 liralık haftalık verebildiği için simit, şekerleme, kartpostal satarak harçlığını çıkarıyordu.”</span></p>

    <p class="paragraf"><span class="CharOverride-16">Çocukluğun yoksulluk içinde geçmesi aslında bu kadar normal iken nedense bu yönler Erdoğan’ı öven “kutsal kitaplarda” göz ardı ediliyordu. Sanki ihtiyacı olduğundan değil kitap satın almak için çalışıyormuş gibi anlatılıyor. Erdoğan’ın ilkokuldan beri kitap okumaya merakı özellikle vurgulanıyor. Bilgili, birikimli ve entelektüel imaj için buna özellikle ihtiyaç duyuluyor. Başbakanlığı sırasında</span> 2005 yılında CNN Türk’te Erdoğan’a soruluyor...</p>

    <p class="paragraf"><span class="CharOverride-19">S</span>oru: “Kitap okuyor musunuz? Kitap okumaya vakit buluyor musunuz?”</p>

    <p class="paragraf">Yanıt: “Kitap okumaya vakit bulamıyorum. Bana sağ olsun arkadaşlarım kitap özeti getiriyor.”</p>

    <p class="paragraf">İlkokulda kitap almak için çalışan Erdoğan’dan kitabın özetiyle yetinen Erdoğan’a. Neyse devam edelim. <span class="CharOverride-16">İmam hatip yılları Erdoğan’ın oldukça aktif geçiyor.</span></p>

    <p class="altbas">KANLI PAZAR’DA MİLLİ TÜRK TALEBE BİRLİĞİ İZİ</p>

    <p class="paragraf">Münazara, futbol, şiir okuma gibi etkinliklerde hep ön safta. Bu ataklığı sayesinde Milli Türk Talebe Birliği (MTTB) ile ortaokul yıllarında tanışıyor. İmam hatip yılları olağanüstü bir insanmış gibi anlatılsa da aslında dersleri çok da başarılı değil Erdoğan’ın, 1972-1973 öğretim yılında “iyi” derece ile mezun oluyor. Hatta önemli dersler, Kuran-ı Kerim ve Arapça derslerinden bütünlemeye kalıyor. Bütünlemede bu dersleri vererek güz mezunları arasında yer alıyor.</p>

    <p class="paragraf">Bir öğrencinin bütünlemeye kalması kadar doğal bir şey olamaz ama Tayyip Erdoğan olunca bütünlemeye kaldığını bile çok zor öğrenebiliyoruz. Aynı şekilde Milli Türk Talebe Birliği yılları da öyle. Erdoğan’la birlikte Milli Türk Talebe Birliği’nden yolu geçenler arasında Abdullah Gül, Ahmet Davutoğlu, Numan Kurtulmuş, Bülent Arınç, Abdülkadir Aksu, Ali Coşkun, Hüseyin Çelik, Mehmet Ali Şahin, Kadir Topbaş, Taner Yıldız, İsmail Kahraman, Cemil Çiçek, Beşir Atalay, Osman Pepe, Fehmi Koru, Abdurrahman Dilipak, Necati Çetinkaya da bulunuyordu.</p>

    <p class="paragraf">Peki Milli Türk Talebe Birliği nasıl bir yerdi ve ne yaparlardı? 6. Filo eylemcilerine karşı kimi nasıl kışkırtıp Kanlı Pazar’da rol aldılar? Bu sorunun yanıtını da gazeteci Orhan Gökdemir’in <span class="CharOverride-18">Ucube</span> kitabından öğrenelim:</p>

    <p class="bos">1960 darbesinden sonra sol yükselince, onlar da büyük bir atılım yaptılar. Çünkü “yeşil kuşak” projesi yürürlükteydi. Komünizmle Mücadele Derneği yanına Milli Türk Talebe Birliği iliştirildi. Şimdiki gençler bilmez o zaman en popüler sloganları şöyleydi:</p>

    <p class="arayazi">“TİP tip tipsizler, allahsız komünistler. Amerika gitsin Rusya mı gelsin?”</p>

    <p class="arayazi">Rusya’ya düşmandılar, Amerika’ya yandaştılar. Komünizmle Mücadele Derneği ile birlikte Milli Türk Talebe Birliği’nin en önemli olaylarından biri “Kanlı Pazar”dı. Türkiye tarihinde 31 Mart Olayı’ndan sonra yaşanan en büyük gerici ayaklanma olan ve tarihe “Kanlı Pazar” olarak geçen bu saldırıda TİP üyesi iki işçi öldürüldü. Yüzlerce işçi yaralandı. “Kanlı Pazar”dan iki gün önce MTTB ve Komünizmle Mücadele Derneği tarafından düzenlenen “Bayrağa Saygı” mitingi olacakların habercisiydi. Mitingi düzenleyenler düşmanın ABD donanması değil onu protesto eden işçiler ve öğrenciler olduğunu söylüyor, topladıkları kalabalığı kışkırtıyorlardı...</p>

    <p class="paragraf">O yıllarda ülkücü saflarda görev alan Yaşar Okuyan’ın Oda TV’ye anlattıkları ise Milli Türk Talebe Birliği hakkında önemli ipuçları veriyor. Yaşar Okuyan’ın tanıklığında şimdiki zamanın ruhunda sanki ilim irfan yuvası gibi gösterilen Milli Türk Talebe Birliği’nin (MTTB) “Kanlı Pazar”ını görelim:</p>

    <p class="arayazi">Biz o tarihlerde Türkiye Milli Talebe Federasyonu’ndayız. Bu federasyon, bizim, yani ülkücü, milliyetçi diye nitelendirdiğimiz grubun yönetimindeydi. Milli Türk Talebe Birliği o tarihlerde, yani 1968-1969’lardan bahsediyorum, daha ziyade İslami düşüncenin kontrolündeydi. Biz o tarihlerde onlara “ecmain” ismini vermiştik. Daha sonra bunlar kendilerini Akıncılar diye adlandırdılar. Milli Türk Talebe Birliği de onların yönetimindeydi, fakat milliyetçi grup olarak biz de Milli Türk Talebe Birliği’nin faaliyetlerine katılıyorduk. İstanbul kongresinde kavga çıktı. Sonra Kayseri’ye aldılar. O zaman Adalet Partisi hükümeti onlara destek veriyordu.</p>

    <p class="arayazi">Kayseri’deki kongrede delegeler bile salona alınmadı. Tartışmalar çıktı ve yönetimi kaybettiler. Böyle bir sürecin içerisinde 1968-1969 döneminde biz, Milli Türk Talebe Birliği’ndeki faaliyetlerin bazılarına katılıyorduk. Orayı ele geçirmek istiyorduk. O sürecin içerisinde bir gün bir söz ortaya atıldı: “Komünistler yürüyüş yapıyor, Taksim’i işgal edecekler, biz buna karşı eylem yapacağız!” deniliyordu. Bu bilgiyi bize getirdiler. Biz de merak ettik. Ne yapacaklar diye bir inceleyelim bakalım dedik. Cumartesi günü Milli Türk Talebe Birliği de, yine oralardan gelen arkadaşlarımız, yöneticiler, dediler ki, “Grup olarak buraya kaç kişi katılır?” Federasyondan gelip bize sordular. “Ne olacak, niye soruyorlar?” dedim.</p>

    <p class="arayazi">“Orada kalabalık olunsun!” denildi. “Kaç kişiyseniz size sopa dağıtacağız!” dediler. Ben bu sefer daha da tedirgin oldum. O zaman arkadaşlara, “Beş yüz kişi deyin!” dedim. Katılacağımızdan değil de, “Ne olacak?” diye...</p>

    <p class="arayazi">Yanılmıyorsam, “Cumartesi günü beşte temsili olarak Türk Talebe Birliği’ne gelin...” denildi. Bizim arkadaşlardan yedi sekiz kişi gitti oraya. Şeref Efendi Sokak var, hemen Milli Türk Talebe’nin yanındaki sokaktı. Oraya iki kamyon yanaştı. Orada –sonradan çıktı tabii– sopalar çıktı balyalar halinde.</p>

    <p class="arayazi">Mavi kurdeleler...</p>

    <p class="altbas">DERİN DEVLETİN MAVİ KURDELELİ MÜCAHİTLERİ</p>

    <p class="paragraf">Yaşar Okuyan’ın anlattıkları dehşet verici. En tüyler ürperteni de mavi kurdeleli mücahitler. Tayyip Erdoğan’ın bugün “Biz ne elimize silah aldık, ne de taş!” diye övündüğü imam hatipliler ve onların örgütlendiği MTTB’lilerin elinde sopa, yakalarında mavi kurdele var. Peki niye bu mavi kurdeleler vardı? Onun yanıtını yine Yaşar Okuyan veriyor:</p>

    <p class="arayazi">Bizim çocuklara dedim ki, “Sopaları alın. Gitmeyeceğiz, ama gitmeyeceğimizi söylemeyin.” Sonra aynı yerde ayrıca bir mavi kurdele dağıtıldı. “Kurdeleler ne olacak?” diye sorduk. Dediler ki, “Bu mavi kurdeleleri Taksim’de komünistler meydana girerken yakanıza takın. Bu iki şeyi gösterir: Birincisi orada bir kargaşa çıkarsa siz birbirinizi tanımış olursunuz. İkincisi de –polislerin de bilgisi var– mavi kurdeleyi takanlar antikomünistler olacak.” Nitekim biz ertesi günü oraya yedi sekiz kişi olarak gittik. Yani ülkücüler olarak katılmadık. Uzaktan bakıyoruz. En az yirmi otuz bin kişilik bir kalabalık vardı. Hatta sabah namazından sonra gelenler vardı. Fikir Kulüpleri Federasyonu da Gümüşsuyu’ndan giriş yaptı. Tam Marmara Oteli’nin önüne doğru geldiklerinde daha önce alanda ellerinde sopalarla bekleyenler, gelenlere hücum ettiler.</p>

    <p class="arayazi">Polis bakıyor, mavi kurdele varsa dost dokunmuyor, kurdele yoksa elindeki copla girişiyor. Biz de dedik ki kurdelelerimizi takalım, çünkü uzak olmamıza rağmen bir grup da bize doğru geliyordu.</p>

    <p class="arayazi">Komünizmle mücadele dernekleri vardı. Onların birlikte organize ettiği bir şey. Bundan günler öncesinden de Mehmet Şevki Eygi diye bir gazeteci var. Gazeteden çağrılar yapıyordu. “Komünistler, Moskova uşakları geliyor, dinimize küfrediyorlar!” gibi yazılarla belki 10-15 gün boyunca tahrik etmişti. Toplu olarak sabah namazları organize ediyordu. Böyle bir altyapı oluşturulmuştu. “Kanlı Pazar”da, Hürriyet gazetesinde 6-7 sütunu kaplayan bir resim gözümüzün ödündedir hâlâ...</p>

    <p class="arayazi">Bir şahıs oradaki sol görüşlü bir genci elinde bıçakla, polisin gözünün önünde öldürüyor ve polis seyrediyor. Katiyen müdahale etmediler. İki insanımız orada maalesef bu şekilde öldürüldü. Bu tabii çok derin iz bırakan bir olay. Ben “Kanlı Pazar”ı kitlesel bir organizasyon olarak değerlendiriyorum ve bundan sonraki süreci çok önemsiyorum. Nitekim o hadiseden üç gün önce de polis 8 üniversiteyi bastı. Vedat Demircioğlu isimli bir kardeşimiz bir iddiaya göre polis tarafından dövülerek üst katlardan aşağı atıldı ve hayatını kaybetti. Bazılarının da kaçarken düştüğü iddiası var ama sonuç olarak polisin orayı basması sonucu meydana gelen bir mücadelede hayatını kaybetmiştir.</p>

    <p class="altbas">AKP’DE MAVİ KURDELE TAKANLAR KİM?</p>

    <p class="paragraf">Gladio’nun taktığı mavi kurdeleliler amaçlarına ulaşıp o pazar günü Ali Turgut Aytaç ve Duran Erdoğan’ı öldürdüler. Bugün bile “Kanlı Pazar” hâlâ karanlıktadır. AKP iktidarı geçmiş bir sürü olayları açarken neden hiç “Kanlı Pazar”dan bahsetmiyor? Nedenini yazdım. AKP kadrolarının Tayyip Erdoğan, Abdullah Gül gibi isimleri MTTB’den yetişme. Yaşar Okuyan’ın açıklamalarına dönelim yine. Okuyan AKP iktidarının “Kanlı Pazar” ile bağına da dikkat çekiyor ve soruyor:</p>

    <p class="arayazi">Bu “Kanlı Pazar” olayında o tarihlerde acaba Milli Türk Talebe Birliği’nde aktif faaliyetlerde bulunanlardan; Ankara’da en tepe noktalarda bulunanlardan kimler var?</p>

    <p class="arayazi">Bu sorunun cevabının ortaya çıkması lazım. Ergenekon soruşturmalarında her ne hikmetse her şeye bir bağlantı kurularak soruşturuluyor ama “Kanlı Pazar”ın hiç üzerine gidilmiyor.</p>

    <p class="arayazi">Ümit ederim ki bu sorunun cevabını –ki bunlar kendilerini biliyorlardır– Ankara’nın en tepe noktalarında görev yapanlar verirler. O organizasyonlara katılmışlar mıdır? O pazar günü Taksim Meydanı’nda çağrılara uyarak yasal bir mitingi sabote etmek üzere gelenlere saldıranların arasında yer almışlar mıdır? Bu tornadan çıkmış sopaları taşımışlar mıdır? Yakalarına mavi kurdele takılması için kimlere bu talimatı vermişlerdir?</p>

    <p class="arayazi">Mademki Gladio’yu ve geçmişteki bütün olayları ortaya çıkaracağız bu soruların cevaplarının verilmesi lazım. Birazcık düşünülürse bu arkadaşlarımızın kimler olduğu ortaya çıkabilir.</p>

    <p class="paragraf">“Kanlı Pazar”ın olduğu yıl, yani 1969’da Tayyip Erdoğan ne yapıyordu? Bunun yanıtını <span class="CharOverride-18">Kanlı Pazar, 1960’lar Türkiyesi’nde İslamcılar, Milliyetçiler ve Sol</span> isimli kitabın yazarı sosyolog Mustafa Eren veriyor:</p>

    <p class="arayazi">MTTB, o dönemde İslamcı gençliğin ağırlığının olduğu bir kuruluş. Çarpıcı olan o dönem Abdullah Gül’ün de MTTB içerisinde etkin olması... Recep Tayyip Erdoğan, “Kanlı Pazar”ın gerçekleştiği yıl daha 15 yaşında. Ancak o da MTTB’nin ortaöğrenim kolu içerisinde faaliyet yürütüyor.</p>

    <p class="arayazi">Dönemin MTTB yöneticisi ise İsmail Kahraman. O da Refah Partisi döneminde kültür bakanlığı yapmış bir isim. MTTB içerisinde yer alan pek çok isimle daha sonra Adalet ve Kalkınma Partisi (AKP) içerisinde karşılaşmak mümkün.</p>

    <p class="arayazi">AKP’nin iktidara geldiği Kasım 2002 seçimlerinin ardından Meclis’in yüzde 50’sinden fazlasının MTTB geçmişi olduğu açıklanmıştı.</p>
  </div>
</body>
</html>
