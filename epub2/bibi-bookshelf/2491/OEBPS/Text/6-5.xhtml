<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="arabaslik_sol" id="_idParaDest-6">GÖRÜCÜ USULÜNDEN BÜYÜK BİR LOVE STORY ÇIKARILDI</p>

    <p class="paragraf">Tayyip Erdoğan siyaset ve futbolla günlerini geçirirken evden “artık yuva kur” baskısı da artmıştı. Hatta annesi Rize’den köylüsü olan çarşaflı bir aday da bulmuştu. Tayyip Erdoğan da artık çoluk çocuğa karışma kararı almıştı ama kiminle? Annesi Tenzile Erdoğan oğlu için çoktan bir namzet bulmuştu. Karadenizli bir ailenin çarşaflı kızını beğenmişti. Tayyip Erdoğan adım adım çarşaflı bir genç kızla evliliğe gidiyordu. Tam bu sırada o zaman Milli Görüş’ün önemli kadın kuruluşlarından olan İdealist Kadınlar Derneği Başkanı Şule Yüksel Şenler devreye girdi. Dernekte ikinci başkan olan Emine Gülbaran için çöpçatanlık yaptı. Bunun için de Emine Gülbaran’ı (Erdoğan) yanına alarak Tepebaşı’nda MSP’nin bir etkinliğine götürdü. Kısa bir parantez açıp Emine Gülbaran’ın nasıl örtündüğünü de not düşeyim. Kimin ne zaman örtündüğü ya da başı açık olduğu ile ilgili değilim. Ama bu örtünme trajedisi de hiç konuşulmaz, anlatılmaz. Trajedi çünkü Emine Gülbaran 15 yaşında ağabeyinin baskısı ile örtünmek zorunda kalır. Bu yüzden okulu ortaokuldayken bırakır. Ayla Özcan’ın <span class="CharOverride-18">Emine Erdoğan</span> kitabında bu baskı ve yaşadıkları ayrıntıları ile anlatılır. Hatta Emine Gülbaran (Erdoğan) o yılları anlatırken başörtüsü yüzünden neredeyse “intihar etmeyi bile düşündüğünü” söyler. Sonraki yıllarda ise bu sözlerini, “İyi ki başörtüsü takmışım. 15 yaşında verdiğim tepkiler onlar” diye düzeltir.</p>

    <p class="paragraf">Emine Erdoğan, yıllar sonra “Nasıl Örtündüler?” kitabının yazarı Gülay Atasoy’a intiharı düşündüğü yılları anlattı;</p>

    <p class="paragraf">“Ağabeyim bana örtünmem gerektiğini söylediği zaman intihar etmeyi bile düşünmüştüm. Nasıl olur da örtünürdüm! Çevremde bir tane örneği yoktu. Köy gibi bir yerde olsam neyse... Orada dikkati çekmezdim. Ama burada (İstanbul’da) olamazdı. Bu karışık duygular içindeyken, bir vesileyle Şule Yüksel Şenler’le tanıştım. Bu tanışma beni çok etkiledi. Böylelikle bir Müslüman hanımın hem modern, hem kültürlü, hem de örtülü olabileceğini gördüm.”</p>

    <p class="paragraf">Tayyip Erdoğan-Emine Gülbaran’ın buluşmasına Şule Yüksel Şenler’in çöpçatanlığında kalmıştık. Devam edelim. Tayyip Erdoğan Şenler’e annesinin çarşaflı bir aday bulduğundan bahsetti. Şule Yüksel Şenler’in yanıtı bugünlere de referans olması açısından çarpıcıydı. “Çarşaflı bir eş siyasi geleceğin açısından iyi bir tercih olmaz.” Bu sözler günlerce Tayyip Erdoğan’ın kulaklarında çınladı. Annesi Tenzile Erdoğan’ı ise bir türlü ikna edemiyordu. Söz vermişti o çarşaflı kızla evlenmek zorundaydı. Araya Şule Yüksel Şenler yeniden girdi. Ve en sonunda Tayyip Erdoğan Emine Gülbaran’la evlenmeye karar verdi. Anne Tenzile Erdoğan kerhen evet demek zorunda kalmıştı. Sonunda görücü usulü bu tanışma 4 Temmuz 1978’de nihayete erdi. Görücü usulüyle yapılan bu evlilik sonradan nasıl bir mistik ve efsanevi bir aşk öyküsüne dönüştürüldü şimdi beraber izleyelim...</p>

    <p class="paragraf">Hemen Tayyip Erdoğan’ın belediye başkanlığının ilk günlerinde <span class="CharOverride-18">Panorama</span> dergisinin “aşk” sorusuna verdiği yanıtlara bakalım:</p>

    <p class="paragraf">– Gençliğinizde hiç flörtünüz oldu mu? Ya da âşık olduğunuz biri?</p>

    <p class="paragraf">– Hiç olmadı, yok. Zaten o kadar yoğundum ki.</p>

    <p class="paragraf">– Hiç uzaktan sadece platonik olarak âşık olduğunuz, hayranlık duyduğunuz kimse olmadı mı?</p>

    <p class="paragraf">– Yok maalesef o zevkleri hiç tadamadık. Eğer tatsa tabii...</p>

    <p class="paragraf">– Evliliğiniz?</p>

    <p class="paragraf">– Evliliğim 1978’de bir aracı vasıtasıyla oldu. Oturduk, konuştuk. Aynı dünya görüşünü paylaşıyorduk. Neler beklediğimi, arzu ettiğimi söyledim. Bunlar çakışınca evlendik.</p>

    <p class="paragraf">Erdoğan, 10 Ekim 1996’da <span class="CharOverride-18">Hürriyet</span> gazetesinden Gülden Aydın’a verdiği röportajda da benzer şeyler söylüyor:</p>

    <p class="paragraf">“Aşkı reddetmiyorum, ama maalesef hiç olamadım. Eşim sosyal bir hanımdı. Toplantılarda tanıştık. Aynı görüşleri paylaştık. Bir hanımefendinin aracılığıyla oldu...”</p>

    <p class="paragraf">Bu açıklamalar kulağınızda küpe olarak bulunsun. Şimdi “Erdoğan kutsal kitaplarında” bu evlilik nasıl anlatılıyor onu görelim. Önce son kutsal kitap <span class="CharOverride-18">Bir Liderin Doğuşu</span>:</p>

    <p class="arayazi">1977 yılında parti teşkilatının düzenlediği bir toplantıda kendisini hayranlıkla izleyen mahcup bir çift gözle karşılaştığında içindeki boşluğun uzun sürmeyeceğini anlamıştı. O anki hissiyatını, “Hakikaten o güne kadar hiç yaşamadığım bir duyguydu” diye açıkladığına bakılırsa, belki de ilk kez sevdalanmıştı. Tayyip Erdoğan’ın açıkça itiraf etmekte zora düşse de o an hissettiği duyguların günlük dildeki karşılığı en masum tarifiyle yıldırım aşkıydı.</p>

    <p class="paragraf">Yeşilçam filmleri gibi değil mi? Bitmedi devam ediyoruz. Sırada Ayla Özcan’ın yazdığı <span class="CharOverride-18">Emine Erdoğan: İktidara Taşıyan Kadın</span> kitabı var:</p>

    <p class="arayazi">O gece Emine hayatının erkeğini, 4 çocuğunun babasını, âşık olduğu adamı rüyasında görecekti. İnsanın inanası gelmiyor. Türk filmlerinin senaryosundan çıkmış gibi. Oysa gerçeğin ta kendisi... Genç Tayyip’in konuşması bittiğinde herkes ayakta alkışlamaya başladı. Salonda kadın dinleyicilerin arasında biri vardı ki hiç kimsenin kalbi onunki kadar hızlı atmıyordu. Hiç kimsenin yüreğinde ateş onun kadar yanmıyordu.</p>

    <p class="paragraf">Aynı kitaptan devam edelim. Şule Yüksel Şenler anlatıyor:</p>

    <p class="arayazi">Etkinlikten vapurla dönüyoruz. Sordum, “Emine sende bir hal var. Kimsede olmadı ama Tayyip çıkar çıkmaz senin yüzün gözün değişti?”</p>

    <p class="arayazi">“Abla inanılmaz bir şey yaşadım. Dün gece rüyamda sakallı, cüppeli, başında sarık olan bir zat gördüm. Elini uzattı, birini işaret ediyordu. Sen bununla evleneceksin diyordu. Hiç tanımadığım birisi. Beyaza yakın krem renkli elbiseli, boylu boslu yakışıklı birisiydi. Zat yine, bak kızım bununla evleneceksin dedi. Çok değişik halde uyandım. Bugün oraya gittiğimde, Tayyip Bey’i sahnede gördüğümde tüylerimin ürperdiğini hissettim. Çünkü rüyamda gördüğüm beyaz takım elbiseli adam karşımdaydı. Aynı şahsı aynı elbise ile görünce, Allah Allah, demek ki bugün karşılaşacakmışım diye düşündüm, sen bununla evleneceksin dedim.”</p>

    <p class="paragraf">Ben bu satırları bire bir bir yerden hatırlıyordum. Sonra fark ettim ki aynı satırlar <span class="CharOverride-18">Aman Babam Görmesin</span> kitabında var. Onun baskısı daha eski olduğuna göre oradan bire bir alınmış. Zaten bu efsaneler copy past gibi. Bir yerde yazılıyor sonra her yerde aynı şekilde kullanılıyor.</p>

    <p class="paragraf">Tayyip Erdoğan <span class="CharOverride-18">Usta’nın Hikâyesi</span> adlı TV programında belediye başkanı iken söyledikleri hiç yokmuş gibi yaratılan efsaneye uyum sağlamış bir şekilde diyordu ki:</p>

    <p class="paragraf">“Tepebaşı Gazinosu’nda bizim partimizin bir toplantısı var. Bizim hanımın tasarım yönü çok güçlüdür. Dikkatimi çekti. Yeni jenerasyonda elektriklenme denilen bizim aşk dediğimiz olay yaşandı. Bakıyorsunuz bazıları bir âşık oluyor âşık olmaya devam ediyorlar. Biz bir âşık olduk pir âşık olduk.”</p>

    <p class="paragraf">1996’da ne demişti kısaca hatırlayalım:</p>

    <p class="paragraf">“Aşkı reddetmiyorum, ama maalesef hiç olamadım. Eşim sosyal bir hanımdı. Toplantılarda tanıştık. Aynı görüşleri paylaştık. Bir hanımefendinin aracılığıyla oldu.”</p>

    <p class="paragraf"><span class="CharOverride-16">Ne diyordu Nabi Avcı: “İyi oyuncu.”</span></p>

    <p class="paragraf"><span class="CharOverride-16">Tayyip Erdoğan evlendikten sonra hem futbola hem de siyasete devam etti. Siyaset 12 Eylül darbesiyle kesintiye uğrasa da İETT’de futbol ve iş hayatı da bir teklifle değişti. “Özel sektörden aldığım uygun iş teklifi nedeniyle” der ve istifa ederek İETT’den ayrılır. Yıl 1981.</span> <span class="CharOverride-17">Bu Şarkı Burada Bitmez</span> <span class="CharOverride-16">kitabında “50 bin lira maaşla teklif geldi bana. Ve bu maaşla özel sektörde çalışmaya başladım” diyor. İşte burada iş yine çetrefilleşiyor. Tayyip Erdoğan’ın sırlı bir dönemi de bu özel sektöre girdiği zamandır. İETT’de ayrılmadan muhasebe bölümde çalışmak istese de tecrübesiz ve bir bilgisi olmadığı için kabul edilmez. Oysa özel sektör İETT’den aldığının 10 katına transfer eder. Nedir bu durum diye bu dönemi de araştırdım. “Kutsal kitaplarda” bu dönem için “özel sektörden almış olduğu uygun iş teklifi” deniyor sadece.</span></p>
  </div>
</body>
</html>
