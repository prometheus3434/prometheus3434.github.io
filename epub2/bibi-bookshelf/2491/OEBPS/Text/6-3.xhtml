<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-3</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="arabaslik_sol" id="_idParaDest-4">METİN YÜKSEL CİNAYETİ VE YEŞİL KUŞAK ÜLKÜCÜLERİ</p>

    <p class="paragraf"><span class="CharOverride-16">Tayyip Erdoğan’ın Milli Türk Talebe Birliği (MTTB), Milli Selamet Partisi Gençlik Kolları dönemindeki çalışmaları efsane gibi anlatılır. Oysa o yıllarda daha çok ön planda olan bir isim vardı. O isim de Akıncılar’ın lideri Metin Yüksel’di. 1958 doğumlu Metin Yüksel 18 yaşında olmasına rağmen Akıncılar arasında çok ünlenmiş bir isimdi. Tayyip Erdoğan’la da yolları kesişmişti. Metin Yüksel 23 Şubat 1979 yılında Fatih Camii’nde cuma namazı çıkışında ülkücü bir grup tarafından vurularak hayatını kaybetti. Metin Yüksel’in öldürülmesine adı karışan ülkücüler Ali Bilir, Mithat Gören ve İhsan Barutçu’ydu. İhsan Barutçu en son MHP seks kaseti skandalında gündeme gelmişti. Yakın tarihin en önemli cinayetlerinden biri olan Metin Yüksel’in öldürülmesinde hâlâ birçok sis perdesi var. Milli Görüş-Ülkücü çatışmasının en kanlı dönemi bugün bile esrarını koruyor. Cinayet sebebi olarak Fatih bölgesinde etkinlik kurma kavgası dense de derinlerde çok daha başka iddialar şüpheler var. Milli Görüş içinde Şia ve Vahabi kavgasının olduğu bir dönemde öldürüldü Metin Yüksel. Ağabeyi Edip Yüksel’in sözlerine dikkat kesilelim şimdi:</span></p>

    <p class="paragraf"><span class="CharOverride-16">“</span>Ben ve Metin, milyonlarca İranlı özgürlük mücahidi gibi İran Devrimi’nin şahlık rejiminin zulüm ve baskılarına, soygun ve sömürüsüne son vereceğine inanıyorduk. İstiklal, Azadi, Hükümet-i İslami diyorduk. Ancak, devrimin gerçekleşmesinde ön saflarda aktif rol oynayan birçok özgür önderler, Beni Sadr, Mehdi Bazargan, Ayatullah Muntazarı, Ayetullah Talegani gibi devrimin ilerici ve özgürlükçü öncü kadrosu bir iki yıl içinde devrimin içindeki gerici ve despot güçler tarafından oyuna getirilip tasfiye edildi.”</p>

    <p class="paragraf">Edip Yüksel kardeşi Metin Yüksel’in İran Devrimi’nden etkilendiğini net bir şekilde ifade ediyor. 12 Eylül öncesi Türkiye’nin durumu da malum. Sağ sol birbirine düşürülmüş, her kapıda bir pusu var ve topraklar ölüm kokuyor o yıllarda. “Yeşil kuşak” projesinin de en keskin haliyle devrede olduğu yıllar. Giriş kısmında yazmıştım. Tayyip Erdoğan efsanelerinin ilk üretildiği kitaplardan, yani “Erdoğan kutsal kitaplarına” rehberlik eden Ruşen Çakır ve Fehmi Çalmuk’un kaleme aldığı <span class="CharOverride-18">Bir Dönüşüm Öyküsü: Recep Tayyip Erdoğan</span> kitabında Erdoğan’ın Metin Yüksel’in ölümünden sonra çok ağladığı anlatılır. Kafama takıldı kaldı. Ölümünden bu kadar etkilendiği birisinden Erdoğan 12 yıllık iktidarı boyunca hiç bahsetmedi. Son “Erdoğan kutsal kitabı <span class="CharOverride-18">Bir Liderin Doğuşu</span>’nda da Metin Yüksel’in ölümü ve nedenlerinden hiç bahsedilmiyor. Kitapta Erdoğan’ın ilk hapis olayı anlatılırken Metin Yüksel’in adı geçiyor. Metin Yüksel ve Erdoğan’ın bulunduğu bir grup, arkadaşlarının cenazesinden dönerken olanlar şöyle anlatılıyor:</p>

    <p class="arayazi">Yenikapı İstasyonu’nda trenden inip Fatih’e doğru yürümeye başladıklarında başta rahmetli Edip Yüksel (yanlış yazılmış, Metin yerine ağabeyi Edip Yüksel denilmiş) olmak üzere bazı gençler slogan atmak isterler. Fakat “Reis’” uygun düşmeyeceğini söyleyerek izin vermez... (O yıllarda gençlik lideri Metin Yüksel’dir. Sanki Erdoğan lideriymiş gibi anlatılıyor.) Grup Kıztaşı’na ulaştığında Metin Yüksel kendini tutamaz ve slogan atmaya başlar. Diğer gençler de katılır. Grup kendini Metris Askeri Kışlası’nda bulur.</p>

    <p class="paragraf"><span class="CharOverride-18">Bir Liderin Doğuşu</span> kitabında anlatılan Metin Yüksel’in de olduğu ve Erdoğan’ın ilk hapis deneyimi olan olayın aslı ise başkaydı:</p>

    <p class="arayazi">1980’in nisan ayında peş peşe dört İslamcı genç öldürülmüştü. Bunlardan Necip Kural’ın cenaze töreninin ardından bir grup Unkapanı’ndan Fatih’e doğru yürüyüşe geçti. Tayyip Erdoğan, Mehmet Metiner, Metin Yüksel, Ömer Yorulmaz, Yılmaz Yalçıner gibi isimlerin de bulunduğu (Yorulmaz ve Yalçıner 12 Eylül 1980 darbesi sonrası Diyarbakır uçağını kaçırdılar) yaklaşık 400 genç, polis ve jandarmanın müdahalesi üzerine ellerinde bulunan gazeteleri, paltoları, ceketleri asfalta sererek namaz kılmaya başladılar. Hepsi gözaltına alındı. Gençlerden kimi Davutpaşa Kışlası’na, kimi emniyet amirliklerine götürüldü.</p>

    <p class="paragraf">Erdoğan’ın bizzat kendisi ve “kutsal kitaplarında” Metin Yüksel’in çalışmaları ve ölümünden hiç bahsedilmemesi tabii ki ilginç. Sadece Erdoğan’ın 15 Ocak 2013 tarihinde Meclis’te yaptığı konuşmada, “Biz 1980’lerde Diyarbakır zindanlarında nelerin yaşandığını çok iyi biliyoruz. Ama ben burada bir şeyi söylemek zorundayım. Bu ülkede insanlar düşüncelerinden inançlarından dolayı sadece Diyarbakır zindanında zulüm görmediler. Mamak’ta, Metris’te yaşatılanlar dışarıda farklı gruplara aynı derecede vahşice yaşatıldı. Gerek bu salondaki, gerekse bu salon dışındaki yüz binlerce kardeşim bu zulmü iliklerine kadar yaşadılar. Bizzat benim en yakın arkadaşlarım kalleşçe şehit edildiler!” sözleri var. “Arkadaşlarım kalleşçe şehit edildiler!” sözünde Metin Yüksel’i kastediyor yorumları yapıldı. İsim yoktu. Bir anı yoktu. Cinayete ilişkin bir yorum yoktu. Sadece “Arkadaşlarım kalleşçe şehit edildiler!” vardı. Hepsi bu...</p>

    <p class="paragraf">Halen ABD’de yaşayan Metin Yüksel’in ağabeyi Edip Yüksel kardeşi ve Tayyip Erdoğan’a ilişkin şu değerlendirmeyi yapıyor:</p>

    <p class="paragraf">“Edip Yüksel Metin’in ağabeyi olarak ve Metin’in cihat arkadaşı olarak şu tahminde bulunabilirim: Eğer benim tanıdığım Metin yaşasaydı İran Devrimi konusunda büyük bir hayal kırıklığına uğrayacaktı. Dahası, büyük olasılıkla, daha o zamanlar kendisinden farklı tavra sahip olan Tayyip ile birlikte kapitalizme abdest aldıran AKP bünyesinde yer almayacaktı. Metin vicdan sahibi bir insandı; zenginlerin sofrası yerine yoksullarla birlikte olmayı tercih ederdi.”</p>

    <p class="paragraf">Metin Yüksel’in kardeşi Müfit Yüksel’in 1994-1998 arasında İstanbul Büyükşehir Belediyesi’nde Tayyip Erdoğan’ın danışmanlığını yaptığını da kısa bir not olarak belirteyim. Metin Yüksel cinayeti hem İslamcılar hem de ülkücüler arasında hâlâ tartışılıyor. Metin Yüksel’i öldürenler için “onlar yeşil kuşak ülkücüleriydi” yorumları da var.</p>

    <p class="altbas">“TAYYİP ERDOĞAN ÜLKÜCÜDÜR”</p>

    <p class="paragraf">Bu yeşil kuşak ülkücüleri çok tartışmalı bir konu ve başka bir kitabın konusu. Kitabı yazarken yaptığım araştırmada öyle bir satır arası not gördüm ki çok şaşırdım. Şaşırdım çünkü Erdoğan’la ilgili onlarca kitap, röportaj, bilgi-belge, konuşma, TV programı izledim. Bu iddiayı hiç duymamıştım. Sanırım siz de merak ettiniz. Daha fazla bekletmeden hemen o satır arası notu söyleyeyim. <span class="CharOverride-18">Aksiyon</span> dergisi. Yıl 2000. Mart 18 sayısı. Adnan Şenses’le röportaj yapılıyor. Ara başlıkta “Tayyip Bey eski MHP’lidir” diyor ve sorulara verdiği yanıt aynen şöyle:</p>

    <p class="paragraf"><span class="CharOverride-21">Tayyip Erdoğan sevgisi nereden geliyor?</span></p>

    <p class="paragraf"><span class="CharOverride-22">A.Ş. İkimiz de Kasımpaşalıyız. Çocukluğunu bilmem ama top oynadığı yıllardan beri tanırım. Benim onu sevmemin nedeni İstanbul’a iyi bir belediye başkanı olmasıdır. Başkanlık döneminde İstanbul için çok şey yaptı ve her şeyden önemlisi bunları tarafsız bir kimlikle yaptı. Ben onu tanıdığım zaman Milliyetçi Hareket Partisi’nde gençlik kolları başkanıydı.</span></p>

    <p class="paragraf"><span class="CharOverride-21">MHP’de mi?</span></p>

    <p class="paragraf"><span class="CharOverride-22">A.Ş. Tabii. Bilmiyorsunuz. Belediye başkanlığı döneminden evvel orada gençlik kolları başkanıydı, sonra Refah’a geçti. 1985 yılından önce gençlik kolları başkanlığı yaptı.</span></p>

    <p class="paragraf"><span class="CharOverride-22">Bu röportajı gördükten sonra “Tayyip Bey eski MHP’lidir” sözünün üstüne daha fazla gittim. Ama başka bir bilgi-belge görmedim. Erdoğan’ın Abdi İpekçi sanığı Musa Serdar Çelebi’yi 2007 seçimlerinde milletvekili yapmak istemesi çok tartışılmıştı. Bir de Pınarhisar Hapishanesi günlerinde Erdoğan için cezaevine girip korumalığını yapan Hasan Yeşildağ var. Bu isimi ve geçmişini ileride Erdoğan’ın cezaevi günlerini anlatırken ayrıntılı anlatacağım.</span> Dediğim gibi Metin Yüksel cinayetinin hâlâ karanlık noktaları var. Erdoğan’ın Metin Yüksel’in ölümünden sonra Akıncılar içerisinde daha etkin olduğu da konuşuluyor.</p>

    <p class="paragraf">O yıllarda Erdoğan bir yandan MTTB, MSP Gençlik Kolu, Akıncılar Derneği gibi siyasi çalışmalar yürütürken diğer yandan da futbol oynuyordu. Erokspor, Camialtıspor ve İETT’de amatör bir futbolcuydu. Bugünden o güne bakanlara göre uluslararası çapta bir futbolcuydu. Oysa amatör kümede sıradan bir oyuncuydu. Erdoğan’ın 70’li yıllarda vurduğu nedense 2000’li yıllarda gol oluyordu. Çünkü o artık kudretli bir başbakandı. Ve kasideler sadece ona yazılıyordu.</p>

    <p class="altbas">‘70’LERDE VURDUĞU 2000’LERDE GOL OLDU</p>

    <p class="paragraf">Erdoğan’ın futbolculuk yılları, yani 70’li yıllardan çok çarpıcı örnekler vereceğim ama hemen yakın bir tarihe gidelim. Gidelim ki o yılları daha iyi anlayalım. Tarih 26 Temmuz 2014. İstanbul Büyükşehir Belediyespor iken Başakşehirspor yapılan takımın stat açılışı. 10 Ağustos’ta cumhurbaşkanlığı seçimi var. Tayyip Erdoğan daha sahaya çıkmadan golü atıyor. Çünkü forma numarası 12 numara, yani 12. cumhurbaşkanlığına gönderme var. Organizasyonda her şey en ince ayrıntısına kadar düşünülmüş. Organizasyonun arkasında Erdoğan’ın prensleri Rıdvan Dilmen ve Acun Ilıcalı var. Her şey gösteri toplumuna göre ayarlanmış. Erdoğan sahaya çıkmadan vuruyor gol oluyor. Sahada da 3 tane atıyor, daha doğrusu attırılıyor. Ertesi gün tüm gazeteler futbolculuğunu övme yarışı yapıyor. Utanmasalar transfer teklif edecekler. Her şey kendi doğallığında aksa 60 yaşında, hem de bir başbakanın sahada oluşu güzel olacak ama Erdoğan iktidarında hiçbir şey doğallığında akmaz. Her şey gösteri toplumuna uygun dizayn ediliyor. Sahada sanki daha bir hafta önce 14 yaşında polis tarafından öldürülmüş Berkin’in annesini miting meydanında yuhalatan adam yok, ya da bir iki gün önce Ermeni olmayı ayıp ve çirkin gören bir adam yok. Gösteri var ve gösterinin parçası güç kutsayıcılar görünene değil görünmesi istenene biat ediyor. Daha 2 ay önceki olayın böyle aktarıldığını görünce ‘70’li yıllardaki futbolunun nasıl aktarıldığını tahmin etmek güç olmasa gerek.</p>

    <p class="paragraf">Yine de “kutsal kitaplardaki” futbolcu Erdoğan ile sahadaki gerçek Erdoğan’ı anlatayım. Yeri gelmişken söyleyeyim. Erdoğan futbolculuk yıllarında uçmuyor ama bugün müritler fena uçuruyor. Daha tuhafı sadece futbolculuğunu anlatan 272 sayfa <span class="CharOverride-18">Aman Babam Görmesin: Başbakan Erdoğan’ın Futbol Macerası</span> diye bir kitap yazılmış olması. Kitabı yazan Hacı Hasdemir hayatını kaybetti. Kitabın baskısı 2005 yılında yapıldı. Ama bugün olsa bu kitap basılır mı? Neden mi? Çünkü kitabın yazarı <span class="CharOverride-18">Zaman</span> muhabiri ve yayınevi de Zaman Kitap.</p>

    <p class="paragraf">Önce son Erdoğan kutsal kitabı <span class="CharOverride-18">Bir Liderin Doğuşu</span>’nda futbolculuğuna ilişkin ne yazılmış ona bakalım:</p>

    <p class="arayazi">İlkokul sıralarında başlayan futbol tutkusu ortaokul ve lise yıllarında artarak devam etmiş, bu spordaki yeteneğini daha da geliştirmişti. O günlerde sahada kıvraklığıyla dikkatleri üzerine çeken Tayyip Erdoğan, kendisine yapılan teklifi kabul ederek bin lira karşılığında Camialtıspor’a transfer oldu. Arkadaşları ünlü futbolcu Beckenbauer’i çağrıştıran stilinden esinlenerek ona “İmam Beckenbauer” ismini takmıştı.</p>

    <p class="paragraf">Beckenbauer kadar teknik bir futbolcu muydu Tayyip Erdoğan?</p>

    <p class="paragraf">Hemen <span class="CharOverride-18">Aman Babam Görmesin</span> kitabının 87. sayfasına bakalım. Takım arkadaşı Ali Sami Kınçak anlatıyor:</p>

    <p class="arayazi">Beckenbauer gibi topa vurmak kolay değil. Tayyip’in tekniği de zayıf. Bu yüzden bazen kale ağzından gol kaçırdığı oluyordu. Çünkü top ayağının üstüne oturmadığı zaman çok farklı yönlere gidiyordu.</p>

    <p class="paragraf">Bence Sabri’nin ortalarına ve şutlarına çok laf etmeyin. İleride siyasete girerse “Ronaldo Sabri” demek zorunda kalabilirsiniz. Neyse devam edelim. Erdoğan’ın futbolculuğu üzerine methiyeler düzülmeye devam edilsin Camialtıspor genel kaptanı Camcı Turan’a kulak verelim:</p>

    <p class="paragraf">“Tayyip’in tekniği zayıftı. Futbola geç başladığı için (buraya dikkat, kutsal kitapta ilkokuldan beri futbol oynuyor deniyor, oysa ilkokulda futbol sahalarında su satıyor) tekniği iyi sayılmazdı. Atletizm ya da voleybol takımına gitmesini önerdim. Eğer Tayyip başka bir spor dalını seçmiş olsaydı çok başarılı olurdu.”</p>

    <p class="paragraf">Erdoğan futbolculuğunu anlatırken, “Daha çok fiziğe ve kondisyona dayalı futbol özelliğim vardı” diyordu. Diyordu demesine de onlar illa uçuracaktı. Mesela...</p>

    <p class="paragraf">Kemal Belgin: “Fiziği gösterişli, topla süratlenip gidebilen, vuruş tekniği de iyi olan bir futbolcuydu.”</p>

    <p class="paragraf">Hayri Hiçler: “Çok iyi futbolcuydu. Devam etse, çok sevdiği Fenerbahçe’sinin formasını rahatlıkla giyerdi. (Fenerbahçe mevzuunu da anlatacağım. Sanırım bu üretilen efsanenin gerçeği net bir şekilde anlaşılacak.) Hakan Şükür-İlhan Mansız ortak yapımı santrfordu. Resmen gol makinesiydi (Erdoğan daha çok libero ve orta saha oynuyordu).</p>

    <p class="paragraf">Faik Gürses: “İyi futbolcuydu. Parmaklarının ucunda futbol oynardı. Erdoğan Beckenbauer gibi ayağa pas atardı. Geride oynadığı için oyunu defanstan çok iyi kurardı.”</p>

    <p class="paragraf">Turgut Koloğlugil: “Orta sahada hücuma dönük oynuyordu. Fizik gücü yüksek olmasına rağmen oynadığı futbolun estetik bir güzelliği vardı.”</p>

    <p class="paragraf">İhsan Topaloğlu: “Pırıl pırıl bir futbolcuydu. Fiziği, fundementali ile göze çarpan amatör kümenin parlak oyuncuları arasındaydı.”</p>

    <p class="paragraf">Tayyip Erdoğan’ın futbolculuk dönemine ilişkin efsaneler içinde bugün bile gülümseteni Talay Erker’in <span class="CharOverride-18">Aman Babam Görmesin</span> kitabı için yazdığı “Tayyip Galatasaray’a tavsiye edildi” yazısıdır. Her satırında Tayyip Erdoğan’ı öven Talay Erker, Galatasaray’a tavsiye edildiğini söylüyor, bir de “Bugünkü şartlarda yetişse Fenerbahçeli Servet (Çetin) olurdu” diye ekliyordu. Erdoğan’ın futbolculuk kitabından bir not daha. Yok Artık dedirtecek not. “Erdoğan’ı Hollanda’dan da bir kulüp istedi.” Nedense çocukluğuna kadar birçok detay yazılmış ama hangi kulüp olduğu hatırlanmamış.</p>

    <p class="altbas">FENERBAHÇE YALANLARI VE GERÇEKLER</p>

    <p class="paragraf">Fenerbahçe mevzuuna da gelelim. Tayyip Erdoğan Eylül 2013’te <span class="CharOverride-18">Ustanın Hikâyesi</span> programında Fenerbahçe sevgisinin Lefter’den geldiğini söylüyor:</p>

    <p class="paragraf">“15 yaşından sonra, oradaki arkadaşlarım ve büyüklerimizin etkisiyle olacak, kulüp başkanımız Fenerbahçeliydi, Lefter’in de hastasıydım. Maçlara giderdik. Lefter’in futbolundan etkilenmiş olacağım ki Fenerbahçeli oldum.”</p>

    <p class="paragraf">Erdoğan 1954 doğumlu. 15 yaşına geldiğinde yıl 1969. Lefter’in futbolu bıraktığı tarih ise 1964. Tarihler net bir şekilde ortada. Lefter’le ilgisi alakası yok aslında. 8 Ekim 2002 tarihine gidiyoruz. <span class="CharOverride-18">Zaman</span> gazetesine konuşuyor Erdoğan. Soru şu:</p>

    <p class="paragraf"><span class="CharOverride-18">Futbolda en unutamadığınız isim?</span></p>

    <p class="paragraf">Futbolda tüm zamanların unutulmazı eksik olur. Forvette Metin Oktay’ı yaşayamadım. Onu yaşayanlar çok överler. Metin Oktay’dan sonra Cemil Turan’ı seviyorum. Gol sayısı itibariyle son dönemde Hakan Şükür ön plana çıktı. Dünya futbolundan Johann Cruyff, ikincisi de Franz Beckenbauer. Türk futbolunda ise Ziya Şengül, Yusuf Tunaoğlu ve Alparslan Eratlı.</p>

    <p class="paragraf">Lefter’in adı bile geçmiyor. Yanlış mı gördüm diye bu röportajı 4-5 kez okudum. Yok Lefter. Bir başka tuhaflık 1964’te jübile yapan Lefter’i izleyerek Fenerbahçeli oldum diyen Erdoğan, Ondan 5 yıl sonra, yani 1969’da futbolu bırakan Metin Oktay’ı yaşayamadım diyor...</p>

    <p class="paragraf">Hayatı doğal akışından çıkarıp bir kurguyla bambaşka bir hayat hikâyesi ortaya çıkarmaya çalışınca gerçek-yalan, hatta yalanlar bile karışıyor. Peki gerçek ne? Yanıtı vereceğim ama önce <span class="CharOverride-18">Aman Babam Görmesin</span> kitabının yazarının şu açıklamasına dikkat kesilelim.</p>

    <p class="paragraf">Hacı Hasdemir (<span class="CharOverride-18">Zaman</span> Gazetesi Yazarı): “Kitabı Erdoğan’ın danışmanı Nabi Avcı okudu, Erdoğan’a bilgi verdi. Kitaptaki bilgiler Tayyip Bey tarafından okeylendi.”</p>

    <p class="paragraf">Açıklama tamam değil mi? Şimdi hiç vakit kaybetmeden Erdoğan’ın “okey” dediği kitabın 119. sayfasına bakalım:</p>

    <p class="arayazi">Erdoğan’ın Fenerbahçe sevgisi, İstanbul İmam Hatip Lisesi’nde okurken başlamıştır. Bunun en büyük nedeni Fenerbahçe Başkanı Emin Cankurtaran’ın imam hatipte okuyan öğrencilere iftar yemeği vermesidir. Başkan Cankurtaran’ın iftar yemeklerine imam hatipli öğrenciler büyük ilgi gösterir. Bu sayede birçok imam hatip öğrencisi gibi Tayyip Erdoğan da Fenerbahçe’ye büyük sempati duyar.</p>

    <p class="paragraf">Yani Erdoğan Lefter ya da başka bir şey değil iftar yemeği sayesinde Fenerbahçeli oluyor... Gerçek bu iken kurgular ve roller hep değişiyor. Çok şeyde olduğu gibi.</p>

    <p class="paragraf">Tayyip Erdoğan o yıllarda amatör kümede futbol oynuyor ama düz bir futbolcu. Kendine has özellikleri de var. Uzun boylu olduğu için kafa toplarında avantaj sağlıyor, bir de sert futbolcu. Erdoğan gibi, o dönemde yüzlerce amatör futbolcu varken Fenerbahçe’ye transfer edilmek istendiği 2000’li yıllarda keşfediliyor. Bu efsanenin daha birçok tevatür gibi ilk yerlerinden biri Ruşen Çakır ile Fehmi Çalmuk’un yazdığı <span class="CharOverride-18">Bir Dönüşüm Öyküsü</span> kitabı. Zaten kitap çıkmadan <span class="CharOverride-18">Milliyet</span> gazetesinde “Kasımpaşalı: Recep Tayyip Erdoğan” adıyla yazı dizisi yapıldı. Yazı dizisinde “Recep Tayyip İETT takımında ileri uçta oynuyordu. İki yıl üst üste turnuvaların en iyi on biri seçmelerinde onun da adı vardı. Kendisini izleyen dönemin Fenerbahçe Teknik Direktörü Toma Kaleperoviç, Tayyip Erdoğan’ı beğendi ve alınmasını istedi. Erdoğan teklif karşısında havalara uçtu. Fenerbahçe hayallerinin takımıydı. Fakat bu teklifi babasına kabul ettiremezdi. Nitekim bir iki gün içinde reddetti<span class="CharOverride-23">”</span> yazıyordu. Aynı ifadeler “kutsal kitaplarda” da benzer şekilde yer aldı.</p>

    <p class="paragraf">Tayyip Erdoğan’ın “okey” <span class="CharOverride-18">verdiği Aman Babam Duymasın</span> kitabında Kaleoperoviç’in istediği yetmemiş ki tevatür biraz daha eskilere götürülerek revize ediliyor:</p>

    <p class="arayazi">1973-1974 sezonunda Camialtı’nda forma giyen Tayyip Erdoğan’ın iyi futbolcu olduğu artık dilden dile dolaşmaktadır. Tayyip’in iyi futbolcu olduğu Fenerbahçe Teknik Direktörü Didi’nin de kulağına gelir... Kasımpaşaspor ile Camialtı arasında özel maç ayarlanır. Didi, Yeni İstanbul gazetesi müdürü Düşvar İyiyiş, Tercüman gazetesi Fenerbahçe muhabiri Kemal Belgin ve Milliyet muhabiri Yavuz Bayraktar’la birlikte maçı izler. Maç sonu Didi, “Ne yapıp edin bu çocuğu alın” der. Sonra baba Ahmet Erdoğan’a gidilir, o da kabul etmez.</p>

    <p class="paragraf">Kitapta yazılan aynen bu. Kitap piyasaya çıkar ve kitapta Tayyip Erdoğan’ı Didi’nin istediğinin tanığı olarak gösterilenlerle röportaj yapılır. İşte tam bu anda kurgu bozulur. Çünkü tanıklar birbirini yalanlar. Nasıl mı? İşte böyle:</p>

    <p class="paragraf">Düşvar İyiiş (<span class="CharOverride-18">Yeniçağ</span> gazetesi spor yazarı): “Kitapta yazılanlar tamamen doğrudur. Didi, <span class="CharOverride-18">Yeni İstanbul</span> gazetesinde haftada 2 gün yorum yazıyordu ve FB Teknik Direktörü’ydü. 73-74 yıllarıydı.</p>

    <p class="paragraf">Didi ‘Gençlere yöneleceğiz’ diyordu. Bir yerden Tayyip Bey’in adını vermişler. Ben de ‘Çok iyi bir yan alt. Bıçak gibi’ dedim. Sultan Demircan Kasımpaşa’nın meşhur kabadayısı. Ona telefon ettim. ‘Böyle bir dileğimiz var, koskoca Didi Kasımpaşa’ya gelecek’ dedim. Tayyip Bey Camialtı’nda oynuyor.</p>

    <p class="paragraf">Demircan, Kasımpaşa’yla Camialtı arasında özel bir maç ayarladı. Didi izledi, bayıldı. ‘İstiyorum bu adamı’ dedi. Babası karşı çıktı Sultan’a, ‘Bana bir daha böyle bir iş için gelme. Benim oğlum okuyacak. Top mop istemiyorum’ dedi.”</p>

    <p class="paragraf">Yavuz Bayraktar: “O yıllarda <span class="CharOverride-18">Milliyet</span>’teydim. Olayı hatırlayamadım, çok seneler geçti. Didi’yle çok samimiydik. Didi’nin Tayyip Bey’i istediğini de bilmiyorum. Olsaydı söylerdi. Ama ben yokken söylemişse onu bilemem. Benim yanımda, ‘Ben Tayyip’i beğeniyorum, arayın’ filan demedi. Tayyip Erdoğan’ı izlemeye gittiğimizi de hatırlamıyorum.”</p>

    <p class="paragraf">Kemal Belgin: “Olay öyle değil. Olayın tanıklarından biri Fenerbahçe’nin o günlerdeki teknik direktörü Toma Kaleperoviç’tir. O günkü Fenerbahçe Başkanı da Faruk Ilgaz’dır.</p>

    <p class="paragraf">Zamanın İETT takımında Tayyip diye 11 numaralı bir oyuncu vardı. Tayyip’i beğendiklerimin arasında gösteriyordum. Karmaya filan alıyordum. Kaleperoviç iyi dostumdu. Ilgaz, yeni sezondaki transferde çok büyük para sarf etmeme kararı almıştı. O zaman Toma bana dedi ki, ‘Kemalcim, sen bunları takip ediyorsun, bize yarayan var mı?’ dedi.</p>

    <p class="paragraf">Ertesi gün Vefa Stadı’nda izledik. ‘Tamam Kemalcim, bu 11 numarayı alalım’ dedi. Tayyip’e, ‘<span class="CharOverride-24">Fenerbahçe</span> sizinle ilgileniyor’ dedim. O da, ‘Çok sevinirim’ dedi. Bir sonraki maçta soyunma odasından maça çıkarlarken ‘Ne oldu?’ diye sorduğumda, ‘Abi çok teşekkür ederim ama babam izin vermiyor’ dedi.</p>

    <p class="paragraf">Düşvar iyi arkadaşımdır ama söylediklerinin uzaktan yakından alakası yok.”</p>

    <p class="paragraf">Tuhaf değil mi? Erdoğan’ın da “okey” verdiği kitapta yazılanlar tanıklar tarafından bile yalanlanıyor. Durum bu hale gelince Erdoğan “kutsal kitaplarında” Didi’nin Erdoğan’ı istediği bir anda buharlaşıp unutuldu. Hiç olmamış gibi davranıldı.</p>

    <p class="paragraf">Peki Kaleperoviç meselesi nedir? Önce son kutsal kitap <span class="CharOverride-18">Bir Liderin Doğuşu</span>’nda mesele nasıl anlatılmış onu görelim:</p>

    <p class="arayazi">1976 yılı İstanbul amatör küme final maçları Vefa Stadı’nda oynanıyordu. İETT takımında ileri uçta oynayan Tayyip Erdoğan’ın performansı o sırada maçı izlemekte olan Toma Kaleperoviç’i heyecanlandıracak düzeydeydi. Kaleperoviç Erdoğan için yönetime teklif götürüp transfer edilmesini istedi. Teklif iletildiğinde Erdoğan sevinçten havalara uçsa da babası izin vermeyince reddetmek zorunda kaldı.</p>

    <p class="paragraf">Kısaca Aman Babam Görmesin kitabında olay nasıl aktarılıyor onu da görelim:</p>

    <p class="arayazi">Kaleperoviç Tayyip, Oğuz ve Türkay’ı izlemek için tercümanı Erman Şancı ile birlikte Eskişehir’e gider. İzler ve oyuncuların alınmasını ister.</p>

    <p class="paragraf">En son, yani 2013 yılında çıkan <span class="CharOverride-18">Onların da Yolu İETT’den Geçti</span> kitabından:</p>

    <p class="arayazi">O sırada Kaleperoviç de, Erdoğan’ı izlemek için Eskişehir’e geldi. Genç Tayyip Erdoğan, burada muhteşem bir maç çıkardı. Yöneticiler, onu transfer etmek istedi. Babası izin vermeyince bu transfer sonuçsuz kaldı.</p>

    <p class="paragraf">Elde kalan tek Kaleperoviç efsanesinde de “İstanbul’da izledi beğendi” deniyor, başka kitaplarda ise “Yok yok Eskişehir’de izledi orada beğendi.” Yakın bir tarih olmasına rağmen sanki cumhuriyetin ilk yıllarında olmuş bir olayı araştırıyormuşum gibi her şey muğlak ve çelişkili. Fenerbahçe’de Erdoğan’ın transferine ilişkin hiçbir bellek yok. Kime sorduysam böyle bir durum hatırlamıyor. Kaleperoviç döneminin başkanı Faruk Ilgaz’la konuşmaya karar verdim. Tam yanına gidip konuşacakken vefat haberi geldi. Bense araştırmaya devam ettim. Fenerbahçe’nin transfer etmek istediği doğru değil ama Fenerbahçe’ye transfer et baskısı yapıldığı doğru. İETT’nin kulüp müdürü Erman Şarcı aynı zamanda Kaleperoviç’in de tercümanlığını yapıyor. Erman Şarcı, Tayyip Erdoğan’ın o dönem en yakınlarından. Aralarında çok iyi bir ilişki var. Hatta Erman Şarcı’nın satın aldığı mobilyalarına kefil olacak kadar yakın. Milli Selamet Partisi’nde Erdoğan’ın da çok aktif olduğu yıllar. Parti içinden de Erman Şarcı’ya “Tayyip’i Fenerbahçe’ye transfer ettir” baskısı yapılıyor. Tayyip Erdoğan’ın da bütün rüyalarını Fenerbahçe’ye transfer olmak süslüyor. Erman Şarcı ne yaptıysa bir türlü Kaleperoviç’i bu transfere ikna edemiyor. Erman Şarcı da ısrarından bir türlü vazgeçmiyor. Sonunda İstanbul Şampiyonu olan İETT’nin Türkiye Şampiyonası final maçlarını oynayacağı Eskişehir’e gözlemcileri göndermeye ikna oluyor. Gözlemciler maçları izliyor ve Tayyip Erdoğan’ı beğenmiyorlar. Daha doğrusu Fenerbahçe’de oynayacak kapasitede görmüyorlar. Erdoğan’ı beğenmiyorlar ama o sırada İETT’de oynayan bir futbolcuyu çok beğeniyorlar. O futbolcu Oğuz Konukaydın. Gözlemcilerin raporu sonrası Oğuz Konukaydın Fenerbahçe’ye transfer ediliyor. Olayın özü, gerçeği bu. Benim ulaştığım bu bilgilerin Eskişehir kısmı Turan Yılmaz’ın <span class="CharOverride-18">Tayyip</span> kitabında da var:</p>

    <p class="arayazi">Fenerbahçe’nin gözlemcileri birçok oyuncuyla birlikte İETT’den iki oyuncuyu takibe aldı. Biri Oğuz diğeri Recep Tayyip’ti. Çocukluğundan beri fanatik ölçülerinde Fenerbahçeli olan Recep Tayyip Erdoğan’ın içi içine sığmıyordu. Belki sonunda hayallerinin takımında oynayabilecekti. Ancak sarı lacivertli kulübün gözlemcileri Recep Tayyip’i değil Oğuz’u beğendiler.</p>

    <p class="paragraf">Gelelim babam izin vermedi meselesine. Sanırım olmayan transfer için bir bahane gerekiyordu, o da otoriter baba yapıldı. Erdoğan’ın Fenerbahçe’ye transfer olmak istediği yıllarda İETT’den bir kaynağa göre 250-300 lira, başka kaynağa göre de 750 lira gibi para kazanıyor. Oğuz Konukaydın Fenerbahçe’ye transfer olduğunda aldığı para ise tam 75.000 lira. İETT’de para kazanacak diye futbol oynamasına izin veren baba Ahmet Erdoğan’ın 75.000 lirayı reddetmesi zaten çok inandırıcı değil. Bu baba istemedi bahanesine son noktayı zamanın İETT genel kaptanı Kenan Tetik koysun:</p>

    <p class="paragraf">“Tayyip Erdoğan’ın tek hedefi siyasetti. O yüzden hem futbolu sevdiği hem de para kazandığı için İETT’ye geldi. Daha fazlasını hiçbir zaman istemedi.”</p>

    <p class="paragraf">Kitabı yazarken Erman Şarcı’yla da konuşmak istedim. Ancak kendisi Temmuz 2014’te yaşamını yitirince bu gerçekleşmedi. 2013’teki son röportajında “Hâlâ onun (Tayyip Erdoğan) kefaleti ile aldığım mobilyaların üzerinde oturuyorum. Mobilyalar eskidi ama onun insanlığı benim gönlümde hiç eskimedi. En büyük arzum, bir gün misafirim olup o mobilyalarda onunla birlikte kahve içmek” diyordu. Ama bu isteği gerçekleşmedi. Öldüğünde cenazesinde de Erdoğan yoktu. İnternette araştırdım bir mesajı da.</p>

    <p class="paragraf">Tayyip Erdoğan’ın Fenerbahçe’ye transfer olamaması ne kadar içinde ukde kaldı bilmiyorum ama 3 Temmuz 2011’den beri olanlar ve son olarak “soğudum” sözleri biraz ipucu veriyor.</p>
  </div>
</body>
</html>
