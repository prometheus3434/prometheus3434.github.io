<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-6</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x6" xml:lang="tr-TR">
  <div class="Basic-Text-Frame">
    <p class="arabaslik_sol" id="_idParaDest-7">İMAM HATİP ARKADAŞLARI HÂLÂ YANINDA ÜNİVERSİTE VE ASKER ARKADAŞLARI SIR</p>

    <p class="paragraf"><span class="CharOverride-16">Tayyip Erdoğan’ın özel sektördeki yılları tam bir muamma. Nedenlerini yazacağım ama o tarihlerde iki durum da halen çok tartışmalı. Eğitim ve askerlik durumu.</span></p>

    <p class="paragraf"><span class="CharOverride-25">Erdoğan’ın resmi internet sitesinde eğitim bilgileri şöyle:</span></p>

    <p class="paragraf"><span class="CharOverride-25">“Sayın Başbakanımız Recep Tayyip Erdoğan 1965 yılında Kasımpaşa Piyale İlkokulu’ndan, 1973 yılında ise İstanbul İmam Hatip Lisesi’nden mezun oldu. Fark dersleri sınavını vererek Eyüp Lisesi’nden de diploma aldı. Üniversiteyi Marmara Üniversitesi İktisadî ve Ticarî Bilimler Fakültesi’nde okuyan Sayın Başbakanımız, bu okuldan 1981 yılında mezun oldu.”</span></p>

    <p class="paragraf"><span class="CharOverride-25">Cumhurbaşkanlığı resmi internet sitesi biyografi kısmında ise “</span>Aslen Rizeli olan Recep Tayyip Erdoğan 26 Şubat 1954’te İstanbul’da doğdu. 1965 yılında Kasımpaşa Piyale İlkokulu’ndan, 1973 yılında ise İstanbul İmam Hatip Lisesi’nden mezun oldu. Fark dersleri sınavını vererek Eyüp Lisesi’nden de diploma aldı. Üniversiteyi Marmara Üniversitesi İktisadî ve Ticarî Bilimler Fakültesi’nde okuyan Erdoğan, bu okuldan 1981 yılında mezun oldu” yazıyor.</p>

    <p class="paragraf">Devletin en tepesi Cumhurbaşkanlığı resmi sitesi “Tayyip Erdoğan, 1973 yılında İmam Hatip Lisesi’nden, 1981 yılında ise Marmara Üniversitesi İktisadi ve Ticari Bilimler Fakültesi’nden mezun oldu” diyor. Yani aradan geçen tam 8 sene. Bu 8 sene de kayıp. Marmara Üniversitesi resmi sitesinde üniversitenin 1982 yılında kurulduğu yazıyor. Yani Erdoğan’ın mezun olduğu tarihten tam bir yıl sonra.</p>

    <p class="paragraf">Mesela Erdoğan için yazılan “kutsal kitaplarda” imam hatip yılları efsane gibi anlatılıyor. Sadece son “kutsal kitap” <span class="CharOverride-18">Bir Liderin Doğuşu</span>’ndan bir örnek vereyim:</p>

    <p class="arayazi">Tayyip Erdoğan ilkokuldan sonra girdiği parasız yatılı sınavını kazanarak İmam Hatip Okulu’na kaydoldu. Kısa sürede okulun en dikkat çeken öğrencilerinden biri olmuştu. Okuldaki bütün etkinliklere katılıyordu. Güzel şiir okuyordu. Okulun futbol takımındaydı, ayrıca voleybol oynuyordu. Münazara takımının vazgeçilmez elemanları arasındaydı...</p>

    <p class="paragraf">Böyle devam ediyor. Üniversite dönemi için ise, “Aksaray İktisadi Ticari İlimler Yüksek Okulu’nu kazandı. Daha sonra Marmara Üniversitesi’ne bağlanarak adı Marmara Üniversitesi İktisadi ve İdari Bilimler Fakültesi olarak değiştirilen bu okuldan 1981 yılında mezun oldu.” Hepsi bu kadar. Bu arada Aksaray Yüksek Okulu dikkat çekici. Nedenini birazdan anlatacağım. Şimdi <span class="CharOverride-18">Milliyet</span> blog yazarı Mehmet Atak’ın yazısını okuyalım:</p>

    <p class="arayazi">06 Mart 2013 tarihli “Biri, Diğeri” başlıklı yazımda, Başbakanımızın “Marmara Üniversitesi İktisadi ve Ticari Bilimler Fakültesi mezunu” olduğunu yazmıştım. Yazımı hazırlarken bu bilgiyi Başbakanlık resmi internet sitesinden almış, resmi sitede yanlış bilgi olabileceği aklıma bile gelmemişti. Bazı dikkatli okuyucularımdan aldığım ikazlar üzerine konuyu yeniden araştırdım. Gerçek biraz karışıkmış:</p>

    <p class="arayazi">Başbakan Erdoğan’ın Marmara Üniversitesi’nden mezun olduğunun iddia edildiği tarihte (1981) ortalıkta bir “Marmara Üniversitesi” yokmuş. Marmara Üniversitesi, resmi sitesinde kendisinin 1982 yılında kurulduğunu iddia ediyor. Bu iddiaya göre adı geçen üniversite, 1982 yılının Temmuz ayında çıkartılan kanun ile “Marmara Üniversitesi” olmuş ve Başbakan’ın mezun olduğunu beyan ettiği “İktisadi ve İdari Bilimler Fakültesi” de aynı tarihte, aynı kanunla kurulmuş.</p>

    <p class="arayazi">Başbakan, büyük bir ihtimalle o yıllarda adı İktisadi Ticari İlimler Akademisi (İTİA) olan okulu bitirmiş olsa gerek. Yine o yıllarda, İşletme, İktisat ve Siyasal Bilgiler Fakülteleri, İTİA’nın ana kollarıymış. Bir de civara dağılmış yüksek okullar varmış: “Aksaray Yüksek Ticaret Okulu” ve “Beyazıt Maliye Muhasebe Yüksek Okulu.”</p>

    <p class="arayazi">Şimdi sıkı durun, devletin resmi sitesine göre Marmara Üniversitesi İktisadi ve Ticari Bilimler Fakültesi mezunu açıklanan Başbakan, tespitlerime göre Aksaray Yüksek Ticaret Okulu mezunuymuş.</p>

    <p class="arayazi">Yazımın başında başbakanın mezun olduğunu iddia ettiği okulu, İktisadi ve Ticari Bilimler Fakültesi olarak vermiştim. Diyeceksiniz ki, o zaman bize niye İktisadi ve İdari Bilimler Fakültesi’ni anlatıyorsun? Kusura bakmayın suç benim değil, başbakanın mezun olduğu açıklanan İktisadi ve Ticari Bilimler Fakültesi diye bir okul ne günümüzde ne de geçmişte hiç olmamış.”</p>

    <p class="paragraf">Biraz kafanız karıştı değil mi? Benim de karıştı. Hepi topu yakın bir tarihte bu ülkenin en önemli siyasetçisinin öğrenim hayatını anlatıyorum. Nasıl bu kadar zor ve çetrefilli olabiliyor? Oluyor. NeoTürkiye’nin muammalı 1 numarası var karşımızda. Mümkün olduğunca sadeleştirip durumu anlatmaya devam edeyim. Aksaray Yüksek Ticaret Okulu’nun önemi şu. Bu okul 3 yıllık olarak kuruluyor... Sonra ne oluyor onu da ilerleyen bölümde göreceğiz. Zaten <span class="CharOverride-18">Bir Liderin Doğuşu</span> kitabında da Aksaray yazıyordu. Ama diplomadan önce verilen mezuniyet belgesinde ise İstanbul İktisadi ve Ticari İlimler Akademisi yazıyor. Veriliş tarihi de 1981. Şimdi gazeteci Orhan Gökdemir’in yazısını da görelim:</p>

    <p class="arayazi">Ben de Başbakan’ın mezun olduğunu iddia ettiği o üniversitenin o fakültesinin mezunlarından biriyim. Ancak, ben okula 1982 yılında dâhil oldum. Ben dâhil olduğumda dahi ortalıkta bir Marmara Üniversitesi yoktu. YÖK, bizim dâhil olduğumuz İstanbul İktisadi ve Ticari İlimler Akademisi’ni (İİTİA), biz girdikten 5-6 ay sonra İktisadi ve İdari Bilimler Fakültesi (İİBF) haline dönüştürerek yeni kurulan Marmara Üniversitesi’ne dâhil etti. Adındaki “Ticari”nin atılıp yerine “İdari”nin konulmasının nedeni Şişli Siyasal Bilimler Fakültesi’nin de buraya dâhil olmasıydı. Yani İTİA’nın içinde de artık “Ticaret” yoktu.</p>

    <p class="paragraf">“Ticaret”e özellikle dikkat çekiyorum, çünkü Başbakan’ın ticari bilgisi konusunda kimsenin bir kuşkusu bulunmamaktadır. Bu durumda Başbakan’ın elindeki diplomanın türünü belirlemek üzere “Ticaret”in izinden gitmekte yarar bulunmaktadır. Peki, Marmara Üniversitesi bu “Ticaret”i nereden alıyor? İşte orası biraz karışık. Karışıklığın nedeni 1982’de kurulan Marmara Üniversitesi’nin, kendi tarihini 1883’ten başlatması. Bu nasıl oluyor diye sormayın, olmayan bir üniversiteden mezun olan bir Başbakan’a sahip olan bir ülkede her şey mümkündür.</p>

    <p class="paragraf">Orhan Gökdemir’in dikkat çektiği bir diğer unsur mezunlar derneğinde neden tanıyan yok:</p>

    <p class="arayazi">Marmara Üniversitesi İİBF hâlâ ayakta. Her yıl yüzlerce mezun veriyor. Mezunların oluşturduğu mezunlar derneği belki de alanındaki en büyük derneklerden biri. Ama ne ilginç, aralarında Başbakan Tayyip Erdoğan’ı tanıyan yok.</p>

    <p class="arayazi">Cumhurbaşkanı seçimi öncesi MHP Grup Başkanvekili Yusuf Hallaçoğlu Erdoğan’ın 3 yıllık okul mezunu olduğunu söyleyip cumhurbaşkanlığına aday olamayacağını söyledi çünkü Anayasa gereği 4 yıllık okul mezunu olamayanlar cumhurbaşkanı olamıyor.</p>

    <p class="arayazi">İşe Marmara Üniversitesi Rektörü Prof. Dr. M. Zafer Gül de dahil oldu. “Sayın Başbakanımız TC İstanbul İktisadi ve Ticari İlimler Akademisi Ticari Bilimler Fakültesi’nden 1980-1981 öğretim yılı Şubat döneminde mezun olmuştur. Kendisine, isteği üzerine 3 Nisan 1981 tarihinde geçici mezuniyet belgesi verilmiştir” dedi.</p>

    <p class="arayazi">Erdoğan’ın İstanbul Belediye Başkanı adaylığı sırasında verilen bir biyografide ise mezuniyet tarihi apayrıdır. 23.02.1994 tarihli Milliyet’te kısa bir haber yayımlandı. Haberde “RP’nin kendi ifadesine dayanarak hazırlattığı biyografisinde 1974-75 öğrenim yılına kaydolarak 1979 yılında hiç kaybetmeden üniversiteyi bitirdiği belirtilen Erdoğan’ın iki yıl kaybı olduğu belirlendi. Biyografisinde ‘İstanbul İmam Hatip Lisesi ve Eyüp Lisesi’ni dışarıdan bitirdi. 74-75 öğretim yılında bugünkü adıyla Marmara Üniversitesi İktisadi ve Ticari Bilimler Fakültesi’ne girdi. 1979 yılında mezun oldu’ yazan Erdoğan’ın 1979 yılında değil 1981 yılında orta derece ile mezun olduğu bildirildi.”</p>

    <p class="paragraf">Ve son olarak Soner Yalçın’ın yazısı:</p>

    <p class="arayazi">Erdoğan’ın okul hayatının 12 Mart 1971’deki askeri darbeyle ilgisi var. Öğrencileri devlet disiplini altına sokmak isteyen darbeciler, 25 Ağustos 1971’de özel yüksek okulları kamulaştırdı.</p>

    <p class="arayazi">Yasayla İstanbul’daki 15 özel yüksek okul devletleştirildi. Bunlardan biri de, “İstanbul Tuna İktisadi ve Ticari Bilimler Yüksek Okulu” idi.</p>

    <p class="arayazi">Okulun sahibi, Prof. Dr. Ergun Tuna’nın babası idi. Bu özel okulun öğrenim süresi 3 yıllıktı. Okul devletleştirilince adı da değişti: Aksaray İktisat ve Ticaret Yüksek Okulu oldu. Prof. Tuna okula müdür yapıldı.</p>

    <p class="arayazi">Ve bu okul, (1959’da akademiler kanunuyla kurulan) İstanbul İktisadi ve Ticari İlimler Akademisi’ne bağlandı.</p>

    <p class="arayazi">Öğrenimi ise artık 4 yıllıktı.</p>

    <p class="arayazi">Erdoğan, 2443 numaralı öğrenci olarak, 1973-74 öğrenim döneminde bu okula girdi. (Marmara Üniversitesi’nden verilen diplomasında ise öğrenci numarası, 8345! Hep bir karışıklık var.)</p>

    <p class="arayazi">Erdoğan’ın sınavdan aldığı puan ancak bu okula girmesine yetti. Röportajlarında, siyaset bilimi üzerine öğrenim görmek istediğini söyledi hep. Eğer özel okullar kamulaştırılmasa, devletin yüksek okul sayısı sınırlı olacak ve bunlar daha yüksek puanla öğrenci kabul edeceği için Erdoğan, bu okula da giremeyecekti. Şanslıydı.</p>

    <p class="arayazi">Ve bu şans hep hayatı boyunca ona güldü...</p>

    <p class="arayazi">Şanslıydı; 1967’de, akademiler arası kurul kararıyla artık, gece öğrenimi yapılabiliyordu.</p>

    <p class="arayazi">Yoksul bir ailenin çocuğu olan Erdoğan, gündüzleri çalışıp; Vatan Caddesi ile Aksaray Caddesi’nin kesiştiği Gürani Sokak’taki okuluna, geceleri gitti.</p>

    <p class="arayazi">Okulun 150 gece, 150 gündüzcü öğrencisi vardı. Devam mecburiyeti yoktu.</p>

    <p class="arayazi">Ve şanslıydı; 1977-1978 öğretim yılında “Ekonomi”, “İşletme” ve “Siyasal Bilimler Fakültesi”ni açan İstanbul İktisadi ve Ticari İlimler Akademisi, bünyesindeki “Aksaray İktisat ve Ticaret Yüksek Okulu” gibi kimi yüksek okulları; “Ticari Bilimler Fakültesi” adı altında birleştirdi.</p>

    <p class="arayazi">Böylece Erdoğan, Aksaray İktisat ve Ticaret Yüksek Okulu’nda başladığı öğrenimi, Şubat 1981’de İstanbul İktisadi ve Ticari İlimler Akademisi, Ticari Bilimler Fakültesi’nde bitirdi.</p>

    <p class="paragraf">İşin içinden çık çıkabilirsen... Yapılacak en doğru şey nedir? Gidip üniversiteye o yıllara ilişkin arşivi arayıp taramak. Gitseydin o zaman diyorsunuz. Gitmedim çünkü bir yangında bütün arşiv ve dosyalar yanıp bitiyor, kül oluyor.</p>

    <p class="paragraf">Ve gelelim şimdi bir başka tartışma konusuna, yani <span class="CharOverride-16">askerlik dönemine... Askerlik ile ilgili tartışma çok ilginç. İlginç çünkü bu ülke askerlik “ben askerdeyken” diye başlayan ve asla bitmeyen öyküler cennetidir. Erdoğan’ın böyle öyküleri yok. Askerlik fotoğrafları da 2-3 tane. Resmi açıklamada “Yedek subay olarak yaptığı askerliğinin acemiliğini Tuzla Piyade Okulu’nda, kıta hizmetini ise yine İstanbul Kâğıthane’deki Hasdal Kışlası’nda 3. Kolordu, 6. Piyade Tümeni, 77. Piyade Alayı Karargâh Servis Bölüğü’nde yaptı. Askerde kışla kantinlerinin idaresinden sorumlu oldu” deniliyor. Yer, tarih, bölük tamam ama tuhaf olan şu, Erdoğan’ın askerlik arkadaşları pek yok. Önce bir internet sitesinde yayınlanan şu habere bakalım:</span></p>

    <p class="paragraf"><span class="CharOverride-16">“Kahramanmaraş’ın Elbistan ilçesinde yaşayan İnşaat Mühendisi Poyraz Poyrazoğlu Başbakan Tayyip Erdoğan’la aynı yerde askerlik yaptığını hatırlamıyor. Yıllar sonra Facebook’ta yayınladığı fotoğraf üzerine arkadaşları tarafından uyarılan Poyrazoğlu, ‘Başbakanla aynı yerde askermişiz de haberim yok’ sözleri ile şaşkınlığını ifade etti.”</span></p>

    <p class="paragraf"><span class="CharOverride-16">Gazeteci Orhan Gökdemir de bu duruma dikkat çektiği Ucube kitabında durumu sorguluyor:</span></p>

    <p class="arayazi">Tuzla ve Kâğıthane’deki askerliğine tanık olan bir şahit bulunmuyor. Bulunan şahitler ise Erdoğan’ı hatırlamıyor. Bulunan askerlik şahitlerinden biri Poyraz Poyrazoğlu askerlik fotoğraflarını Facebook’a koyduktan sonra arkadaşları tarafından aranıyor, “Resimdeki Tayyip Erdoğan” deniyor. Poyrazoğlu ise “Vallaha ben de sizin kadar şaşkınım. 1982 yılında Tuzla Piyade Okulu’nda birlikte resim çektirdiğim arkadaşımın Tayyip Erdoğan olacağını hiç düşünmedim” diyor.</p>

    <p class="paragraf">Orhan Gökdemir kitabında Erdoğan’ın askerlik arkadaşı olduğunu söyleyen 3 kişi daha olduğunu da aktarmış:</p>

    <p class="arayazi">Ahmet Er. İddiaya göre Erdoğan’ın askerlik arkadaşı. 2007’de AKP’den milletvekili adayı oldu. Kazanamayınca MEB müşavir/daire başkanı olarak atanmış. Bunun dışında basında hiçbir bilgi yok.</p>

    <p class="arayazi">Üçüncüsü Mustafa Bozdemir. Kültür ve Turizm Bakanlığı’nda Yapı İşleri Daire Başkanı. Görevdeyken tarihi Sayıştay binasına mescit yaptırdı. Kaçak mescit ortaya çıkınca da görevden alındı. Sonra TİKA’da göreve başladı. Bu iki isim Erdoğan’ın askerlik dönemine ilişkin hiç konuşmadı. Bir diğeri Bursa Osmangazi Belediye Başkanı Recep Aktepe. O hatırladığını söylüyor. “Hepimiz patates soyduk. Başbakanımız attığını vururdu. Beraber oruç tuttuk” gibi anılar tanıklık açısından çok değerli görünmüyor.</p>

    <p class="paragraf"><span class="CharOverride-16">Erdoğan’ın askerliği ile ilgili bir iddia da hastalık gerekçesiyle erken terhis olduğu. Ne yazık ki bu iddiayla ilgili somut bir delil belge olmadığı için yazmıyorum.</span></p>

    <p class="paragraf"><span class="CharOverride-16">Erdoğan’ın MTTB arkadaşlarını kitabın ilk bölümlerinde yazmıştım. Hâlâ onlarla yola devam ediyor. İmam hatipten arkadaşlarıyla da öyle. Ama askerlik arkadaşı ya da üniversite arkadaşları yanında yok. “Bakın bu benim üniversite arkadaşım” dediği kimseyi de görmedik. Üniversite yıllarına ait fotoğraflar da... Soner Yalçın’ın yazdığı gibi bir durum varsa neden açık açık söylenmez ki? Hep bir gizem bir saklı tarih illa. Hatta Emine Erdoğan’in eğitim durumu da öyle. Biyografisinin yazıldığı</span> <span class="CharOverride-17">Emine Erdoğan: İktidara Taşıyan Kadın</span> <span class="CharOverride-16">kitabında ağabeyi Eyüp Gülbaran, “... Tek kız olmasına rağmen hiç şımarık değildi. Okumayı kendi istemedi. Kendi tercihiydi” diyor.</span> <span class="CharOverride-17">Bir Dönüşüm Öyküsü: Tayyip Erdoğan</span> <span class="CharOverride-16">kitabında, “Kız Sanat Okulu’nun orta kısmından ailevi nedenlerle ayrılmış” yazıyor. Cumhurbaşkanlığı resmi sitesindeki biyografisinde ise yazan bu: “</span>Aslen Siirtli, Cemal ve Hayriye Gülbaran çiftinin beşinci çocuğu olarak 21 Şubat 1955’te İstanbul’da dünyaya gelen, eğitimini İstanbul Kız Meslek Lisesi’nde tamamlayan Emine Erdoğan, kitap okumak, yüzmek, araba kullanmak ve Türk Sanat Müziği dinlemekten keyif almaktadır.”</p>

    <p class="paragraf">Ağabeyi dahil, tüm kaynaklarda ortaokuldan ayrılma denilen Emine Erdoğan bir anda lise mezunu ilan ediliyor. Hem de devletin 1 numaralı yeri Çankaya Köşkü tarafından.</p>

    <p class="paragraf"><span class="CharOverride-16">Tayyip Erdoğan’ın hayatı 1981 yılında İETT’den istifa edip özel sektöre geçtiği andan itibaren tamamen değişiyor. Askerlikten geldikten sonra Coşkun sucukları sonra da Elif Et sucuklarında çalışan Erdoğan’ın bu dönemleri de oldukça sırlarla dolu. İETT’den 50 bin liraya geçtiği Coşkun sucuklarından sonra Elif sucuklarında yönetici sonra da ortaklık gelir. Bu dönemde Eniştesi Ziya İlgen ve Kardeşi Mustafa Erdoğan’la şirket kurar. Bu döneme ilişkin gerçekten çok spekülasyon var. Onları yazacak değilim. Mesela Elif sucuklarında at eşek eti sattığı için mahkemeye çıkıp yargılandığı iddiası gibi. Bu iddianın peşine düştüm. 1984’te</span> <span class="CharOverride-17">Tercüman</span> <span class="CharOverride-16">gazetesinde haber olduğu iddia ediliyordu. Kütüphanede var olan 1984 yılının</span> <span class="CharOverride-17">Tercüman</span> <span class="CharOverride-16">gazetesini tek tek sayfa sayfa araştırdım. Ne böyle bir habere ne de öyle iddia edildiği gibi mahkemede yargılanırken görünen fotoğrafına rastladım. Dedim ya her bir dönem kendi içinde bir sürü muamma barındırıyor. O yüzden de spekülasyonlar da aynı şekilde artıyor.</span></p>

    <p class="paragraf"><span class="CharOverride-16">“Erdoğan kutsal kitaplarında” ticari faaliyetlerine ilişkin bilgiler ya hiç yok ya da birkaç cümleyle geçiştirilmiş. Erdoğan da o yılları pek konuşmuyor.</span> Ta ki Uluslararası Yatırımcılar Derneği’nin (YASED) resepsiyonunda Çelikler İnşaat Yönetim Kurulu Başkanı Turan Çelik, “Sayın başbakanım, yakın zamanda iki ihaleye girdik. Ama Et Balık Kurumu ihaleleri aldı. Biz mesela askeriyeye et satamayacak mıyız?” diye sordu. Başbakan da işadamına, “Eti doğudan al gel, batıda vatandaşlara sat” önerisinde bulundu. İşadamı Çelik’in, “Ben nasıl satayım?” cevabı üzerine Erdoğan, “Ben Erzurum’dan, Kars’tan karkas et getirip sucuk yapıp satmış adamım. Ben bu işleri bilirim” dedi.</p>

    <p class="paragraf">Bildiği kesin sadece biz bilmiyoruz nasıl bildiğini. <span class="CharOverride-16">Birazdan mal varlığı tartışmaları ile ilgili bölümde yine para/ticaret/tüccarlık meselesini konuşuruz o yüzden şimdi siyasete yeniden döndüğü yıllara gidelim.</span></p>

    <p class="altbas">ERBAKAN TEHLİKEYİ SEZDİ AMA BÜYÜK BİR HATA İLE ERDOĞAN’I YARATTI</p>

    <p class="paragraf"><span class="CharOverride-16">1983 yılında Refah Partisi’nde yeniden siyasete dönen Erdoğan’ın bu yıllarında lakabı “Küçük Erbakan”dı. Hatta oğluna Necmettin Bilal adını verir. Bugün ise Necmettin adı hiç yokmuş gibi davranılıyor. Erdoğan 1984 yılında Beyoğlu İlçe Başkanı, 1985’te de İstanbul İl Başkanı ve partinin Merkez Karar ve Yönetim Kurulu (MKYK) üyesi olur. Ve bütün bunlar olduğunda 30 yaşındadır. 1986 yılında ilk yenilgiyle tanışır. Ara seçimlerde aday olur ama kazanamaz. 1987 yılında yine milletvekili adayıdır. Ancak RP baraja takıldığı için yine kazanamaz. Bu başarısızlıklara rağmen Erdoğan pes etmez. Yeni stratejiler ve taktiklerle siyaset yolunda durdurulamaz bir şekilde ilerler. En çok dikkat çekeni de kadınların aktif olarak kullanılması olur. Erdoğan’ın yakın çevresi ve “kutsal kitapları” kadınların siyasette aktif olarak yer almasını efsane gibi anlatır. Kadınların yüz yüze siyasette bu kadar etkin kullanılmasının fikir babasının da Erdoğan olduğu söylenir. Turan Yılmaz’ın</span> <span class="CharOverride-17">Tayyip: Kasımpaşa’dan Siyasetin Ön Saflarına</span> <span class="CharOverride-16">kitabında ise bambaşka bir fikir babasından söz ediliyor. O isim de Bahri Zengin. Ama bu konuda hiçbir başka bir bilgi yok. Şu ya da bu şekilde oldu ama bilinen bir gerçek var. Erdoğan’ın Milli Görüş geleneklerinden farklı bir siyasi çalışma içinde olduğu da bir gerçek. Sakalsız kılık kıyafetleri, düzgün ve kravatlı gençlerden oluşan adam adama markaj taktiği çok da işe yarıyor. 1965-1969 döneminde kravatı Meclis’te beline bağlayan milletvekili Osman Yüksel Serdengeçti’yle gurur duyan bir gelenek varken ya da yakın dönemde kravata “yular” diyen RP milletvekili Halil İbrahim Çelik örnekleri varken, bu kravatlılar imajı dikkat çekiyordu.</span></p>

    <p class="paragraf">Erdoğan adı parti içinde ve Türkiye’de 1989 yılında Beyoğlu Belediye Başkanı adaylığı döneminde ön plana çıktı. Yüzde 20’nin üzerinde oy alıp çok az farka SHP’ye karşı kaybetti. Hatta ilk mahkûmiyetini de bu yıl aldı. Erdoğan’ın davaları konusunu işlerken anlatırım bu mahkûmiyeti de. Erdoğan 1991 seçimlerinde yeniden milletvekilliğine aday oldu. 37 yaşındaydı ve milletvekili seçilmişti. Erdoğan’ın milletvekilliği sevinci 11 gün sürdü. Tercihli oy sistemine takıldı. Büyük bir sevinçle aldığı mazbatayı itirazlar üzerine ikinci sıradaki Mustafa Baş’a iade etti. Bu durumu metanetle karşıladığı anlatılsa da oldukça öfkelendiği hatta tehdit ettiği, bu yüzden Mustafa Baş’ın bir süre Hollanda’ya öfke soğuması için gönderildiği iddia edilir. Erdoğan mevzubahis olunca iddialar ve muamma kaçınılmaz oluyor.</p>

    <p class="paragraf">Bu dönemde Erdoğan’ın çok az konuşulan bir icraatı daha vardır. O dönemin en tartışmalı ismi Hasan Mezarcı’nın keşfi tamamen Erdoğan sayesindedir. Mezarcı Adapazarı müftüsü iken aday olmasını Erdoğan sağlar. Mezarcı’nın Atatürk’e “veled-i zina” sözleri çok tartışılmıştı. Erdoğan’ın bu yıllarda lakabının “Küçük Erbakan” olduğunu söylemiştim. Her şeyiyle Erbakan’ı taklit eden bir Erdoğan var o yıllarda. Erbakan bu taklit edilmeden ilk zamanlarda hiç de rahatsız değil. Erdoğan’ın kendisi gibi etrafında kalabalıklarla dolaşmasını da sorun etmiyor. Hatta Erdoğan’ı onore etmek için beraber katıldıkları etkinliklerde ve masa başı toplantılarında “Tayyip oku bakalım bir sure, hayra vesile olsun” diyor, Erdoğan da hemen bir sure okuyordu. Ne zaman ki Erdoğan kendisine tehdit olmaya başlayınca Erbakan’ın “oku bakalım bir sure” sözü “bir çay söyle” tonuna ve “burada ben varım” meydan okumasına dönüştü.</p>

    <p class="paragraf">Erdoğan’ın İstanbul Belediye Başkanlığı adaylığı da oldukça sorun oldu. Erbakan kendisine yönelen tehdidi hissetmiş ve aday olarak Ali Coşkun’u düşünüyordu. Ancak bir süre sonra nasılsa kazanamaz ve bu iş de biter düşüncesiyle Tayyip Erdoğan’ı aday yapmıştı. Erbakan’ın bu taktik hatası sonra Fazilet’ten Ak Parti çıkmasına yol açacaktı.</p>
  </div>
</body>
</html>
