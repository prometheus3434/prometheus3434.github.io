<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h1baslik1" id="calibre_toc_12"><br class="calibre2" />
  XII</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal">Aleksey Krasilnikof, Vladimirskoye köyüne dönüp de yangının harabe haline çevirdiği evinin karla karışık kalıntılarını çiğnediği, komşu evlerin bacalarından çıkan dumanı derin derin içine çektiği, suların donuşu ile daha bir canlanan yağlı kazların karla örtülü kırlarda, kanatlarını çırpıp çığlıklar atarak koşuştuklarını görünce haydut yaşantısından ne derece bezdiğini daha iyi anladı.</p>

  <p class="normal">Arabalara binip stepte, alevler arasındaki köyler arasında dolaşmak köylüye göre bir iş değildi. Köylü dediğin toprağın işini düşünmeli. Sen tembel olmadıkça, hayırlı bir ana olan toprak bir dediğini iki etmez, bire yüz verir.</p>

  <p class="normal">Her şeyden hoşlanıyordu Aleksey: Evinin işiyle ilgili düşünceler, Makno’nun yanında geçirdiği günler zarfında alışkanlığını yitirdiği düşünceler; sabahın sisli, tatlı erken saatleri, ağır ağır yağan kar, kırların sessizliği, köy evlerinin bacalarından çıkan duman, her şeyler Aleksey’in hoşuna gidiyordu.</p>

  <p class="normal">Aleksey yıkıntıların arasında dolaşarak bir yerde paslı bir sac levha, ötede yangında kararmış bir çivi, ya da demir parçası buluyor ve hepsini bir yığın haline getiriyordu. Gönlünü çeken, üç arabaya yükleyerek getirdiği ganimet değildi. Asıl onun hoşuna giden, şimdi tek ruble için cimrilik etmeden evini yapıp yuvasını kurmaktı. Yanmış evinin arkasına ilk kazığı çaktıktan, Matriyona’nın hasat buğdayı ile yaptığı güzel kokulu ekmeği çıkaracağı güne kadar (“Fırın yeni, diyecekti Matriyona, ekmeği ne güzel pişiriyor!”) çalışacaktı! Bu görev çok büyük, ölçülemeyecek kadar çok büyük olacaktı. Bu da Aleksey’i neşelendiriyordu: Önemi yok, köylünün alın teri her şeyin üstünden gelecekti...</p>

  <p class="normal">Çizmesinin burnuyla külleri karıştırarak sapı kireçlenmiş bir balta buldu. Uzun uzun baltaya baktı, sonra acı bir gülümsemeyle başını salladı: Tamam, bu baltaydı! Her şey bu baltayla başlamıştı. Matriyona’nın çığlığını duyduğu zaman kardeşi Semiyon’un öfkeden köpürerek odadan fırlayışını hatırladı. Aleksey bu baltayı antrede, hemen giriş kapısının yanında bir kütüğe saplanmış olarak bırakmıştı. Şayet bu balta Semiyon’un gözüne ilişmeseydi belki de bu olanların hiçbiri olmayacaktı...</p>

  <p class="normal">Aleksey paslı baltayı yığının üzerine atarak:</p>

  <p class="normal">— Ah Semiyon, Semiyon! dedi. İkimiz bir arada olsaydık, işin üstesinden gelirdik... Evet, kardeşim, böyle işte... Benden savaşa paydos, yeter artık...</p>

  <p class="normal">Gözleri yerde, düşünüyordu. Gulay-Pole’den aldıkları mektupta Semiyon şunları yazıyordu: “Matriyona’cığıma söyle, eğlenmekten sakınsın. Şimdi eğlenmenin sırası değil... Şayet ben ölürsem, istediği gibi hareket edebilir... Yaşadığımız şu günlerde sıkıntılara katlanarak yaşamak gerekiyor. Hayalimden çıkmıyorsunuz hiç. Beni bu yakınlarda beklemeyin. İç savaş biteceğe benzemiyor...”</p>

  <p class="normal">Aleksey silkindi... Allah belasını versin iç savaşın! Uğraş uğraşabildiğin kadar, boşuna olduktan sonra, burnunun ucunu bile göremezsin. Yeniden, çırılçıplak bahçeleri çeviren çitlerin ardında, saz ve kamış kaplı damlı evlerin bacalarından çıkan dumanlara baktı. Mujikler kışı sıcak yuvalarında geçirmeyi kuruyorlardı. Ne yapsınlar, haklıydılar...</p>

  <p class="normal">“Kızıl Ordunun bir iki haftaya kadar gelmesi bekleniyordu. İç savaş biteceğe benzemiyor mu? Haydi canım sen de! Ne saçmalıyor bu Semiyon? Kim bilecek de burnunu sokacak buralara? “Ah, Semiyon, Semiyon... Elbette, Hazar denizindeki muhribinde sürtüp duruyor, kan gözünü bürümüş, çevresini görmüyor...”</p>

  <p class="normal">Aleksey böyle düşündüğü halde gene de gönlünü rahat hissetmiyordu. Tütün kesesini çıkardı. Hay Allah kahretsin, sigara kâğıdı yok... Bu yaz bir doktor yardımcısı ona, Makno’nun ordusunda birçok siniri zayıf kimsenin bulunduğunu söylemişti: Kilo kilo bulguru silip süpüren, görünüşte gayet sıhhatli böyle birinin sinirleri, keman üzerine gerilmiş kedi bağırsağına benziyordu. Aleksey: “Sinir mi dedin? diye homurdandı. Neymiş o? Bugüne kadar böyle bir şeyden söz edildiğini duymadım.”</p>

  <p class="normal">Yıkıntıların arasında tek başına dimdik duran bacaya sokuldu, sallamaya çalıştı: Sağlam mıydı acaba hâlâ? Omuzunu dayayıp itti: Baca sallandı. “Sinirmiş! Amma da kıtır ha!”</p>

  <p class="normal">Aleksey, Katya ve Matriyona’yla birlikte akrabalarından dul bir kadının evine yerleşti. Ev dardı. Rahat değillerdi. Matriyona fırını yeniden sıvayıp çeki düzen verdi, döşemenin dövülmüş toprağını gri kille badana etti, küçücük pencereleri dantel perdelerle süsledi.</p>

  <p class="normal">Aleksey kendileri için un, patates hayvanlar için de yeteri kadar saman satın aldı: Birinden bir araba dolusu, ötekinden bir araba dolusu. Kimselerle pazarlık etmiyor, parasını esirgemiyordu. Satıcı çok dayatacak olsa, o zamanlar altın kadar kıymetli olan bir parça tuz bile veriyordu. Köylüler –Aleksey de biliyordu bunu– parayı kolayca kazandığına inanıyorlardı. Yüklü üç araba ile beş atını hoş görmeleri için daha uzun zaman geçmesi gerekecekti.</p>

  <p class="normal">Evi yeniden yapmaya gelince hemşerilerini inandırmak daha da güç oldu. Aleksey, ıssız parkın dip tarafında, bir tepe üzerinde terk edilmiş, yakıp yıkılmış bey konağının bir kanadını sökmeyi tasarlamıştı. Zaten konaktan kala kala pek bir şey kalmamıştı: Kırılmış pencereler, bozulmuş sütunlar arasında bakıp duruyordu. Ama eskiden kâhyanın oturduğu küçük eve dokunulmamıştı. Bu evi sökmek ve Aleksey’in çiftliğinin harabeleri üzerine götürmek zor değildi.</p>

  <p class="normal">Mujikler kaygılıydılar. Köyde hiçbir iktidar yoktu. Atamanın adamlarını kovmuşlardı. Sadece şehirler Petliyura’nın iktidarını iyi kötü hoş karşılıyorlardı. Kızılların iktidarı henüz buralara yerleşmemişti. Belki de alışık olmadıklarından olacak, ama bir iktidarın olmayışı köylüleri endişeden kurtarmıyordu. Ya sonra biri çıkar da onlardan hesap sorarsa? Sonunda bir muhtar seçmeye karar verdiler. Ama kimsecikler muhtar olmak istemiyordu. Daha iyi düşünen zenginler, inkâr anlamına gelen bir ifadeyle ellerini sallıyor: “Düşündüğünüz şeye bak, çok ihtiyacınız vardı da buna...” diyorlardı. Mujikler, bu görevi, kaybedecek bir şeyi olmayan bir yoksula emanet etmeyi akıllarından geçiriyorlardı. Sovyetler bölgesinde bu baldırı çıplakların, uysal birer kişiyken, muhtar olduktan sonra korkunç derecede düzenbaz olduklarından bahsedildiğini duymuşlardı.</p>

  <p class="normal">Köye gerekli olan adamı bulan kadınlar oldu. Biri ötekinin kulağına fısıldamış, o da bir üçüncüye aktarmış, derken çan çan ederek, bizzat Tanrının, Afanasi dedenin seçilmesini istediği haberini köye yaymışlardı. Bu ihtiyar, iki geliniyle sessiz sedasız yaşıyordu. İki oğlu da Alman savaşında ölmüştü. Mızmızın biri olduğu için tarlada çalışmıyor, kümes hayvanları ile evi bekleyip, gelinlerini işe koşuyordu. Orduda, General Skolbelef’in emrinde hizmet etmişti.</p>

  <p class="normal">Afanisi, muhtar olmayı derhal kabul etti:</p>

  <p class="normal">— Sizlere teşekkür ederim, dedi, bana şeref verdiniz, ama dikkat edin, herkesten itaat isterim!</p>

  <p class="normal">Skobelefvari ikiye ayrılmış bembeyaz sakalı, alttan kemerle bağlı koyun postu paltosuyla, elinde ceviz bastonu köyde dolaşıyor, kusur bulmak için her tarafı araştırıyordu.</p>

  <p class="normal">Aleksey onunla her karşılaştığında bonesini çıkarıp saygıyla selamlıyordu. Afanisi dede gözlerinin üzerine inmiş korkunç kaşlarıyla:</p>

  <p class="normal">— Söyle bakalım, ne derdin var? diye soruyordu.</p>

  <p class="normal">— Hiçbir derdim yok, teşekkür ederim, Afanisi Afanaseyeviç. Hâlâ aynı yerdeyim: Ağlayıp sızlanıp duruyorum...</p>

  <p class="normal">— Mujiklerle anlaşamadın mı hâlâ?</p>

  <p class="normal">— Bütün umudum sizde, Afanasi Afanasiyeviç... Bir gün bize gelseydiniz...</p>

  <p class="normal">— Bu senin için büyük bir şeref olmaz mı?</p>

  <p class="normal">Ama sonunda Aleksey, Afanasi Afanasiyeviç’i evine getirmeyi başardı: Matriyona’yı, çok yağlı bir kaz satın alması için gelinlerin yanına gönderdi, ertesi gün Ekaterina Dimitrievna’nın doğum günü olduğunu, evleri çok dar olduğu için kimseleri davet edemediklerini, ama gelen olursa başlarının üzerinde yeri olacağını söyletti.</p>

  <p class="normal">Afanasi dede meraklı bir adamdı. Kış gecelerinin karanlığı köyün üzerine çöker çökmez Aleksey’lere damlardı. Ev sıcacıktı. Kapıdan, zengin bir şekilde hazırlanmış sofraya kadar küçük bir halı döşenmişti. O zamanlar evler ya çam çıralarla ya da konserve kutularının içine konan yağlı fitillerle aydınlatılıyordu. Oysa ki Aleksey’lerde masanın üzerine bir gaz lambası konmuştu.</p>

  <p class="normal">Afanasi dede, bir otorite temsilcisinin ciddiyetiyle eve girdi. Bonesini çıkarırken, dudakları büyük, canlılığını yitirmemiş siyah gözlü Matriyona ile köyde hakkında bir yığın dedikodu yapılan ve doğum günü kutlanan öteki güzeli gördü. Matriyona ile Katya şehirliler gibi giyinmişlerdi. Birinde kırmızı, ötekinde siyah bir elbise vardı. Afanasi dede atkısını çekti, paltosunu çıkardı ve ikiye ayrık sakalını çabucak taradı.</p>

  <p class="normal">Hoşlandığı belliydi:</p>

  <p class="normal">— Saygıyla selamlarım, sevimli insanlar, dedi.</p>

  <p class="normal">Dördü masaya oturdular. Aleksey, II. Nikola devrinden kalma bir votka şişesini sıranın altından çıkardı. Tatlı bir sohbete daldılar.</p>

  <p class="normal">— Afanasi Afanasiyeviç, işte doğum gününü kutladığımız dostumuz. Sizi tanıştırayım. Nişanlımdır. Dostluk göstermenizi rica ederim.</p>

  <p class="normal">— Ya!.. Güzel, çok güzel, kadınlar hoş tutulmaktan hoşlanırlar. Peki kimdir?</p>

  <p class="normal">Aleksey:</p>

  <p class="normal">— Bir subayın dul karısı, dedi. Merhum kocasının yanında emir eriydim...</p>

  <p class="normal">— Ya!..</p>

  <p class="normal">Afanasi dede şaşırdıkça şaşırıyordu: Köyün yaşlı kadınlarına anlatacak çok şey vardı... O da övünmek istiyordu.</p>

  <p class="normal">— Plevne’de Senjorj nişanını aldığım zaman general Skobelef beni yanına emir eri olarak aldı. Bomba, mermi yağmurunun altında beni oradan oraya gönderiyordu... Bana: “Tabanları yağla, Afanasi!” demesi yetiyordu... Beni ne kadar severdi bir bilseniz!.. Demek nişanlınız soylu bir kişi. Köyde çalışmak zor gelecek ona...</p>

  <p class="normal">— Köy işleri ona göre değil, Afanasi Afanasiyeviç. Allaha şükürler olsun ki ırgat tutacak kadar paramız var...</p>

  <p class="normal">— O zaman iş değişir... Öyleyse nişanlının sıhhatine içelim... Tatlı hayatınız için acı votkayı içelim.</p>

  <p class="normal">Dede bardağını boşaltınca dilini şapırdattı, elinin tersiyle sararan bıyığını kabarttı.</p>

  <p class="normal">— Benim gelinler seksen kiloluk çuvalları kaldırırlar. İlk zamanlar, kocaları savaşa gidince, budalalara erkek işlerini yapmak düştü: “Ay, ay, ay, belim kırıldı, diye inliyorlardı. Ay, ay, ay, zavallı kollarım, ay, ay, ay, zavallı bacaklarım!” Gül gülebildiğin kadar!</p>

  <p class="normal">Dede budalaca güldü.</p>

  <p class="normal">— Ama ben kadınları yola getirmesini bilirim... General Skobelef bana isim bile takmıştı. Afanasi, kadınlar kralı...</p>

  <p class="normal">Matriyona gülümsemeye çalışarak kalktı birden yerinden, perdenin arkasındaki fırından kızarmış kazı çıkarmaya gitti. Katya gözlerini kaldırmadan, sessizce, utangaç bir tavırla oturuyordu.</p>

  <p class="normal">Aleksey kadehleri doldurarak, içinden gelen bir ifadeyle:</p>

  <p class="normal">— Bizi üzüp sıkan bu değil, Afanasi Afanasiyeviç, dedi. Yarın düğünümü yapabilirim. Ama genç karımı böylesi bir harabede oturtabilir miyim? İkisi de daracık bir yatakta yatıyorlar; bense yerde, toprak üzerinde yatıyorum... Bizi asıl sıkan köylülerin bize yabancı muamelesi etmesi... Neden dik kafalılıkta ayak diretiyorlar? Şu konağın kanadı bir kenarda durup duruyor, kimsenin de işine yaradığı yok. Yanmamışsa tesadüfen yanmamış. Kimin ihtiyacı var ona? Yoksa beyin dönüp kendilerine teşekkür etmesini mi bekliyorlar?</p>

  <p class="normal">Afanasi dede kazın buduna sarılarak:</p>

  <p class="normal">— Gerçekten, dedi, bu doğru...</p>

  <p class="normal">— Şeytan gelir de mal sahibi gelmez buraya. Peki, kabul ediyorum... Bu evi köyün müşterek mallarına katmak üzere satın alıyorum. Hepsine kefil oluyorum...</p>

  <p class="normal">Matriyona Aleksey’e bir göz attı. Aleksey masaya yumruğunu vurdu:</p>

  <p class="normal">— Evi satın alıyorum! Sabırsız bir adamım ben... Ha, sahi, bir dakika... Karşılaşmamızı kutlamak için, Matriyona, yastığının altında beze sarıp sakladığım şeyi getir.</p>

  <p class="normal">Matriyona’nın kaşları çatılmıştı, başını salladı.</p>

  <p class="normal">— Hadi, hadi, cimrilik etme. Her şeyden çok cimrilik etmek gerekirse, hayatımız üzerinde cimrilik edelim.</p>

  <p class="normal">Matriyona çıkını getirdi. Aleksey bezi açtı, içinden çelik köstekli, çıngırağı okside edilmiş, gümüş bir saat çıkardı, salladı, kulağına götürdü.</p>

  <p class="normal">Kelepir geçirdim bu saati elime. Sanki bu iş için aldığımı biliyormuşum gibi. Size sağlık dileklerimle bu saati veriyorum. Kabul edin, Afanasi Afanasiyeviç.</p>

  <p class="normal">Afanasi dede ciddi bir ifadeyle:</p>

  <p class="normal">— Bana bak, verdiğin saat enfiye kutusu olmasın sakın? diye sordu. Ama Aleksey saati avucunun içine bırakınca eli titredi hafiften.</p>

  <p class="normal">— Afanasi Afanasiyeviç, haksızlık etmeyin, size bu saati gönülden sunuyoruz... Bu saatin değersizlerinden bende yirmi tane vardı. Matriyona içkiyle trampa etti onları. Size hediye ettiğimiz saatin iyi tarafı çıngırağının oluşu. Şafak sökerken horoz seslerini bekleyeceğinize zembereğin üzerine basın, saat çalsın. Geçirin çizmelerinizi ayağınıza, gidin tavlaya, hayvanlar ne yapıyor diye bakmaya...</p>

  <p class="normal">Afanasi dede, tek tük dişi kalmış ağzını açarak:</p>

  <p class="normal">— Oh, ne iyi oldu, dedi, gidip kocakarıları uyandırayım!.. Şimdi onlar saati geçiremezler, şişkolar!..</p>

  <p class="ortayaz">***</p>

  <p class="normal">Dede atkısını, damar damar kabarmış zayıf boynuna doladı, koyun postu paltosunu giydi, ayakları dolanarak çıktı. Matriyona lambanın fitilini kıstı. Katya’nın yardımıyla bulaşıkları perdenin arkasına taşıdı. Aleksey masaya oturmuştu.</p>

  <p class="normal">Boğuk bir sesle:</p>

  <p class="normal">— Votka mı sert geldi, yoksa çoktandır içmediğimden midir, nedir, diye söylendi. Matriyona, git bak bakalım hayvanlar ne yapıyor...</p>

  <p class="normal">Matriyona karşılık vermedi, duymazlıktan geldi. Bir süre sonra Katya’ya bir göz attı ve anlayışlı bir ifadeyle gülümsedi.</p>

  <p class="normal">Sonunda Aleksey:</p>

  <p class="normal">— Hiçbir şey anlamıyorum, dedi, kafam karışıyor. Ya bizi hor görüyorsunuz, ya da çok saf bir insansınız...</p>

  <p class="normal">Katya’nın yanakları kızarmıştı... Matriyona ateşli bakışlarla, Katya’ya karşılık vermesini emretti.</p>

  <p class="normal">— Ağlayın hiç olmazsa... Vallahi, hayatımda ilk defa görüyorum böylesini. Ondan bahsediyorum, takdim ediyorum, kımıldamıyor bile... Gözleri yerde, kımıldamıyor oturduğu yerden... Ne düşünür belli değil... Su perisi, şerefsizim.</p>

  <p class="normal">Durdu, sonra:</p>

  <p class="normal">— Matriyona! diye seslendi. O, çocukların onu elleriyle göstererek: Aleksey onu arabasına bindirip getirdi, Makno ile iskambil oynayarak kazandı, dediklerini bilmiyor...</p>

  <p class="normal">Sonra hırsla:</p>

  <p class="normal">Onca hava hoş!.. Anladık, ama bence hava hoş değil! diye bağırdı. Şimdi herkes nişanlım olduğunu öğrenecek!</p>

  <p class="normal">Katya sarardı; elinde bir tabak ve bir paçavrayla perdenin arkasına geçiyordu ki Matriyona sert bir hareketle omuzlarından tuttu.</p>

  <p class="normal">— Şimdi artık hayatın neresinden başlanması gerektiğini biliyoruz... İlk defa 1914 yılında adam öldürdüm.</p>

  <p class="normal">Aleksey hafiften güldü ve devam etti:</p>

  <p class="normal">— Yere yüzü koyun yatmıştım. Bir Almanın burnu havada, bana doğru süründüğünü gördüm. Tetiğe dokundum, dan! Alman yere yuvarlandı. Ruhunun havalandığını görmek için bekledim... Ondan sonra bir yığın adam öldürdüm! Bir tekinin bile ruhunun havalandığını görmedim... Ama artık yeter!.. Verilen derse teşekkürler... Kömürlerin üzerine ev kuracağız; birinci ev ahşaptan, ikincisi taştan, üçüncüsü de yaldızlı çatılı... Haksızlık ediyorsunuz, Ekaterina Dimitrievna, bana karşı böyle davranmakla haksızlık ediyorsunuz. Sizi zorla tutmuyorum. Hoşunuza mı gitmiyorum? Tiksinti mi veriyorum size? Biz de kalktık, nişanlım dedik. Anladığıma göre evlenmek için söz kesmem hiç de hayırlı sonuç vaat etmiyor...</p>

  <p class="normal">Matriyona dudaklarını Katya’nın yanaklarına dokundurup, kulağına:</p>

  <p class="normal">— Sarhoş oldu sersem, diye fısıldadı, kulak asma sözlerine...</p>

  <p class="normal">Katya bulaşık bezini çamaşır ipine astı ve perdeyi aralayarak odaya girdi. Aleksey masanın önüne, kenara oturup, ayak ayak üstüne atmış, iri elini de sarkıtmıştı. Çukur gözleriyle Katya’ya baktı. Katya bir tabure çekip Aleksey’in karşısına oturdu. Aleksey Katya’ya dikkatle bakıyordu. Bakışları sarhoş bir adamın bakışlarını andırıyordu.</p>

  <p class="normal">Katya gözlerini indirdi.</p>

  <p class="normal">— Aleksey İvanoviç, daha çok önce birbirimize durumumuzu açıklamamız gerekirdi... Sizi mert bir insan olarak görüyor ve güveniyorum. Bütün sefer boyunca bana karşı gayet iyi davrandınız. Size bağlandım... Bugün söyledikleriniz beni şaşırtmadı, çoktandır bekliyordum bu sözleri... Ama buraya geldikten sonra, Aleksey İvanoviç, bazı şeyler oldu... Bambaşka bir adam oldunuz buraya geldikten sonra...</p>

  <p class="normal">Aleksey sesini düzeltmek için boğazını temizledi, sonra:</p>

  <p class="normal">— Başka bir adam mı oldum? diye sordu. Nasıl şey o? Otuz yıl değişmedim de şimdi mi değiştim?</p>

  <p class="normal">— Aleksey İvanoviç, benim hayatım deliksiz, rüyasız, sürekli bir uyku gibiydi... İşte böyle... Faydası olmayan evcil bir hayvandım... Ah, çok yazık, beni sevdiğinizi söylüyorsunuz. Peki sonra ne olacak? Biraz tasa, biraz umutsuzluk kaldı içimde... Savaş bizi çevirince uyandım: Ölüm, yakıp yıkma, acılar, mülteciler, açlık... Faydasız evcil hayvanlar için yapacak tek şey kalıyordu: Sızlanıp yakınmak ve ölmek... Benim de başıma bu gelecekti... Ama Vadim Petroviç kurtardı beni... Bana söylediğine ve benim de inandığıma göre tek yaşama nedenimiz aşkımızdı... Oysa o sadece intikam almak, mahvetmek istiyordu. Ama gene de iyi insandı. Anlayamıyorum...</p>

  <p class="normal">Başını kaldırdı, asma teneke kandilin alçak alevine baktı:</p>

  <p class="normal">— Vadim öldü... ondan sonra siz buldunuz beni.</p>

  <p class="normal">Aleksey gözlerini Katya’dan ayırmadan:</p>

  <p class="normal">— Buldum mu! diye sırıttı. Kedi değilsiniz ki bulunasınız...</p>

  <p class="normal">— Öyleydim, Aleksey İvanoviç... Ama artık öyle olmak istemiyorum... Ne iyi, ne kötü, ne de Rus, ne de yabancıyım... Mitolojideki su perisiydim...</p>

  <p class="normal">Dudaklarının kenarındaki çizgiler kötü kötü kalktı. Aleksey suratını astı. Katya devam etti:</p>

  <p class="normal">— İyice anladım ki, ben basit bir Rus kadınından, en bayağısından başka bir şey olmadığımı anladım... Artık değişemem de... Sizinle birlikte çok zahmetli, çok korkunç günler yaşadım... Hiç şikayet etmeden hepsine katlandım... Bir geceyi hatırlıyorum... Hayvanları arabalarından çözüyorlar, süvariler de dönüyordu... Kaynayan bir tencerenin çevresine gürültü patırtı eden, coşkun adamlar toplanmıştı...</p>

  <p class="normal">— Unutmamış! Matriyona, dinlesene...</p>

  <p class="normal">— Tencerenin çevresinde daima çok adam olur... Her biri muharebede yaptığı yararlıkları, bir kelleyi nasıl uçurduğunu, çarpışmaya nasıl yeniden başladığını, göğüs göğüse nasıl dövüştüğünü anlatıyordu... Olayların çoğunu uydurdukları belliydi... Ama gene de orada büyük, güçlü bir şeyler vardı.</p>

  <p class="normal">— Matriyona, neyi hatırladığını biliyor musun? Verkniye Kutora önlerinde Almanlarla yaptığımız muharebeyi... Güçlü bir işti o!..</p>

  <p class="normal">— Arabadan nasıl atladığınızı hatırlıyorum. Size yaklaşmaya korkmuştum...</p>

  <p class="normal">Katya bir an sustu, iri iri açılmış gözlerinin bakışları uzaklara daldı.</p>

  <p class="normal">— Ama bütün bunlar geçti artık... Buraya gelinceye kadar, yol boyunca kendi kendime: Önümde geniş bir hayat açıldı, diyordum... Üzerinde domuzların, tavukların, sebze bahçesinin bulunduğu toprak parçası ile ötesinde kazık duvarları, sonra bulutlu, can sıkıcı günler değildi hayal ettiğim...</p>

  <p class="normal">Katya’nın alnı kırıştı, zavallı beyni, stepteyken hayal ettiği elle tutulur, iri nesneyi ifade etmek için gayret sarfediyordu, ama boşuna.</p>

  <p class="normal">— Buraya gelince, bir bayramdan döndüğümüzü sanıyordum... Bugün kendinizi nişanlım gibi tanıttınız, bunu bile isteye yaptınız. Böylece her şey sona erdi. Ya sonra? Beni bekleyen nedir? Birbirini kovalayan hamilelikler mi? Bir ev yapacaksınız; kısa zamanda geçimi yerinde, daha sonra da zengin bir adam olacaksınız... Bütün bunları gördüm ben, hepsi geride kaldı bunların benim için... Bu hayatı Petersburg’da, Moskova’da, Paris’te yaşadım. Ve şimdi ise aynı şey yeniden Vladimireskoye köyünde başlayacak.</p>

  <p class="normal">Dizlerinin üzerine salıverdiği ellerinde, ortadan bir çizgiyle düzgünce ayrılmış mis gibi kokan sarışın saçlı eğik başında kederli bir hal vardı. Aleksey göz kapaklarını kuvvetle açıp kapadı... Evcil kuş uçuyordu, yakalamasını bilememişti...</p>

  <p class="normal">Alçak sesle:</p>

  <p class="normal">— Siz çok safsınız Ekaterina Dimitrievna, dedi. Bütün düşünceleriniz karmakarışık... Demek siz de kardeşim Semiyon gibisiniz: Kana mı bulanmak istiyorsunuz? Bu mu istediğiniz?.. Bu konuda söyledikleriniz beni çok şaşırttı... Ama olamaz, öyle de olsa sizi bırakmayacağım...</p>
</body>
</html>
