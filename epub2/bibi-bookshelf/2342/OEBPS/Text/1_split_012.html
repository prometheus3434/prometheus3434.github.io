<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="h1baslik1" id="calibre_toc_9"><br class="calibre2" />
  IX</h1>

  <p><br class="chapter" />
  <br class="chapter" />
  <br class="chapter" /></p>

  <p class="normal">Vadim Petroviç Roçin, sararmış gazete kâğıdı ile kapanmış pis pencereli iğrenç otel odasında geç vakit uyandı. Çok kısa bir yatağın üzerinde, incecik bir yorganın altına uzanmıştı. Tren gece hareket edeceği için önünde bomboş uzun bir gün vardı. Bir tek sigarası kalmıştı... Sigarayı parmaklarının arasında yuvarlayıp yaktı, soğuktan diken diken olmuş zayıf, sinirli koluna baktı. Katya’yı bulmak için yaptığı bütün araştırmalar hiçbir sonuca ulaşmamıştı... Bulamamıştı Katya’yı. İzini de sona erdiği için Kuban’a dönüp birliğine katılması gerekiyordu.</p>

  <p class="normal">Kırk sekiz saat sonra vagondan inip bir arabaya binecek, arabacı yerine oturan askerle bir kelime konuşmadan stepte yol alacaktı. Köyün ana yolunda arabanın tekerlekleri, kasım yağmurlarının suları ile dolu tekerlek izleri içinde çamura bulanacaktı. Çamurun göbeğine inecek, valizini eve götürmelerini emredecek, kendisi de alay komutanı general Şvede’ye görünmek için köyün ihtiyar heyeti binasına yerleşmiş olan karargâha gidecekti.</p>

  <p class="normal">Roçin karargâhta Sologub’un “Coşkun Çevre” adındaki sembolik şiirleri ile Gumilef’in İnciler’ini okumakta olan süslü budalayı bulacaktı.</p>

  <p class="normal">Vadim Petroviç tekmil verdikten sonra bir müfrezenin komutanlığını alacaktı. Belki de bir bölük teslim edeceklerdi? Sonra da tek düze hayat yeniden başlayacaktı: Eğitim, kızlardan, içki alemlerinden haber soran subayların toplandığı mahfele ziyaretler. Zayıflığı, ağaran saçları ve iç karartıcı haliyle alay konusu olacaktı. Gece olunca da odasında bir köşeden öteki köşeye gezintiler başlayacaktı. Saat onda hizmet eri gelip bir şey söylemeden çizmelerini çıkaracaktı... Hepsi tahmindi bunların tabii. Başka bir ihtimal de alayın cepheye gidip muharebeye tutuşmuş olmasaydı...</p>

  <p class="normal">Kuzeyden gelen bulutların yığını, molozların arasından yükselen bacaları, yaralılarla yüklü batağa saplanmış arabaları, ölmüş at cesetleri ile stebi gözlerinin önünde canlandırdı... Ve işte bu stebin öteki ucunda, kanlı elbiselerle insan pisliklerinin arasında, insan cesetlerinin dolduğu siperler var... Hayalinde kendini efsanevi kaderci, neşe kaynağı olarak görüyor ve ötekilerine uzun zamandır kaybettiği soğuk kinini gösteriyordu.</p>

  <p class="normal">İçinde kala kala bir şey kalmıştı: İnsanları düşünmenin bulantısı, bıkkınlık dolu iğrenme.</p>

  <p class="normal">Yatağında doğruldu, gömleğinin yakasını ilikledi, döşemeye bıraktığı pantolonuna elini uzattı, tütün aramak için ceplerini karıştırdı, ellerini ensesinin altında kenetleyip yeniden yattı.</p>

  <p class="normal">Alçak sesle:</p>

  <p class="normal">— Bu kafayla işi sürdürmeye imkân yok, dedi.</p>

  <p class="normal">Kendi sesine benzeyen bu sesi beğenmedi. Söyleyiş tarzından tiksindi.</p>

  <p class="normal">— Neden imkânsız olsun? Sürdürülmeyecek olan ne? Her şey mümkün! Kemerini sıkan kayışa kadar: Bir ucu kapının tokmağına, öteki ucu boynuna bağlanmış... Haydi Roçin, namuslu ol... Titizlik etme... Sen de ötekiler gibi rezilin birisi...</p>

  <p class="normal">Hiddetle, intikam hırsıyla, burada, Ekaterinodar’da rastladığı binlerce insanı hatırladı... Her türlü eşyayı “hatıra” olarak sunmak için otelleri dolaşan, acınacak haldeki utangaçlığın izleri yüzlerinden okunan kadınlar. “Dostum” diye seslenerek omuzlarına samimi bir ifadeyle vuran generaller, sıhhatten yüzlerinden kan fışkıran utanmaz kişiler. Devlet malları için gerekli otomobillerin alım satım uzmanları, topraklarından atılmış gök gürültüsünü andıran sesli ağalar. Bütün bunların hepsi, eski şato sahipleri, alık karıları, yüzleri çilli, hayata küsmüş, uzun boylu kızları ile bu otel odasına doluşmuşlardı sanki.</p>

  <p class="normal">Sağdan soldan borç alıp, aşçısına kimselerin bilmediği yemekleri tarif ettikleri lokantalarda tıka basa karın doyuruyorlardı. Devrimden pis bir hikâye olarak söz ediyor, en zor anlarında bile Rus asilzadelerinin kaybetmedikleri en parlak umutlarla avunup vakit geçiriyorlardı.</p>

  <p class="normal">Roçin, son süratle toplumdaki mevkilerini kaybetmiş bu insanları otelin holünde gördüğünü hatırlıyordu. Sadece ceketlerinin düğmeleri ile kasketlerinden hangi görevde oldukları anlaşılıyordu. Örneğin şu adam eski bir savcıydı. Şimdiki haline bakın. Talihli bir karaborsacı olan yüzsüz bir ipsizin yanına sokulup kırık bir saati satmanın çaresini arıyor. Bu beriki; öksürüp bastonuna dayanarak yürüyen beyaz saçlı ihtiyar, vasıtasız vergiler dairesinin eski müdürüdür. Belli ki değerli ne kadar eşyası varsa hepsini okutmuş, titreşen elleriyle kâğıt paraları sallayarak, önünde yapılan alışverişi gıpta ile seyrediyor...</p>

  <p class="normal">Zarif elbiseler giymiş becerikli karaborsacılar, büyük kapıdan patırtıyla giriyorlar; parmaklarıyla gözlerini döndürerek küçük gruplar halinde toplanıyor, sinirli sinirli fısıldaşıyor ve kanatlı Hermes’ler gibi bir solukta sokağa fırlıyorlar: Bütün bu adamlar paranın ve başarının tanrılarıdır.</p>

  <p class="normal">Otelin holünde resmi gemi yüklerinin yol alması, kaybolan makineyağı tankeri, batı cephesinde Fransızlarla Almanların karşı taaruzlarına uygun olarak günde birkaç defa alçalıp yükselen dolar kuru üzerine birçok şey öğrenebilirsiniz.</p>

  <p class="normal">Ama bütün bunlar ciddi işlerdir... Birden en küçük karaborsacılar otelin holünde birbirlerinden ayrıldılar; heyecandan göz çukurları içinde fıldır fıldır dönen gözleri “büyük” adama döner...</p>

  <p class="normal">“Büyük” adam, saygı çeken bir tavırla yavaş yavaş salona girer. Üzerinde çok uzun bir pardesü, başında geriye kaykılmış köstebek derisi bir kasket ya da şapka vardır. Şemsiyesi elindedir. Sakalı pırıl pırıl parlamaktadır. Kafasını toplayabilmek için “büyük” adam sakalından bir tel çeker ve parmağına dolar. Gözleri, ufak ayrıntılardan sıyrılmış, yoğun bir iç hayatını yansıtır. Bir düşünücü olmasın? İşi dünya enerjisinin, yani sağlam paranın iniş ve çıkışını etkileyen olayları aramak, bulmak, karşılaştırmaktır...</p>

  <p class="normal">Burada, otelin holünde ve otel çevresindeki yollarda herkes kendini oyuna kaptırmıştır. Atamanın yetkili kişileri ile Almanların işgal ordusu komutanlığı, resmen kumarı yasak etmişlerdir. Kumarbazlar otel kapısından en yakın yol kavşağına kadar yaya kaldırımlarının üzerinde durmadan gider gelirler. Sabit bakışları, çekik gözleri, el kol işaretli konuşmalarıyla durmadan alıp verirler. Hiç birinin üzerinde yabancı döviz yoktur. Dövizler en derin köşelere saklanmıştır.</p>

  <p class="normal">Genellikle bu dövizlerin nasıl olup da şehirde olduğu bilinmiyor. Kur farkları üzerine oynanıp atamanın parasıyla ödeniyor. Bir dakika içinde servetler kazanılıyor, bir dakika içinde zenginler dilenci oluyor. Başına talih kuşu konan kimse, çanak yalayıcıların ortasında palamut kahvesi içip pasta yemek için kahveye gidiyor.</p>

  <p class="normal">Tüm servetini kaybeden kişiyse umutsuzluk içinde bulvara çıkıyor, ağaçlardan dökülen yapraklarla kâğıt parçalarını savuran kasım rüzgârı uzun pardesüsünün tozlu eteklerini uçuruyor.</p>

  <p class="normal">Bu otelde yerleşen ve yaya kaldırımlarında, tütün satışlarında, kahvelerde, lokantalarda toplanan adamlar alışveriş yapıyor, birbirlerini aldatıyorlar. Hepsi de devrimden kaçmış, bütün şehirlerin bağırıp çağıran, gürültücü, obur sürüsüne dahildirler. Bu şehirlerde hiç kimse onları tıkınmaktan, içmekten, çiftleşmekten, karaborsa ve soygun yapmaktan alıkoymuyordu... İşte bu sürüyü toplarla, süngülerle savunmak, onlar için yeni şehirleri ele geçirmek, Bolşevik kinini temizlemek ve bölünmez büyük Rusya’yı yeniden kurmak gerekiyordu.</p>

  <p class="normal">Sonunda Vadim Petroviç yüksek sesle:</p>

  <p class="normal">— Bayağılık, bayağılık ve yalan! diye bağırdı. Güzel. Kaçsam ne lâzım gelir?</p>

  <p class="normal">Bu düşünce takıldı kafasına. Hayatında ilk defa ahlâk anlayışını dolu dizgin bırakıyor kendi haline ve benliğinin derinliklerinde alçaklık ve ihanet kırıntılarını bulmanın sevincini tadıyordu... Dişleri kenetlenmiş, bıyık altından gülüyordu... Düşünceleri ani bir buluş, Adem Baba günahı gibi bir şeydi...</p>

  <p class="normal">“Hangi kutsal şeyler adına, dostum, dizginlenmiş hayatını sürdürdün? Kendini namuslu, iyi bir toplumun kişisi olarak görüyordun, aydın görüşünü genişletmek arzusuyla üniversiteye gitmek için alayını bile terk ettin... Gençliğinde kendini Savaş ve Barış’ın Andre Bolkonski’sine benzetiyordun. Ahlâkın içtepisi uzun uzadıya memnun ediyordu seni: Bu bakımdan namusluluğundan emindin.</p>

  <p class="normal">“Saf olmayan, ya da sadece şüpheli bir şey gördüğün zaman, bir pislik görmüş gibi başını çeviriyordun. Olup olacağı üç kadınla ilişki kurdun, üçü de evli kadınlar... En ince, ilişkilerin en üstün derecesine vardığın ve heyecanlı merakının alışılmış, fakat tadına doyulmaz öpücüklerin yerini aldığı sırada üçünden de ayrıldın. Al işte şimdi elde ettiğin sonucu: Başın yukarıda, kimsenin toz konduramayacağı şahsiyetin seni nereye sürükledi? Dumanları tüten moloz yığınlarına! Senin gibi adamdan kala kala kurum tutmuş bacadan başka bir şey kalmadı!”</p>

  <p class="normal">Vadim Petroviç bu bilançoyu çıkardıktan sonra inceden inceye firar imkânlarını düşündü. Yabancı bir memlekete kaçsa? Savaş bütün dünyayı sarmış. Her tarafta polis, hafiyeler yabancıların peşinde; hepsini hapishaneye götürüp asıyorlar... Bütün dünyada neşeli delikanlılardan kafileler yapıyorlar...</p>

  <p class="normal">Delikanlılar:</p>

  <p class="normal">— Trala-la, diye gürlüyorlar. Alman domuzlarının pestilini çıkarmak için gidiyoruz. Kısa zamanda neşeli eşlerimizin yanına döneceğiz...</p>

  <p class="normal">Okyanuslarda gemiler torpilleniyor. Neşeli delikanlılar, buz gibi suların içinde, çevrelerinde yağ lekeleri çırpınıp duruyorlar... Avrupa’da kefen gibi dikilmiş haki elbiseler giymiş delikanlıların yürüyüş kolları yoğun bir kitle olarak ilerliyor; sonsuz bir umutsuzluğun pençesinde, makineli tüfeklere, bombalarla, mayınlara, alev makinelerine karşı uslu uslu ilerliyorlar. Önlerinde ateş, arkalarında ateş...</p>

  <p class="normal">Yabancı bir memlekete gitmenin olanağı yok... Belki Odesa’ya gidip sahte bir pasaport elde edebilir, kahvenin birine garson olarak girebilir?.. Şaşkına dönen bir müşteri: “Bak hele sen, der, bu bizim Roçin değil mi yahu? Ne işin var senin burada dostum?”</p>

  <p class="normal">Ufak tefek karaborsacılık yapsa, hatta hırsızlık etse? Bunu yapmak için de insanın keyfinden dört köşe olması gerek... Pezevenklik yapsa? Bunun için de çok yaşlı... Anlaşıldı. Diyelim ki tüm zafere kadar sıkıntılı bir hayat sürmeyi başardım: Sosyalistlerin hepsi asıldı, mujiklerin hepsi kırbaçlandı; İngilizler bizi affetti; pişman olmuş insanlar gibi. Volga’nın ötesinde Almanları yok etmek için bir orduyu silah altına alalım. Silahlar dağıtılacak ve kederli bir sabah başı boş askerler, “Buz Harekâtı”nın kahramanı olan subayları paramparça ediverecekler. Ve gene aynı hikâye başlayacak.</p>

  <p class="normal">Camları kırılmış bir istasyonda uyuklayan, sayıklayan, ya da ölmüş insanların arasında bugüne kadar bulamadığım benim zavallı Katya’cığım son defa seslenecek bana:</p>

  <p class="normal">— Vadim, Vadim...</p>

  <p class="normal">Bir imkânı daha var: Hemen kendini asmak... Korkar mıyım? Zannetmem. Beni asıl iğrendiren, bu çabaya kendimi zorlamam.</p>

  <p class="normal">Elleri buz gibi olmuştu: Ellerini ensesinin altına kenetlediği için soğukluğu ensesinde hissediyordu. Hiçbir karara varamıyordu: Sanki üzerine sinekler gibi üşüşen cinler, ruhunu, iradesini paramparça ediyorlardı... Hava kararınca kalkacak, pantolonunu giyecek, yürüyerek gara gidecek ve şüphesiz yol için sigara satın alacaktı... Ve yaşantısını sürdürecekti: Bu yapıdaki bir insanın, kılıç üzerinden kayacak, mermi yanından geçecek, tifüsbiti ısırmayacaktı...</p>

  <p class="normal">Kapısı bir gardropla kapatılmış ara duvarının ardında iki adam uzun süreden beri öfkeli öfkeli durmadan konuşuyorlardı: Biri, ikide bir hep aynı sözle konuşmasına başlıyordu:</p>

  <p class="normal">— Bay Paprikaki, Allahın yerinde ben olsaydım...</p>

  <p class="normal">Ama öteki sözünü tamamlamasına fırsat vermiyordu:</p>

  <p class="normal">— Bana bakın Gabel, Allah değil, bir budalasınız siz! Gazeteler çıkmadan yarım saat önce Krupstahwerke’nin hisse senetlerini almak için insanın deli olması gerekir...</p>

  <p class="normal">— Asıl siz dinleyin, Allahım diyen var mı!..</p>

  <p class="normal">— Bırak onu Gabel, ziyanımı gidermek için yeteri kadar cesaretiniz yok. Siz ölmüş bir insansınız...</p>

  <p class="normal">Bu cümleleri Vadim Petroviç istese de istemese de duyuyordu. “Ah; diye düşünüyordu, şu kapıdan postlarını bir delseydim şu heriflerin, ne iyi olurdu...”</p>

  <p class="normal">Birden otelin koridoruna açılan öteki kapıdan acele acele yürüyen birinin adımlarının gürültüsü ve endişeli bir ses duyuldu:</p>

  <p class="normal">— Olur mu canım, doktor çağırmak gerek...</p>

  <p class="normal">— Doktor mu? Ne fark eder, soğudu bile...</p>

  <p class="normal">— Ne bu hal yahu? Nasıl oldu?</p>

  <p class="normal">— Oldu işte. Peki sen neden ilgileniyorsun bu olayla?</p>

  <p class="normal">Mahmuz sesleri şakırdadı, seslerin uğultusu yatıştı.</p>

  <p class="normal">— Affedersiniz polis müdürü beyefendi, bu adamın Avusturya imparatorunun yeğeni olduğu söyleniyor. Doğru mu acaba?</p>

  <p class="normal">— Doğru. Doğru tabii... Haydi hanımlar beyler, koridoru boşaltın.</p>

  <p class="normal">Sonra hepsi de iki komşunun kapısının önünde alçak sesle konuşmaya devam ettiler.</p>

  <p class="normal">— İntihar filan değil bu. Bolşevik olan emir subayı tarafından öldürüldü.</p>

  <p class="normal">— Amma yaptın ha, nasıl olur böyle şey? Adam Avusturya subayı olacak, yanında da Bolşevik emir subayı tutacak?</p>

  <p class="normal">— Ne zannettin ya? Her tarafta Bolşevik var... Viyana’dan başkasına bakma... Dünden beri Berlin’i de ellerine geçirdiler...</p>

  <p class="normal">— Aman Allahım, inanasım gelmiyor!</p>

  <p class="normal">— Hemen gitsek burdan...</p>

  <p class="normal">— Gitmek mi? Ama nereye?</p>

  <p class="normal">— Şüphem varsa Allah canımı alsın! Bir adaya mesela...</p>

  <p class="normal">— Haklısınız... Dün duydum, Endonezya adalarında ekmek ağacı varmış. Elbiseye de ihtiyaç yokmuş orada. Ama nasıl gidilir Endonezya’ya?</p>

  <p class="normal">Bu sırada odaya kapıyı vurmadan bir çocuk daldı. Bu çocuk otelin ayakkabı boyacısıydı. Yılışık, ağzı kulaklarına varan, yassı burunlu, sevimsiz bir çocuk...</p>

  <p class="normal">— Almanya’da devrim! Özel baskı!.. Üç ruble verin yolcu...</p>

  <p class="normal">Gazeteyi Roçin’in göğsüne attı. “Yolcu”nun korkudan faltaşı gibi açılan gözlerine, ölününkini hatırlatan sapsarı yüzüne dikkat etmemişti...</p>

  <p class="normal">— Pencere üzerinden parayı alırım... Gazeteyi okuyun yolcu...</p>

  <p class="normal">Bir sıçrayışta odadan çıktı. Vadim Petroviç’in kalbi hızlı hızlı çarpıyordu. Ama uzun süre kötü baskılı gazete açılmadan göğsünün üzerinde durdu... Almanya’da devrim ha!.. Vagonların tepesine yığılmış askerler, ana baba günü garlar, yabani seslerle şarkılar söyleyen kalabalıklar, heykel kaidelerinin üzerine çıkıp, Özgürlük, özgürlük diye bağırarak yumruklarını sallayan konuşmacılar... Sanki özgürlük ekmeğin, vatanın, görev duygusunun, yüzyıllardır sürdürülen polis devletinin ölçülü huzuru yerine geçecekmiş gibi!</p>

  <p class="normal">Devrim, yani kirlenmiş şehirler, bulvarlarda dolaşan darmadağınık saçlı kızlar... Ve penceresinden, sır diye bir şey kalmamış şehrin çatılarını seyreden odanın sonsuz hüznü... Güneş bile erişilmeyecek bir yüksekliğe çıkmıştır. Akla hayale sığmaz gayretler pahasına kendi öz benliğinde bağımsızlığını, içler acısı gururunu kurtarmaya çalışan odanın hüznü.</p>

  <p class="normal">Sonunda Vadim Petroviç yüksek sesle konuştuğunun farkına vardı. Bir gün önceki sayıklaması gibi... Gazeteyi açtı. Manşet iri harflerle Almanya’da devrimin başladığını bildiriyordu. Devrim, Alman delegelerinin treni, topçu mühimmat deposunun yanında bulunan general Weygand’a buluşmak için gidip Compiégne ormanında mütareke görüşmelerinin başladığı sırada patlak vermişti.</p>

  <p class="normal">Alman delegeleri Fransız tekliflerinin ne olacağını sormuşlardı. General, oturmaları için yer göstermeden ve elini bile uzatmadan, aşırı bir soğuklukla hiçbir teklifleri olmadığını, Almanya’nın diz çökmesi gerektiği karşılığını vermişti...</p>

  <p class="normal">Aynı gün Almanya’yı şerefsizliğe zorlayan baştakiler devrilmişlerdi. Berlin’de asker ve işçi mebuslar Sovyeti kurulmuş, imparator Giyom, Spa’da bulunan Başkomutanlık karargâhını gizlice terk edip Hollanda’ya kaçmıştı. Hududu geçerken kılıcını Hollandalı bir üsteğmene teslim etmiş.</p>

  <p class="normal">Birkaç dakika sonra Vadim Petroviç kasketini, kaputunu giymiş, palaskasını beline sıkıca bağlamış, pencerenin önünde ayakta duruyordu. Gazeteyi bir kere daha okudu.</p>

  <p class="normal">Buruşmuş kâğıt parçaları cebine soktu ve odadan çıktı. Otelin önünden iri yarı bir adam geçiyordu. Üzerinde, denizin derinliklerinden yeni çıkmış bir dalgıç hali vardı: Kıpkırmızı yüzü şişmiş, gözleri yuvalarından fırlamıştı. Kabuk bağlamış kalın dudakları kıpırdıyor ve:</p>

  <p class="normal">— Krupstaiverke senetleri satıyorum, diye tekrarlayıp duruyordu.</p>

  <p class="normal">Kendisinden daha budala birini bulabilme umuduyla gelen geçene fıldır fıldır dönen gözlerle bakıyordu...</p>

  <p class="normal">Yürüyüş kolunda geçen Avusturyalı askerler adamı itip, duvara kıstırdılar. Namluları yere bakan tüfeklerini omuzlarına asmış, düzensiz gruplar halinde geçiyorlardı... Daha ilk gününden adam öldürmeyi reddeden bu hal devrimin ilk işaretiydi... Bu asker kalabalığının yanında, ipek gibi yumuşak ufak bıyıklı, ince yapılı, genç bir subay yaya kaldırımından yürüyordu. Istıraptan hatları gerilmiş ince yüzünü gururla kaldırıyordu. Sol apoletine kırmızı bir fiyonk bağlanmıştı. Savaş sırasında alayına gönderilmiş olan bu çocuğun, kadınlarının tapılacak derecede tasasız olduğu Viyana’nın şen grupların dolaştığı yaya kaldırımlarında kılıcını şakırdatarak yepyeni üniformasıyla piyasa etmek fırsatını bulamadığı belliydi. Askerler komitesine seçilmesini çok genç oluşuna ve uysal karakterine borçluydu. Ve şimdi de, yandan, alaylı, kötü niyetli bakışların ateşine tutulan bölüğünü, bir memleketi terk etme anında istasyona götürüyordu... Ve Viyana’da kargaşalık vardı, açlık vardı; işçiler barikatlar kuruyorlardı...</p>

  <p class="normal">Roçin bakışlarıyla bu gururlu Avrupalıları takip etti. O da benliğinin derinliklerinden kötü niyetli bir sevincin yükseldiğini hissediyordu: “Kazları, yağları yemek için daha uzun süre Ukrayna’da kalamazdınız... Brest-Litovsksize uğur getirmişe benziyor...”</p>

  <p class="normal">Birden suratı asıldı Roçin’in: “Peki senin kazancın ne bunda? Moskova’dakiler ellerini ovuşturuyorlardır. Sen git, pis kokan siperlere gir, karşı devrimcilere katıl...” Bu sözü ilk kez sakin sakin, söylediği, hayasızca kullandığı için suratı daha da asıldı... Moral çöküşünün nedeni içine çöreklenmişti. Rostof’da, öfkeli tartışmaları sırasında Katya: “Şayet inancının haklılığına bütün benliğinle inanıyorsan git ve öldür...” dediği zaman durumu kendisinden daha iyi kavradığını göstermişti. Sözünün eri ve vakarını gözeten bir aydının bütün geleneksel anlayışına karşı devrim alçaklık ve kopukluğu ifade ediyordu. Haydi, yaşayın bakalım bundan sonra...</p>

  <p class="normal">Ellerini kaputunun ceplerine sokmuş, geniş Ekaterininski bulvarında ağır ağır yürüyordu. Yürüyüşü bir alçağın, bir kopuğun yürüyüşüydü: Cansız, bıkkın bir yürüyüş. Bir berber dükkânının önünden geçerken kapının yanına konmuş dar uzun aynaya elinde olmadan baktı: Pis pis sırıtan bir ölü yüzü gördü.</p>

  <p class="normal">Berbere girdi, kaputunu çıkarmadan koltuğa oturdu:</p>

  <p class="normal">— Sakallarımı traş edin! dedi.</p>

  <p class="normal">Orada bile her şey tiksinti veriyordu Roçin’e: Dükkânın nefes alınmaz havası, alçak tavanı, yer yer kabarmış ucuz cinsten kâğıtlarla kaplanmış duvarları ve hatta kepekli saçlarının arasındaki tarağıyla içinizi bulandıracak kadar pis kokan ince elli berber bile...</p>

  <p class="normal">Berber acele acele sabunu köpürttü. Durmadan konuşuyordu:</p>

  <p class="normal">— Atasözü ne güzel söylemiş: “Çiftçi kadının derdi mi vardı ki; süt domuzu olsa da alsam diye bakıyordu.” Adamlar dört yıl savaştılar, şimdi de devrim yaptılar... Ne düşünüyorlardı? Neden bana danışmadılar?</p>

  <p class="normal">Usturayı açtı, hırsla bilemeye başladı.</p>

  <p class="normal">— Büyük politika ile bizim dertsiz küçük mesleğimiz birbirine uygun düşer.</p>

  <p class="normal">Vadim Petroviç’in yüzüne yumuşak sabun köpüğünü sürdü.</p>

  <p class="normal">— Bugün ilk müşterimsiniz benim. İnsanların aklı başından gitti. İmparator Giyom Hollanda’ya kaçtı. Ucu bize dokundu tabii: Şehirde kimse traş olmak istemiyor! Bilir misiniz neden? Hepsi de Makno’nun adamlarından, Bolşeviklerden korkuyorlar. Herkes sakal bırakmak istiyor, proletaryaya benzemek için.</p>

  <p class="normal">Usturanın ucu yanağın üzerinde çıtırdamaya başladı.</p>

  <p class="normal">— Affedersiniz, burnunuzun ucundan tutmaktan hoşlanır mısınız? Bazıları dokunma diye rica ederler de. Kursk’ta berber çıkarlığı yaptım. Patronum eski modaya uygun olarak traş ederdi: Bir parmağını müşterinin ağzına sokardı. Asılzadeler için küçük boynuzları vardı. Parmakla traş ederse on kopek, boynuzla traş ederse on iki kopek alırdı. Para paraydı o zaman. Bir defa daha traş edeceğim: Vakitten bol ne var. Sizden önce delinin biri uğradı. Paprikaki’yi tanır mısınız? Büyük maliyecimizdir. Sinirleri bozuk. Traş etmek imkânsız: Yanakları sivilce dolu. Fırçayı bile dokundursan huylanıyor. Döküntü bütün vücuduna yayılmış. Neyse Paprikaki yüreğime su serpti: Almanlar Ukrayna’yı terk etmeye hazırlanıyorlarmış. Belgorod önlerinde Bolşevikler taarruza kalkmışlar. Belaya Tserkof’da yeni bir Ukrayna hükümeti ilan edilmiş, Direktuvar idaresi kurulmuş. Bir Rada’mız, Sovyetlerimiz, bir de atamanımız oldu. Henüz Direktuvarımız yok. Petliura ile Viniçenko hükümetin başında, 1916’da Kiyef’te ikisi de benim müşterimdi. Petliura, Zemstvos Birliğinde sayman olarak çalışıyordu. Viniçenko yazardı. Tiyatroda oynanan piyeslerini gördüm. Olağanüstü bir yönleri yok. Bir ressamı aldatan bir kadıncağız düşünün. Ressam gürültü koparır. Bunun üzerine aşık gelir, kadın onunla yandaki odaya yerleşir. Olacak şey mi, ressam, karısı ile aşığını ayırmak için odaya bile giremez! Kaltaktan da ayrılmak istemediği için dişleri ile, sakat kalmak ve kadının canını sıkmak için bileklerini kemirir, keser. Viniçenko’yu traş ettim; yumuşak, gözenekli bir cildi vardır... Paprikaki yemin billah söyledi, güya Direktuvar, ataman Skoropadski’yi devirmeleri için çiftçilere bildiri yollamış... Sanki atamanın başka sıkıntısı yokmuş gibi...</p>

  <p class="normal">Berber müşterisinin yüzünü ikinci defa traş ettikten sonra Vadim Petroviç’in uzamış ak saçlarına kınayıcı bir ifadeyle göz attı:</p>

  <p class="normal">— Müsaade edin de saçlarınızı “boksör” biçiminde kırpayım. Ya da isterseniz, elimde bir parça Avrupa saç boyası kaldı: Karga kanadı dediğimiz! Kötü taranmış bu ak saçlar neden kalsın kafanızda?</p>

  <p class="normal">Roçin dişlerinin arasından:</p>

  <p class="normal">— Kafamı da kazıyın, dedi.</p>

  <p class="normal">— Siz bilirsiniz...</p>

  <p class="normal">Berber, işini çok acele görüyormuş gibi iri makasını Roçin’in kulakları dibinde şakırdatmaya başladı.</p>

  <p class="normal">— Ne hayal ederim bilir misiniz yüzbaşım? Dünyanın herhangi bir yerinde insanlardan uzak, sokakları petrol lambalarıyla aydınlatılan, gürültüsüz küçük bir şehir vardır herhalde... Çok şey istediğim yok. On tane müşterim olsun yeter. Günümü sona erdirince pipomu yakar, kapının önüne otururum. Her taraf sakindir, sessizdir. Yumuşak başlı ihtiyarlar kapının önünden geçerler. Kalkar selam veririm, onlar da selamıma karşılık verirler. Bugün, yüzbaşım, kimse küçük insanları düşünmüyor: Adam yerine koyan yok. Ama gene de, biz olmasak da sakallarımız çıkıyor. Az önce buraya girerken nasıl olduğunuzu bir düşünün ve şimdi sizi ne hale getirdim görün: Modaya uygun bir gravür!</p>

  <p class="normal">Roçin aynada kendini seyretti. Pırıl pırıl parlayan başı, geniş, güzel bir şekil almış, yüce, üstün düşünceleri barındıracak hale gelmişti. Hafif çıkık elmacık kemiklerinden çenesine kadar uzanan hatları, zarif bir yüzü vardı. Burnun üzerinde uçları birleşen koyu renkli kaşları şakaklarına doğru kararsız bir şekilde uzanıyordu. Kaşları küçük fakat zeki bakışlarının sertliğini yumuşatıyor, geniş göz kapakları nedeniyle daha bir koyu görünüyordu. Utancını gizlemek için böylesi bir yüzü elleriyle kapasa? Yazık olurdu... Ama ağzı her şeyi bozuyordu. Gözlerle yalan söylenebilirdi; çünkü gözler kalleş ve sinsidir; ama ağız duyguları gizleyemez... Bakın hele; belirli bir şekil olmayan, sümüklü böcek gibi hareket eden bir ağız...</p>

  <p class="normal">Ne ifade ediyor bu ağız? Faust’un düzeyine kadar çıkmasını bilemedin Vadim Petroviç.</p>

  <p class="normal">Vadim Petroviç kalktı, rengi solmuş, bir mermi ile delinmiş savaş kasketini başına geçirdi, kulaklarına kadar indirdi, berberin parasını verip çıktı.</p>

  <p class="normal">Henüz bir karar vermemişti... Ama artık bacaklarında o tiksinç ağırlığı hissetmiyordu; çizmelerinin ucunu kaldırımlara taktıra taktıra yürümüyordu. Ne de olsa bir berberin elinden çıkmanın sonucuydu bu! Küçücük bir damla sevgi ruhunu umutsuzluğa sürükleyen karışıklığı arıtıvermişti.</p>

  <p class="normal">Pencerelerde ışıklar yanmaya başlamıştı. Rüzgâr, tepeleri karanlığın içinde kaybolan kavakların çıplak dallarını sallayarak esiyordu. Sokağın öteki tarafında ağaç gövdelerinin arasındaki “Bi-Ba-Bo” kabare lokantasının kapısının üzerindeki çok kuvvetli lambası yandı... Bu kabarenin koyun etinden yapılmış yemekleri çok meşhurdu.</p>

  <p class="normal">Vadim Petroviç, koyun etini hatırlar hatırlamaz midesinin açlıktan kazındığını hissetti: Dünden beri ağzına bir lokma koymamıştı. Açlık duygusu çok güçlü bir duyguydu. Açlık duygusu meydana çıkar çıkmaz, öteki bütün psikolojik kargaşalıkları bastırmıştı.</p>

  <p class="normal">Roçin kararlı bir şekilde, aydınlatılmış kapıya döndü. Beyaz etekli bir kadın silueti bir ağacın ardından çıktı, yolunu kesmek istedi. Ama Roçin görmezlikten geldi.</p>

  <p class="normal">Arkasından yalvaran bir ses:</p>

  <p class="normal">— Subay efendi, diye mırıldandı, gelin, sizi memnun edebilirim...</p>

  <p class="ortayaz">***</p>

  <p class="normal">Kabare, alçak tavanlı, dar uzun, az önce Petrograd’dan kaçıp gelen meşhur solcu ressam Vale’nin de süsleyip güzelleştirdiği bir yerdi. “Bi-Ba-Bo”nun tavanı siyah renkliydi ve iri beyaz yaldızlı yıldızlarla süslenmişti. Siyaha boyanmış duvarların üzerinde sarı, kavuniçi, tuğla rengi, kolları ve bacakları açılmış görüntüler bir fırtınaya tutulmuşçasına uçuşuyorlardı: Bunlar köşeli kadın ve erkek taslaklarıydı. Bu freskler bir kabare için çok ciddi şeylerdi. Nefis düşkünlüğünü değil de bu çıplaklar sürüsünü duvarın üzerinde sürükleyen büyük korkuydu. Bu binaya büyük sermaye yatıran kapitalist –Papikaki’den başkası değildi– bir gün: “Bu kötü resimlerden bir şey anlıyorsam arap olayım. Bacakları gövdelerinden ayırın, demişti. Benim midemi bulandırıyor, ama müşteriler bu resimleri zevklerine uygun buluyorlar...”</p>

  <p class="normal">Roçin akşam yemeğini yedi, şarabını içti. Tren, sabahın dördünde hareket ediyordu. Saat üçe kadar lokantada kalmaya karar verdi. Ondan sonra Allah kerimdi... Keyfi yerindeydi, başı hafifçe dönüyordu.</p>

  <p class="normal">Moskova’daki, bir zamanların “İar” lokantasından gayet iyi tanıdığı Tatar garson sık sık yanına sokuluyor kovadan bir şişe çıkarıp bardağı doldururken Roçin’e doğru eğiliyor:</p>

  <p class="normal">— Affedersiniz Vadim Petroviç, diyordu, rahatsız ediyorum sizi... Ah! Moskova, Moskova... Görüyorsunuz, nasıl yaşıyoruz burada. Bu resimler uykumda bile bana tebelleş oluyor...</p>

  <p class="normal">Şehirde hüküm süren endişeli havaya rağmen (kenar mahallelerde ve karanlık ara sokaklarda tek tük silah sesleri duyuluyor, vali konağına giden yoldaki atlı polisler hiçbir şey duymamış gibi davranıyorlardı), o gün karaborsayı paniğe uğratan duruma rağmen lokanta ağzına kadar doluydu. “Kafe-Konser” henüz başlamamıştı. Uzun boylu, bir koldan daha geniş olmayan boynu ileri uzanmış, ensesine kadar inen kabarık zenci saçlı bir adam, daracık sahnedeki bir piyanonun önüne oturmuş, bir operet potporisi çalıyordu.</p>

  <p class="normal">Yandaki masalarda patırtıcı, sarhoş müşteriler duruyordu. Otel odalarında uzun süre oturmaya tahammül edemeyen mülk sahipleri, kötü yoldan dönmüş kızlarının arasında, içki sürahilerini boşaltarak silkinip duruyorlardı...</p>

  <p class="normal">Yeni sakal traşı olmuş biri:</p>

  <p class="normal">— Sizi temin ederim ki, diyordu, artık Almanlar hapı yutacaklar! Yılbaşında İngiliz birliği Moskova’da olacak. O zaman İskoç viskisini içeceğiz. Bazen kötü şeyler iyi sonuç verir.</p>

  <p class="normal">Muntazam dişlerini gösterecek derecede ağzını açtı ve bir kahkaha attı:</p>

  <p class="normal">— Sonuç: Yaşasın Alman devrimi!</p>

  <p class="normal">Külrengi göz yuvalarının dibinde parıldayan alaycı bakışlı, çok zayıf biri, dikkati üzerine çekmek için elini kaldırdı:</p>

  <p class="normal">— Alman başbakanının, lordlar kamarasında yün dolu bir minder üzerine oturduğunu biliyorsunuz... Simbirsk’li asiller ise, asiller klübünün avlusunun ortasında mermer bir sütun bulunmasıyla gurur duyuyorlardı. Böylece soylu asillerin başına kötü bir şeyin gelemeyeceğini ifade etmiş oluyorlardı... Bunun için de dulavrat otlarının gölgesinde tasasız uyku çekiyorlardı... Rus soylular tarihi sona ermiştir: Bizde noksan olan yün dolu minderdir... Aynı şekilde anamız Rusya’nın da tarihi bitti... Evet, efendiler... Glupof şehrinin tarihi okundu, kitap bir köşeye atıldı. Bu olaylar da, zeki bir insanın dediği gibi fırtınalı bir günde değil, her zamanki pazartesilerden birinde oldu: Allah baba kandili üfledi... Topraklarımı 1914 yılından sonra sattım. O zamandan beri bir dünya vatandaşıyım... Böylesi daha emin...</p>

  <p class="normal">— Elverişli bir durumdasınız siz, azizim. Oxford Üniversitesi’nde okudunuz! Ama ben tohuma kaçmış üç kızımla nereye giderim söyleyin nereye?</p>

  <p class="normal">Körpe tenli adamcağız burnundan soludu ve kolunu sürahiye uzattı:</p>

  <p class="normal">— Rusya’yla ilgili ne varsa ben de bağdaşamıyorum. Sizinki İngiliz özentisi gibi bir şey... Tezgâhtarlık, pezevenklik yapabilir, üç dönümlük toprağı kendi ellerimle sürebilirim, ama Rusya’ya olan inancımı yitiremem.</p>

  <p class="normal">Küçük bir kadehi doldurdu ve üçüncü konuşmacıya ağır ağır döndü:</p>

  <p class="normal">— Ama kızlarımı nereye kapılandırabilirim? Üçü de sırık gibi uzun, gözü sulu, yüzleri çilli, tahta gibi zayıf: Bizimki gibi bir devrin, Turgenyefvari genç kızları! Hata kimin? Analarının ve benim tabii. Gizleyecek değilim. En büyükleri Bstuyef kurslarına katılmak istiyordu. Bu düşüncesinden caydırdık. Sonuç ne oldu: Tembelin biri... Küçüğünün tiyatroya meyli vardı. İnanın, birinci sınıf bir sanatkâr olabilirdi... Caydırmak, hatta tehdit etmek beceriksizliğini gösterdik... Kısaca, yaşadığımız devirde, modası geçmiş toprak ağalarıyız!.. Neden geldi bütün bunlar başımıza? Kıt zekalı oluşumuzdan... İngiliz yün dolu minderinin üzerinde oturur, ama üç yıl ötesini görür... Bize gelince güya mevsimlerin mirası peşindeyiz.</p>

  <p class="normal">İçti, sarkık yanaklarını oynattı ve birden ekledi:</p>

  <p class="normal">— Ama gene de bu durumdan kurtulacağız...</p>

  <p class="normal">Üçüncüleri tüm sarhoştu. Dişlerini gıcırdatıyor, masayı süslesin diye konmuş küçük papatyaları vazodan koparıp koparıp yiyordu. Kimseyi dinlediği yoktu; şaşkın bakışlarını yandaki masadan ayırmıyordu.Yandaki masada, külrengi saçları başında büyük bir topuz şeklinde yapılmış genç bir kızla, yarı resmi yarı sivil bir asker ceketi giymiş, iri yapılı bir delikanlı oturuyordu. Delikanlı yanağını avcunun içine dayamış, hiç kimseye dikkat etmeden, hiç kimseyi dinlemeden, sanki salon hayaletlerle doluymuşçasına sessiz sessiz ağlıyordu. Yuvarlak yüzü acıdan büzülmüş, iri mavi gözlü genç kız delikanlının elini alıp okşuyor, öpüyordu; arkadaşına doğru eğilip hızlı hızlı, fakat alçak sesle, ürkek bir sesle konuşuyordu. Delikanlıysa geniş yüzlü başını ağır ağır sallıyordu.</p>

  <p class="normal">Roçin delikanlının, rüyalardaki kadar bitkin, donuk sesini duyuyordu:</p>

  <p class="normal">— Bırak Zina, bırak beni... Artık hiçbir şey istemiyorum. Ne senden, ne kendimden bir beklediğim var...</p>

  <p class="normal">Daha fazla konuşmasına lüzum yoktu, bu gecenin nasıl sonuçlanacağı belliydi... Bu genç kızda Katya’yı hatırlatan bir hava vardı: Yüzü benzemiyordu benzemesine, ama hareketlerinin yumuşaklığı, okşayan havası Katya’yı andırıyordu... Bu genç kız da bir demiryolu istasyonunda, tifüslülerin arasında hayatını yitirecekti...</p>

  <p class="normal">Arada boşalan bir masaya oturan iki yakışıklı delikanlı, genç çiftin görüntüsünü kapattılar. Yeni gelenlerin perçemleri kaşlarının üzerine kadar iniyordu; dişleri bozuktu ve kirli parmaklarında yakut yüzükler parlıyordu.</p>

  <p class="normal">Biri:</p>

  <p class="normal">— Bunun üzerine Maşka’ya bir demir vurdum, diye övünüyordum. Yere yıkıldı, çıktım üzerine, kemikleri kırılıncaya kadar çiğnedim orospuyu...</p>

  <p class="normal">— Yüzbaşım masanızda oturabilir miyim?</p>

  <p class="normal">Roçin başını sallayarak “olur” dedi. Adam kalabalık eden ayaklarını sandalyesinin altına çekerek oturdu. Üzerinde, yanları dar, Alman yedek subaylarının yeşil ceketi vardı. Gözlerinde nikel çerçeveli gözlükler parlıyordu. Rusça kelimeleri zorlukla telâffuz ederek garsona:</p>

  <p class="normal">— Yiyecek bir şeyler lütfen, dedi. Çoktandır ağzıma bir lokma koymadım. Bira getirmeyi unutmayın!</p>

  <p class="normal">Birayı nasıl içeceğini göstermek için yanaklarını şişirdi ve gülmeye başladı; sonra şaşkın bir ifade ve mavi duru gözleriyle Roçin’in asık yüzüne baktı:</p>

  <p class="normal">— Yüzbaşım Almanca konuşur mu?</p>

  <p class="normal">— Evet.</p>

  <p class="normal">— Sizi rahatsız ediyorsam, başka bir masa ararım.</p>

  <p class="normal">— Hayır, rahatsız etmiyorsunuz!</p>

  <p class="normal">Bu kez Roçin daha cana yakın karşılık vermişti. Askerin, ihtiyarlık yaşına kadar çocuksu ve pembe yumuşaklığını muhafaza edecek olan, hafifçe çökük ağızlı dar bir yüzü vardı. Burnu, yanında oturduu kişiye karşı dostça bir merak duymuş insanlarınki gibi hafifçe kalkıktı.</p>

  <p class="normal">— Eskiden, dedi, bizlere lokantalara girmemiz yasaklanmıştı. Ama dünden beri Alman disiplini daha bir anlayışlı oldu.</p>

  <p class="normal">Roçin dudağının ucuyla gülümsedi. Alman düşündüklerini açıklamak için sabırsızlanıyordu. Bilgince bir hareketle kalın tırnaklı parmağını kaldırdı.</p>

  <p class="normal">— Disiplin akla uygun olmalıdır; o zaman toplum düzeni ile evrimin zorunlu bir şartı olur. Akla uygun bir disiplin derin toplumsal hareketlerden doğar. Aksi olduğu takdirde, sadece bir zorlama aracıysa, o zaman biz ona disiplin diyemeyiz...</p>

  <p class="normal">Düşüncesini tamamlamak istercesine neşeli bir şekilde başını salladı.</p>

  <p class="normal">Roçin:</p>

  <p class="normal">— Almanya’ya dönüyor musunuz? diye sordu.</p>

  <p class="normal">— Evet. Birliğimiz bir komite seçti. Bereket versin komite, prensip yönünden değeri olan bir karara vardı. Tartışmalı oldu tabii.</p>

  <p class="normal">— Öyleyse Rusça’da söylendiği gibi: Uğurlar olsun!</p>

  <p class="normal">— Oldukça Rusça öğrendim. Size birisi: “Uğurlar olsun!” dediği zaman, bunun: “Cehenneme kadar yolun var!” anlamına geldiğini biliyorum...</p>

  <p class="normal">— Peki yolculuk ne zaman?.. Görünüşe göre zeki bir insana benziyorsunuz: Karşılıklı olarak birbirimize oyun edip aldatmamız neye yarar? Düşmanız birbirimize, düşmanca ayrılıyoruz...</p>

  <p class="normal">Alman bir an düşündü, başını salladı:</p>

  <p class="normal">— Doğru, dedi, haklısın. Bu sözlerine karşı çıkmaya kalkışsaydım ince davranmamış olurdum. Zaten faydası da olmazdı.</p>

  <p class="normal">Sözlerini bitirirken incecik dudaklarında yeniden bir gülümseme belirdi. Garson yiyecek ve bira getirmişti. Roçin’den özür diledi: Bir an için konuşmayı kesecekti. Hiç acele etmeden koyun etinden yapılmış yemeğine eğildi, küçük et lokmalarını, buğday ekmeğini, kızarmış domatesleri ağırbaşlı bir ifadeyle çiğnemeye başladı.</p>

  <p class="normal">Roçin’in kötü niyetli, karamsar bakışlarının üzerinden ayrılmadığını hissederek:</p>

  <p class="normal">— Lezzetli! dedi.</p>

  <p class="normal">Alman yemeğini son kırıntısına kadar yedi, tabağını sıyırdığı lokmayı da ağzına attı. Soğuk bira dolu iri bardağı gözleri kapalı dikti.</p>

  <p class="normal">— Almanlar beslenmeye çok önem verirler, dedi. Uzun süre açlık çektiler. Yiyecek sorunu kesin bir şekilde çözümleninceye kadar daha uzun süre ıstırap çekecekler.</p>

  <p class="normal">Yeniden uzun parmağını kaldırdı.</p>

  <p class="normal">— Tarihin ilk devirlerinde, tabiatın ilkel ziraatından, tabiatın usulsüz bir şekilde gasbedilmesine geçildiği zaman, beslenme, ele geçirilmesi konusunda zahmetli ve tehlikeli bir hal aldı. Yemek adeta çok kutsal bir şey oldu. Yemek, başkasının gücüne, hayatına sahip çıkma gibi bir şey oldu. Böylece tabiata sihirle komuta etme fikri doğdu... besinin sömürülmesinin sihirli ayini, mistik bütün dinlerin temeli oldu. İnsanoğlu sanki Tanrı’nın gövdesini yemektedir... Böreğin nereden geldiği konusunda bir Rus bilgini ile çok ilginç bir konuşma yaptım. Karnaval, güneşin yemek diye yendiği bir şölen-bayramdır. Karnaval danslarla kutlanır, sonra da börekler yenirdi. Bildiğimiz gibi Slavlar, kendi anlayışlarına göre bu işi çok daha geliştirmişlerdir...</p>

  <p class="normal">Gülmeye başladı. Ceketinin madeni düğmelerini çözdü, deri kaplı bir cep defterini çıkardı. Aynı defteri iki ay önce, trende Katya Roçina’ya Marsellüs’den bir bölüm okumak için torbasından çıkarmıştı.</p>

  <p class="normal">Defteri masanın üzerine koydu, notların, adreslerin, güzel sözlerin ince bir yazıyla yazıldığı sayfalarını dikkatle çevirmeye başladı...</p>

  <p class="normal">Parmağını bir sayfanın üzerine koyarak:</p>

  <p class="normal">— Buldum, dedi.</p>

  <p class="normal">Ama Roçin’in satırlara baktığı yoktu. Sayfanın en üstüne Katya’nın el yazısıyla yazdığı satırlara takılmıştı gözü:</p>

  <p class="normal">“Ekaterina Dimitrievna Roçina, Ekaterinoslav, post restant.”</p>

  <p class="normal">Boğuk bir sesle:</p>

  <p class="normal">— Bu yazı nasıl oldu da buraya yazıldı? diye sordu. Yüzüne kan hücum etmişti. Elini ceketinin yakasına götürdü. Alman, Rus subayının öteki elinin cebinden tabancasını çekeceğini zannetti. O devirdeki adetler askerceydi... Ama subayın korku ifade eden gözlerinde bir acı, bir yalvarma ifadesi vardı... Alman elinden geldiğince tatlı bir ifadeyle:</p>

  <p class="normal">— Bu kadını tanıdığınız belli, dedi. Size ondan söz edebilirim.</p>

  <p class="normal">— Tanıyorum onu.</p>

  <p class="normal">— Çok kederli bir hikâye bu...</p>

  <p class="normal">— Neden kederli? Başına bir şey mi geldi yoksa?</p>

  <p class="normal">— Kesin olarak söyleyemem... Umut ederim ki başına bir şey gelmemiş olsun... Savaş sırasında insanın, bütün acılara karşı hassas, kolay yaralanabilir olmasına rağmen çok dayanıklı olduğunu gördüm... Herhalde bu da...</p>

  <p class="normal">Parmağını kaldırmak üzereydi. Roçin yüzünde soğuk bir ifadeyle sözünü kesti:</p>

  <p class="normal">— Söyleyin, dedi, nerede gördünüz, sonra ne oldu?</p>

  <p class="normal">— Trende tanıştık... Ekaterina Dimitrievna, çok sevdiği kocasını kaybetmişti...</p>

  <p class="normal">— Bunda bir dalavere var herhalde! Görüyorsunuz ki dipdiriyim.</p>

  <p class="normal">Alman sandalyesinin arkalığına attı kendini; ufacık ağzı yusyuvarlak oldu, karganınkini andıran gözleri de yuvarlandı, avucunun içiyle masaya vurdu:</p>

  <p class="normal">— Hayatımda ilk kez şu lokantaya geldim, bu masaya oturdum, cebimden defterimi çıkardım... Bir de ne göreyim: Ölüler dirilmiş! Bu kadının kocası mısınız siz sahiden? Sizden bahsetmişti bana. Şimdi daha iyi anlıyorum. Sizin hakkınızda kesin bir fikir edinmiştim. Ama, olamaz, kamerad Roçin, siz olamazsınız, olamazsınız...</p>

  <p class="normal">Yutkundu, ince dudaklarını sıktı. Gözlüklerinin üzerinden ciddi bir ifadeyle Vadim Petroviç’e baktı. Gözleri yaşlıydı. Kalkık burnunda beliren terler parlıyordu.</p>

  <p class="normal">— Ekaterinoslav’dan önce trenden indim. Karınız bana adresini verdi. Adresini vermesi için ben üsteledim. Gelip geçici bir kuş gibi onu kaybetmek istemiyordum. Yolculuk sırasında yüreğine su serpmeyi başardım. Çok zeki bir kadın. Az gelişmiş olmakla beraber uyanık zihni, iyi, üstün düşüncelerin açlığı içindeydi. Ona: “Devrimizde, dedim, ıstırap milyonlarca kadının nasibidir. Istıraplarla felâketleri toplumsal güç haline dönüştürmek gerekir.. Felâket size sarsılmaz bir güç versin.” “Sarsılmaz gücüm olacak da neye yarayacak?” diye sordu. “Yaşamak istiyor muyum ki?” Ben de: “Elbette istiyorsunuz, dedim. İşin aslı yaşamayı istemektir. Çevremizde ıstıraplardan, felâketlerden, ölümden başka bir şey görmüyorsak, bir şeyi anlamamız gerekir. O da, o ana kadar nedenleri ortadan kaldırmadığımızdır. Yeryüzünü dikkate değer bir olay olan insanın yaşayabileceği rahat bir yer yapamadığımızdan dolayı sorumlu kişiler oluşumuzdur. Ardımızda ve önümüzde ebedi sessizlik var. Ve bize verilmiş olan bu kısacık zaman zarfında bu hayatı, ebedi sessizliği mutluluğun dolduracağı biçimde yaşamamız gerekir...” Teselli etmek için söyledim bu sözleri ona. Sonra trenden inip birliğime katıldım. Geceleyin, karınızın yolculuk ettiği trenin Makno çeteleri tarafından durdurulup soyulduğunu, yolcularının da bilinmedik bir yöne götürüldüklerini öğrendim. İşte benim bildiklerim bu kadar, kamerad Roçin...</p>

  <p class="normal">Lokantanın sahnesinde konser başlıyordu. Piyanodaki kabarık saçlı müzisyen kulise alınmıştı. Moskovalı meşhur Don Limanodo programını takdim için sahneye çıktı. Orta yaşlı, smokinli, kaşlarına kadar inik hasır şapkalı, gözleri makyajlı güzel bir adamdı.</p>

  <p class="normal">— Baylar, bayanlar, Alman devrimi vesilesiyle sizleri tebrik ederim!</p>

  <p class="normal">Sağ eliyle sol elini sıktı.</p>

  <p class="normal">— Doğruca gardan geliyorum. Bir Alman üsteğmenine: “Günaydın, dedim. Nasılsınız?” “Çok iyi. Ya siz?” “Ben de çok iyiyim. İşte kasım geldi. Hasır şapkamla üşüyorum. Kışlık kalpağımı Moskova’da bıraktım. Şu anda kalpağımı ne zaman alacağımı bilmiyorum.” “Bir kalpak satın alın.” “Kalpak almak için bin mark biriktirmiştim.” diye karşılık verdim. Gelin görün ki bin markıma beş ruble verdiler. “Ay, ay, ay!” dedi. Ben de “Ay, ay, ay!” dedim. Böylece dereden tepeden konuştuk. Biz konuşurken askerleri vagonların tepelerine çıkıyorlardı. “Gidiyor musunuz?” dedim. “Gidiyoruz” dedi. “Bir daha gelmeyecek misiniz?” diye sordum. “Gelmeyeceğiz.” diye karşılık verdi. “Çok yazık” dedim. “Çaresiz” dedi. “Çaresiz mi? Ne demek istiyorsunuz?” “Hiçbir şey demek istemediğimi demek istiyorum.” “Ay, ay, ay!” dedim, “Biz de umut ediyorduk ki yurdumuzda aynı şey olmayacak.” O sırada vagon üzerine çıkan askerler bir Rus şarkısı söylemeye başladılar: “Hey, elma...” Ben de yanlarından ayrılıp yoluma devam ettim... Çevre karanlık, rüzgâr ıslık çalıyordu. Sokaklardan silah sesleri geliyordu. Programımı takdim etmek zorunda olduğum için içime sıkıntı doldu. O zaman başladım şarkıya...</p>

  <p class="normal">Kulisten piyano başladı. Delikanlı yerinde sıçrayıp ayaklarını birbirine vurdu:</p>

  <p class="normal">Hey, elma,</p>

  <p class="normal">Bak, karanlık gece bastırıyor,</p>

  <p class="normal">N’etsem, nereye gitsem?</p>

  <p class="normal">Bilir miyim ki?</p>

  <p class="normal">Sırtı sahneye dönük olan Roçin, karşısındaki garip Almanın gözlerinin içine bakarak:</p>

  <p class="normal">— Makno’nun şu anda hangi bölgede bulunduğunu söyleyebilir misiniz? diye sordu.</p>

  <p class="normal">— Son aldığımız haberlere göre Makno, geri çekilen Avusturya birlikleri ile Alman birliklerini takip ediyor. Makno’nun karargâhı yeniden Gulay-Pole’ye taşındı.</p>
</body>
</html>
