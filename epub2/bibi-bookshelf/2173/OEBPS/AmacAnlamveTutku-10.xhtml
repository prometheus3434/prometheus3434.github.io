<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-10</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-10" lang="tr-TR" xml:lang="tr-TR">
		<div>
			<p><st c="0">İşinden tatmin olan insanların sayısı neden bu kadar az?</st></p>
			<p><st c="57">Birkaç yıl önce bu soruyu, bu alanda kapsamlı araştırmalar yapan Yale Üniversitesi İşletme bölümü öğretim üyelerinden Amy Wrzesniewski’ye yönelttim. </st><st c="207">Şöyle mantıklı bir açıklama getirdi: Öğrenci, doğru işin taşın altında saklı olduğunu düşünür ve yeterince taşın altına bakarsa o işi bulacağına inanır. </st></p>
			<p><st c="360">Araştırmalar Y kuşağının, bir işten ilk beklentisinin “anlam” olduğunu onaylıyor. </st><st c="442">Fakat Wrzesniewski’nin araştırmasına göre, doğru işte çalıştığını düşünenlerin oranı yüzde 50’den az. </st><st c="544">Wrzesniewski’nin öğrencileri arasında da, girdiği iyi işe rağmen endişe ve hüsran yaşayan çok kişi var.</st><sup><st c="647">1</st></sup></p>
			<p><st c="649">Anlayamadığımız şey; işimizin bizim için doğru iş olduğuna inanmasak bile yine de onu anlamlı kılabileceğimizdir. </st><st c="763">Amerika’da en fazla kişinin çalıştığı dört iş kolu; perakende satış, kasiyerlik, gıda hazırlama /sunma ve büro memurluğudur. </st><st c="888">Bu işlerde pek fazla bir “anlam” olduğu söylenemez.</st><sup><st c="939">2</st></sup><st c="941"> Diğer yandan bu mesleklerle, anlamlı olduğu düşünülen öğretmenlik, doktorluk ve din adamlığı arasında aslında, “başkasına yardımcı olma” açısından bir benzerlik bulunmaktadır. </st><st c="1118">Pennsylvania Üniversitesi Wharton Okulu profesörü ve örgütsel psikoloji uzmanı Adam Grant’in tespitine göre, insanlara bir şeyler vermekle ilgili bir iş yaptığını düşünenler, işlerini daha “anlamlı” buluyor.</st><sup><st c="1325">3</st></sup></p>
			<p><st c="1327">Bu da gösteriyor ki hemen hemen her işte anlam bulabilmek mümkündür. </st><st c="1396">Zaten çoğu şirket, ürün ya da hizmet geliştirirken dünyadaki bir ihtiyaca cevap vermeyi amaçlar. </st><st c="1493">Bu şirketlerin çalışanları da bu amaca katkı sağlar. </st><st c="1546">Burada önemli olan, bu hizmeti sunarken bu amacın bilincinde olmaktır, hem topluca hem de kişisel olarak. </st></p>
			<p><st c="1652">Bunu nasıl başarabiliriz? </st><st c="1678">Yöntemlerden biri, son kullanıcı veya hizmetten yararlanan kişilerle bağlantı kurmaktır. </st><st c="1767">Grant ve ekibi; bir üniversitenin bağış toplamakla görevlendirilmiş çağrı merkezi çalışanlarını inceledi. </st><st c="1873">Çalışanların bazıları; bu bağışlar sayesinde burslu okuyabilen bir öğrenciyle tanıştırıldı. </st><st c="1965">Bu çalışanlar, bağışçı adaylarını ikna etmek için, diğerlerine göre yüzde 142 daha uzun süre konuştu ve onlardan yüzde 171 daha fazla bağış topladı. </st><st c="2114">Müşterilerinize daha fazla ilgi gösterdiğiniz, hayatlarına ya da yaptıkları işe nasıl bir katkı sunduğunuza bakarsanız işinizi daha anlamlı bulma olasılığınız yükselir.</st></p>
			<p><st c="2282">Bir başka yöntem de kendinize şirketin asıl hedefini sürekli olarak hatırlatmaktır. </st><st c="2367">Başkan John Kennedy’nin 1962 yılında NASA’yı ziyareti sırasında orada çalışan bir temizlik görevlisiyle başından geçen ve çok bilinen bir anekdot vardır. </st><st c="2521">Başkan Kennedy, görevliye ne yaptığını sorar, temizlik görevlisinin cevabı; “Ay’a insan gönderilmesine yardım ediyorum” olur. </st><st c="2647">Life is Good markası, üzerinde neşeli ve basit çizimler bulunan rengârenk tişörtleriyle tanınır. </st><st c="2744">Marka kendine; depo çalışanlarının dahi kolaylıkla benimseyebileceği “iyimserlik ve umudu tüm dünyaya yaymak” gibi bir misyon belirlemiş. </st><st c="2882">Bir muhasebe şirketinde çalışıyorsanız, vergi ödemek gibi sevimsiz bir konuda kişi ve kuruluşlara yardım ediyorsunuz demektir. </st><st c="3009">Bir hamburgercide aşçılık yapıyorsanız, insanlara ucuz ve lezzetli yemekler hazırlıyorsunuzdur. </st><st c="3105">Her iki iş de bu dünyada bir amaca hizmet eder. </st></p>
			<p><st c="3153">Şirketin misyonu veya müşteriler sizi heyecanlandırmıyor mu? </st><st c="3214">Olabilir. </st><st c="3224">O zaman da işinizin, sevdiklerinize nasıl fayda sağladığını düşünün. </st><st c="3293">Meksika’da kumaş fabrikasında çalışan kadınlar üzerinde bir araştırma yapıldı. </st><st c="3372">WHU-Otto Beisheim İşletme Okulunda liderlik ve örgütsel davranış dersleri veren Jochen Menges ve ekibi, işini sıkıcı bulanların genellikle daha verimsiz çalıştığını saptadı. </st><st c="3546">İşini seven, hem kendine hem de insanlara fayda sağladığını düşünenlerin verimlilik düzeyiyse daha yüksekti. </st><st c="3655">Diğer yandan, işini sıkıcı bulsa bile ailesini geçindirmek için çalıştığını düşünenlerin de verimliliği yüksekti. </st><st c="3769">Onların da ikinci gruptakiler kadar istek ve enerjiyle çalıştığı belirlendi. </st><st c="3846">Birçok kişi için işinin amacı budur ve bunu kabul eder. </st><st c="3902">Çalıştıkları iş; ev kredisini ödemeye, tatile gidebilmelerine, hayata anlam katan bir hobiyi yapabilmelerine imkân sağlar.</st></p>
			<p><st c="4024">Herkes doğru işi bulamayabilir. </st><st c="4057">Ancak bu, anlamsız işlerde çalışmanın alnımızın yazısı olduğu anlamına gelmez. </st><st c="4136">İşimizi başkasına yardım etme fırsatı olarak gördüğümüzde her iş, anlam ve önem kazanacaktır.</st></p>
			<p><span><st c="4229">EMILY ESFAHANI SMITH</st></span><st c="4250">, </st><span><st c="4252">The Power of Meaning: Crafting a Life That Matters </st></span><st c="4303">(Crown, 2017) kitabının yazarıdır. </st><st c="4338">Aynı zamanda Stanford Üniversitesi Hoover Enstitüsünde editörlük yapmakta, 92nd Street Y ve Citizen Üniversitesi ile birlikte, yerel topluluklarda anlam olgusunu geliştirmeyi amaçlayan Ben Franklin Circles projesini yönetmektedir.</st></p>
			<p><span><st c="4568">Notlar</st></span></p>
			<p><st c="4575">1. </st><st c="4579">E. </st><st c="4582">Esfahani Smith, J.L. </st><st c="4603">Aaker, “Millennial Searchers,” </st><span><st c="4634">New York Times</st></span><st c="4648">, 30 Kasım 2013; A. </st><st c="4668">Wrzesniewski, vd., “Jobs, Careers, and Callings: People’s Relations to Their Work,” </st><span><st c="4752">Journal of Research in Personality</st></span><st c="4786"> 31 (1997).</st></p>
			<p><st c="4797">2. </st><st c="4801">Bureau of Labor Statistics, ABD Çalışma Bakanlığı, “Retail Salespersons and Cashiers Were Occupations with Highest Employment in May 2015,” </st><span><st c="4941">The Economics Daily</st></span><st c="4960">, Kasım 2017.</st></p>
			<p><st c="4973">3. </st><st c="4977">A. </st><st c="4980">Grant, “In the Company of Givers and Takers,” </st><span><st c="5026">Harvard Business Review</st></span><st c="5049">, Nisan 2013.</st></p>
			<p><br /><br /><br /><st c="5062">hbr.com, 3 Ağustos 2012</st></p>
		</div>
	<div id="charCountTotal" value="5086"></div></body>
</html>
