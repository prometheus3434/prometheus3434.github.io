<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-16</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-16" lang="tr-TR" xml:lang="tr-TR">
		<div>
			<p><st c="0">Amacınızı nasıl hayata geçirirsiniz?</st></p>
			<p><span><st c="36">Hayattaki en büyük keyif, muhteşem bulduğunuz bir amaç uğruna kullanılmaktır.</st></span> <span><st c="114">– George Bernard Shaw</st></span></p>
			<p><st c="136">Liderin yaşam amacınızı netleştirmesi önemlidir fakat bunu yazıya dökmek yeterli değildir. </st><st c="228">Bu amaca göre yaşadığınızda dünyaya yapacağınız etkiyi de hayal etmeniz gerekir. </st><st c="309">Asıl önemli olan sözleriniz değil, hareketlerinizdir. </st><st c="363">Elbette ki zamanın yüzde 100’ünde bu amaca göre yaşamak mümkün değildir. </st><st c="436">Ama çalışma ve dikkatli bir planlamayla amacınızı daha sık, bilinçli, içten ve etkin biçimde yaşayabilirsiniz. </st></p>
			<p><st c="547">Etki yaratan amaç planları, geleneksel gelişim planlarından oldukça farklıdır. </st><st c="626">Bu planlar, bir iş veya kariyer hedefiyle değil, liderlik amacının ifadesiyle başlar. </st><st c="712">Amaç planı; bir aileniz, özel hayatınız ve sorumluluklarınız olduğu gerçeğini görmezden gelmez aksine iş ve özel yaşamın toplamına odaklanır. </st><st c="854">Bu planlar amaçla yoğurulmuş bir dil taşır, yalnızca işinize veya pozisyonunuza değil, size de hitap eden anlamlı bir metin olur. </st><st c="984">Size amacınızı yaşamak için uzun vadeli, örneğin üç beş yıl süreli fırsatlar hayal etme imkânı verir. </st><st c="1086">Amaçlarınızı gerçekleştirmek için belirli hedefler ortaya koyar, örneğin 2+ yıl, 1 yıl, 6 ay, 3 ay, 30 gün gibi sürelerde atacağınız adımlar konusunda size yardımcı olur. </st></p>
			<p><st c="1257">Yöneticiler, bu yöntemle gelişme kaydettikçe (örneğin Kathi’nin okul-aile birliğine katılma kararı veya Mısırlı fabrika müdürünün Ortadoğu’daki lojistik ve üretim işini yönetme arzusu) daha fazla şevk duymaya başlar, mevcut rollerinde daha enerjik olurlar. </st><st c="1514">Dolf’un etki planı, Heineken’deki göreviyle ilgili takımına dört slogan hazırlamasını sağladı: “Cesur olun”, “Karar verin ve yapın”, “Sürü halinde avlanın” ve “Meseleleri kişisel alın.” Unilever yöneticisi Jostein Solheim, amacına paralel bir gelişim planı hazırladığında (“Dünyayı daha eğlenceli ve başarılı bir yer haline getirmek için değişim yaratacak küresel bir hareketin parçası olmak”), aslında işinde daha da yükselmeyi değil, Ben&amp;Jerry’nin CEO’su olarak kalmayı istediğini fark etti.</st></p>
			<p><span><st c="2007">Amaçtan etkiye doğru ilerleyen planlama ile </st><br /><st c="2052">klasik gelişim planlaması arasındaki farklar</st></span></p>
			<p><img src="image/Screen_Shot_2019-09-06_at_17.57.58.png" alt="" /><st c="2096"></st></p>
			<p><img src="image/Screen_Shot_2019-09-06_at_17.58.11.png" alt="" /><st c="2319"></st></p>
			<p><st c="2802">Süreci daha detaylı görebilmek için teorik (çalıştığımız kişilerden bazılarının özelliklerini içeren) bir “amaçtan etkiye” planını ele alalım: Richard amacını ancak hayatındaki en büyük arzusu yelkenle ilgili konuşmaya başladıktan sonra anladı. </st><st c="3047">Böylece tedarik alanındaki işini nasıl gördüğüyle ilgili bir dizi deneyim ve dil keşfetti.  </st></p>
			<p><st c="3138">Richard’ın gelişim planı, kurguladığı amaç ifadesiyle başlıyor: “Yarışı kazanmak için tüm bileşenleri kullanmak.” Ardından planına, bunu neden amaç olarak seçtiğine dair bir açıklama ekledi: Araştırmalar; bizi motive eden şeyleri anlamanın, büyük hedeflere varma yeteneğimizi artırdığını gösteriyor.  </st></p>
			<p><st c="3438">Richard, amacına uyan üç beş</st><span> </span><st c="3466">yıllık hedeflerini belirledi. </st><st c="3497">Bu zaman aralığının iyi bir süre olduğu konusunda anlaştık. </st><st c="3557">Birkaç yıllık bu dönem, hayal gücü en düşük yöneticilerin bile amaçlarını hayata geçirebilecekleri kadar uzun fakat rehavet oluşturmayacak kadar da kısadır. </st><st c="3714">Hedef, üst düzey bir pozisyon elde etmek olabilir. </st><st c="3765">Mesela Richard’ın durumunda bu, küresel bir şirkette tedarik birimi yöneticiliğiydi fakat odak noktası, bunu nasıl yapacağı ve nasıl bir lider olacağıydı. </st><st c="3920">Ardından Richard</st><span><st c="3936">,</st></span><st c="3937"> ilk iki yıl içinde neler yapabileceğini düşündü. </st><st c="3987">İki yıl, uzak geleceğin ve şimdiki zamanın kesiştiği bir zaman aralığıdır. </st><st c="4062">Ne tür yeni sorumluluklar üstleneceksiniz? </st><st c="4105">Geleceğe kendinizi hazırlamak için neler yapacaksınız? </st><st c="4160">Bunu belirlerken özel yaşamınızı ihmal etmeyin. </st><st c="4208">Çünkü amacınızı hayatın her boyutunda yaşıyor olmalısınız. </st><st c="4267">Richard’ın hedefleri ailesini yani onun tabiriyle “destek ekibi”ni de kapsıyordu. </st></p>
		</div>
	<div id="charCountTotal" value="4349"></div></body>
</html>
