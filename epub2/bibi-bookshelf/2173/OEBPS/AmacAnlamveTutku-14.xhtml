<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-14</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-14" lang="tr-TR" xml:lang="tr-TR">
		<div>
			<p><span><st c="0">Hayatınızın en önemli iki günü; </st><br /><st c="33">doğduğunuz gün ve neden </st><br /><st c="57">doğduğunuzu anladığınız gündür.</st><br /></span><span><st c="88">– Mark Twain</st></span></p>
			<p><st c="101">Son beş yılda “amaç odaklı liderlik” konusunda bir ilgi patlaması oldu. </st><st c="174">Akademisyenler, bir yöneticinin en önemli rolünün, organizasyonunun amacına hizmet etmek olduğunu ortaya koyuyor. </st><st c="288">İş dünyası uzmanları amaç için, “üstün performansın temel bileşeni” diyor. </st><st c="363">Psikologlar da amacı; “bedensel ve zihinsel sağlık ve esenliğe götüren yol” şeklinde tarif ediyor. </st></p>
			<p><st c="462">Doktorlar, hayatında bir amacı olan kişilerin daha az hastalandığını söylüyor. </st><st c="541">Amaç; stratejinin sürekli değiştiği ve kararların mutlak doğru veya yanlış diye sınıflandırılamadığı, karmaşık, dalgalı ve belirsiz günümüz dünyasında yolumuzu gösteren bir pusula olarak görülüyor. </st></p>
			<p><st c="739">Ne var ki bu artan bilince rağmen hâlâ büyük bir sorunumuz var. </st><st c="803">GE’den Girl Scouts’a kadar birçok farklı şirkette binlerce yöneticinin katıldığı eğitimler ve Harvard Business School’da yine binlerce kişinin katılımıyla verdiğimiz dersler sırasında gördük ki bireysel amaçlarının farkında olan liderlerin oranı yüzde 20’yi bile bulmuyor. </st><st c="1076">Onların da çok azı amaçlarını somut şekilde ifade edebiliyor. </st><st c="1138">Oysa aynı kişiler şirketlerinin amacını net olarak dile getirebiliyor. </st><st c="1209">Google’ın amacını düşünün: “Dünyadaki bilgiyi düzenlemek, bu bilgiyi evrensel boyutta erişilebilir ve kullanılabilir kılmak.” Ya da Charles Schwab’ın amacına bakalım: “Bireysel yatırımcılara iyi bir destekçi olmak.” Fakat liderler, kendi amaçlarını tanımlarken çoğu zaman genel ve belirsiz ifadeler kullanıyor. </st><st c="1520">“Diğerlerinin ilerlemesine yardımcı olmak”, “Başarıyı pekiştirmek”, “Çalışanlarımın daha fazla sorumluluk ve yetki üstlenmesini sağlamak” gibi şeyler söylüyorlar. </st><st c="1683">Başka bir önemli mesele de çoğunun amaçlarını eyleme dönüştürecek net bir planının olmaması. </st><st c="1776">Sonuç olarak liderler; tutkularını sınırlıyor, başlıca mesleki ve kişisel hedeflerini gerçekleştiremiyorlar. </st></p>
			<p><st c="1885">Bizim hedefimiz bunu değiştirmek; liderlik amaçlarını bulma ve hayata geçirme konusunda yöneticilere yardımcı olmak. </st><st c="2002">Programımızı, iş arkadaşımız Bill George’un çığır açan çalışması rehberliğinde şekillendirdik. </st><st c="2097">Özgün liderlik alanında belli başlı konu başlıklarını içeren programlar geliştirdik. </st><st c="2182">Bununla birlikte son yıllarda “amaç”; eğitim ve koçluk çalışmalarımızın ana eksenini oluşturmaya başladı. </st><st c="2288">Yöneticiler, amaç belirlemenin, hem profesyonel hem de kişisel hayatlarında gelişimi hızlandırdığını söylüyor. </st><st c="2399">Bir amaca sahip olmanın ve onu gerçekleştirmeye çalışmanın, daha büyük başarılar getirdiğini ifade ediyorlar. </st><st c="2509">Gerçekten de bir liderin amacını açık ve net olarak belirlemesi ve onu gerçekleştirecek cesareti bulması ki biz buna </st><span><st c="2626">etki yaratan amaç</st></span><st c="2643"> diyoruz, kendinizi geliştirmeye yönelik en önemli görevinizdir. </st></p>
			<p><st c="2708">Örneğin ABD’deki Heineken merkezinin CEO’su Dolf van den Brink, bize amacını çok net ve özgün bir dille açıkladı: “Çin krallığını kurtaran wuxia üstadı gibi olmak.” Bu ifade, onun Çin yapımı kung-fu filmlerini ne kadar sevdiğini, zeki ve yetenekli savaşçılardan ne kadar esinlendiğini ve onu harekete geçmeye zorlayan yüksek riskli işlerden ne kadar hoşlandığını gösteriyordu. </st><st c="3085">Bu motivasyon sayesinde Dolf, zor ekonomik koşullarla mücadele edip geleneksel bir işi yeniden hayata döndürecek bir plan yapmayı başardı. </st><st c="3224">Öte yandan, görüştüğümüz bir perakende operasyon müdürü de amacını; “Kim olursanız olun, nerede ne yapıyor olursanız olun, amaç işleri daha iyiye götürme azmidir” şeklinde tarif etti. </st><st c="3408">Onun yapmak istediği şey de, küresel bir rakibi yenebilmek için gereken zorlu değişimi gerçekleştirebilmekti. </st><st c="3518">Mısırlı bir fabrika müdürü de amacını; “Parmakla gösterilen aileler yaratmak” olarak açıklamıştı. </st><st c="3616">Bu müdür 2012’de çalışanlarını, Mısır’daki gösterilere destek vermenin en iyi yolunun yürüyüşlere katılmak değil, birbirlerine duydukları bağlılığı korumak ve çalıştırdıkları fabrikanın bacasının tütmeye devam etmesini sağlamak olduğuna ikna etmişti. </st></p>
			<p><st c="3867">Kurumsal hayat dışında da benzer sonuçlarla karşılaştık. </st><st c="3924">Kathi Snook (Scott’un eşi), yıllarca evde çocuğuna baktıktan sonra iş hayatına dönmeye çalışan emekli bir albaydı. </st><st c="4039">Fakat “Başarıya giden yolda; nazik, perde arkasında kalan ama sıkı bir yardımcı olmak” diye tanımladığı amacını (aslında orduda da, çocuklarına bakarken de yaptığı şey tam olarak buydu) netleştirince, okul-aile birliği başkanlığına adaylığını koyup kazandı.</st></p>
			<p><st c="4296">Biz, bu düşünce sistemini şirketlere de uyguladık. </st><st c="4348">Unilever, amaç odaklı liderliğe önem veren bir şirket. </st><st c="4403">Bütünsel öğrenme biriminin lideri Jonathan Donner, yaklaşımımızı geliştirirken bize büyük bir destek verdi. </st><st c="4511">Unilever ve daha birçok şirket ve kurumla çalıştık; “etki yaratan amaç” yöntemini uyguladık. </st><st c="4604">Bu şekilde binlerce yöneticiye destek olduk ve son iki üç yılda bu kişilerin gösterdiği gelişmeyi izledik. </st><st c="4711">Birçoğu terfi aldı, pek çok somut başarıya imza attı. </st><st c="4765">En önemlisi, “en zor zamanlarda bile gelişip ilerleyebilmek” gibi yeni bir beceri kazandıklarını söylediler.</st></p>
			<p><st c="4873">Bu makalede, programımızı adım adım paylaşacağız. </st><st c="4924">Amacınızı nasıl belirleyeceğinizi ve net sonuçlar elde etmek için nasıl bir etki planı oluşturabileceğinizi anlatacağız.</st></p>
			<p><st c="5044">Amaç nedir?</st></p>
			<p><span><st c="5056">Birçoğumuz, içimizdeki müziği hiç </st><br /><st c="5091">çalmadan mezara giriyoruz.</st></span> <br /><span><st c="5117">– Oliver Wendell Holmes</st></span></p>
			<p><st c="5141">Liderlik amacınız, kim olduğunuzu ve sizi neyin farklı kıldığını belirtir. </st><st c="5217">İster yeni kurulan bir şirkette girişimci, bir </st><span><st c="5264">Fortune</st></span><st c="5271"> 500 şirketinin CEO’su, bir çağrı merkezi çalışanı ister bir yazılım geliştirici olun, amacınız sizin markanız, neyi elde etmek istediğinizin göstergesi, çalışmanız için gerekli olan sihirdir. </st><st c="5464">Önemli olan </st><span><st c="5476">ne</st></span><st c="5478"> yaptığınız değil, işinizi </st><span><st c="5505">nasıl</st></span><st c="5510"> ve </st><span><st c="5514">niçin</st></span><st c="5519"> yaptığınızdır. </st><st c="5535">Statünüz ne olursa olsun, en önemli şey güçlü yönleriniz ve arzularınızdır. </st><st c="5611">Amaçlarınızı farklı şekillerde ve farklı konseptlerde ifade etseniz de bunlar, başkasının nezdinde sizi siz yapan şeylerdir. </st><st c="5736">Siz gittiğinizde de en çok bunlar özlenecektir. </st></p>
			<p><st c="5784">Kathi Snook, amaçlarını ailesi ve dostlarıyla paylaştığında etkileyici bir tepki almış: “Evet! </st><st c="5879">Bu sensin; her an iş başında!” demişler. </st><st c="5920">Ordu jimnastik takımının kaptanıyken, West Point’te matematik öğretmeniyken, ailesi ve arkadaşlarıyla birlikteyken yani her koşul ve rolde Kathi, diğerlerinin başarısının ardındaki nazik ama güçlü katalizördü. </st><st c="6130">Bu yeni bakış açısı sayesinde kendini ve geleceğini çok daha net görebildi. </st><st c="6206">Dolf van den Brink, amacını eşine anlattı. </st><st c="6249">Eşi Kongo’da çalışanlarını kargaşa ve savaş ortamında dahi başarıyla yönetebilen ve şimdi de Heineken’deki mücadeleye hazır, bu cesur Çinli savaşçıyı görmekte zorluk çekmedi.</st></p>
			<p><st c="6423">Liderlik amacınız, özünde sizin kişiliğinizden gelir. </st><st c="6478">Kim olduğunuzun bir göstergesidir. </st><st c="6513">Amaç; eğitim, deneyim ve becerilerinizin bir listesi değildir. </st><st c="6576">Kendimizden örnek vereyim: MBA ve doktora derecesine sahip bir emekli albay olmak Scott’un amacı değildi. </st><st c="6682">Onun amacı, diğer insanlara anlamlı bir hayat yaşamaları için yardımcı olmaktı. </st><st c="6762">Amaç, mevcut organizasyonunuzla sınırlı bir mesleki sıfat da değildir. </st><st c="6833">Nick’in amacı da “Authentic Leadership Institute’u yönetmek” değildi. </st><st c="6903">Bu onun işidir. </st><st c="6919">Amacı ise “sizi uyandırmak ve eve ulaştığınızı görmenizi sağlamak”… Gençliğinden beri bunu yapıyor ve eğer Boston’dan New York’a giden bir otobüste onun yanında oturuyor olsaydınız, sizi de uyandırırdı. </st><st c="7122">Kendini tutamıyor.</st></p>
			<p><st c="7140">Amaç, neredeyse her şeyi kapsayan, klişe laflardan oluşmaz. </st><st c="7201">(“Amacım müşterilerimizi memnun ederken bir taraftan da ekibi, üstün başarılar elde edecek şekilde yetkilendirmek” gibi.) Amacınız, spesifik ve kişisel olmalı; sadece ama sadece sizi yansıtmalı… İlham verici olması şart değildir. </st><st c="7431">Balinaları kurtarmak veya açları doyurmak gibi ulvi bir hedefe yönelik olması da gerekmez. </st><st c="7522">Asıl amacınız, olması gerektiğini düşündüğünüz şey olmayabilir. </st><st c="7586">İlla asil bir şey de olması gerekmez. </st><st c="7624">Örneğin, insanların işini yapmasını sağlayan bir baş belası da olabilirsiniz.</st></p>
			<p><st c="7701">Amacınızı nasıl bulursunuz?</st></p>
			<p><span><st c="7729">Sizi başka biri yapmak için </st><br /><st c="7758">elinden geleni ardına koymayan </st><br /><st c="7789">bir dünyada sadece ama sadece kendiniz olabilmek, </st><br /><st c="7839">insanın girebileceği en zorlu savaştır; </st><br /><st c="7879">savaşı asla bırakmayın.</st></span> <br /><span><st c="7902">– E.E. </st><st c="7910">Cummings</st></span></p>
			<p><st c="7918">Liderlik amacınızı bulmak kolay bir iş değildir. </st><st c="7968">Eğer kolay olsaydı hepimiz neden burada olduğumuzu bilirdik ve her günü bu amaca göre yaşardık. </st><st c="8064">E.E. </st><st c="8069">Cummings’in de söylediği gibi, sürekli nasıl olmamız (daha akıllı, güçlü, zengin) ve nasıl liderlik etmemiz (insanlara yetki ve sorumluluk vermek, arka planda kalarak yönetmek, özgün olmak, gücü dağıtmak) gerektiğini söyleyen güçlü mesajlar yağmuru altındayız. </st><st c="8330">Bu mesajları yollayanlar ailemiz, yöneticimiz, yönetim guruları, reklam verenler ve bazen de şöhretli kimseler olabiliyor. </st><st c="8453">Böyle bir dünyada kim olduğumuzu belirlemek ve “sadece kendimiz olabilmek” gerçekten zor. </st><st c="8543">Ne var ki tecrübelerimize göre, bir kez bunu başarabilirsek diğer her şey doğal olarak arkasından geliyor.</st></p>
			<p><st c="8649">Bazı insanlar, etki yaratan amaç sürecini doğal bir içe bakış ve yansıtma olarak görür. </st><st c="8738">Bazıları ise bu deneyimi rahatsız edici ve sıkıntı verici bulur. </st><st c="8803">Kimisi sıkıntılarını dile getirmez, tavırlarıyla belli eder. </st><st c="8864">Farklı tipteki liderlerle çalıştık ve en şüphecisinin bile bu deneyimin kişisel ve profesyonel değerini anlayabildiğine şahit olduk. </st><st c="8997">Çokuluslu bir şirkette kıdemli bir avukat kendini, “Bu saçmalığı faydalı bulabilecek en son adam” olarak nitelendiriyordu. </st><st c="9120">Sonra öylesine destekledi ki tüm çalışanlarına bu programı tamamlama zorunluluğu getirdi. </st><st c="9210">Çalışanlarına; “Hiçbir zaman kişisel gelişim kitabı okumadım ve okumayı da düşünmüyorum. </st><st c="9299">Ama sıra dışı bir lider olmak istiyorsanız liderlik amacınızı bilmelisiniz” dedi. </st><st c="9381">Hem hayalperestleri hem de şüphecileri yakalamanın yolu; bir yandan insanların kendini ifade edebilmesine imkân verirken diğer yandan adım adım yol gösterebilmekten geçiyor.</st></p>
			<p><st c="9554">Yapılması gereken ilk iş, genel hatlarıyla hayat hikâyenizi gözden geçirmektir. </st><st c="9635">Buradaki hedef; temel, ömür boyu sizinle olacak, size enerji ve mutluluk veren güçlü yönlerinizi, değerlerinizi ve arzularınızı belirlemektir. </st><st c="9778">Bunun için bazı yönlendirici sorular belirledik: </st></p>
			<p><st c="9827">• Çocukluğunuzda, yani dünya size neyi yapıp neyi yapmamanız gerektiğini söylemeye başlamadan önce, neleri severdiniz? </st><st c="9946">Bir anınızı düşünün ve kendinizi nasıl hissettiğinizi söyleyin. </st></p>
			<p><st c="10010">• Hayatınızda sizi en fazla zorlayan olaylardan ikisini söyleyin. </st><st c="10076">Bu olaylar sizi nasıl şekillendirdi?</st></p>
			<p><st c="10112">• Şu anda hayatta yapmaktan keyif aldığınız ve yaparken neşelendiğiniz şey nedir?</st></p>
			<p><st c="10194">Bu soruları birkaç meslektaşınızdan oluşan küçük bir grupla değerlendirmek daha faydalıdır. </st><st c="10287">Zira liderlik amacını tek başına belirlemenin neredeyse imkânsız olduğunu tespit ettik. </st><st c="10375">Ayna etkisi gösterecek güvenilir arkadaşlar olmadan kendinizle ilgili net bir resim çizmek mümkün olmuyor. </st><st c="10482">Bu çalışmanın ardından; net, bilinçli ve açıklayıcı bir amaç metni oluşturun: “Liderlik amacım _____________.” Bu yazı sizin kelimelerinizden oluşmalı, sizi yansıtmalı ve harekete geçmenizi sağlamalıdır. </st></p>
			<p><st c="10686">Sürecin nasıl işlediğine yönelik bir fikir vermesi açısından, birkaç yöneticinin yaşadığı şu deneyimleri ele alalım. </st><st c="10803">Bir yöneticiye çocukluğunu sorduğumuzda, İskoçya’nın kırsal bir bölgesinde yetiştiğini ve “keşif” görevlerinden keyif aldığını anlatmıştı. </st><st c="10942">Bir gün, bir arkadaşıyla beraber kurbağa bulmayı kafaya taktıklarını ve tüm gün bir gölden diğerine gezerek, her taşın altına baktıklarını söyledi. </st><st c="11090">Akşama kadar bir kurbağa bulabilmişti ve kendini başarılı sayıyordu. </st><st c="11159">Daha sonra amacını; “Her zaman kurbağaları bul!” şeklinde ifade etti. </st><st c="11229">Bu; onun gibi Ar-Ge’den sorumlu başkan yardımcısı olan biri için mükemmel bir tanımlamaydı.</st></p>
			<p><st c="11320">Diğer bir yönetici ise amacını belirlemek için, yaşadığı iki “zorlu” deneyimi kullandı. </st><st c="11409">İlk deneyim kişiseldi: Yıllar önce iki çocuk annesiyken boşanmış, kendini sokakta bulmuş ve dilenmek zorunda kalmıştı. </st><st c="11528">Fakat zekâsını kullanarak ayakta kalmayı başarmıştı. </st><st c="11581">Diğeri işle ilgiliydi: 2008’deki ekonomik krizde, şirketinin Asya’daki biriminin kapatılması ve burada çalışan personelin işten çıkarılma sürecini yönetmişti. </st><st c="11740">Çok zor koşullara rağmen, her çalışanı için yeni iş bulma imkânı sağlamıştı. </st><st c="11817">Bu hikâyeleri grubuyla değerlendirdi ve “Daha iyi bir performans için kendimi ve diğerlerini sürekli ve kararlı şekilde geliştirmek ve desteklemek” olan amaç ifadesini; “Azimle ihtişam yarat!” olarak değiştirdi.</st></p>
			<p><st c="12028">Dolf; “cesur asker” ifadesini bulurken sadece filmlerden değil, Kongo’da yaşadığı zorlu deneyimden de yararlandı. </st><st c="12143">Yönettiği bira üretim merkezi, militanlarca tehdit ediliyordu. </st><st c="12206">Çalışanlarını yağmadan korumak için barikat kurma talimatı vermek zorunda kalmıştı. </st><st c="12290">Anlattığı hikâyelerde aile sevgisi ve desteğinin onun için ne kadar önemli olduğunu gördüğümüz Mısırlı fabrika müdürü, doğal olarak amacını belirlerken aileye odaklanmıştı. </st><st c="12463">Perakende operasyon müdürü ise en büyük başarıların, kendini ve başkalarını konfor alanından çıkmaya zorladığında geldiğini fark ederek amacını; “Gelişime zorlama” olarak belirledi. </st></p>
			<p><st c="12645">Kendi hikâyelerinizi inceledikçe, tıpkı bu yöneticiler gibi siz de ortak unsurun farkına varacaksınız. </st><st c="12748">Onu çekip çıkarınca amacınızı bulmuş olacaksınız. </st><st c="12798">(“Amaç Metni: Kötüden İyiye” kutusunda çeşitli örnekler sunduk. </st></p>
		</div>
	<div id="charCountTotal" value="12862"></div></body>
</html>
