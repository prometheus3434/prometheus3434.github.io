<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-6</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-6" lang="tr-TR" xml:lang="tr-TR">
		<div>
			<p><st c="0">İdeal dünyada yaptığımız işten keyif alıp mutlu oluruz. </st><st c="57">İşimiz anlam doludur, bize zahmet gibi değil eğlence gibi gelir. </st><st c="122">Sabah işe gitme isteği ile uyanırız. </st><st c="159">Ama ya böyle değilse? </st><st c="181">Eskiden sevdiğiniz ama artık soğuduğunuz buna rağmen de kurtulamadığınız bir işiniz ya da kariyeriniz varsa o zaman ne yapacaksınız?</st></p>
			<p><st c="313">Bu profile uyan insan sayısı düşündüğünüzden fazladır. </st><st c="369">Gallup tarafından gerçekleştirilen 2017 tarihli bir anket, ABD’de çalışanların sadece üçte birinin işini severek yaptığını gösteriyor. </st><st c="504">Başka bir deyişle işinde inisiyatif alan, sorumluluk üstlenen, ona dört elle ve tutkuyla sarılan, tüm üretkenliklerini ortaya koyan kişilerin oranı sadece üçte bir düzeyinde.</st><sup><st c="678">1</st></sup><st c="680"> İşinden tatmin olamayanlar çoğunluğu oluşturuyor. </st></p>
			<p><st c="731">Bu memnuniyetsizliğin altında birçok neden olabilir. </st><st c="784">Sürekli aynı şeyi yapmak sıkışmışlık duygusu yaşatabilir. </st><st c="842">İnsana yaptığı işin anlamını sorgulatabilir. </st><st c="887">İşinize çok fazla karışıldığını, yöneticinizin mesleki gelişiminizi görmediğini veya umursamadığını düşünüyor olabilirsiniz. </st><st c="1012">Ya da kariyeriniz boyunca kaydettiğiniz gelişim ve ilerleme, zaman içinde hayattaki istek ve önceliklerinizi değiştirmiş olabilir. </st></p>
			<p><st c="1143">Şirketlere verdiğim eğitimlerin sonunda katılımcılarla ya da ailem ve dostlarımla yaptığım sohbetlerde, insanların işteki mutsuzluklarına dair sayısız hikâye duyuyorum. </st><st c="1312">İnsanlar genelde duruma tahammül etmeyi seçiyor. </st><st c="1361">Oysa güncel bilimsel çalışmalar; yavan bir profesyonel yaşamı yeniden kurgulamak için çeşitli yollar öneriyor. </st></p>
			<p><st c="1472">Hayatınızın bu döneminde işinizden beklentiniz nedir? </st></p>
			<p><st c="1526">Herkes, güçlü bir kariyer peşinde olmayabilir. </st><st c="1573">Yale Üniversitesinde örgütsel psikoloji doçenti Amy Wrzesniewski tarafından yapılan bir araştırmaya göre, bu anlamda insanlar üç gruba ayrılıyor. </st><st c="1719">Bir grup, işini kariyer olarak görüyor. </st><st c="1759">Başka bir grup için çalışmak, para kazanmak anlamına geliyor. </st><st c="1821">Üçüncü gruptakilerse işini aşkla, tutkuyla yapıyor.</st><sup><st c="1872">2</st></sup><st c="1874"> En yüksek performansla çalışan ve en fazla mutlu olan kesim de bunlar. </st><st c="1946">Burada önemli olan şu: Şu anda sizin için en önemli şey nedir? </st><st c="2009">En çok neyi yapmayı seviyor ve istiyorsunuz? </st><st c="2054">Bunu belirledikten sonra yolunuzu buna göre çizmelisiniz. </st><st c="2112">20’li yaşlarda sizin için önemli olan, size motivasyon sağlayan şeylerin bugün iş hayatınızda aynı etkiyi yaratmaması gayet doğaldır. </st><st c="2246">20’li yaşlardaki hayal ve hedefleriniz ile 40’lı, 50’li, 60’lı yaşlardakiler farklı olabilir. </st><st c="2340">Aynı şeylerin peşinden koşmak zorunda değilsiniz. </st><st c="2390">Hayal ve hedeflerinizden emin olmasanız bile yaptığınız işi daha anlamlı hale getirebilirsiniz. </st></p>
			<p><st c="2486">İşi daha cazip hale getirmek</st></p>
			<p><st c="2514">Son yıllarda, işi daha cazip hale getirme fikri üzerinde birçok araştırma yürütülüyor. </st><st c="2602">İşi daha cazip kılmak; yapılan işten daha fazla tatmin duyabilmek için ve onu anlamlı kılabilmek için iş üzerinde bazı değişiklikler yapmak anlamına gelir. </st><st c="2758">Wrzesniewski ve onunla birlikte çalışan meslektaşları Justin Berg ve Jane Dutton, işi daha anlamlı hale getirmek için hayal gücünden daha yaratıcı ve etkili şekilde yararlanılabileceğini söylüyor. </st></p>
			<p><st c="2955">Örneğin analiz yapmayı seviyor ama satış işinden hoşlanmıyorsunuz diyelim. </st><st c="3030">Sorumluluklarınızı bu doğrultuda ayarlama imkânınız var mı? </st><st c="3090">İnsanlarla iletişim içinde olmaktan hoşlanıyor ve bu olmadığında kendinizi yalnız hissediyorsanız kendinize, projelerinizde daha fazla kişiyle birlikte çalışma imkânı yaratabilir misiniz? </st><st c="3278">Wrzesniewski, Berg ve Dutton’ın araştırmasına katılan ve pazarlama departmanında çalışan bir kişi zamanla aslında işinin bir parçası olmayan etkinlik organizasyonunu da kendi iş alanına dahil etmiş. </st><st c="3477">Bu kişi, etkinlik organizasyonu yapmayı seven ve bu alanda çok başarılı biriymiş. </st><st c="3559">Pazarlamanın içine etkinlik organizasyonunu da dahil ederek hem şirketine hem de kendi iş deneyimine artı değer katmış.</st><sup><st c="3678">3</st></sup></p>
			<p><st c="3680">Diyelim ki mimarsınız ve işle ilgili sorumluluklarınızla ilgili bir “önce” ve “sonra” tablosunu hazırlıyorsunuz. </st><st c="3793">“Önce”, sizi mutlu etmeyen, heyecan vermeyen mevcut durumunuzu, “sonra” ise geleceğe dair olasılıkları temsil ediyor.</st><sup><st c="3910">4</st></sup><st c="3912"> İşinizi küçük de olsa değiştirebilecek ne gibi adımlar atabilirsiniz? </st><st c="3983">Bazen yapılan küçük ayarlamalar bile iş deneyimi üzerinde son derece nitelikli ve anlamlı değişimler yaratabilir. </st></p>
			<p><st c="4097">İş haricinde de uğraşlarınız olsun</st></p>
			<p><st c="4131">Bir hobi, işinizle ve mesleğinizle ilgili olmayan kişisel bir proje, inovatif fikirlerinizi, girişimcilik hayallerinizi gerçekleştirebileceğiniz küçük bir girişim… İş dışındaki vaktinizi ayırabileceğiniz, kafanızdaki fikirleri gerçekleştirmenize aracılık edecek herhangi bir şey, iş yaşamınızdaki monotonluktan kurtulmanıza katkı sağlayabilir. </st><st c="4476">Size ilham ve heyecan verecek bu faaliyetler, işiniz üzerinde de hiç ummadığınız olumlu bir etki yaratabilir. </st><st c="4586">Bu sayede enerjinizi tekrar toplayabilir, işinizi daha cazip hale getirip işin gerçekten sevdiğiniz yönleriyle daha aktif şekilde ilgilenmeye başlayabilirsiniz.</st><sup><st c="4746">5</st></sup></p>
			<p><st c="4748">Hiçbir şey işe yaramazsa, </st><br /><st c="4774">değişiklik yapın</st></p>
			<p><st c="4790">Evinizi değiştirmeyi düşündüğünüz gibi kariyerinizi de değiştirmeyi pekâlâ düşünebilirsiniz. </st><st c="4884">Ev seçerken bazı kriterleriniz vardı. </st><st c="4922">Ancak o günden bu yana kriter ve öncelikleriniz değişmiş, mesela eviniz size küçük gelmeye başlamış olabilir. </st><st c="5032">Böyle bir durumda ne yaparsınız? </st><st c="5065">Başka bir eve mi taşınırsınız? </st><st c="5096">Evinizde tadilat mı yaparsınız? </st><st c="5128">Yoksa olduğu gibi devam mı edersiniz? </st><st c="5166">İşiniz ve kariyeriniz konusunda da aynı taktiği uygulayabilirsiniz. </st><st c="5234">Öncelik ve ihtiyaçlarınız değişti mi? </st><st c="5272">İşinizde ufak tefek düzenlemeler veya “tadilat” yapabiliyor musunuz? </st><st c="5341">Yoksa o işi bırakıp başka bir işe geçmeniz mi gerekiyor?</st></p>
			<p><st c="5397">Kariyer değişikliğine gitmeden önce tabii ki iyi düşünüp taşınmalı, ciddi bir hazırlık yapmalısınız. </st><st c="5499">Geçmek istediğiniz alandan profesyonel insanlarla tanışmalı, finansal durumunuzu sağlamlaştırmalı ve kafanızdaki yeni işle ilgili hafta sonları veya akşamları denemeler yapmalısınız. </st><st c="5682">Her şeyi bir anda değiştirme fikri gözünüzü korkutabilir ama işinizde kendinizi çok bunalmış, kapana kısılmış hissediyorsanız, bu değişikliği yapmayı ciddi ciddi düşünmelisiniz. </st></p>
			<p><st c="5860">Mevcut işinizden soğuduysanız, eski heyecanınızı yitirdiyseniz umudunuzu kaybetmeyin, en önemli şey budur. </st><st c="5967">İşinizi yeniden sevmenin yollarını bulabilir veya en azından kendinizi bu kadar umutsuz hissetmenizi engelleyecek ufak tefek değişiklikler yapabilirsiniz. </st><st c="6122">Kariyer değişikliğine kalkıştığınızda ne kadar esnek ve becerikli olabildiğinizi görüp kendiniz de şaşıracaksınız. </st></p>
			<p><span><st c="6237">ANDY MOLINSKY</st></span><st c="6250">, Brandeis International Business School’da örgütsel davranış dersleri vermektedir. </st><span><st c="6334">Global Dexterity</st></span><st c="6350">: </st><span><st c="6353">How to Adapt Your Behavior Across Cultures Without Losing Yourself in the Process </st></span><st c="6435">(Harvard Business Review Press, 2013) ve </st><span><st c="6476">Reach: A New Strategy to Help You Step Outside Your Comfort Zone, Rise to the Challenge, and Build Confidence </st></span><st c="6586">(Avery, 2017) kitaplarının yazarıdır. </st></p>
			<p><span><st c="6624">Notlar</st></span></p>
			<p><st c="6630">1. </st><st c="6634">E. </st><st c="6637">O’Boyle, A. </st><st c="6649">Mann, “American Workplace Changingat a Dizzying Pace,” Gallup News, 15 Şubat 2017.</st></p>
			<p><st c="6731">2. </st><st c="6735">K. </st><st c="6738">Brooks, “Job, Career, Calling: Key to Happiness andMeaning at Work?” </st><span><st c="6807">Psychology Today</st></span><st c="6823">, 29 Haziran 2012, https:// www.psychology today .com/ blog/ career-transitions/ 201206/ job-career -calling-key -happiness-and-meaning-work.</st></p>
			<p><st c="6964">3. </st><st c="6968">J.M. </st><st c="6973">Berg, J. </st><st c="6982">E. </st><st c="6985">Dutton, A. </st><st c="6996">Wrzesniewski, “What Is Job Crafting and Why Does It Matter?” araştırma raporu, Center for Positive Organizational Scholarship, Ross School of Business, Michigan Üniversitesi, 2007.</st></p>
			<p><st c="7176">4. </st><st c="7180">L. </st><st c="7183">Lee, “Should Employees Design Their Own Jobs?” </st><span><st c="7230">Insights by Stanford Business</st></span><st c="7259">, 22 Ocak 2016.</st></p>
			<p><st c="7274">5. </st><st c="7278">“The Positive Effect of Creative Hobbies on Performance at Work,” </st><span><st c="7344">PsyBlog</st></span><st c="7351"> (blog), 28 Nisan 2014, http://www.spring.org.uk/2014/04/the-positive-effect-of-creative-hobbies-on-performance-at-work.php</st></p>
			<p><br /><br /><br /><st c="7474">hbr.org, 10 Temmuz 2017</st></p>
		</div>
	<div id="charCountTotal" value="7498"></div></body>
</html>
