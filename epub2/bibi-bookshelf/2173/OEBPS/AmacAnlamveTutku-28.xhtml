<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-28</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-28" lang="tr-TR" xml:lang="tr-TR">
		<div>
			<p><span><st c="0">İŞ NASIL ANLAMINI KAYBEDER?</st></span></p>
			<p><st c="27">Yaratıcılık gerektiren projelerde çalışan 238 bilgi işçisinin günlüklerinden elde ettiğimiz sonuçlar bize, yöneticilerin farkında olmadan işi nasıl anlamsız hale getirdiğini gösterdi. </st></p>
			<p><st c="212">Yöneticiler bazen çalışanın yaptığı işi veya fikrini ciddiye almıyor, önemsiz görüyor. </st><st c="299">Kimya şirketinde çalışan laboratuvar teknisyeni Richard, karmaşık teknik problemler üzerinde çalışan yeni ürün geliştirme ekibine yardım ediyordu. </st><st c="446">Bu sayede işine de anlam kazandırmıştı. </st><st c="486">Ama Richard ekip toplantılarında ekip liderinin tavrından rahatsız oldu. </st><st c="559">Ekip lideri, hem Richard’ın hem de ekipteki diğer kişilerin önerilerini görmezden geliyordu. </st><st c="652">Richard, yaptığı katkının bir anlamı olmadığını düşünmeye başladı. </st><st c="719">Morali bozulmuştu. </st><st c="738">Projenin başarısı için büyük bir katkı yaptığına inandığı güne kadar da morali düzelmedi. </st><st c="828">Günlüğünde o günleri şöyle anlatıyor: “Bugünkü ekip toplantısında kendimi daha iyi hissettim. </st><st c="922">Görüşlerimin proje için önemli olduğunu ve ilerleme sağlamamıza katkı sunduğunu gördüm.”</st></p>
			<p><st c="1010">Yöneticiler, çalışanın işi sahiplenme duygusunu yok edebilir. </st><st c="1073">Çalışana bir görev verip daha ona alışamamışken, oradan alıp başka bir göreve vermek bu sonuca yol açabilir. </st><st c="1182">Dev bir tüketici ürünleri şirketinde yer alan ürün geliştirme ekibinin başına bu durum defalarca gelmişti. </st><st c="1289">Ekip üyelerinden Bruce “Bazı projeleri devrederken onlardan vazgeçmek istemediğimi anladım. </st><st c="1381">En çok da baştan beri içinde yer aldığım ve sonuna yaklaştığımız projeleri başkasına devretmeyi hiç istemiyordum. </st><st c="1495">Aidiyet duygunuzu kaybediyorsunuz. </st><st c="1530">Burada bize bunu sık sık yaşatıyorlar” demişti. </st></p>
			<p><st c="1578">Yönetici çalışana, yaptığı işin asla gerçekleşmeyeceği mesajını veriyor olabilir. </st><st c="1660">Bunu farkında olmaksızın, ya çalışanın önceliğini ya da işin nasıl yapılması gerektiğine dair fikrini değiştirerek yapabilir. </st><st c="1786">Bir internet şirketinde, ikinci durumu gözlemledik. </st><st c="1838">Kullanıcı arayüzü geliştiren Burt, İngilizce bilmeyen kullanıcılara yönelik bir arayüz tasarlamak için haftalarca uğraşmıştı. </st><st c="1964">Ancak bir ekip toplantısında “uluslararası arayüzler için kullanılacak başka bazı seçenekler düşünüldüğü” söylenince morali yerle bir oldu. </st><st c="2104">Burt “Bu, yaptığım tüm çalışmanın çöpe gitmesi demekti” demişti. </st></p>
			<p><st c="2169">Yönetici çalışana, müşterinin önceliklerindeki ani değişiklikle ilgili bilgi vermeyi ihmal edebilir. </st><st c="2270">Bu durum genellikle müşteri ilişkilerinin kötü yönetilmesinden veya şirket içi iletişimin sorunlu olmasından kaynaklanır. </st><st c="2392">IT şirketinde veri dönüşüm uzmanı olarak çalışan Stuart; ekibinin haftalarca süren zorlu çalışmasının çöpe gideceğini öğrendiği gün büyük bir hüsran yaşadığını ve motivasyonunun dibe vurduğunu söylüyor: “Müşterinin öncelikleri değişti diye projenin durdurulma ihtimali olduğunu öğrendim. </st><st c="2680">Büyük ihtimalle bizim onca emeğimiz de çöp olacaktı.”</st></p>
		</div>
	<div id="charCountTotal" value="2733"></div></body>
</html>
