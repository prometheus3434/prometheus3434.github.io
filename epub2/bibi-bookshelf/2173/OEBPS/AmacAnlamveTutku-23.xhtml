<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-23</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-23" lang="tr-TR" xml:lang="tr-TR">
		<div>
			<p><st c="0">Kurumlarda inovatif çalışmaların önünü açmanın en iyi yöntemi nedir? </st><st c="70">Bunun ipucunu, dünyada yaratıcılığıyla tanınan kişilerin hikâyelerinde bulabiliriz. </st><st c="154">Bilim insanları, pazarlama uzmanları, bilgisayar programcıları ve işinde her gün yaratıcı olması gereken diğer bilgi işçilerinin, tanınmış inovatörlerle birçok ortak noktası olduğunu yeni yeni anlamaya başladık. </st><st c="366">Hatta çoğu yönetici hâlâ bunun farkında değil. </st><st c="413">Oysa her iki grupta da, bir iş günü içinde duyguları ateşleyen, motivasyonu artıran ve algıyı tetikleyen şeyler temel olarak aynıdır.</st></p>
			<p><st c="546">James Watson; DNA’nın yapısını nasıl çözdüklerini anlattığı hatıratı </st><span><st c="616">The Double Helix’</st></span><st c="633">te Francis Crick ile yaşadıkları duygusal fırtınaları ve onları Nobel’e taşıyan süreçte çektikleri sıkıntıları anlatıyor. </st><st c="756">Watson ve Crick, bir DNA modeli oluşturmaya karar veriyor. </st><st c="815">İlk denemelerinde çok heyecanlanan ikili, bir süre sonra ciddi hatalar yaptıklarını görüyor. </st><st c="908">Watson bunu, “Ortaya çıkardığımız modelle geçirdiğimiz ilk dakikalar hiç keyifli değildi” diye anlatıyor. </st><st c="1014">O günün akşamında ortaya çıkan yeni model, iki bilim insanını tekrar heyecanlandırıyor. </st><st c="1102">Fakat bu başarıyı meslektaşlarıyla paylaştıklarında, bu modelin de hatalı olduğunu görüyorlar. </st><st c="1197">Günler, geceler boyunca umutsuzluk ve şüphe içinde kıvranıyorlar, motivasyonları sıfıra iniyor. </st><st c="1293">Nihayet bir gün, doğru modeli üretiyor, meslektaşlarına gösteriyorlar. </st><st c="1364">Bu kez onlar da bir kusur bulamıyor. </st><st c="1401">Watson “Moralim tavan yaptı; sonunda bilmecenin cevabını bulmuştuk” diye yazıyor. </st><st c="1483">Bu başarı Watson ve Crick’e öyle büyük bir motivasyon veriyor ki laboratuvarda yatıp kalkmaya başlayıp çalışmalarını bir an önce bitirmeye odaklanıyorlar. </st></p>
			<p><st c="1638">Tüm bu süreçte Watson ve Crick’in kaydettiği ilerleme, tepkilerini de belirlemiş. </st><st c="1720">Şirketlerde yaratıcı işler üzerine yaptığımız araştırmalarda, çok çarpıcı bir paralellik tespit ettik. </st><st c="1823">Bilgi işçilerince tutulmuş günlükleri analiz ettik ve “ilerleme ilkesi”ni keşfettik. </st><st c="1908">Duygu, motivasyon ve algıyı üst düzeye çıkaran en önemli şey; anlamlı bir iş yapmak ve o işte ilerleme kaydetmektir. </st><st c="2025">Bir çalışan, bu ilerleme duygusunu ne kadar sık hissederse uzun vadede yaratıcı üretkenlik sergileme olasılığı da o kadar yüksek oluyor. </st><st c="2162">İster büyük bir bilimsel gizemi çözmeye, ister kaliteli bir ürün veya hizmet üretmeye çalışıyor olsun, bir bilgi çalışanı için kaydettiği aşama ya da elde ettiği küçük bir kazanım çok önemlidir; bu duygu ve performansını bire bir etkiler. </st></p>
			<p><st c="2401">İnsan doğası için ilerlemenin önemi yadsınamaz. </st><st c="2449">Fakat bunu anlayan veya motivasyonu artırmak için bundan yararlanabilen yönetici sayısı çok azdır. </st><st c="2548">İş yaşamında motivasyon konusu uzun süredir tartışılıyor. </st><st c="2606">Yöneticilerin, çalışanını motive etmek için hangi yöntemlere önem verdiğini ortaya çıkarmak amacıyla bir anket çalışması yaptık. </st><st c="2735">Bazı yöneticiler, iyi iş çıkaran elemanlarını takdir etmeyi, bazılarıysa somut teşvikler vermeyi daha fazla önemsiyordu. </st><st c="2856">Bazıları, sosyal ilişkileri güçlendirmeye, diğerleri ise çalışanlarına açık ve net hedefler koymaya odaklanıyordu. </st><st c="2971">İlginç olansa çok az yöneticinin ilerlemeyi birincil önemde görmesiydi (</st><span><st c="3043">bak.</st></span><st c="3048"> “Yöneticiler İçin Bir Sürpriz” başlıklı kutu).</st></p>
			<p><st c="3095">Şirket yöneticileri, odaklanacakları noktaları belirlerken ilerleme ilkesinden yararlanabilir. </st><st c="3191">İlerleme ilkesi; çalışanların sağlığı, mutluluğu, motivasyonu ve yaratıcılığı üzerinde düşündüğünüzden daha etkilidir. </st><st c="3310">İlerlemeyi neyin başlatıp beslediğini, neyin köstekleyip durdurduğunu bilirseniz, çalışanlarınızı ve işlerini daha etkin yönetebilirsiniz. </st></p>
			<p><st c="3449">Bu makalede, ilerlemenin gücünü ve yöneticilerin bu güçten nasıl yararlanacaklarını ele aldık. </st><st c="3544">İlerlemeye odaklanmanın, beraberinde nasıl somut yönetsel davranışlar getireceğini ve bu davranışları nasıl sürekli kılacağınızı yazdık. </st><st c="3681">Ancak bu davranışların gücünden söz etmeden önce, araştırmamızı ve bilgi işçilerinin günlüklerinin “içsel iş yaşamları” hakkında bize neler söylediğini anlatmak istiyoruz. </st></p>
		</div>
	<div id="charCountTotal" value="3853"></div></body>
</html>
