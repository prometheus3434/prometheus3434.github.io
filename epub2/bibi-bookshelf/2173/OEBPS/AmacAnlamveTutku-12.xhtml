<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AmacAnlamveTutku-12</title>
    <meta http-equiv="Content-Type" content="text/html; charset=utf-8" />
  

</head>
  <body id="AmacAnlamveTutku-12" lang="tr-TR" xml:lang="tr-TR">
		<div>
			<p><st c="0">Pazartesi sabahı işe gitmek size zulüm gibi mi geliyor? </st><st c="57">Yeni yönetici duygularınızı mı değiştirdi? </st><st c="100">Belki de şirketiniz yakın zaman önce el değiştirdi ve yeni kurum kültürüne alışmanız isteniyor. </st><st c="196">Ya da yaptığınız iş artık size çok basit geliyor ve masanızda sıkıntıdan patlıyorsunuz.</st></p>
			<p><st c="283">İşimizi sevip sevmediğimiz ile belirli bir amaca sahip olmak arasında bir paralellik olduğunu gözlemledim. </st><st c="391">Çalıştığımız yer, üstlendiğimiz rol ve amaçlarımız değişkendir. </st><st c="455">Bu üçü arasında en iyi noktada durmak istiyorsak değişimden korkmamak, tam tersine peşinden gitmek gerekir. </st></p>
			<p><st c="563">Sağlık ve mutluluğu korumak için hepimizin bir amacı olması önemlidir. </st><st c="634">Uzun yıllar süren bir araştırmada, amacı olan kişilerin erken ölüm riskinin, diğerlerine göre yüzde 15 daha düşük olduğu ortaya çıktı.</st><sup><st c="768">1</st></sup><st c="770"> İşimizde belli bir amacımızın olması da aynı derecede önemlidir. </st><st c="836">Ancak bu amacı korumak için de sürekli ve değişen şartlara göre çaba göstermek gerekir. </st></p>
			<p><st c="924">Aşı üreticisi Sanofi Pasteur yöneticilerinden Celine Schillinger “Savaşın henüz kazanılmadığını biliyor, bu konuda çok temkinli ve ihtiyatlı davranıyorum” diyor. </st><st c="1086">“Asla rahatlığa kapılamam. </st><st c="1113">Sonuna kadar çabalamalıyım.” Bu Fransız şirketine 2001 yılında girmiş. </st><st c="1184">O günden bu yana insan kaynakları, ürün geliştirme ve paydaşlarla ilişkiler üzerine görevler üstlenmiş. </st><st c="1288">2015’te kalite inovasyonu alanında çalışmak üzere Boston’a tayin edilmiş. </st><st c="1362">“Kendimi ‘yapım aşamasında’ biri olarak tarif ediyorum. </st><st c="1418">Her gittiğim yerden bir şeyler alarak kendimi geliştirmeye çalışıyorum. </st><st c="1490">Üstlendiğim görevlerde yeni şeyler deniyor, kendimi zorluyor ve her zor durumdan yeni şeyler öğrenerek çıkıyorum.” </st></p>
			<p><st c="1605">Schillinger’in hikâyesi, uzun yıllar aynı işyerinde şevkle çalışmanın mümkün olduğunu gösteriyor. </st><st c="1703">Ancak bazen köklü değişiklikler yapmak gerekebilir. </st><st c="1755">Mana Ionescu’nun hikâyesine bakalım. </st><st c="1792">ABD merkezli bir şirkette basamakları tırmanmak için canını dişine takarak çalışıp direktörlük pozisyonuna yükseldi. </st><st c="1909">Fakat işi, yaratıcılık gerektirmiyor, standart işlemler yapması yetiyordu. </st><st c="1984">İşindeki yeni görevinin; yenilik ya da yaratıcılık katılacak bir niteliği yoktu. </st><st c="2065">“Dünyaya bir fayda sağlamadan öylece oturup para kazanmak bana göre değildi” diyen Ionescu, istifa edip Lightspan Digital’i kurdu. </st><st c="2196">Chicago merkezli şirket, dijital pazarlama alanında faaliyet gösteriyor ve özellikle sosyal medya, e-posta ve içerik pazarlama alanlarına odaklanıyor. </st><st c="2347">Ionescu, hem özel yaşamının hem de iş hayatının kontrolünü eline alması gerektiğini anlamış, yaşamında </st><span><st c="2450">ve </st></span><st c="2453">işinde kendine belli bir amaç belirlemiş. </st><st c="2495">İşte böyle bir sıçramayı ne zaman yapmamız gerektiğini belirlemek de bize düşüyor. </st></p>
			<p><st c="2578">Şu egzersizi denemenizi öneririz: Her mesai günü bitiminde, o gün aşağıda sıraladığımız üç düşünce yapısından hangisine daha fazla odaklandığınızı not edin. </st></p>
			<p><st c="2735">• </st><span><st c="2737">İş odaklı düşünce yapısı: </st></span><st c="2763">Kişi, iş odaklı düşünce yapısına sahip olduğunda “maaş mantalitesi”yle çalışır. </st><st c="2843">Tamamen alacağı maaşa odaklıdır ve başka bir şey düşünmez.</st></p>
			<p><st c="2901">• </st><span><st c="2904">Kariyer odaklı düşünce yapısı:</st></span><st c="2934"> Bu düşünce yapısındaki kişi maaşını artırmaya, unvanını yükseltmeye, gücünü ve kontrol alanını genişletmeye ya da ekibini büyütmeye odaklanmıştır. </st></p>
			<p><st c="3082">• </st><span><st c="3084">Amaç odaklı düşünce yapısı: </st></span><st c="3112">Kişi kendini heyecanlı, yaratıcı hissediyor, işine sorumluluk duygusuyla dört elle sarılıyorsa amaç odaklı düşünce yapısı içindedir. </st><st c="3245">Daha geniş bir odağa sahiptir. </st><st c="3276">Şirketin veya önemli paydaşların çıkarlarına daha fazla önem verir. </st><st c="3344">Mesleki amaçla kişisel amaç birbiriyle uyumlu ve paraleldir. </st></p>
			<p><br /><br /><st c="3405">Birkaç hafta boyunca bu notları tuttuktan sonra sizin için hangi düşünce yapısının daha baskın olduğunu belirlemeye çalışın. </st><st c="3530">Zamanınızın yarısında iş ve kariyer odaklıysanız bu bir uyarı sinyalidir; kişisel amacınızı yeniden tanımlamanız veya rotanızı bu yöne çevirmeniz gerekir.</st></p>
			<p><st c="3684">Hiç kimse sürekli amaç odaklı şekilde çalışamaz. </st><st c="3734">Ancak uzun süre sadece kariyer veya iş odaklı düşünmek de yıkıcı sonuçlara yol açabilir. </st><st c="3823">İşinizde mutsuz hissetmeye başlarsınız. </st><st c="3863">İtibarınız zedelenebilir, terfi şansınız zayıflayabilir, uzun vadeli hedefleriniz zarar görebilir. </st><st c="3962">Elbette herkes kendini geliştirmek ister ama kariyeriniz veya alacağınız maaşa aşırı odaklanırsanız, bu kez de başkalarına karşı zorbaca davranışlar sergilemeye; bencil, aşırı kontrolcü ve baskıcı davranmaya başlarsınız. </st><st c="4183">Böyle şeyler yaşamaya başlamadan önce şirket içinde yeni bir görev almanın yollarını aramalısınız. </st><st c="4282">Bazen de en iyi yol, çalıştığınız şirketi değiştirmek olacaktır. </st></p>
			<p><st c="4347">Daha önce kişisel bir amaç metni oluşturmadıysanız şimdi tam zamanı... </st><st c="4418">Amaç metni, her günü nasıl yaşayacağınızı gösteren, bu konudaki kararınızı ifade eden basit bir metindir. </st><st c="4524">Kısa, öz ve açıklayıcı olmalı, özel terimler içermemelidir. </st><st c="4584">Amaç metniniz kişisel olmalıdır. </st><st c="4617">İçinde güçlü yönleriniz, ilgi alanlarınız ve temel hedefleriniz yer almalıdır. </st><st c="4696">Benim amaç metnim şu şekildedir: “Biz, birbirimizi görmek için değil, birbirimizin gözünden dünyayı görmek için buradayız.” (Kişisel amaç metni, altıncı bölümde daha geniş ele alınacaktır.)</st></p>
			<p><st c="4885">Bunu yaparken üç amaç türünü de göz önüne alın: kişisel amaç, kurumsal amaç ve işteki amacınız. </st><st c="4982">Fakat kişisel amacınızı arka plana atmayın. </st><st c="5026">Bu; Kanada’daki Victoria Üniversitesi hocalarından Prof. </st><st c="5083">A.R. </st><st c="5088">Elangovan’ın belirttiği gibi çok rastlanan bir yanlıştır. </st><st c="5146">Prof. </st><st c="5152">Elangovan bir görüşmemizde şunları söylemişti: “Size tavsiyem; kurumsal amacınızı ve işteki amacınızı belirlemeye ne kadar çaba harcıyorsanız ki orada sonuçlar sizin dışınızdaki unsurlar tarafından şekillendirilir, kişisel amacınızı belirlemeye de en az o kadar çaba harcamalısınız.”</st></p>
			<p><st c="5435">Hayat kısa; kişisel amacınıza en uygun şirket ve işte çalışmak hakkınızdır. </st><st c="5512">Ama burada inisiyatifi patronunuza veya ekibinize bırakmamalısınız. </st><st c="5580">Amacınızı tanımlama ve hayata geçirme sorumluluğu tamamen size aittir.</st></p>
			<p><span><st c="5650">DAN PONTEFRACT,</st></span> <span><st c="5666">The Purpose Effect: Building Meaning in Yourself, Your Role, and Your Organization </st></span><st c="5750">(2016) ve </st><span><st c="5760">Flat Army: Creating a Connected and Engaged Organization </st></span><st c="5817">(Wiley, 2013) kitaplarının yazarıdır. </st><st c="5855">Ayrıca internet hizmetleri şirketi TELUS’a danışmanlık yapmaktadır. </st></p>
			<p><span><st c="5923">Not</st></span></p>
			<p><st c="5926">1. </st><st c="5930">P.L. </st><st c="5935">Hill, N.A. </st><st c="5946">Turiano, “Purpose in Life as a Predictor of Mortality Across Adulthood,” </st><span><st c="6019">Psychological Science</st></span><st c="6040"> 25, no. </st><st c="6049">7 (2014).</st></p>
			<p><br /><br /><br /><st c="6058">hbr.org, 20 Mayıs 2016</st></p>
		</div>
	<div id="charCountTotal" value="6081"></div></body>
</html>
