<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <div class="Section">
    <h1 class="MsoNormal1" id="sigil_toc_id_3" title="3">3</h1>

    <p class="MsoNormal1"><br /></p>

    <p class="MsoNormal1">Sabahleyin uyandığımda, bir gün önce yaşadıklarım da bir düşmüş gibi geliyordu bana. Bir düşmüş... Bir düş! Sadece bir gün önce yaşadıklarım da değil, hepsi, bütün bu <span class="SpellE">Galata'da</span> geçen yaşamım, kentin bu Hıristiyan-eski kesiminde yaşadığım her şey. Marmara'dan ya da yön değiştirdiğinde Haliç'in üzerinden esen rüzgar, bu eski, kara yapıların daha çok tepelerini yalıyordu. Arada bir, belirsiz bir vakitte, rüzgarların kesildiği, güneşin yarı açıldığı bir günde, denizin kokusu duyulurdu: sokaklarda da. Evinizden uzun merdivenleri döne döne indiğiniz, nemden ıslak, arnavutkaldırımı döşeli sokakta birdenbire duyardınız onu: Denizle balığın birbirine karışan garip kokusunu. Sizi limana çağıran kokuyu. İçinizde Akdeniz'in herhangi bir limanına inmek, bir vapurun güvertesinde günlerce yol almak isteğini kabartan kokuyu.</p>

    <p class="MsoNormal1">Odamın çıplak döşemesine yüksek çatıların üzerinden vuran güneşe baktım. Kendi ışıklarıyla birlikte yüksek ve eski yapıların çatılarının düzensiz siluetini de yansıtıyordu odamın ortasına. Uzaktan, Kasımpaşa'daki kışlalardan, eğitim yapan askerlerin borazan sesleri geliyordu. Taşıtların pek geçmediği, Tünel Alanı'nı gürültüye boğmadıkları bir gündü. Gene de, arada bir alanda köşeyi dönen tramvayların demir tekerleklerinin raylar üzerinde çıkardığı sesi duyuyordum.</p>

    <p class="MsoNormal1">Uyanan zihnimin içinde, çok derinlerde kıvranan bir acı vardı, nereden geldiğini bilmediğim, varlığıma yapışık bir şey. Düşünmeye zorladığımda kendimi, uzun zamandır, eski, kararmış yapılarıyla, tozlu pencere camlarıyla, ara sokaklarıyla, sokakları üzerinde yıkanmış çamaşırların rüzgarda kurumaya bırakıldığı yokuşlarıyla, demir kapılarının önünde mermer merdivenlerde oturan ihtiyar kadınlarıyla, gezici balık satıcılarının çınlayan seslerini duyduğum bütün bu Beyoğlu'nun dışına çıkmadığımı anladım. Bütün o büyük, gece vakti ışıklı, parlak <span class="SpellE">cadde : Sinemalar</span>, pastaneler, lokantalarla meyhaneler, vitrinlerinin ışıkları yanan büyük mağazalar; sonra da o <span class="SpellE">anacaddeden</span> aşağıya inen ya da Meşrutiyet Caddesi'yle birleşen Tepebaşı Caddesi'ne açılan, ardından <span class="SpellE">Aynalıçeşme'ye</span>, Dolapdere'ye Kasımpaşa'ya, <span class="SpellE">Ziba</span> Sokağı'na inen sayısız bakımsız yol... Buydu yaşadığım dünya benim.</p>

    <p class="MsoNormal1">Acının bütün bütüne kendimi eski bir mahalleye kapatmış olmaktan gelip gelmediğini araştırmaya zorladım kendimi. Hayır, değildi öyle: Sayısız kiliseleriyle, ara sokaklarıyla, şapelleriyle, küçük alanlarıyla, geçitleriyle, zihnimin dibinde duyduğum şeyin sadece bir dekoruydu burası. Bir "lokal" <span class="SpellE">di</span> o, acımı, sanrılarımı yaşadığım bir lokal, dört bir yanı demir kapılarla kapalı eski bir sur içi kentiydi sanki. Ama acım başka bir yerden geliyordu: Varlığım kendi içinde taşıyordu onu, öyle ki yaşadığım yer acıma neden olmuyordu da, acım kendisini duyuracak bir yer -kendine uygun bir yer- arıyordu sanki. Bunu düşündüğümde daha derin bir acıyla kıvrandım. Varlığımı saran bu acılı sanrı, sadece kendi içimde taşıdığım bir şeydi belki de. O zaman geleceğin ürküntüsünü duydum yeniden. Acıyla döşeliydi geleceğe giden yollar. Bense, cılız varlığımla, onların üzerine basa basa yıllarımı geçirecektim.</p>

    <p class="MsoNormal1">Yüzüme güneşin solgun ışığı vuruyordu, kış güneşinin. Bu da, bu tatil gününde, belli bir rahatlık veriyordu bana. Acım, kendiliğinden kırıldı, geriledi. Böylece de tatlı bir sabah uykusuna daldım.</p>

    <p class="MsoNormal1">Yeniden Sainte-Marie Draperis Kilisesi'nin merdivenlerini iniyordum. Tahta kapılar ardına kadar açıktı. Deri örtüyü kaldırıp içeriye doğru adımımı atınca büyük bir kalabalıkla karşılaştım. Beni gördüklerinde iki yana açılan, ortadaki koridordan minbere doğru yürümeme yardım eden bir kalabalık. Tören giysilerini giymiş erkekler, yüzleri şapkalarından sarkan tüllerle örtülü kadınlar, bütün Beyoğlu'nun makyajlı, tenlerini matlaştırmış -bunu da bir tülle örtmüş- kadınları, gençler, yaşlılar. Sanıyordum ki, bu defa evlenme törenine götürülen bendim. Kilisenin iki yanındaki, yüksekteki vitraylar arasından sızan ışığa, minbere doğru artan, minberin altından sahne ışıkları gibi vuran bir aydınlık katılıyordu. Böylece, eski Beyoğlu eğlence yerlerine gitmek için giyinmişe benzeyen kalabalığın bütün bu törene özgü süsünü daha iyi görebiliyordum. Gürültülü, neşeli bir kalabalık! Minbere yakın yerdeki sabah ayininden kalmış günlük kokularına karışan sert bir losyon kokusuydu duyduğum. Süslü minberin önündeki masaya doğru yaklaştım ve beni orada, tören giysileri içinde bekleyen komşunun elini tuttum. Her şey hazırlanmıştı evlenmemiz için. Aşık olduğum komşum ya da dün tuhaf bir biçimde seviştiğimiz kadın. İkisi de birbirlerine o denli benziyorlardı ki! Onun elini tuttum ve makyajlı yüzüne baktım. Erişmeyi düşleyemeyeceğim kadar güzeldi. Mattı teni, heykelsiydi. “Ey talihsiz Maldoror" diyordum kendi kendime. “İyice tanımadığın bir dünyanın içindesin ve yarın ne olacağını da bilmiyorsun. Ummadığın bir biçimde sunuldu bu aşk sana. Cesur ol ve kabullen onu!" Rahibin söylediklerini duymak için hafifçe öne doğru eğildim ki, silah patladı. "Şimdi yere düşmek sırası sende" diye düşündüm. "Kanlar içindesin, yaralı bir kuş gibi." Yeniden Saint-Marie Draperis Kilisesi'nin merdivenlerini çıkıyordum. Yalnızdım, yapayalnız. Sabahın erken saatleriydi. İstiklal Caddesi'nden geçen tek bir tramvay da yok. Sisler içindeydi cadde. Arkama baktım. Kilisenin kapalı kapılarının çevresinde tek bir insan görüntüsü de yoktu. Demir kapıları açıp caddeye çıktığımda göründü simsiyah cenaze arabası. Önce atlarının nal sesleri duyuldu, ardından da bir faytona benzeyen araba göründü. Arabacı, kara giysisi üzerinde, bir an bana baktı, sonra duraklamadan devam etti yoluna.</p>

    <p class="MsoNormal1">Dün gibi hatırlıyorum ürkünç görüntüyü. Kilisenin merdivenlerinin caddeyle birleştiği yerde -İstiklal Caddesi'nin kaldırımı üzerinde- bir parça kan vardı ve araba, sabah sisinin içinde yitip gitmişti gözlerden. Ardından sisin içinde, Olivo Pasajı'na doğru geçen, frak giymiş bir adam gördüm. Arabacı mı, komşumun sevgilisi mi, yoksa cenaze işlerini yöneten bir kişi mi, bilemiyordum. Sadece ayaklarının sert kösele ve demir ökçeli sesini duydum. <span class="SpellE">Rejans</span> Lokantası'nın yanından kıvrılarak, oradaki Katolik kilisesine gidecekti. Alçak demir kapıyı açıp, beş basamak taş merdiveni çıkacak, taş avluda yürüyecek... Bir sabah ayinine ya da belirsiz bir yere gitmek için. Kim bilebilir? Kim göğsündeki madalyonun simgelediği anlamı kavrıyordur, kendi mezhebinden olanlardan başka. Güçlükle uyandım. Güneşin pencerenin üst bölümlerinden henüz çekilmemiş olması, gerçekle yüz yüze gelmeme yardım ediyordu. Kalkıp giyinecek, durmadan imgelemime hiçbir yere ulaşma olanağı olmayan işaretler veren duygularımı dinginleştirmenin yolunu arayacaktım. Belki sokaklarda yürüyerek, içki içerek ya da sağlamca düşünme yolları bularak ya da yazı yazarak. Öyle sanıyordum ki, istenirse, bulunabilirdi bunun yolu.</p>

    <p class="MsoNormal1">Ardından sokağa çıktım, Tünel Alanı'nın kalabalığına daldım. Metro Han'ın kapısından çıkanlar vardı, kalabalığa katılan. Kimisi caddenin kalabalığına karışmak için yürüyor, kimisi de biraz ötedeki tramvay durağına gidiyordu. Kırçıl pardösülerini giymiş bir yığın insan. İstanbul'un soğuk kış güneşi Üzerlerine vuruyor. Sonsuz sayıda anlamsız yüz. Kim olduklarını bilmediklerim... Yıllardır gördüğüm, ama nasıl insanlar olduklarını anlamadığım, tanımadığım sayısız insan. Böylece sokağın kalabalığına karışarak elde etmeye çalıştığım gerçeklik duygusunu daha da kaçırıyordum elden. Bana sadece borazan sesleri gelen, bilmediğim, uzaktaki kışlalarda eğitim yapan askerleri andırıyorlardı. Onların eğitim yaparken oluşturdukları safları. "Derine, durmadan derine" diyordum kendi kendime. "Sadece kendi içine girerek yakalayabilirsin o aradığın sağlamlık duygusunu. Bilinçaltın ne denli çılgın imgelerle dolu olsa da. Aradığın orada senin. İçinde, Sakin ol, bul onu!</p>

    <p class="MsoNormal1">Ama boşuna! İçim de bomboş görünüyordu bana:</p>

    <p class="MsoNormal1">Oldukça boş, boşlukla dolu. Yaşadığım ya da uydurduğum imgelerin, dökülmüş yapraklar gibi düzensizce yüzdükleri bir havuz: Renksiz, unutulmuş, gölgeli. Sadece alttan alta, bir sızı gibi, kaynağı belirsiz bir acıyı hisseden. İşte buydu hepsi: Öteki yakada, daha çok Müslümanların oturdukları surlarla çevrili, eski İstanbul'da büyümüştüm, zihnimin içinde çocukluktan kalma birkaç imge vardı. Vefa'daki karanlık sokak, <span class="SpellE">Şehzadebaşı</span> Camii'nin yan duvarı, mezarlıklar, sebiller, Beyazıt Alanı'na çıkan tramvaylarla ilgili titrek birkaç imge; sonra yakın çevremden birkaç görüntü, çok yakınım olan insanların sıcaklığı, loş sofalı bir ev, güneş vuran bir bahçe. <span class="SpellE">II. Dünya Savaşı başladığında, beş yaşında, evin bahçesinde sığınak kazışım; sonra okul sıraları, Boğaz'ın kıyısında bir yatılı okul, sabahları erken uyanmalar, alt kattaki loş yemekhane, bitmeyen etüt saatleri, koyu bir yalnızlık, cumartesileri sokağa çıkmadan önce süslenmeler, hazırlanmalar; sonra beni görkemiyle her süre şaşırtan, sırlarını bana büyüyünce açacağını sandığım süslü, İstiklal Caddesi; sonra evden ayrılıp, buraya, dar sokakları bir labirenti andıran Tünel Alanı'nın arkasındaki sokakta, üst katta bir odaya taşınışım, sayısız kiliseleri, kilise avluları, şapelleri, geçitleriyle, bu kalabalık, değişken "hapishaneyi" seçişim...</span> hepsi, hepsi buydu <span class="SpellE">işte !</span> Büsbütün boş kalıp da kendimi dinlediğimde, imgeye dalar gibi kendi içime daldığımda bulamıyordum hiçbir şey kendi içimde: <span class="SpellE">Başdöndürücü</span> bir boşluktan başka.</p>

    <p class="MsoNormal1">Kendime, biraz da olsa sahip olmam için çok sınavlardan geçmem gerekiyormuş.</p>

    <p class="MsoNormal1">Akşamüzeri, Beyoğlu'nun ışıklarını yakmaya başlayan meyhanelerinin bulunduğu geçitlerde dolaşırken, komşum kadını da, bacaklarını bana açan kadını da, onların birbiriyle birleşen -belki de aynı olan imgesini de düşünüyordum. Tutkuyla titrememe yetiyordu bu. Onlardan birinin gölgesinde yaşamak için her şeyimi vermeye razıydım. Neon ışıklarının aydınlattığı meyhanelerin camlarında, Avrupa Pasajı'nın aynalarında, geçerken, hastalıklı yüzümü gördüm. <span class="SpellE">Kimbilir</span> nelere, hangi sürgünlere, cezalandırmalara yazgılı bir görüntüydü bu? Gece vakti, ıslak kaldırımlara basarak odama döndüğümde, komşum güzel kadının tıkırtılarını duymaya çalışıyordum. İçimde aşkın ateşini duyuran garip tıkırtılar. Birkaç gündür hiçbir şey duymaz olsam da, kulaklarım kirişteydi.</p>

    <p class="MsoNormal1"><span class="SpellE">Galata'yı</span>, <span class="SpellE">Kuledibi'ni</span>, bütün o dar sokakları, taş evlerin önü sıra inen merdivenleri, üzerinde <span class="SpellE">Davud</span> yıldızı taşıyan apartmanların iç avlularını, altgeçitlerini, marangoz atölyelerini, Çinili Han'ın ardındaki bitpazarını, durmaksızın da Karaköy'den Tünel Alanı'na çıkan, Yüksek Kaldırımı dolaştım durdum. Araya sıkışmış küçük bir sinemaya, dar geçitlerle girilen, gramofonlarında hala taş plaklar çalınan kahvelere baktım. Ceneviz döneminden kalma kalıntıları aradım, zemini o zamankiyle aynı olan dar sokaklarda yürüdüm. Bütün bu yokuşları, kirli sokakları, genelevleri, limanı, Galata Köprüsü'nü, Marmara'yı, Boğaz'ın başlangıcını gören bahçeleri gezdim. Boğaz'dan gelen esintiyi duydum yüzümde. Merdivenli sokaklardaki eski papaz lojmanlarını, şapelleri, araya sıkışmış meyhaneleri... Hepsi, hepsi yeni yetme birisine birdenbire sırlarını vermeyecek kapalılıkta, eskilikteydi. Bir yandan da, içimi saran kadın aşkının yakıcılığını dindirmeye çalıştım. Bu aşkı duyup manastırlara kapananları düşleyerek. Adaların eski manastırlarına... Bütün bu usdışı, rüzgarlı, çılgın, eski kentte, gözlerine mil çekilerek adalara sürülmüş eski hükümlülerin içlerini yakan tutkuyu sezer gibi oldum.</p>

    <p class="MsoNormal1">Beyaz giysileriyle, geceleri, körlerin sokaklarında dolaştıkları Bizans! Zaman orada o kadar uzundu ki. Geceler cinayete varan tutkuyu taşıyordu içinde. Gündüzler, bir körün yürüyüşü gibi bakışsızdı. Gecenin siyah kılıfını üzerine çeker gibi, kabullenişin örtüsünü çekmek gerekiyordu üzerine, yaşam seni solgun bir görüntü haline getirecek olsa da.</p>

    <p class="MsoNormal1">Bütün gece sanrıya <span class="SpellE">tutulmuşcasına</span> titredim. Bir hastalık nöbeti içindeydim <span class="SpellE">sanki,</span> çıkmak istediğim yamaçta tutunduğum her şey kayıyordu elimden. Komşum olan güzel kadına duyduğum umutsuz aşk. A. Sokağı'nda kendini bana veren kadın, bütün bu caddeyle ve kiliseyle ilgili düşler, hepsi hepsi duygulara boğuyordu beni, kendimi her şeyin dışına düşmüş tuhaf bir yaratık olarak görmeme yol açıyordu sanki. “Gerçekle düşün birbirine karıştığı, ardından da <span class="SpellE">başdöndürücü</span> sanrıların başladığı tuhaf bir yaşam" diye düşünüyordum kendi kendime, Galata Kulesi'nden eski kente bakarken. Gövdemin titremelerini önleyemiyordum. Böylece uyuyamadım sabaha değin.</p>

    <p class="MsoNormal1">Gece yağan yağmuru dinledim. A. Sokağı'nın en ucunda görüyordum kendimi. Oradan aşağıdaki sokağa inen merdivenlere yürüyor, ama yanına vardığımda bomboş olduğunu görüyordum oranın -bir merdiven yoktu ya da yarı yolda asılı kalıyordu-, aşağısıysa sandığımdan daha derindi. Oradan, yeniden, sokağın içlerine doğru koşuyordum. Saint-Petersburg'daydım. Güneşin iyice batmadığı o Haziran ayı gecelerinde -mavi gecenin içinde mat bir aydınlık parlarken, Neva Nehri üzerine kurulmuş köprülerden birine yakın bir bankta oturuyordum. Üzerime yaşamın bütün hüznünün yığıldığını düşleyerek. Sonra İstanbul'u <span class="SpellE">Odessa'ya</span>, <span class="SpellE">Odessa'yı</span> da Petersburg'a bağlayan sonsuz bağlantıyı düşündüm. Bütün bu yörelerde, gece vakti esen rüzgar aynı ürpertici rüzgardı. Sabaha doğru biraz uyudum. Uyandığımda gün doğmaya çabalıyordu. Gece yağan yağmur dinmişti. Çatıların kiremitleri ıslaktı ama. Bulutluydu hava, belki, bir süre sonra yeniden başlayacaktı yağmur. Yataktan kalktım, pencerenin önüne gittim: Kimsesizdi sokak. Yağmurla ıslanmış kaldırım kara, pırıltılıydı. Yanda komşumun bulunduğu odadan bazı sesler geliyordu. Bir bavul hazırlanır gibiydi. Komşumun işine çok erken gittiğini düşünüyordum. Biraz sonra küçük bir çekişme gibi bir şey oldu, onun penceresinin açıldığını duydum, penceremden görmeye çalıştım onu. Biraz sonra da penceresinden görünür oldu o. Pencereyi açtı. Bir an pencerenin önünde durdu. Sonra bacaklarını sarkıttı. Şaşkındım. Ardından kendini bıraktı caddeye.</p>

    <p class="MsoNormal1">Kaldırım döşeli yolda kımıldamadan yatıyordu.</p>

    <p class="MsoNormal1">Gövdesi büzülmüş, kımıltısızdı. Çılgın gibi koştum merdivenlere, "öldü, öldü o" diye düşünüyordum. Issız sokakta, kaldırımda duran ölüsünü kavradım. "Öldü o" diye düşünüyor, yerden kaldırıyordum gövdesini. Sonra kollarıma aldım, ağır ağır, kan-ter için- de merdivenleri çıkardım. Başından kan sızıyor, saçlarını ıslatıyordu. Belkemiği kırılmışa benziyordu. Başında duruyor, bir şeyler düşünemiyordum: Yerde, uzattığım yerde onu.</p>

    <p class="MsoNormal1">"Ona da ne kadar benziyor!" diye haykırdım birden, yüzünü çevirdiğimde.</p>

    <p class="MsoNormal1">Kapının hızla vurulmasıyla kendime geldim. Aradan ne kadar bir süre geçmişti, ansımıyordum. Gelen iki polis memuruydu. Başımda dikildiler. Biri ölüyü yokladı. Ayakta duranı sordu:</p>

    <p class="MsoNormal1">"Siz mi öldürdünüz?" "Belki de iten sizdiniz?" Duraksamadım. Çok zaman önce verilmiş kesin bir kararı tekrarlar gibi:</p>

    <p class="MsoNormal1">"Evet, evet" dedim.</p>

    <p class="MsoNormal1">Odadan çıkarken ölüye, sonra da pencereye baktım. Karşıda, eski yüksek apartmanların üst katları vardı: Boş, eski, sanki yıllardır baktığım yapıların yüzleri... Yağmurun yeniden başladığını duyuyordum.</p>

    <p class="MsoNormal1"></p>
  </div>
</body>
</html>
