<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-35</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-35" lang="tr-TR" xml:lang="tr-TR">
		<div>
			<h1 id="_idParaDest-5"><span><st c="0">Devrilme Noktası Liderliği </st></span></h1>
			<p><span><st c="28">W. </st><st c="31">Chan Kim ve Renée Mauborgne</st></span></p>
			<p><st c="58">ŞUBAT 1994’TE, William Bratton New York’ta emniyet müdürlüğüne atandı. </st><st c="130">Karşısında bir sürü engel vardı. </st><st c="163">New York Polis Departmanı (NYPD), herkesin bildiği gibi, 2 milyar dolarlık bütçesi ve 35.000 polis memurundan oluşan kadrosuyla yönetilmesi zor bir kuruluştu. </st><st c="322">Yetki ve kaynak kullanımı üzerinde iktidar savaşları hüküm sürüyordu. </st><st c="392">Memurlara, komşu illerdeki emsallerinden daha az ödeme yapılıyordu ve terfilerin performansla pek az ilişkisi vardı. </st><st c="509">Suç o kadar kontrolden çıkmıştı ki, basın Büyük Elma’ya artık Çürük Elma demeye başlamıştı. </st><st c="601">Aslında pek çok sosyal bilimci, New York’ta otuz yıldır durmadan artan suçun, artık polisin müdahale edemeyeceği seviyeye geldiği sonucuna varmıştı. </st><st c="750">Polisin yapabileceği en iyi şey, suç işlendikten sonra tepki vermekti.</st></p>
			<p><st c="820">Oysa Bill Bratton, iki yıldan az bir zamanda ve bütçesinde herhangi bir artış olmadığı halde, New York’u ülkenin en güvenli kentine dönüştürdü. </st><st c="965">1994-1996 yılları arasında ağır suçlar yüzde 39, cinayetler yüzde 50 ve hırsızlık yüzde 35 oranında düştü. </st><st c="1072">Kuruluş içindeki araştırmalar, polis departmanında çalışanların iş doyumunun tüm zamanların en yüksek seviyesine ulaştığını gösterirken kamuoyu anketleri halkın NYPD’ye güveninin yüzde 37’den yüzde 73 fırladığını belirtti. </st><st c="1295">Bratton’un popülerliğinin hızla artması ve 1996’da </st><span><st c="1346">Time </st></span><st c="1351">dergisine kapak olması sürpriz değildi. </st><st c="1391">Belki çok daha etkileyici olan, departmanın kurumsal kültürü ve stratejisinde temel bir değişimi ifade etmesi bakımından, değişimlerin onları teşvik edenlerden daha kalıcı olmasıydı. </st><st c="1574">Suç oranları düşmeye devam ediyordu: 2002’nin Aralık ayında açıklanan istatistikler, New York’un toplam suç oranının, ABD’deki en büyük 25 şehir arasındaki en düşük oran olduğunu gösterdi. </st></p>
			<p><st c="1763">NYPD’deki yön değişimi, herhangi bir polis şefi için yeterince etkileyici olabilirdi. </st><st c="1849">Fakat Bratton açısından bu, yirmi yıllık polislik kariyerinde gerçekleştirdiği en az beş başarılı yön değişimi çalışmasının sonuncusuydu. </st><st c="1987">Los Angeles, Bratton’un New York ve Boston’daki başarılarını tekrarlayabileceği ümidiyle, LAPD’yi düzlüğe çıkarma işini gerçekleştirmek üzere onu işe aldı (Bratton’un başarılarının özeti için, </st><span><st c="2180">bak</st></span><st c="2183">. “Bratton görev başında” tablosu).</st></p>
			<p><st c="2218">Peki Bill Bratton’u öne çıkaran şey nedir? </st><st c="2262">Yönetim araştırmacısı olarak bizler, yüksek performansa yol açan veya hasta bir kuruluşu birden hayata döndüren şeyle büyülenmiştik. </st><st c="2395">Performansta böylesi bir sıçramanın altında yatan genel öğeleri bulma çabası içinde, iş ve işle ilgisi olmayan 125’ten fazla kuruluşa ait bir veri tabanı oluşturduk. </st><st c="2561">Bratton ilk kez 1990’lı yılların başında, New York Transit Polisi’nde yön değiştirme girişimini duyduğumuzda dikkatimizi çekti. </st><st c="2689">Bratton, giriştiği bütün yön değişimlerinde, yöneticilerin yüksek performansı engellediğini ısrarla iddia ettikleri dört engelin hepsiyle karşılaşmasına rağmen hepsinde başarılı olduğu için bizim açımızdan özeldi. </st><st c="2903">Bu dört engel şunlardı: statükoya bağlı bir kuruluş, sınırlı kaynaklar, motivasyonu kırılmış personel, güçlü çıkar gruplarının muhalefeti. </st><st c="3042">Eğer Bratton bu engeller karşısında başarılı olduysa, diğer liderlerin ondan öğrenecek çok şeyleri olduğu sonucuna vardık.</st></p>
			<p><st c="3164">Yıllar boyunca profesyonel ve kişisel ağlarımız ve polis sektörüyle ilgili yoğun kamu bilgilendirmesi sayesinde, Bratton’un yön değiştirme girişimlerinin stratejik, yönetsel ve performans kayıtlarını sistematik olarak karşılaştırdık. </st><st c="3399">Profesyonel—veya bazen kişisel—nedenlerle gelişmeleri izleyen pek çok kişinin yanı sıra, Bratton’un kendisi dahil ana oyuncularla görüşmeyi sürdürdük.</st></p>
		</div>
	<div id="charCountTotal" value="3549"></div></body>
</html>
