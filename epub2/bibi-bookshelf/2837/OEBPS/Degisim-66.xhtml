<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-66</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-66" lang="tr-TR" xml:lang="tr-TR">
		<div>
			<p><span><st c="0">Süreç</st></span></p>
			<p><st c="5">Teori E, iç koordinasyonu teşvik eden ve müşterilere, tedarikçilere ve yatırımcılara güven telkin eden açık, kapsamlı ve ortak bir eylem planı olmadıkça hiçbir muharebenin kazanılamayacağı görüşüne dayanır. </st><st c="213">Bu plan liderlerin şirketlerini hızla motive edip harekete geçirmelerini sağlar; onları geçmişte muhtemelen hiç başvurmadıkları kadar katı ve kararlı eylemlere zorlar. </st><st c="381">Scott Paper’daki değişiklikler sanki askeri bir muharebe planı uyarınca gerçekleşti. </st><st c="466">Yöneticilere belirli tarihlere kadar belirli hedefleri ele geçirmeleri talimatı verilmişti. </st><st c="558">Koreografisi Dunlap tarafından sıkı sıkıya hazırlanmış bu ilerleme talimatlarını yerine getirmeyecek olurlarsa yöneticiler işten atılma tehlikesiyle karşı karşıya kalıyorlardı.</st></p>
			<p><st c="734">Oysa Champion’daki değişiklikler planlı ve programlı olmaktan çok evrimciydi ve kendiliğinden beliriyordu. </st><st c="842">1981’de, şirketin on yıl sürecek reform süreci başladığında ortada herhangi bir master plan yoktu. </st><st c="941">Fikir şuydu: Fabrikalardan birindeki yaratıcı iş süreçleri, değerler ve kültür değişimleri, şirketin bütünsel sistemi içinde yol aldıkça diğer fabrikalar tarafından da benimsenip uygulanacaktı. </st><st c="1135">Tek başına kimse, hatta Sigler’in kendisi bile, değişimin sürükleyicisi olarak görülmüyordu. </st><st c="1228">Tersine, sorumluluğu yerel liderler üstlenmişti. </st><st c="1277">Üst yönetimin yaptığı şey tabandaki deneyleri teşvik etmek, yeni fikirleri diğer işçiler arasında da yaygınlaştırmak ve yaratıcı birimlerin liderlerini bundan yoksun birimlere kaydırmaktı.</st></p>
			<p><span><st c="1465">Ödüllendirme Sistemi</st></span></p>
			<p><st c="1486">E tipi değişim programlarında yöneticilere verilen ödüller esas olarak parasaldır. </st><st c="1570">Örneğin çalışanların ücretleri hisse senedi opsiyonu biçimindeki parasal teşviklerle ilişkilendirilebilir. </st><st c="1677">Dunlap’ın kendi ücret paketi—kendisine sonuçta 100 milyon dolar kazandırmıştır—sıkı sıkıya hissedarların çıkarlarıyla ilişkilendirilmişti. </st><st c="1816">Bu sistemin taraftarları, parasal teşviklerin çalışanların çıkarlarının hissedarların çıkarlarıyla çakışmasını garanti altına aldığını savunurlar. </st><st c="1963">Maddi çıkarlar ayrıca, üst yöneticilerin üstlendikleri zor görevin karşılığını aldıkları duygusunu yaşamalarını da sağlamaktadır; bu görevde çoğu zaman eski çalışma arkadaşlarının ve ait oldukları büyük topluluğun saldırılarına hedef oldukları düşünülürse bu anlaşılabilir bir şeydir.</st></p>
			<p><st c="2247">Champion’da uygulanan K tipi ücret sistemleri, kültürel değişim hedefini güçlendiriyor, ama bu hedeflerin sürükleyicisi haline gelmiyordu. </st><st c="2387">Sendikalı işçilerle şirket yönetimini amaç birliği içine sokmak üzere beceriye dayalı bir ücret sistemi ve şirket çapında kazanç-paylaşım planı oluşturulmuştu. </st><st c="2547">Parasal teşviklerden sadece bu sistemlerin tamamlayıcısı olarak yararlanılıyor, belirli reformları dayatma aracı haline getirilmiyordu. </st><st c="2683">Bunun dışında, Champion, iki yıla ait şirket hedeflerine varılmasını sağlamak için şirket çapında uygulanan bir ikramiye de koymuştu, ama buna değişim sürecinin sonlarında başvurulmuş ve söz konusu hedeflerin fiilen gerçekleşmesindeki rolü önemsiz olmuştu.</st></p>
			<p><span><st c="2939">Danışman</st></span><span><st c="2948"> Kullanımı</st></span></p>
			<p><st c="2958">Teori E’ye dayalı değişim stratejileri çoğu zaman dış danışmanlara çok fazla bel bağlar. </st><st c="3048">Şirkete bakmanın ve onu yönetmenin yeni yollarını bulabilmek için en ünlü üniversitelerden alınmış işletmecilik yüksek lisansına sahip ve en ileri fikirlerle donanmış eğitimli kişilerden oluşan bir özel timin yardımına başvurulur. </st><st c="3279">Bu danışmanlar acil meselelere ve önceliklere bir çare bulma konusunda CEO’lara yardımcı olabilirler. </st><st c="3381">Ayrıca finansal piyasaların bombardımanı altındaki CEO’ların çok ihtiyaç duydukları politik ve psikolojik desteği de sağlarlar. </st><st c="3509">Scott Paper’da Dunlap da daha sonra uygulama alanına soktuğu acı tasarruf tedbirlerini belirleyebilmek için danışmanlar tutmuştu.</st></p>
			<p><st c="3638">Teori K’ya dayalı değişim programlarının danışmanlara bağımlılığı ise çok daha azdır. </st><st c="3725">Champion’da bir avuç danışman, yönetici ve işçilere kendi iş analizlerini yapmada ve kendi çözümlerini yaratmada yardımcı oluyorlardı. </st><st c="3860">Danışmanların da bu konularda kendilerine ait fikirleri olmasına rağmen, herhangi bir kurumsal program tavsiye etmiyor, herhangi bir çözümü dayatmıyor veya kimseyi hizaya getirmeye çalışmıyorlardı. </st><st c="4058">Yaptıkları şey, kurum kültürünü sonucu önceden bilinemeyecek bir tarzda değiştirmeyi hedefleyen bir keşif ve öğrenim sürecine yol göstericilikten ibaretti.</st></p>
			<p><st c="4213">En katıksız halleriyle, her iki değişim teorisinin de kısıtları olduğu besbellidir. </st><st c="4298">Zor E tipi tercihler yapma durumunda olan CEO’ların yaşadıkları acıları ve suçluluk duygularını dindirmek için kendileriyle çalışanları arasına mesafe koymaları anlaşılır bir şeydir. </st><st c="4481">Bu CEO’lar kendilerini kendi insanlarından bir kez kopardılar mı, çalışanlarını sorunun bir parçası olarak görmeye başlarlar. </st><st c="4607">Zaman geçtikçe bu liderlerin K tipi değişim stratejilerini benimseyebilmeleri daha da zorlaşır. </st><st c="4703">Şirketin insan kaynaklarına yatırım yapamaz hale gelirler ve bu da kaçınılmaz bir biçimde şirketin içinin boşalmasına ve sürdürülebilir bir performans gösterme yeteneğinin yok olup gitmesine yol açar. </st><st c="4904">Örneğin Scott Paper’da Dunlap, hissedar değerini üçe katladı ama sürdürülebilir rekabet üstünlüğü için gerekli yetilerin—şirket bağlılığının, koordinasyonun, iletişimin ve yaratıcılığın—gelişmesini sağlayamadı. </st><st c="5115">Dunlap 1995’te Scott Paper’ı eskiden beri rakibi olan Kimberly-Clark’a satmak zorunda kaldı.</st></p>
			<p><st c="5207">Teori K’yı benimseyen CEO’lar çalışanlara karşı duydukları sadakatin ve bağlılığın kendilerini katı kararlar almaktan alıkoyabileceğini sanırlar. </st><st c="5354">Bunlara egemen olan eğilim, üretkenlik artışının şirketin durumunu iyileştireceği umuduyla acı reçeteleri ertelemektir. </st><st c="5474">Oysa, gerekli olan şey köklü yapısal değişimse, üretkenlikte artış sağlamak buna yetmez. </st><st c="5563">Şirket performansını büyük kurumlardan oluşan hissedarlar karşısında—bu kurumların fon yöneticileri iyi sonuçlar elde etme konusunda büyük bir baskı altındadır—derhal şeffaf hale getiren günümüz küresel finans sistemi bu gerçekliğin altını özenle çizmektedir. </st><st c="5823">Champion’u ele alalım. </st><st c="5846">Bu şirket 1997 yılında, performans kıstaslarının çoğu bakımından kendi işkolunun lider şirketlerinden biri haline gelmişti. </st><st c="5970">Buna rağmen, göreve yeni başlamış şirket CEO’su Richard Olsen şu katı gerçeği kabullenmek zorunda kaldı: Champion’un hissedarları on yılı aşkın bir süredir şirketin ekonomik değerinde sözü edilmeye değer bir artışa tanık olmamışlardı. </st><st c="6205">Nitekim, Champion’un kısa bir süre önce Finlandiya merkezli UPM-Kymmene’ye satılırken değeri, başlangıçtaki hisse senedi değerinin sadece 1,5 katıydı.</st></p>
			<h2><span><st c="6355">Çelişkileri Yönetmek </st></span></h2>
			<p><st c="6377">Eğer amaç uzun yıllara uyum gösteren, ayakta kalıp gelişen bir şirket ortaya çıkarmaksa, teori E stratejilerinin teori K stratejileriyle bir şekilde birleştirilmesi gerektiği açıktır. </st><st c="6561">Ama eğer bu stratejiler dikkatle ele alınmazlarsa, E ile K’nın harmanlanması muhtemelen her iki teorinin de en kötü yönlerini bir araya getirecek, yararlı yönlerini ise tümüyle dışta bırakacaktır. </st><st c="6758">Nitekim, incelediğimiz kurumsal değişimlerde, E ile K tekniklerini keyfi ve rasgele birbirine karıştıranların kuruluşlarını istikrarsızlaştırdıkları görülmüştür. </st><st c="6920">Bu şirketlerin yöneticileri, bütün dezavantajlarına rağmen, E veya K stratejilerinden herhangi birini katıksız uygulamış olsalardı, daha iyi bir sonuç elde edebilirlerdi. </st><st c="7091">Bu durumda en azından bir hissedar kesimi bu işten kazançlı çıkabilirdi. </st></p>
			<p><st c="7164">E ile K’yı birleştirmenin en iyi yolu besbelli ki, bunları sıraya koymaktır. </st><st c="7241">Bazı şirketler, bu arada özellikle General Electric, bunu oldukça başarılı bir şekilde gerçekleştirebilmiştir. </st><st c="7352">GE’de, CEO Jack Welch bu sıraya bindirilmiş değişimi E tipi bir yeniden yapılandırma ile başlattı. </st><st c="7451">GE’ye ait bütün işletmelerin kendi işkollarında mutlaka birinci ya da ikinci olmalarını şart koştu. </st><st c="7551">Bu testi geçemeyen birimler ya onarılacak ya satılacak ya da kapatılacaktı. </st><st c="7627">Welch bu planı GE bürokrasisinde büyük bir küçültmeyi gerçekleştirerek yürüttü. </st><st c="7707">1981 ile 1985 yılları arasında şirketin toplam işgücü 412.000’den 299.000’e düştü. </st><st c="7790">Çoğu planlama ve finansmandan olmak üzere şirket kadrolarının yüzde 60’ının işine son verildi. </st><st c="7885">GE’deki insanlar bu evrede Welch’e, insanları binalara zarar vermeden imha eden o efsanevi bombaya atfen, “Nötron Jack” lakabını taktılar. </st><st c="8024">Ama Welch, fazlalıklardan kurtulduktan sonra bir K stratejisi uygulamaya başladı. </st><st c="8106">1985’te, GE kültürünü değiştirmek üzere bir dizi kurumsal girişim başlattı. </st><st c="8182">Şirketin “sınır tanımaz” bir şirket haline gelmesi gerektiğini, şirketin her yerindeki birim liderlerinin herkese açık forumlarda kendi astları tarafından sorgulanmaya razı olmaları gerektiğini ilan etti. </st><st c="8387">Geribildirim ve açık iletişim hiyerarşiyi zamanla yok etti. </st><st c="8447">Çok geçmeden Welch bu yeni düzeni GE’nin küresel işletmelerinin tümüne uyguladı.</st></p>
			<p><st c="8527">Sıraya bindirilmiş değişimi Welch’in yaptığı gibi teori E ile başlatmanın çok daha kolay olması, Champion gibi şirketler bakımından bir talihsizliktir. </st><st c="8680">Nitekim, K’nın ardından uygulanacak E’nin başarıya ulaşması, beraberinde getireceği ihanete uğramışlık duygusu nedeniyle, pek mümkün görünmemektedir. </st><st c="8830">Bir şirketin yıllar boyu büyük bir sabırla inşa ettiği o psikolojik sözleşmenin ve kültürün, acımasız bir işten çıkarma ve küçülme programına rağmen ayakta kalabileceğini hayal etmek mümkün değildir. </st><st c="9030">Ama sıralama nasıl yapılırsa yapılsın, bu sıraya bindirme işinin çok uzun bir zamanı gerektirme gibi bir sorun ortaya çıkaracağı kesindir; GE’de bu iş neredeyse 20 yıla mal olmuştur. </st><st c="9213">Sıraya bindirilmiş bir değişim aynı zamanda iki CEO—her biri kendine özgü sorunlar yaratabilecek, birbirlerine zıt tarz ve felsefeleri nedeniyle özenle seçilmiş iki CEO—gerektirebilir. </st><st c="9398">Çekidüzen verme dönemi yöneticilerinin çoğu, gerek gerekli esnekliğe sahip olmadıklarından, gerekse acımasızlıklarının kendilerine yönelik yarattığı güvensizlik bir türlü aşılamadığından sahip oldukları yöneticilik konumlarını yeniden yapılandırma süresi boyunca koruyamazlar. </st><st c="9675">Güven ve bağlılığı yeniden yaratmaya yönelik en iyi niyetli çabalar bile o kanlı geçmişi unutturmayı çoğu durumda sağlayamaz. </st><st c="9801">Welch’in durumu, bu kuralı doğrulayan istisnadır.</st></p>
			<p><st c="9850">Öyleyse ne yapmalı? </st><st c="9871">Bir yandan açık, güvene dayalı bir şirket kültürü geliştirirken, aynı zamanda şirketin ekonomik değerinde hızlı bir artış nasıl sağlanır? </st><st c="10009">Bu iki hedef ne kadar büyük bir paradoks yaratıyor gibi görünürse görünsün, araştırmalarımız teori E ile teori K’yı birlikte uygulamanın mümkün olduğunu gösteriyor. </st><st c="10174">Bunu başarabilmek büyük bir irade, beceri ve aynı zamanda bilgelik gerektirir. </st><st c="10253">Ama bunu başarmak salt bir sıralama yapmaktan daha zor bir şey olduğu içindir ki, K ve E stratejilerinin eşzamanlı uygulanmasının sürdürülebilir bir rekabet üstünlüğü kaynağı haline gelme olasılığı epey yüksektir.</st></p>
			<p><st c="10466">Katı yaklaşımla yumuşak yaklaşımı birbiriyle uzlaştırma örneğini yaratabilmiş şirketlerden biri de ASDA’dır. </st><st c="10576">Britanya’daki bu gıda perakende zinciri Aralık 1991’de iflasın eşiğine kadar geldiğinde, CEO görevini Archie Norman devralmıştı. </st><st c="10705">Norman çalışanları işten çıkardı, kuruluşu yataylaştırdı ve zarar eden işletmeleri sattı. </st><st c="10795">Bunların hepsi de genellikle, çalışanlar arasında güvensizlik yaratan ve yöneticileri kendi insanlarından uzaklaştıran önlemlerdi. </st><st c="10926">Buna rağmen, Norman’ın sekiz yıllık CEO’luk dönemi boyunca ASDA güven ve açıklık atmosferiyle de ün saldı. </st><st c="11033">Şirket kültürleriyle ünlenmiş Wal-Mart yöneticileri bile ASDA için, “Eğer mesele Wal-Mart gibi olmaksa, o bunu bizden daha fazla başarıyor” diyorlardı. </st><st c="11185">Şimdi, ASDA’nın altı ana değişim boyutunda E ile K arasındaki karşıtlıkları nasıl çözdüğüne bakalım.</st></p>
			<p><span><st c="11285">E ile K hedefleri arasındaki gerilimi cepheden göğüsleyin</st></span></p>
			<p><st c="11343">Norman, daha önce hiçbirini tanımadığı ASDA yöneticileriyle yaptığı toplantının açış konuşmasında, girişeceği değişim çabasında E ve K stratejilerinin her ikisini de uygulama niyetinde olduğunu açıkça belirtti. </st><st c="11555">O sıra, kendisini dinleyenlerin ne demek istediğini tam olarak anladığı kuşkuluydu, ama Norman’ın bu iki değişim stratejisi arasındaki paradokslar konusunda kafasının açık olması önemliydi. </st><st c="11745">Bu ilk konuşmasında şunları da söylüyordu: “Öncelikli amacımız hissedarlarımızın yatırımlarını ve şirketin ticari geleceğini güvence altına almaktır. </st><st c="11895">Bunun için herhangi bir tılsımlı çözümüm yok. </st><st c="11941">Önümüzdeki birkaç haftayı dinlemekle ve tutacağımız kesin yönü biçimlendirmekle geçireceğim... </st><st c="12036">Her bir mağazadan başlayıp yukarıya doğru, dinlemeyi, öğrenmeyi ve hızlı tepkiyi içeren, ortak fikirler ve hedefler etrafında örülmüş bir kültüre ihtiyacımız var. </st><st c="12199">[Ama] yönetimde yeniden yapılanma olacaktır. </st><st c="12244">Amacım, mağazalar konusunda belirli bir noktaya odaklanmış açık bir görüş oluşturmak, iletişim hatlarını kısaltmak ve tek bir ekip yaratmaktır.” Eğer yüksek katılımlı bir örgüt inşa etmekle hissedar değerini artırma amaçlı bir yeniden yapılanma arasında bir çelişki varsa, Norman bu çelişkiyi kabulleniyordu.</st></p>
			<p><span><st c="12552">Tutulacak yönü tepeden belirleyip insanların aşağıdan buna angaje olmalarını sağlayın</st></span></p>
			<p><st c="12638">Norman izlenecek stratejiyi daha ilk günden, aşağıdan hiçbir katılım beklemeden belirledi. </st><st c="12730">ASDA’nın her-gün-düşük-fiyat stratejisi uygulayacağını söyledi ve bu değişimin iki mağazada altı ay boyunca denenmesine tek başına karar verdi. </st><st c="12874">Gücü merkezden alıp mağazalara doğru kaydırma konusundaki kararını açıklarken şöyle diyordu: “Herkesin mağazalara yakın olmasını istiyorum. </st><st c="13014">Mağazaları ölesiye sevmeliyiz; bu bizim kendi işimiz.” Ama Norman’ın liderlik tarzında bir K kalitesi olduğu da daha baştan fark ediliyordu. </st><st c="13155">Nitekim, yaptığı ilk konuşmada bunu şöyle ifade ediyordu: “Birincisi, açık sözlüyüm ve tartışmayı severim. </st><st c="13262">İkincisi, meseleleri çalışma arkadaşları olarak müzakere etmek isterim. </st><st c="13334">Tavsiyelerinizi ve itirazlarınızı bekliyorum.” Norman, çalışma arkadaşları ve müşteri çevreleri kanalıyla, çalışan ve müşterilerle diyaloğu teşvik etti. </st><st c="13487">İnsanlar kaygılarını ve fikirlerini ifade edebilsinler diye, bir “Archie’ye Söyle” programı oluşturdu.</st></p>
			<p><st c="13589">Zıt liderlik tarzlarına imkân tanınması, Norman’ın—ve ASDA’nın—başarısının ayrılmaz bir parçasıydı. </st><st c="13690">Bunun en açık göstergesi Norman’ın, işbaşına gelmesinden kısa bir süre sonra, Allan Leighton’u işe alması oldu. </st><st c="13802">Leighton zaman içinde icra sorumlusu yardımcısı oldu. </st><st c="13856">Norman ile Leighton aynı E ve K değerlerini paylaşıyorlardı, ama tamamıyla farklı kişilik ve tarzlara sahiptiler. </st><st c="13970">Norman soğuk ve mesafeliydi, insanları zihin gücüyle—zekâsıyla ve iş konusundaki içgörüsüyle—etkiliyordu. </st><st c="14076">Daha sıcak ve cana yakın olan Leighton ise güçlü kişiliğiyle, çalışanların duygularına sesleniyordu. </st><st c="14177">Bir çalışanın bize söylediği gibi, “İnsanlar Archie’ye saygı duyarlar, ama Allan’ı severler.” Yeni ASDA’ya karşı duygusal bir bağlılık yaratılmasındaki katkısından ötürü Leighton’u ilk takdir eden Norman’dı. </st><st c="14385">Tek bir kişinin zıt liderlik tarzlarına kucak açması olmayacak bir şey değildir, ama çok farklı kişiliğe sahip birini eşit haklı ortaklığa kabul etmek, bu farklı tarzların bir avantaj haline getirilmesini kolaylaştırır. </st><st c="14605">Besbelli ki, Leighton, Norman’ın kuruluşa uzanmasını kolaylaştırıyordu. </st><st c="14677">İkisi birlikte, mağaza yöneticilerinin fikirlerini almak üzere onlarla üç ayda bir toplantı düzenliyor ve bu toplantıları önceden hazırlanmamış başka toplantılarla destekliyorlardı.</st></p>
			<p><span><st c="14858">Kuruluşun hem katı hem de yumuşak yanlarına aynı anda eğilin</st></span></p>
			<p><st c="14919">Norman’ın attığı ilk adımlar hem ekonomik değeri artırıcı E hedeflerine hem de şirket kültürünü dönüştürücü K hedeflerine hizmet ediyordu. </st><st c="15059">E bakımından, Norman yapı üzerinde duruyordu. </st><st c="15105">Kuruluşun tepesindeki hiyerarşik kademeleri kaldırıyor, ASDA’daki yıkıcı politikaların bir parçası haline gelmiş finans sorumlusunu işten çıkarıyor ve hiçbir ayrım yapmadan herkesin—hem yöneticilerin hem de işçilerin—ücretlerinin dondurulması talimatını veriyordu. </st><st c="15370">Ama K stratejisi de, daha baştan, Norman’ın planının eşit bir parçasını oluşturuyordu. </st><st c="15457">Piyasaları finansal toparlanmanın üç yıl süreceği konusunda uyararak, bütün bu değişim için zaman kazandı. </st><st c="15564">Norman daha sonraları yaptığı bir açıklamada, ASDA’daki ilk aylarda, zamanının yüzde 75’ini, kuruluşu daha az hiyerarşik, daha eşitlikçi ve daha şeffaf hale getirmek üzere bir insan kaynakları müdürü gibi çalışmaya ayırdığını söylüyordu. </st><st c="15802">Norman ile Leighton’un her ikisi de, hem yürekleri hem de zihinleri kazanmak zorunda olduklarını gayet iyi biliyorlardı. </st><st c="15923">Norman’ın işçilere hitaben söylediği gibi: “ASDA’yı herkesin çalışabileceği muhteşem bir yer haline getirmemiz gerekiyor.”</st></p>
			<p><span><st c="16045">Kendiliğindenliği planlayın</st></span></p>
			<p><st c="16073">Eğitim programlarının, bütünsel kalite programlarının ve tepeden yönetilen kültürel değişim programlarının ASDA’nın dönüşümünde oynadığı roller çok küçük oldu. </st><st c="16234">ASDA’daki değişim çabaları daha baştan deneyi ve evrimi teşvik edecek şekilde düzenlenmişti. </st><st c="16327">Örneğin öğrenmeyi teşvik etmek için bir deney mağazası kuruldu ve bunların sayısı daha sonraları üçe çıktı. </st><st c="16435">Bu deney mağazasının riskten arınmış bir alan olduğu ilan edilmişti—bu, başarısızlıkların cezalandırılmayacağı anlamına geliyordu. </st><st c="16566">Çapraz işlevli bir özel ekip ASDA’nın bütün perakendecilik anlayışını, örgütlenmesini ve yönetim yapısını “yeniledi” veya yeniden tasarladı. </st><st c="16707">Mağaza yöneticileri mağazaların düzenlenmesi, çalışanların görevleri ve sunulan ürün yelpazesi gibi konularda deneyler yapmaya özendirildi. </st><st c="16847">Bu deneyler mağazanın faaliyetlerinin bütün cephelerinde önemli yenilikler yaratılmasını sağladı. </st><st c="16945">Örneğin, ASDA yöneticileri, mağazanın yönetici ekibi yeni fikirlere hazır hale gelmedikçe o mağazanın yenilenemeyeceğini öğrendiler. </st><st c="17078">Bu, Sürücü Testi denilen bir buluşa yol açtı; bu testle, yöneticilerin değişim sürecine önderlik etme becerilerinin gerçekleştirilmek istenen değişikliklere uygun olup olmadığı değerlendiriliyordu. </st><st c="17276">Sürücü Testi E ile K’nın nasıl bir araya getirilebileceğinin kusursuz bir örneğiydi: Bir yandan K tarzını aşağıdan yukarıya geliştirirken, öte yandan da yöneticileri E tipi bir sözleşme içine sokuyordu. </st><st c="17479">Testi geçemeyen yöneticilerin yerine başkaları getiriliyordu.</st></p>
			<p><span><st c="17540">Teşvikler değişimi dayatmasın, pekiştirsin</st></span></p>
			<p><st c="17583">Herhangi bir E-K sentezi oluşturulurken, ücret konusunun iki tarafı keskin bir kılıç olduğu bilinmelidir. </st><st c="17690">Para, yöneticileri işe yoğunlaştırıcı ve motive edici olabilir, ama aynı zamanda ekip çalışmasını, şirkete bağlılığı ve öğrenmeyi de engelleyebilir. </st><st c="17839">Bu ikilemi çözmenin yolu, teori E teşviklerini teori K tarzında uygulamaktır. </st><st c="17917">Çalışanların değişime olan bağlılıklarını geliştirmek için yüksek düzeyde katılımları teşvik edilir ve bu bağlılığı ödüllendirmek için de değişken ücretlendirmeye başvurulur. </st><st c="18092">ASDA’nın üst düzey yöneticilerinin ücret paketleri şirketin piyasa değerine bağlanmış hisse senedi opsiyonları biçiminde düzenlenmişti. </st><st c="18228">Bu uygulama kilit konumdaki yöneticilerin ASDA’ya çekilmesini sağlıyordu. </st><st c="18302">Ne ki, E stratejisi uygulayan çoğu şirketin tersine, ASDA’da uygulanan hisse senedi sahibi yapma planı bütün çalışanları kapsıyordu. </st><st c="18435">Buna ek olarak mağaza düzeyinde çalışan personel hem şirket performansına hem de çalıştıkları mağazaların başarısına bağlı, değişken ücretler alıyorlardı. </st><st c="18590">Sonuç olarak ücret şirket ile tekil çalışanlar arasında adil bir alışverişin ifadesi oluyordu. </st><st c="18685">Ama Norman ücretlerin şirketteki değişimi motive etme bakımından önemli bir rol oynamadığına inanıyordu.</st></p>
		</div>
	<div id="charCountTotal" value="18789"></div></body>
</html>
