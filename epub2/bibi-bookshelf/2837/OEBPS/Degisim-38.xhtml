<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-38</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-38" lang="tr-TR" xml:lang="tr-TR">
		<div>
			<p><st c="0">Araştırmamız bizi, Bratton’un yön değiştirme girişimlerinin, devrilme noktası liderliği olarak adlandırdığımız şeyin klasik örnekleri olduğu sonucuna götürdü. </st><st c="160">Kökleri epidemiyolojiye dayanan devrilme noktaları teorisi iyi bilinir; bu, herhangi bir kuruluş içinde, insanların büyük kısmının inançları ve enerjileri bir kez birbirine bağlandığında, yeni bir fikir yönündeki dönüşümün, çabucak temel bir değişime  yol açarak salgın bir hastalık gibi yayılacağı anlayışına dayanır. </st><st c="478">Teori, böyle bir hareketin ancak değişim için unutulmaz ve tartışmasız çağrılar yapan, kaynaklarını gerçekten sorunlu alanlara yoğunlaştıran, kuruluşun kilit oyuncularının bağlılığını mobilize eden ve sesi çok çıkan uzlaşmaz kişileri susturan aktörler tarafından serbest bırakılabileceğini ileri sürer. </st><st c="781">Bratton bütün yön değiştirme girişimlerinde bunların hepsini yaptı.</st></p>
			<p><st c="848">Pek çok yönetici, Bratton’un ulaştığı türden bir performansın ancak hayalini kurar. </st><st c="933">Jack Welch bile, General Electric’i günümüzün güç merkezi haline getirmek için onlarca yıla ve on milyonlarca dolarlık yeniden yapılandırma ve eğitime ihtiyaç duydu. </st><st c="1099">Pek az CEO Welch’in sahip olduğu zamana ve paraya sahiptir ve pek çoğunun—göreli küçük bir değişime girişenlerin bile—karşılaştıkları engellerin boyutu yüzünden kısa sürede gözü korkmuştur. </st><st c="1289">Yine de aslında hayalin bir gerçeğe dönüşebileceğini bulduk. </st><st c="1350">Bratton’un yön değişimi girişimlerini bizim için özellikle heyecan verici yapan şey, yüksek performansın önünde duran engelleri aşmaya yönelik yaklaşımının dikkat çekecek biçimde tutarlı olmasıdır. </st><st c="1548">Bu yüzden Bratton’un başarıları, sadece bir kişilik meselesi değil, aynı zamanda bir yöntem meselesidir, bu başarıların tekrarlanabileceği ileri sürülür. </st><st c="1702">Devrilme noktası liderliği öğrenilebilir.</st></p>
			<p><st c="1743">İzleyen sayfalarda, Bratton’un eylemsizlik güçlerinin üstesinden gelmesini ve devrilme noktasına ulaşmasını sağlayan yaklaşımı sunacağız. </st><st c="1882">Önce Bratton’un, şirketlerin radikal bir değişim ihtiyacını kabul etmelerini engelleyen bilişsel engellerin üstesinden nasıl geldiğini göstereceğiz. </st><st c="2031">Sonra kamu sektörünün kaynaklar üzerindeki yaygın kısıtlamalarını nasıl başarıyla yönettiğini, hatta bunu kendisi için bir avantaja nasıl çevirdiğini anlatacağız. </st><st c="2194">Üçüncü kısımda en istekli polis memurlarının bile cesaretini kıran ve moralini bozan motivasyonla ilgili engellerin üstesinden nasıl geldiğini açıklayacağız. </st><st c="2352">Son olarak, sesini çıkarmaktan çekinmeyen ve güçlü muhaliflerin potansiyel olarak tehlikeli direnişinin önünü düzgün bir şekilde nasıl kapattığını anlatacağız. </st><st c="2512">(Bu makalede ifade edilen fikirlerin grafik özeti için </st><span><st c="2567">bak</st></span><st c="2570">. “Devrilme noktası liderliğine bir bakış” şekli).</st></p>
			<h2><span><st c="2620">Bilişsel Engelin Üstesinden Gelin</st></span></h2>
			<p><st c="2654">Pek çok yön değişiminde en zorlu mücadele, insanların var olan problemlerin nedenleri ve değişim ihtiyacı üzerinde aynı fikirde olmalarını sağlamaktır. </st><st c="2807">Çoğu CEO, sadece sayıları göstererek ve şirketin en iyisini gerçekleştirmesinde ısrar ederek değişime ortam hazırlamaya çalışır. </st><st c="2936">Oysa sayılarla iletişim kuran mesajlar nadiren dikkat çeker. </st><st c="2997">Bölüm şefleri —tam da CEO’lar tarafından ikna edilmesi gereken kişiler—açısından değişimin gerekliliği soyut ve uzak görünür. </st><st c="3123">Bu kişilerin sorumlu oldukları birimler pekâlâ eleştirinin kendilerine yöneltilmediğini ve sorunun üst düzey yöneticilerde olduğunu hissederler. </st><st c="3268">Düşük performans gösteren birimlerin yöneticileri uyarılmış olduklarını bilirler ve iş güvencesi hakkında kaygı taşıyan insanlar, şirketin problemlerini çözmeye çalışmak yerine iş piyasasında arama yapmaya çok daha yatkındır.</st></p>
			<p><st c="3493">Tüm bu nedenlerden dolayı, Bratton gibi devrilme noktası liderleri, kuruluşun bilişsel engellerinin üstesinden gelmek için sayılara yaslanmazlar. </st><st c="3640">Bunun yerine, kilit yöneticilerin gerçeklikten kaçamayacakları şekilde, işlemsel sorunlarla yüz yüze kalmalarını sağlarlar. </st><st c="3764">Düşük performans, yöneticilerin duydukları değil, tanık oldukları bir şeydir. </st><st c="3842">Bu şekilde iletişim kurmak, performansın düşük olduğu ve yükseltilmesi gerektiği mesajının insanlara ulaştırılması demektir, ki bu da insanların sadece bir yön değişiminin gerekli olduğuna değil, aynı zamanda bu değişimin onlar sayesinde başarılabileceğine inandırılmaları bakımından önemlidir.</st></p>
		</div>
	<div id="charCountTotal" value="4136"></div></body>
</html>
