<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-64</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-64" lang="tr-TR" xml:lang="tr-TR">
		<div>
			<p><st c="0">Tercihlerini K stratejilerinden yana kullanan yöneticiler, yalnızca hisse senetlerinin değeri üzerinde yoğunlaşacak olurlarsa kuruluşa zarar verebileceklerine inanırlar. </st><st c="170">Değişim konusundaki bu “yumuşak” yaklaşımda hedef, bireysel ve kurumsal öğrenme yoluyla—değişim süreciyle, geribildirim almayla, derin fikir yürütmeyle ve daha ileri değişimleri gerçekleştirmeyle—şirket kültürünü ve insan yetilerini geliştirmektir. </st><st c="419">1980’li yıllarda performansı tehlike sinyalleri verdiğinde Hewlett-Packard’ın yaptığı gibi, K stratejilerini benimseyen ABD şirketleri, genellikle çalışanlarıyla sağlam, uzun bir geçmişe ve taahhütlere dayalı psikolojik sözleşmeler yapan şirketlerdir.</st></p>
			<p><st c="670">Bu şirketlerin yöneticileri, bu sözleşmeleri ihlal etmenin riskli olduğu görüşündedir. </st><st c="758">Asyalı ve Avrupalı şirketler de çalışanların şirkete olan bağlılıklarına büyük değer verdiklerinden, K’ya dayalı değişim stratejileri uygulamaya daha yatkındırlar.</st></p>
			<p><st c="921">Bu teorilerden yalnızca birine bağlı kalan şirket sayısı pek azdır. </st><st c="990">İncelediğimiz şirketlerden çoğu her iki teorinin bir karışımını uygulamışlardır. </st><st c="1071">Ama şirket yöneticileri, teori E ile teori K’yı çoğu zaman, birbirleriyle olan içsel gerilimlerini gidermeden uygulamaya çalışmaktadır. </st><st c="1207">Bu iki stratejiyi birleştirme dürtüsü doğru bir yönelimdir, ama teori E ile teori K birbirlerinden o kadar farklıdır ki, bunlarla aynı anda başa çıkabilmek güçtür: Çalışanlar, kurumsal davranışın geliştirilmesini teşvik etme ile onu katletme arasında gidip gelen liderlere güvenmezler. </st><st c="1493">Oysa bizim araştırmalarımız, bu gerilimi ortadan kaldırmanın—bir yandan hissedarları tatmin ederken, öte yandan da canlı kurumlar inşa edebilmenin—bir yolunun var olduğunu ortaya koyuyor. </st><st c="1681">Katı yaklaşımla yumuşak yaklaşımı etkili bir biçimde birleştirebilen şirketler, kârlılık ve üretkenlikte büyük kazanımlar elde edebilirler. </st><st c="1821">Bunu yapabilen şirketlerin sürdürülebilir bir rekabet üstünlüğüne kavuşma olasılıkları daha yüksektir. </st><st c="1924">Aynı zamanda, kurumsal yeniden yapılanma durumunda bütün topluma sirayet eden tedirginliği de azaltabilirler.</st></p>
			<p><st c="2033">Biz bu makalede E stratejisi ile K stratejisi arasındaki gerilimlerin başarıyla üstesinden gelen bir şirketin bunu nasıl başardığını inceleyeceğiz. </st><st c="2182">Ama bunu yapmadan önce, bu iki teorinin birbirlerinden ne bakımlardan farklı olduklarını görmemiz gerekir.</st></p>
			<h2><span><st c="2288">İki Teorinin Hikâyesi</st></span></h2>
			<p><st c="2310">Teori E ile teori K’nın birbirlerinden ne kadar farklı olduğunu anlayabilmek için, bunları hedefler, liderlik, odak noktası, süreç, ödüllendirme sistemi ve danışman kullanma gibi kurumsal değişimin birtakım kilit boyutları temelinde birbiriyle kıyaslayabiliriz. </st><st c="2573">(Bir kıyaslama için </st><span><st c="2593">bak.</st></span><st c="2597"> “Değişim Teorilerinin Kıyaslanması” başlıklı tablo.) Bunun için aynı işi yapan ve iki kalıptan birini neredeyse katıksız uygulayan iki şirketi ele alacağız. </st><st c="2755">Scott Paper hissedar değerini artırmak için teori E’yi başarıyla uygularken, Champion International da üretkenliği ve çalışan bağlılığını artıran bütünsel bir kültürel dönüşümü gerçekleştirmek üzere teori K’yı uyguladı. </st><st c="2975">Ama birazdan göreceğimiz gibi, her iki kâğıt üreticisi tek bir değişim teorisine bağlı kalmanın getirdiği kısıtlılıkların neler olduğunu da keşfettiler.</st></p>
			<p><span><st c="3127">Hedefler</st></span></p>
			<p><st c="3136">Al Dunlap, Mayıs 1994’te Scott Paper’ın liderliğini üstlenir üstlenmez, 11.000 çalışanın işine son verdi ve bazı işletmeleri elden çıkardı. </st><st c="3277">Kuşatılmış durumdaki şirketi yeniden yapılandırma konusundaki kararlılığı neredeyse bir saplantı halini almıştı. </st><st c="3390">Konuşmalarından birinde şöyle diyordu: “Tek söz hakkı olanlar hissedarlardır. </st><st c="3468">Bana söz hakkı olan altı veya yedi kesim sayan bir yıllık rapor gösterirseniz, ben de size onun yanlış yönetilen bir şirket olduğunu kanıtlarım.” Dunlap’ın faaliyetleri hissedarlar açısından şaşırtıcıydı. </st><st c="3673">Scott Paper’ın 1994 yılında 3 milyar dolar olan piyasa değerinin 1995 yılı sonunda 9 milyar dolara çıkmasıyla, Dunlap 20 ay gibi bir zaman zarfında şirketin hissedar değerini üçe katlamayı başarmıştı. </st><st c="3874">Finansal çevreler bir yandan Dunlap’ın çabalarını alkışlarken, bir yandan da Scott Paper’ın değişim konusuna yaklaşımını hissedar değerini iyileştirmede örnek alınacak model olarak göklere çıkartıyorlardı.</st></p>
			<p><st c="4079">Champion’un reform çabası ise tepeden tırnağa farklıydı. </st><st c="4137">CEO Andrew Sigler, ekonomik değeri artırmanın şirket yönetimi bakımından doğru bir hedef olduğunu teslim ediyor, ama bu hedefe en iyi şekilde yönetimin, sendikaların ve işçilerin davranışlarını aynı anda dönüştürmekle varılabileceğine inanıyordu. </st><st c="4384">1981’de, Sigler ile diğer yöneticiler, kurum kültürünü Champion Tarzı dedikleri—işgücünün yeteneklerini pekiştirecek bir dizi değer ve ilkeye dayalı—yeni bir vizyon çerçevesinde yeniden yapılandırmayı hedefleyen uzun erimli bir çabaya giriştiler. </st><st c="4631">Sigler çalışanların üretkenliğini ve böylelikle kârlılığı artırmanın en iyi yolunun kuruluşun ekip çalışması ve iletişim gibi alanlardaki yeteneklerini iyileştirmekten geçtiğine inanıyordu.</st></p>
			<p><span><st c="4820">Liderlik</st></span></p>
			<p><st c="4829">Teori E’ye bağlı kalan liderler değişim yönetimini eski tarzda yürütürler: yukarıdan aşağıya. </st><st c="4924">Hedefleri saptarken yönetim ekiplerini pek az işin içine katarlar ve hele alt kademelerin veya sendikaların katılımına hiç yer vermezler. </st><st c="5062">Dunlap, Scott Paper’ın tartışmasız başkomutanıydı. </st><st c="5113">Örneğin, onun kadro tasfiyesinden paçayı kurtarabilmiş yöneticiler Dunlap’ın, şirketin temel amacının artık hissedar değerini artırmak olduğu biçimindeki felsefesiyle hemfikir olmak zorundaydılar. </st><st c="5310">Dunlap’ın liderlik stilini, sahip olmakla övündüğü “Elektrikli Testere” lakabından daha iyi hiçbir şey yansıtamazdı.</st></p>
			<p><st c="5426">Champion’daki değişime damgasını vuran ise bunun tersine (Teori K’nın bir özelliği olan) katılımdı. </st><st c="5527">Şirketin performansının iyileştirilmesine bütün çalışanların duygusal bağlılığını sağlamak için her türlü gayret gösterilmişti. </st><st c="5655">Ekipler değer beyan taslakları hazırlamışlardı; hatta o işkolunun sendikalarıyla bile diyaloglar kurulmuştu. </st><st c="5764">Çalışanlar sorunları kendi başlarına belirleyip çözmeye özendirilmişti. </st><st c="5836">Champion’daki değişimin yönü aşağıdan yukarıya doğruydu.</st></p>
			<p><span><st c="5892">Odak Noktası</st></span></p>
			<p><st c="5905">E tipi değişimde tipik olan, liderlerin derhal kuruluşun “donanımı”na—yapılara ve sistemlere—çekidüzen vermeye odaklanmalarıdır. </st><st c="6035">Hızlı finansal sonuçlar veren ve yukarıdan aşağıya en kolay değiştirilebilecek olan unsurlar bunlardır. </st><st c="6139">Örneğin Dunlap, Scott Paper’ın kurumsal işlevlerinin birçoğunu—ücret ve yan ödemelerin idaresini, şirketin enformasyon sistemleri yönetiminin neredeyse tamamını, teknoloji araştırmalarının bazılarını, sağlık hizmetlerini, tele-pazarlamayı ve güvenlik işlevlerini—derhal dışarıdan temin etmeye karar verdi. </st><st c="6445">Küresel bir birleşme işini yürüten bir yönetici teori E’nin mantığını şöyle açıklıyordu: “Bu yılki [kâr] hedefim 176 milyon dolar; bunun için işin içine başkalarını da katacak veya kurumsal yetiler geliştirecek zaman yok.”</st></p>
			<p><st c="6667">Buna karşılık, teori K’nın başlangıçtaki odak noktası, kuruluşun “yazılımını”—kültürünü, davranışını ve çalışanlarının tutumunu—pekiştirmektir. </st><st c="6812">On yıllık bir reform süresi boyunca Champion’daki çalışanlardan hiçbiri işten çıkartılmamıştı. </st><st c="6907">Tersine, yöneticiler ve çalışanlar üretkenliği ve kaliteyi yükseltme hedefi çerçevesinde kendi çalışmalarını ve davranışlarını kolektif olarak yeniden gözden geçirmeye özendirilmişlerdi. </st><st c="7094">Yeni felsefeye uyum sağlayamayan yöneticiler değiştiriliyorlardı, ama işten çıkarmaların genel olarak dondurulmuş olması bir güven ve bağlılık kültürünün yaratılmasını sağlamıştı. </st><st c="7274">Kültür bir kez değişince onu yapısal  değişim izledi. </st><st c="7327">Nitekim, 1990’lı yılların ortalarına gelindiğinde Champion bütün kurumsal işlevlerini baştan aşağı yeniden örgütlemiş durumdaydı. </st><st c="7457">Bir zamanlar işe göre örgütlenmiş, hiyerarşik bir şirket olan Champion, çalışan ekiplerini müşterilere daha çok odaklanmalarını sağlayacak yetkilerle donatan bir matris yapısı edinmişti.</st></p>
		</div>
	<div id="charCountTotal" value="7643"></div></body>
</html>
