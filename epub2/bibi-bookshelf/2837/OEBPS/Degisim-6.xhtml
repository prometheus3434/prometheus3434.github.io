<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-6</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-6" lang="tr-TR" xml:lang="tr-TR">
		<div>
			<h2><span><st c="0">1. </st><st c="4">Hata: Yeterince Yoğun Bir İvedilik Duygusu Oluşturmamak</st></span></h2>
			<p><st c="59">En başarılı değişim çabaları, bazı birey ya da gruplar bir şirketin rekabet durumu, piyasa konumu, teknolojik yaklaşımı ve finansal performansı üzerine dikkatle eğilmeye başladığında ortaya çıkmaktadır. </st><st c="263">Bu birey ya da gruplar, önemli bir patentin süresi dolduğunda söz konusu olabilecek gelir düşüşü, lokomotif bir işin kâr marjındaki beş yıllık düşme eğilimi ya da kimsenin aldırıyor görünmediği belirmekte olan yeni bir piyasa üzerinde odaklanırlar. </st><st c="512">Sonra da bu enformasyonu özellikle krizlerle, potansiyel krizlerle ya da zamanlaması son derece uygun büyük fırsatlarla bağlantılandırarak geniş ve çarpıcı bir biçimde yaymanın yollarını bulurlar. </st><st c="709">Bu ilk adım zorunludur, çünkü bir dönüşüm programını başlatmak, çok sayıda bireyin güçlü işbirliğini gerektirir. </st><st c="822">Motivasyon olmadan insanlar yardımcı olmayacak ve çaba karşılıksız kalacaktır.</st></p>
			<p><st c="900">Değişim sürecinin diğer basamaklarıyla karşılaştırıldığında birinci evre kolaymış gibi görünebilir. </st><st c="1001">Ama değildir. </st><st c="1015">İzlediğim şirketlerin yüzde 50’sinden çok daha fazlası, bu ilk evrede başarısız oldu. </st><st c="1101">Bu başarısızlığın nedenleri nelerdir? </st><st c="1139">Bazen üst düzey yöneticiler, insanları rahatlık alanlarının dışına çıkarmanın ne denli güç olabileceğini yeterince değerlendiremezler. </st><st c="1274">Bazen ivedilik duygusunu artırmak konusundaki başarılarını fazlasıyla abartırlar. </st><st c="1356">Bazen sabırları yetmez: “Hazırlık için bu kadarı yeterli; artık işe girişelim.” Çoğu durumda, üst düzey yöneticiler işlerin kötüye gitme olasılıkları karşısında felce uğrarlar. </st><st c="1533">Kıdemli personelin savunmaya geçeceğinden, moralin bozulacağından, olayların kontrolden çıkacağından, kısa vadeli işletme rakamlarının tehlikeye gireceğinden, hisse senetlerinin çökeceğinden ve bir kriz yaratmakla suçlanacak olmaktan kaygı duyarlar.</st></p>
			<p><st c="1782">Bir üst yönetimin felce uğraması, çoğunlukla aşırı sayıda yöneticiye ve yetersiz sayıda lidere sahip olmaktan kaynaklanır. </st><st c="1906">Yönetimin sorumluluğu, riski asgariye indirmek ve var olan sistemi çalışır kılmaktır. </st><st c="1992">Değişim, tanımı gereği, yeni bir sistem yaratmayı gerektirir ve bağlı olarak bu sistem de her zaman liderlik ister. </st><st c="2108">Bir yenilenme sürecindeki birinci evre, yeterince gerçek liderler içeriden terfi ya da dışarıdan temin yoluyla iş başına getirilmedikçe genellikle sonuçsuz kalır.</st></p>
			<p><st c="2270">Dönüşümler çoğunlukla kendisi iyi bir lider olan ve büyük bir değişiklik gereksinimi bulunduğunu gören yeni birisi örgütün başına geçtiğinde başlar. </st><st c="2420">En iyi başlangıç böyle olur. </st><st c="2449">Eğer yenilemede hedef şirketin bütünüyse, anahtar CEO’dur. </st><st c="2508">Eğer değişime bir bölümde gerek duyuluyorsa o bölümün müdürü anahtardır. </st><st c="2581">Bu kişiler yeni liderler, büyük liderler ya da değişim destekçisi değilse, birinci evre son derece güç olabilir.</st></p>
			<p><st c="2693">İşletme rakamlarında sorun olması, ilk evrede hem iyi hem de kötüdür. </st><st c="2764">İyi tarafı, para kaybetmenin insanların dikkatini fazlasıyla çekmesidir. </st><st c="2837">Ama aynı zamanda da hareket alanını daraltır. </st><st c="2883">Düzgün işletme rakamlarında bu durumun tersi olur: İnsanları değişimin gerekli olduğuna ikna etmek çok daha zordur, fakat değişimlere yardımcı olacak daha çok kaynağınız vardır.</st></p>
			<p><st c="3060">Başlangıç noktası iyi performans da olsa, kötü performans da olsa, tanıklık ettiğim başarılı örneklerde her zaman bir bireyle ya da grup arasında, potansiyel bakımdan tatsız olabilecek olguların—yeni bir rakip, azalan kâr marjı, daralan pazar payı, sabitleşen kazanç, artmayan gelir ya da rekabet konumunda bir gerilemeyle ilgili diğer göstergeler—açıkça tartışılmasını kolaylaştırmaktadır. </st><st c="3452">Kötü haber getireni vurmak, özellikle kuruluşun başındaki kişi bir değişim destekçisi değilse, neredeyse evrensel bir eğilim gibi görüldüğü için bu şirketlerdeki üst düzey yöneticiler çoğu zaman arzu edilmeyen enformasyonu edinmek konusunda dışarıdan kişilere bel bağlar. </st><st c="3724">Wall Street uzmanları, müşteriler ve danışmanlar bu açıdan yardımcı olabilir. </st><st c="3802">Bütün bunlardaki amaç, Avrupa kökenli büyük bir şirketin CEO’sunun sözleriyle, “statükonun, bilinmeyene yönelmekten daha tehlikeli görünmesini sağlamak”tır.</st></p>
			<p><st c="3958">En başarılı örneklerden birkaçında, bir grup bilinçli olarak bir kriz üretti. </st><st c="4037">Bir CEO, şirket tarihinin en büyük muhasebe zararını özenle planlayarak süreç içinde Wall Street’ten büyük baskılar gelmesini sağladı. </st><st c="4172">Bir bölüm başkanı, ortaya çıkacak sonuçların korkunç olacağını bile bile, şirketteki ilk müşteri tatmini araştırmasını yaptırdı. </st><st c="4301">Daha sonra bu bulguları ilan etti. </st><st c="4336">Dışarıdan bakıldığında bu tür hareketler gereksiz derecede riskli görülebilir. </st><st c="4415">Ama oyunu aşırı güvenceli oynamanın da riski vardır: İvedilik duygusu yeterince artırılmazsa dönüşüm süreci başarıya ulaşamaz ve kuruluşun uzun vadeli geleceği tehlikeye atılmış olur.</st></p>
			<p><st c="4598">İvedilik duygusu ne zaman yeterince yüksektir? </st><st c="4646">Gördüklerimden yola çıkarsam şöyle diyebilirim: Bir şirket yönetiminin yaklaşık yüzde 75’i, işletmenin olagelen durumunun hiçbir şekilde kabul edilemez olduğuna gerçekten ikna edildiği zaman. </st><st c="4838">Daha küçük bir yüzde, sürecin ileri aşamalarında çok ciddi sorunlar yaratabilir.</st></p>
		</div>
	<div id="charCountTotal" value="4918"></div></body>
</html>
