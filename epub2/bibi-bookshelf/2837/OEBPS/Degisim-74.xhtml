<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-74</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-74" lang="tr-TR" xml:lang="tr-TR">
		<div>
			<p><span><st c="0">Süre</st></span></p>
			<p><st c="5">Şirketler, genellikle değişim programlarını uygulamak için harcanacak zaman hakkında endişelenerek hata yaparlar. </st><st c="120">Bir girişim ne kadar uzun sürerse, başarısızlığa o kadar yatkın olduğunu varsayarlar—başlardaki enerji tükenecek, fırsat kapıları kapanacak, amaçlar unutulacak, ana destekçiler ayrılacak ya da heyecanlarını kaybedecek ve sorunlar birikecek. </st><st c="361">Oysa yaygın anlayışın tersine araştırmamız, sık sık gözden geçirilen uzun bir projenin başarılı olmasının sıklıkla gözden geçirilmeyen kısa projeden daha muhtemel olduğunu gösteriyor. </st><st c="545">Dolayısıyla, başarı için, gözden geçirmeler arasındaki zaman, bir projenin ömründen daha önemlidir.</st></p>
			<p><st c="644">Deneyimlerimize göre, değişim girişiminin sıkıntıya girme olasılığı, eğer gözden geçirmeler arasındaki zaman sekiz haftayı aşarsa, katlanarak arttığı için şirketler dönüşüm projelerini en az iki ayda bir resmi olarak gözden geçirmelidir. </st><st c="883">Gözden geçirmelerin daha fazla sıklıkta planlanıp planlanmayacağı, genellikle yönetimlerin projenin yörüngesinden sapmadan daha ne kadar devam edebileceğini anlamalarına bağlıdır. </st><st c="1063">Karmaşık projeler, iki haftada bir gözden geçirilmelidir; daha bilindik veya basit girişimler her altı ila sekiz haftada bir değerlendirilebilir.</st></p>
			<p><st c="1208">Aşamaların zamanlamasının ve etkilerinin değerlendirilmesinin en iyi yolu, yönetimlerin projelerin uygulamasını gözden geçirmesi, eksiklikleri belirlemesi ve yeni riskleri tespit etmesidir. </st><st c="1399">En etkili aşamalar, günlük aktivitelerden ziyade önemli eylemleri ve gelişmeleri açıklayanlardır. </st><st c="1497">Bunlar, üst düzey yöneticilerin ve proje destekçilerinin, son gözden geçirmeden sonra projede kaydedilen ilerlemeyi onaylamasını sağlamalıdır. </st><st c="1640">İyi aşamalar, ekiplerin tamamlaması gereken birkaç görevi kapsar. </st><st c="1706">Örneğin, belli bir aşamanın “Taraflarla Tamamlanan Görüşmeler” biçiminde tanımlanması, bir gelişmeyi ifade ettiği ve projenin ilerleme kaydettiğini gösterdiği için “Taraflarla Görüşme” biçiminde tanımlanmasından daha etkilidir. </st><st c="1934">Dahası, bu tanım birkaç faaliyetin—tarafları belirleme, ihtiyaçlarını değerlendirme ve proje hakkında konuşma—tamamlandığını gösterir. </st><st c="2069">Bir aşama, zamanında tamamlanacak gibi görünmediğinde, proje ekibi bunun nedenini anlamaya çalışmalı, düzeltici önlemler almalı ve sorunlar ortaya çıkmadan önce önleme tecrübesine sahip olmalıdır.</st></p>
			<p><st c="2265">Bu tür—“öğrenme aşaması” olarak adlandırdığımız—bir gözden geçirme, pazartesi sabahı yapılan türden doğaçlama bir değerlendirme değildir. </st><st c="2404">Bu, üst düzey yöneticiler ve proje ekibi tarafından, proje ekibinin başarı ve başarısızlıkla ilişkili bütün boyutlara dair sergilediği performansın değerlendirildiği resmi bir durum olmalıdır. </st><st c="2597">Proje ekibi, kaydettiği ilerleme hakkında kısa bir rapor sunmalı ve üyelerle destekçiler, ekibin işi bitirmek için yola devam edip etmediğini ya da görevlerin tamamını, aşamayı bitirip bitirmediklerini kontrol etmelidir. </st><st c="2818">Ayrıca ilerleyen aşamanın şirket üzerinde istenen etkiyi yaratıp yaratmadığını belirlemeli; aşamayı tamamlarken ekibin karşılaştığı problemleri tartışmalı; ve başarılan işin projenin sonraki aşamasını nasıl etkileyeceğini tespit etmelidir. </st><st c="3058">Destekçiler ve ekip üyeleri zayıflıkları ifade etme gücüne sahip olmalıdır. </st><st c="3134">Gerektiğinde süreçleri değiştirmeli, daha fazla ve farklı kaynağı zorlama konusunda anlaşmalı veya yeni bir yönelim önermelidir. </st><st c="3263">Bu toplantılarda üst düzey yöneticiler ekiplerin içindeki dinamiklere, kuruluşun girişime dair algısındaki değişimlere ve yukarıdan gelen mesajlara özel bir dikkat göstermelidir.</st></p>
			<p><span><st c="3441">Bütünlük</st></span></p>
			<p><st c="3450">Performans bütünlüğü derken, şirketlerin, değişim projelerini başarıyla uygulayabilecek yöneticilerden, gözetmenlerden ve personelden oluşan ekiplere güvenebileceği boyutu kastediyoruz. </st><st c="3637">Mükemmel bir dünyada her ekip kusursuz olacaktır ama işletmeler bunu güvence altına alacak kadar mükemmel insanlara sahip değildir. </st><st c="3769">Bunun yanında, üst düzey yöneticiler, düzenli işler aksayabileceği için iyi performans gösteren kişilerin değişim çabalarına katılmasına izin verme konusunda genellikle isteksizdir. </st><st c="3951">Ama değişim programlarının başarısı ekiplerin kalitesine dayandığı için şirketler günlük işlemlerin durmayacağını garanti altına alarak en iyi personelini serbest bırakmalıdır. </st><st c="4128">Değişim programlarını uygulamada başarılı olmuş şirketlerde, çalışanların günlük işlerini halletmek için ellerinden gelenden daha fazlasını yaptıklarını görürüz.</st></p>
			<p><st c="4289">Proje ekipleri geniş bir etkinlik, kaynak, baskı, dış uyarı ve öngörülemeyen engeller yelpazesi ile uğraştıkları için uyumlu olmalı ve iyi yönetilmelidir. </st><st c="4445">Bir proje ekibi işi iyi yaptığında, üst düzey yöneticilerin insanlara ayaküstü sorular sorması yeterli değildir; üyelerin rollerini, bağlılıklarını ve hesap verebilirliklerini netleştirmelidirler. </st><st c="4642">Ekip liderini seçmeli ve daha önemlisi ekibin bileşimini tasarlamalıdırlar.</st></p>
			<p><st c="4717">Akıllı yönetim destekçilerinin, ekip toplarken kapsayıcı olduğunu görürüz. </st><st c="4793">Bu destekçiler, insan kaynakları yöneticileri dahil, kilit meslektaşlarından ekip için isim isteyerek, hazırladıkları kriterleri açıklayarak ve bütün işlevlerde üst düzey performans sergileyen kişiler arayarak yetenekli kişileri belirlerler. </st><st c="5035">Gönüllüleri kabul ederken, sadece değişim girişimini destekleyenleri seçmeye özen göstermezler. </st><st c="5131">Üst düzey yöneticiler doğru yetenek, bilgi ve sosyal ağ portföyü oluşturabilecek şekilde, insanlarla kişisel görüşmeler yaparlar. </st><st c="5261">Ayrıca potansiyel ekip üyelerinin bütün zamanlarını projeye adamaları gerekip gerekmediğine karar verirler; eğer bütün zamanlarını projeye veremiyorlarsa, onlardan belli günlerini veya günün belli zamanlarını girişime ayırmalarını istemeleri gerekir. </st><st c="5512">Üst düzey yönetim, ekibin performansının nasıl değerlendirileceğini ve bu değerlendirmenin şirketin düzenli değerlendirme sürecinin içine nasıl yerleştirileceğini açıklığa kavuşturur. </st><st c="5696">Proje başladığında destekçiler, üyelerin fikirlerini almak üzere güven araştırması yaparak ekiplerin uyumunu ölçmelidir.</st></p>
			<p><st c="5816">Yöneticiler, sık sık bir kişinin iyi, sevilen bir yönetici olduğu için alçakgönüllü bir ekip liderliği de yapacağını varsayma hatasına düşerler. </st><st c="5962">Bu, akla yatkın gelebilir ama statükonun etkili yöneticileri, kuruluşları değiştirmede ille de iyi olmak durumunda değildir. </st><st c="6087">İyi ekip liderleri genellikle problem çözme yeteneğine sahip, sonuç odaklı, yaklaşımlarında sistemli ama belirsizliği idare edebilen, kurumsal bakış açısına sahip, yüksek motivasyonlu, ilgi odağı olmaya can atmayan kişilerdir. </st><st c="6314">Son on yılda iki önemli dönüşüm projesine liderlik etmiş bir CEO, proje ekiplerine aday olan kişilerin yetenekleri hakkında üst düzey yöneticileri sorgularken bu altı kriteri kullandı. </st><st c="6499">Üst düzey yönetim ekibi, ekiplere son halini vermeden önce, ortalama olarak her üç adaydan birini reddetti.</st></p>
			<p><span><st c="6606">Bağlılık</st></span></p>
			<p><st c="6615">Şirketler değişim projelerinin kök salmasını istiyorlarsa, iki farklı grubun bağlılığını artırmalıdırlar: Üst düzey unvanlara sahip olmasalar da etkili olan yöneticilerin (bunları B1 olarak adlandırıyoruz) desteğini almalıdırlar. </st><st c="6846">Ayrıca, yeni sistemlerle, süreçlerle veya çalışma tarzlarıyla uğraşması gereken insanların heyecanını—ya da genelde heyecansızlığını—dikkate almak zorundadırlar (B2).</st></p>
			<p><st c="7012">Üst düzeydekilerin bağlılığı, alttakilerin bağlılığını oluşturmak için önemlidir. </st><st c="7095">Çalışanlar bir projenin şirketin liderleri tarafından desteklendiğini görmezlerse, değişime eğilimli olmazlar. </st><st c="7206">Üst düzeydekilerin destek miktarının çok fazla olması sorun değildir. </st><st c="7276">1999’da bir tüketici ürünleri şirketinin CEO’suyla çalıştığımızda, bize can sıkıcı bir projeyi gereğinden fazla desteklediğini söylemişti. </st><st c="7415">Bölüm müdürleriyle konuştuğumuzda bize CEO’nun proje için çok az destek vermeye devam ettiğini söylediler. </st><st c="7522">Eğer CEO projenin başarılı olmasını istiyorsa, projeyi daha gözle görülür biçimde desteklemesi gerektiğini hissediyorlardı! </st><st c="7646">Temel kural: Bir değişim girişimi hakkında ihtiyacınız olandan en az üç kez daha fazla konuştuğunuzu anlarsanız, yöneticileriniz dönüşümü desteklediğinizi anlarlar.</st></p>
			<p><st c="7810">Bazen üst düzey yöneticiler, girişimleri destekleme konusunda istekli değildir. </st><st c="7891">Bu anlaşılabilir bir şey; bu girişimler genelde çalışanların işlerini ve yaşamlarını olumsuz etkileyebilecek değişikliklere neden olur. </st><st c="8027">Ama üst düzey yöneticiler değişim gerektiğini ve bunun çalışanlar için ne anlama geldiğini anlatmazlarsa, projenin başarısını tehlikeye atarlar. </st><st c="8172">Bir finansal hizmetler firmasında, üst düzey yönetim çevrim zamanını iyileştirecek, hataları azaltacak ve maliyetleri düşürecek bir programa, zorunlu işten çıkarmalara neden olacağı için az bağlılık gösterdi. </st><st c="8381">Üst düzey yöneticiler, iyi insanların yaşam boyu istihdam edilebilecekleri bir yerde olmakla gurur duyan bir kuruluşun içinde, işten çıkarmalardan bahsetmeyi içler acısı buluyordu. </st><st c="8562">Ama CEO, işten çıkarmalarla ilgili bu sıkıntılı meseleleri yoluna koymak için projenin zamanlandığı şekilde uygulanması gerektiğini kabul etti. </st><st c="8706">Şirkette üst düzeyde deneyimli birini, işten çıkarmalarla, zamanlamayla, iş güvenliğinin sonuçlarıyla ve benzer konularla ilgili tutarlı açıklamalar yapmak üzere bir dizi konuşma ve toplantı düzenlemeye yönlendirdi. </st><st c="8922">Ayrıca değişim programını yönetmek üzere çok saygın bir genel yönetici atadı. </st><st c="9000">Tüm bu eylemler, kuruluşun işten çıkarmaları profesyonel ve insancıl bir tarzla yoluna koyabileceği konusunda çalışanlara yeniden güven verdi.</st></p>
			<p><st c="9142">Şirketler, dönüşüm çabalarında yöneticilerin ve personelin rolünü bazen göz ardı ederler. </st><st c="9233">Üst düzey yöneticiler, onlarla çok geç veya tutarsız iletişim kurarlarsa, değişimden en çok etkilenen insanların yabancılaşmasına yol açarlar. </st><st c="9376">Üst düzey yöneticilerin iyi olduğuna inandıkları bir şeyin personel tarafından nasıl sıklıkla kötü bir şey olarak görülmesi ya da üst düzey yöneticilerin kusursuz bir netlikte olduğunu sandığı bir mesajın yanlış anlaşılması şaşırtıcı değildir. </st><st c="9620">Bu durum, üst düzey yöneticiler önemli bir mesajın çeşitli versiyonlarını zarif bir biçimde anlattıkları zaman ortaya çıkar. </st><st c="9745">Örneğin, SBBÇ çerçevesini uygulayan bir şirkette, proje değerlendirme sonuçları personelin bağlılığının düşük düzeyde olduğunu gösteriyordu. </st><st c="9886">Bu durum, üst düzey yöneticilerden biri “işten çıkarma olmayacak” derken bir diğerinin “işten çıkarma beklenmiyor” demesi yüzünden çalışanların kafasının karışması, hatta güvensizlik duyması ile sonuçlandı.</st></p>
			<p><st c="10092">Ayrıca kuruluşlar, personel desteği oluşturmadaki yeteneklerini de göz ardı ederler. </st><st c="10178">Çalışanlara ulaşmak için gösterilen basit bir çaba, onları yeni fikirlerin savunucularına dönüştürebilir. </st><st c="10284">Örneğin, 1990’larda Amerikalı büyük bir enerji üreticisi, bir üretkenlik geliştirme programı için orta düzey yöneticilerin, gözetmenlerin ve işçilerin desteğini alamadı. </st><st c="10454">Birkaç kez denedikten sonra, şirketin üst düzey yöneticileri, orta düzey yöneticilerin desteğini almak için son çare olarak onlarla bir dizi yüz yüze konuşma yapmaya karar verdi. </st><st c="10633">Konuşmalar programın amaçlarına, çalışanlar üzerindeki etkilerine ve bu değişiklikler olmadan kuruluşun neden ayakta kalmaya devam edemeyeceği üzerine yoğunlaştı. </st><st c="10796">Kısmen bu doğrudan konuşmalar nedeniyle, girişim bir miktar hız kazandı. </st><st c="10869">Bu, proje ekibinin bir dizi hızlı kazanım sergilemesine olanak tanıdı ve bu da girişime yeni bir soluk getirdi.</st></p>
		</div>
	<div id="charCountTotal" value="10980"></div></body>
</html>
