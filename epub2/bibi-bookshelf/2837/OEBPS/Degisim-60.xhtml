<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-60</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-60" lang="tr-TR" xml:lang="tr-TR">
		<div>
			<h2><span><st c="0">Büyük Varsayımı Sorgulamak</st></span></h2>
			<p><st c="27">Çoğu insan rekabet halindeki taahhütlerinin ve bu taahhütlerin sürdürülmesini sağlayan büyük varsayımların bir kez farkına varınca, bağışıklıklarını aşmak için derhal harekete geçmeye hazır hale gelir. </st><st c="230">Ama bu sürecin ilk kısmını eylem değil gözlem oluşturur. </st><st c="287">Ama bu da sorunları çözmek için derhal harekete geçmeye alışmış başarılı kimseler için can sıkıcı bir şeydir. </st><st c="397">Şimdi, bu adımları daha ayrıntılı olarak görelim.</st></p>
			<p><span><st c="446">1. </st><st c="450">Adım: Mevcut davranışın far</st></span><span><st c="477">kına varılıp kayda geçirilmesi. </st></span></p>
			<p><st c="510">Çalışanların her şeyden önce, büyük varsayımları gerçek sanmanın sonuçlarının neler olup olmadığını fark etmeleri gerekir. </st><st c="633">Bu noktada insanlardan o andaki düşünce tarzlarında veya davranışlarında herhangi bir değişiklik </st><span><st c="730">yapmamalarını</st></span><st c="743">, onun yerine sahip oldukları büyük varsayımlarla ilişkili eylemlerinin farkına varmakla yetinmelerini özellikle isteriz. </st><st c="865">Bu, insanlara büyük varsayımların yaşamlarını hangi bağlamlarda, nasıl etkilediğini daha iyi anlama fırsatını verir. </st><st c="982">Örneğin, beyaz ırktan çalışma arkadaşlarıyla daha iyi bir çalışma içine girmenin kendisini ait olduğu etnik gruba yabancılaştıracağını varsayan John, heyecan verici, yüksek profilli bir girişim fikri ortaya ilk kez atıldığında bu fikri alaya alıp katılmayı kabullenmemekle, ayağına gelmiş bir fırsatı nasıl tepmiş olduğunu kavradı.</st></p>
			<p><span><st c="1313">2. </st><st c="1317">Adım: Karşıt kanıtların araştırılması. </st></span></p>
			<p><st c="1356">Bunun ardından çalışanlar büyük bir gayretle, sahip oldukları büyük varsayımların geçerliliğine gölge düşürebilecek deneyimlerin olup olmadığını araştırmalıdır. </st><st c="1517">İnsanlar sahip oldukları büyük varsayımları gerçek kabul ettiklerinden, sadece baktıkları şeyleri görürler; bu da onların sistemli olarak (ama bilinçsizce) sadece belli bazı verileri dikkate almalarına, diğer verileri atlamalarına veya görmezden gelmelerine neden olur. </st><st c="1787">İnsanlardan, sahip oldukları büyük varsayımları sorgulamalarına neden olacak deneyimleri özellikle araştırmalarını istemekle, bir bölüm enformasyonu—büyük varsayımların kendilerinde yarattığı takıntıları zayıflatabilecek enformasyonu—filtre etmekte olduklarını görmelerine yardımcı oluruz.</st></p>
			<p><st c="2076">John etrafına bu gözle tekrar bakınca, bir başka departmanda çalışan siyah bir Amerikalının çoğunluğunu beyazların oluşturduğu çalışma arkadaşlarıyla güçlü iş ilişkilerine sahip olduğu halde, bu durumun kişisel kimliğinden taviz vermesine neden olmadığını ilk kez fark etti. </st><st c="2352">Keza, bir yıl önce kendisine acil bir müdahale ekibinde görev verildiğinde, beyaz arkadaşlarıyla uzun saatler boyunca birlikte çalıştığını ve bu deneyimi doyurucu bulduğunu, o her zamanki tedirginliğini hiç hissetmediğini kabul etti.</st></p>
			<p><span><st c="2585">3. </st><st c="2589">Adım: Geçmişin araştırılması. </st></span></p>
			<p><st c="2619">Bu adımda, insanları kendi büyük varsayımlarının “yaşam öyküsü”nü yazmaya davet ederiz. </st><st c="2707">Bu varsayımlar ilk kez ne zaman ve nasıl ortaya çıktılar? </st><st c="2765">Etkileri ne kadar sürdü? </st><st c="2790">Hangi kritik dönüm noktalarından geçtiler?</st></p>
			<p><st c="2832">Bu adım insanları genellikle, hemen hemen her zaman, şu andaki iş ve çalışma arkadaşı ilişkilerinden önceki eski yaşam deneyimlerine geri götürür. </st><st c="2980">Bu anımsama genellikle insanların büyük varsayımlarının dayandığı temeller konusunda rahatsızlık hissetmelerine neden olur—özellikle bu fikirlerin şu anda bulundukları konuma kadar kendi peşlerini bırakmadığını ve uzun yıllar boyunca yaşamlarına damgalarını vurduklarını gördüklerinde. </st><st c="3266">Kısa bir süre önce bir CEO, yıllar önce yaşadığı zorlu bir boşanma sırasında geliştirdiği öz-savunmacı tutumu şu andaki işinde de sürdürdüğünü fark edince çok şaşırdı. </st><st c="3434">John’un durumunda söz konusu olduğu gibi, insanların büyük varsayımlarının izlerini ana babalarıyla, sevgilileriyle veya arkadaşlarıyla olan eski deneyimlerine kadar sürmeleri de çok yaygın bir durumdur. </st><st c="3638">İnsanların bu varsayımların oluşumunu etkileyen koşulları anlamaları, bu inançların şu andaki benliklerine uyup uymadığını gözden geçirebilmelerini sağlar.</st></p>
			<p><span><st c="3793">4. </st><st c="3797">Adım: Varsayımın test edilmesi. </st></span></p>
			<p><st c="3829">Bu adım, büyük varsayıma ilişkin alçakgönüllü bir testin oluşturulup uygulanmasından oluşur. </st><st c="3922">İnsanlardan davranışlarında bir değişiklik yapmayı düşünmelerini ilk kez bu adımda isteriz. </st><st c="4014">Her çalışanın bir senaryo hazırlayıp bunu denek taşı olarak kullanacağı bir partnerle birlikte oynaması gerekir. </st><st c="4127">(Kendi hallerine bırakıldığında insanlar genellikle varsayımı fiilen sorgulamayıp, tam tersine geçerliliğini teyit eden ya çok riskli ya da çok gevşek testler oluştururlar.) Örneğin John, partnerine de danışarak, kendi departmanındaki yeni ürün önerilerini değerlendirme sürecine bakan kısa süreli bir komitede çalışmaya aday oldu. </st><st c="4459">Bu ekip nasıl olsa bir ay sonra dağılacaktı; o yüzden de kurduğu ilişkilerden çok rahatsızlık duyacak olursa, kendisini bunlardan çok çabuk kurtarabilecekti. </st><st c="4617">Buna karşılık bu deneyim, kendisini bir ay boyunca birkaç beyaz çalışma arkadaşıyla epey bir zamanı birlikte geçirmeye zorlayacak ve bu da ona eksiksiz bir ekip mensubu olmanın gerçek maliyeti karşısındaki hislerini test etme fırsatını verecekti.</st></p>
			<p><span><st c="4863">5. </st><st c="4867">Adım: Sonuçların değerlendirilmesi. </st></span></p>
			<p><st c="4903">Bu sonuncu adımda çalışanlar test sonuçlarını ve testin kendisini değerlendirirler, yeni testler tasarlayıp uygularlar ve en sonunda da, büyük varsayımlarını sorgularlar. </st><st c="5074">John için  bu, başka girişimlerde yer alma ve beyaz çalışma arkadaşlarıyla başlangıç niteliğinde yeni sosyal ilişkiler kurma anlamına geliyordu. </st><st c="5218">Aynı zamanda iş dışında, kendi topluluğu içinde gönüllü çalışmalara da katılarak ait olduğu ırksal grupla olan bağlarından tavizlerde bulunmamayı güvence altına alıyordu.</st></p>
			<p><st c="5388">Şunu da belirtmek gerekir ki, bir büyük varsayımın açığa çıkartılması mutlaka o varsayımın yanlışlığının ilan edilmesi anlamına gelmez. </st><st c="5525">Ama bir büyük varsayım şu ya da bu oranda hakikat unsurları içerdiğinde bile, kişi söz konusu varsayımı ve o varsayımın kendi davranışları üzerindeki etkisini sorgulama şansını bir kez buldu mu, çoğu zaman harekete geçmenin daha etkili yollarını da bulabilir. </st><st c="5785">Nitekim John, bir yandan beyan ettiği taahhütleri sabote eden davranışlarını asgariye indirirken, bir yandan da sahip olduğu rekabet halindeki taahhüdün özünü desteklemenin—yani ait olduğu ırkla olan bağlarını korumanın—yolunu bulmuştu. </st><st c="6022">(</st><span><st c="6023">Bak.</st></span><st c="6027"> “Grupların Değişmesini Sağlamak”)</st></p>
			<h2><span><st c="6061">Kendi Bağışıklığınızı Açığa Çıkartmak</st></span></h2>
			<p><st c="6099">Çalışanlarla birlikte bu süreçten geçerken, yönetici olarak sizin de değişime karşı bağışıklığa en az çalışanlar kadar açık olduğunuzu ve rekabet halindeki taahhütlerinizin ve büyük varsayımlarınızın etrafınızdaki insanları önemli ölçüde etkileyebileceğini aklınızdan çıkarmayın. </st><st c="6380">Burada Helen’in öyküsüne bir kez daha dönelim: Amiri Andrew’la bu alıştırmayı yaptığımızda, onun da kendine özgü birtakım çelişkileri olduğu ortaya çıktı. </st><st c="6535">Bir yandan astlarının başarılı olmalarını istiyor, bir yandan da sahip olduğu yüksek standartları yalnızca kendisinin tutturabileceğini varsayıyordu; sonuç olarak, kendi projesi üzerinde mutlak kontrolü korumaya yönelik rakip bir taahhüde bağlı kalarak çalışıyordu. </st><st c="6801">Bu güvensizliğini istemeden, çok ince biçimlerde astlarına da—bu arada Helen’e de—yansıtıyordu. </st><st c="6897">Sonunda, Andrew ile Helen’in rekabet halindeki taahhütleri, onlar bunun farkına varmadan, birbirlerini karşılıklı olarak pekiştiriyorlardı: Bir yandan Helen’in Andrew’a bağımlılığının sürmesini, öte yandan da Andrew’ın onun projelerini kontrol etmesini sağlıyorlardı.</st></p>
			<p><st c="7164">Helen ile Andrew bu süreçten geçmeyi henüz tamamlamış değiller, ama kendi davranışları ve kendi ilerlemelerine bizzat kendilerinin nasıl engel oldukları konusunda daha şimdiden paha biçilmez bir içgörü kazanmış durumdalar. </st><st c="7388">Atılan bu adım küçük gözükebilir, oysa bu meseleleri açığa çıkarma ve onlarla yüzleşme son derece meydan okuyucu ve sancılı—ama olağanüstü etkili—bir şeydir. </st><st c="7546">Bu süreç, kendilerini değişime samimi olarak adamış insanların bu adanmışlıklarına rağmen ayak dirediklerinde, bunun altında aslında neyin yattığının yöneticiler tarafından en azından görülmesini sağlar. </st><st c="7750">Nasıl ki, hastalık belirtileriyle uğraşmak o hastalığı tedavi etmeye yetmezse, burada da mesele, verimsiz davranışları tespit etmek ve bunları düzeltmek üzere sistemli planlar yapma meselesi değildir. </st><st c="7951">Mesele insanları ikna etme veya gönlünü yapma, hatta bu insanlar hakkında düşük performans raporları verme meselesi de değildir. </st><st c="8080">Mesele, insan davranışlarının karmaşıklığını anlama, üretken bir süreç boyunca rekabet halindeki taahhütlerini açığa çıkartarak onlara yol gösterme ve önlerine koydukları hedeflere varmalarını engelleyen iç çatışmalarıyla baş etmede onlara yardımcı olma meselesidir.</st></p>
			<p><span><st c="8346">İlk olarak Kasım 2001 sayısında yayınlanmıştır.</st></span></p>
		</div>
	<div id="charCountTotal" value="8394"></div></body>
</html>
