<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-53</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-53" lang="tr-TR" xml:lang="tr-TR">
		<div>
			<h2><span><st c="0">Akıntıya Karşı Kürek Çekmek</st></span></h2>
			<p><st c="28">Değerli çalışanların birbiriyle rekabet eden taahhütler altına girmeleri, anlaşılmaz ve onmaz gibi görünen davranışlar sergilemelerine neden olur ve bu da yöneticiler için olağanüstü can sıkıcı bir şeydir. </st><st c="235">Bir yazılım şirketinde yetenekli bir yönetici olan John’un durumunu ele alalım. </st><st c="315">(Bu makaledeki bütün diğer örneklerde olduğu gibi, John’un başından geçenler de gerçektir—biz sadece kişinin gerçek kimliğini açığa vurmayacak küçük değişiklikler yaptık.) John açık iletişime gerçekten inanan ve sıkı iş ilişkilerine değer veren bir kişiydi; ama bununla birlikte, kırıcı espri anlayışı çalışma arkadaşlarının kendisinden uzak durmasına neden oluyordu. </st><st c="683">Üstelik kuruluşta yükselmek istediği halde, sergilediği bu kişisel tarz önüne bir engel olarak dikiliyordu. </st><st c="791">Davranışları konusunda defalarca uyarılmıştı ve kuruluştaki diğer çalışanlarla ilişki kurma biçimini değiştirmesi gerektiğini kendisi de kabul etmişti. </st><st c="943">Ama her seferinde eski tarzına geri dönüyordu. </st><st c="990">Şefi, John’un bu davranışlarıyla kendi kendisine ayak bağı olmayı niye sürdürdüğünü bir türlü anlamıyordu.</st></p>
			<p><st c="1096">John, rastlantı eseri, diğer hepsi beyazlardan oluşan bir yönetici ekip içindeki tek siyah insandı. </st><st c="1197">John, altına girdiği rekabet halindeki taahhütleri açığa çıkartmasında ona yardımcı olmak üzere düzenlenmiş bir alıştırma sırasında, kendisi hakkında şaşırtıcı bir keşifte bulundu: İçten içe, eğer ekiple iyice bütünleşecek olursa, kendi ırkına karşı beslediği sadakat duygularının sarsılacağını düşünüyordu. </st><st c="1505">Ana akımla çok fazla bütünleşirse, “onlardan biri” haline gelecekmiş ve ailesine ve dostlarına ihanet edecekmiş gibi hissediyor ve bu da kendisini fazlasıyla rahatsız ediyordu. </st><st c="1682">O nedenle de, insanlar onun fikir ve önerilerine sahip çıktıklarında, kaçınılmaz (ve etkili) bir biçimde, iğneleyici ve küçümseyici sözlerle, gördüğü bu desteği kendi elleriyle yok ediyor, kendisini marjinalleştiriyor ve böylece rahatlıyordu. </st><st c="1925">Kısacası, John bir yandan kendisini iş arkadaşlarıyla birlikte çalışmaya gerçekten bağlamıştı; ama aynı anda kendisini, onlarla kendi arasına bir mesafe koymak gibi, aynı derecede güçlü rakip bir taahhüt altına da sokmuştu.</st></p>
			<p><st c="2148">Şimdi de, büyük bir imalat şirketinde yıldızı hızla parlayan bir başka yöneticiyi, Helen’i ele alalım. </st><st c="2252">Kendisine şirketin en popüler ürününün üretimini hızlandırma sorumluluğu verilmiş olmasına rağmen, Helen oyalanıp duruyordu. </st><st c="2377">Amiri Andrew önemli bir siparişin teslimine sadece iki ay kaldığı halde Helen’in tek bir ilerleme raporu dahi sunmadığını fark edince, onu proje hakkında görüşmeye çağırdı. </st><st c="2550">Helen zaman planının epey gerisinde olduğunu, ekibi bir araya getirmeyi geciktirdiğini kabul etti. </st><st c="2649">Ama aynı zamanda, projenin başarıya ulaşmasını gerçekten arzuladığını da gösterdi. </st><st c="2732">Ayrıntılı bir yön değişikliği yapılması konusunda amiriyle anlaştılar ve Andrew sorunun çözüldüğünü varsaydı. </st><st c="2842">Ama bu toplantının üzerinden üç hafta geçtiği halde Helen ekibi hâlâ harekete geçirmemişti.</st></p>
			<p><st c="2933">Helen tutumunu niye değiştiremiyordu? </st><st c="2972">Çalışma arkadaşlarının bazılarının katıldığı bir çalıştayda yoğun bir öz-incelemenin ardından, hiç beklemediği bir sonuca ulaştı: Projenin başarıya ulaşmasını gerçekten arzuladığı halde, kendisini, Andrew’ın gerisinde bir konumda kalmak gibi, farkında olmadığı bir başka taahhüt altına daha sokmuştu. </st><st c="3273">Helen, içten içe, kendisine biçilen bu yeni rolde başarı sağlayacak olursa—kendisine heyecan veren bu rolü üstlenmeye istekliydi—Andrew’a tabi değil, ona denk bir konuma gelecekti. </st><st c="3454">Andrew’ın ilişkilerinde meydana gelecek bu değişikliğe hazır olup olmadığından emin değildi. </st><st c="3547">İşin daha da kötüsü, bir terfi durumunda, bu çalışmanın nihai sorumluluğuna Andrew değil, kendisi getirilecekti—ve Helen kendisinin böyle bir konum için uygun olmadığını düşünüyordu.</st></p>
			<p><st c="3729">Bu öyküler, değişime karşı bağışıklığın nasıl bir şey olduğunu bir miktar aydınlatıyor. </st><st c="3818">Açıklanan niyetle eylem arasında John ile Helen’de görülen bu tutarsızlık, ikiyüzlülüğün ya da değişime karşı dillendirilmeyen bir çekincenin sonucu değildi, sadece rekabet halindeki taahhütlerin insan üzerindeki hareketsizleştirici etkisinden kaynaklanıyordu. </st><st c="4079">John’un daha etkili iletişim kurmasına veya Helen’in projesini ilerletmesine yardımcı olmayı isteyen bir yönetici, eğer bu insanların aynı zamanda farkında olmadan karşıt bir gündeme karşı da mücadele ettiklerini anlamıyorsa, akıntıya karşı kürek çekiyor demektir.</st></p>
		</div>
	<div id="charCountTotal" value="4343"></div></body>
</html>
