<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-14</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-14" lang="tr-TR" xml:lang="tr-TR">
		<div>
			<h2><span><st c="0">Çerçeveyi Yaratmak</st></span></h2>
			<p><st c="18">Etkili bir lider, kabul görme aşaması tamamlandıktan hemen sonra, değişim önerilerini yorumlamaları için çalışanlara yardımcı olmalıdır. </st><st c="156">Karmaşık planlar sayısız şekillerde yorumlanabilir; ancak bunların hepsinin istenen sonuçları ve onaylanmayı garanti altına aldığını söyleyemeyiz. </st><st c="303">Bu nedenle yetenekli liderler, bağlamı sunmak için “çerçeveler” kullanırlar ve yeni öneri ve planlar hakkındaki bakış açısını paylaşırlar. </st><st c="442">Liderler, konuları çerçeveleyerek insanların fikirleri özümsemesine yardımcı olurlar. </st><st c="528">Bir çerçeve pek çok biçim alabilir: Bu, beklenmeyen bir değişimden önce çalışanları hazırlayan, bütün şirketi kapsayan bir sunum veya örneğin can sıkıcı bir işten çıkarmayı takiben bunun bağlamını sunan bir radyo programı olabilir.</st></p>
			<p><st c="759">Levy, çalışanların, yön değiştirme planının hazırlık taslağını yorumlamalarına yardımcı olmak için etkili tek bir çerçeveleme aracı kullandı. </st><st c="902">Bu araç, anlaşılması güç birkaç yüz sayfalık planın yanında ayrıntılı bir e-posta notu biçimindeydi. </st><st c="1003">E-posta notu, planın amacını ve beklenen etkisini epey ayrıntılı biçimde açıklıyordu.</st></p>
			<p><st c="1088">Notun ilk kısmı, eleştirileri yatıştırmaya ve doktorlarla hemşirelerin korkularını azaltmaya yönelikti. </st><st c="1193">Notun üslubu olumlu ve moral yükselticiydi; not, BIDMC’nin misyonunu, stratejisini ve hastanenin “sıcak, şefkatli ortamını” vurgulayarak taviz verilemez değerlerini ele alıyordu. </st><st c="1372">Mektubun bu kısmı, aynı zamanda, akademik bir tıp merkezi olarak kalmanın önemini de yeniden tasdik ediyor, bunun yanında çalışanlara sahip oldukları ortak misyonu ve idealleri hatırlatıyordu. </st><st c="1565">Mektubun ikinci kısmı, yön değiştirme planı hakkında daha çok ayrıntı sunuyor ve çalışanlardan ne beklendiğini söylüyordu. </st><st c="1688">Bu kısım, gerekli olacak sıkı önlemleri ve hedefleri vurguluyor, ama belli önerilerin, büyük oranda, çalışanların zaten gözden geçirmiş olduğu Hunter raporundaki öneriye dayandığını belirtiyordu. </st><st c="1884">Çalışanlara verilen mesaj şuydu: “Hunter raporunu zaten gördünüz ve onayladınız. </st><st c="1965">Gelecekte bir sürpriz yok.”</st></p>
			<p><st c="1992">Mektubun üçüncü kısmı, olası kaygıları önceden görüp yanıtlıyordu; bu, itirazların engellenmesini sağlıyordu. </st><st c="2103">Bu kısım, eski planlar hakkında açıkça bilgi veriyor ve eksikliklerini açıklıyordu; bu eksiklikler, büyük oranda planların yukarıdan aşağıya dayatılması, çalışanlar tarafından çok az sahiplenilmesi, ortak olunması ve tartışılmasından kaynaklanıyordu. </st><st c="2354">Levy neyin yanlış gittiğine dair doğrudan bir yorum yaptı. </st><st c="2413">Eski planların, finansal sorunun boyutunu göz ardı ettiğini, yeni gelirlerin artışına dair gerçekçi olmayan beklentiler belirlediğini ve uygulama önerilerini test etmede başarısız olduğunu söyledi. </st><st c="2611">Mektubun bu kısmı, ayrıca, çalışanların geçmişte yaşadıklarından çok daha derin ve içeriden bir değişime ihtiyaç olduğunun anlaşılmasını sağladı. </st><st c="2757">Bu planın, pek çok çalışanın önerisini birleştirdiği için geçmişteki önerilerden çok daha kolektif bir çaba olduğunu vurguladı.</st></p>
			<p><st c="2884">Levy yön değiştirme önerisini bu şekilde çerçeveleyerek iki şey başardı: Birincisi, çalışanları planın işlemesinin onlara bağlı olduğuna ikna edebildi. </st><st c="3037">İkincisi mektup, süregiden bir iletişim platformunun temeli oldu. </st><st c="3103">Levy, mektupta vurguladığı noktaları her fırsatta—sadece çalışanlarla değil, aynı zamanda halk toplantılarında ve basınla yaptığı görüşmelerde—yineledi.</st></p>
			<h2><span><st c="3255">Ruhsal Durumu Yönetmek</st></span></h2>
			<p><st c="3278">Yön değiştirmeler özellikle yeniden yapılanmayı ve küçülmeyi kapsıyorsa bunaltıcı olaylardır. </st><st c="3373">İlişkiler bozulur, arkadaşlar gider ve işler kaybedilir. </st><st c="3430">Böyle durumlarda kuruluşun ruhsal durumunu yönetmek, önemli bir liderlik yeteneği haline gelir. </st><st c="3526">Liderler, çalışanların duygularıyla—duygularındaki ve ruhsal durumlarındaki gelgitlerle—yakından ilgilenmeli ve değişim için olumlu bir ortam sürdürme yönünde çok çalışmalıdır. </st><st c="3703">Bu genellikle, iyi ve kötü haberleri tam da doğru oranda sunma konusunda hassas bir dengeleme gerektirir. </st><st c="3809">Çalışanlar, yaptıkları fedakârlıkların boşa gitmediğini ve başarılarının fark edilip ödüllendirildiğini hissetme ihtiyacı duyarlar. </st><st c="3941">Aynı zamanda kayıtsızlığın tek seçenek olmadığı onlara hatırlatılmalıdır. </st><st c="4015">İletişim meselesi göz korkutucudur. </st><st c="4051">Birinin, iyimserliği ve gerçekçiliği uygun biçimde söylemesi ve her mesajın zamanlamasını, üslubunu ve konumunu dikkatlice ayarlaması gerekir.</st></p>
			<p><st c="4193">Paul Levy’nin üçlü bir sorumluluğu vardı: işten çıkarmalar ve diğer katı önlemlerden kaynaklanan acıları yaşamaları ve iyileşmeleri için çalışanlara zaman vermek; çalışanların kendileriyle ilgilenildiğini ve desteklendiğini hissetmelerini sağlamak; ve yön değiştirme planının hızla devam etmesini sağlamak. </st><st c="4501">Süreç, karşılıklı güvene ve çalışanların başarma arzusuna bağlıdır. </st><st c="4569">Levy, “Tebriklerin ve baskının gelgitlerini ayarlamak zorundaydım, ama aynı zamanda personelin öncelediği değer sistemine ve görev bilincine bağımlıydım” diyordu. </st><st c="4732">“Çalışanlar, beş yıl süren cehennem hayatına meydan okumayı üstlenen, motivasyonu son derece yüksek özenli bireylerdi. </st><st c="4851">İyi olanı yapmak istiyorlardı.”</st></p>
			<p><st c="4882">İlk adım, çalışanların geleceğe bakmalarına yardımcı olurken, onların iç karartıcı duygular içinde olduklarını kabul etmekti. </st><st c="5009">İlk tur iş çıkarmalardan hemen sonra, insanlar kendilerini bitkin ve kederli hissetti; Levy, yön değiştirme planının son versiyonunu işten çıkarmalardan bir süre sonra ortaya koymanın duygusuzca bir iş olarak algılanabileceğini biliyordu. </st><st c="5248">Birkaç gün sonra bütün çalışanlara gönderdiği bir e-postada çalışanların duygularıyla açıkça empati kurdu (“Bu üzücü bir hafta…geride kalan bizler için zor…ofisler her zamankinden daha boş”). </st><st c="5440">Daha sonra çalışanları ileriye bakmaya teşvik etti ve son derece iyimser bir notla  e-postayı bitirdi (“…hedefimiz sadece ayakta kalmak değil: hedefimiz büyümek ve bu bölge için bizimki gibi benzersiz bir akademik tıp merkezinin ne anlama geldiğinin örneğini oluşturmaktır”). </st><st c="5715">O hafta kazanma şansı az olan New England Patriots takımının, 90 dakikalık maç boyunca büyük çaba göstererek ilk defa Super Bowl şampiyonluğunu kazanması, Levy’nin iyimser sözcüklerini pekiştirdi. </st><st c="5912">Levy o hafta pazartesi işe döndüğünde çalışanlar, “eğer Patriots bunu yapabildiyse, biz de yapabiliriz” diyordu.</st></p>
			<p><st c="6024">Bir sonraki görev, personelin sürekli sıkı çalışmaya odaklanmasını sağlamaktı. </st><st c="6104">Levy 12 Nisan’da iki aylık yeniden yapılanma süreci hakkında “En Çok Sorulan Sorular” başlıklı ve şimdiye kadar yaşanan ilerlemeye dair genel olarak en çok rağbet gören bakış açısını ifade eden e-postayı gönderdi. </st><st c="6318">Aynı zamanda, maliyetleri kontrol etmek gerektiğini açıkça söyledi ve çalışanlara başarı ödülü artışlarının yapılmayacağını hatırlattı. </st><st c="6454">Bu, elbette pek çok çalışanın hiç beklemediği pembe bir tabloydu. </st><st c="6520">Ama Levy, çalışanların, yeterli zaman geçtiğinde, kendine has olan çok daha gerçekçi ve katı üslubuna alışacaklarına inanıyordu. </st></p>
			<p><st c="6649">Bir ay sonra her şey değişti. </st><st c="6679">Yön değiştirmenin ilk aşamasında uygulanan operasyonel gelişmeler kök salmaya başladı. </st><st c="6766">Finansal performans, şirket evliliğinden bu yana ortaya çıkan en iyi sonuçlarla, bütçeden daha da iyiydi. </st><st c="6872">Bir başka e-postada Levy, çalışanları bol bol övdü. </st><st c="6924">Ayrıca çalışanların hastanedeki gözle görülür ilerleme hakkında daha fazla ayrıntı duyacağı ve kendi başarılarından dolayı övgü alacağı, soru cevap forumlarından oluşan bir dizi açık toplantı çağrısı yaptı.</st></p>
		</div>
	<div id="charCountTotal" value="7130"></div></body>
</html>
