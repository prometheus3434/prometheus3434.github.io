<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-59</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-59" lang="tr-TR" xml:lang="tr-TR">
		<div>
			<h2><span><st c="0">Büyük Varsayımlar: Algılarımız Gerçekliğimizi  Nasıl Şekillendiriyor? </st></span></h2>
			<p><st c="70">BÜYÜK VARSAYIMLAR, dünya hakkında kendi kafamızın içinde bir resim uydurma veya oluşturma ve ardından da kendi uydurduğumuz bu şeyleri gerçek sanmak gibi, gayet insani şeylerdir. </st><st c="249">Bunu en kolay çocuklarda görürüz. </st><st c="283">Onların sevimli çarpıtmalarından bu kadar hoşlanmamız, dünyaya—biraz eksantrik bir biçimde de olsa—aktif bir anlam yüklüyor olmalarını bir tür kutluyor olmamızdandır. </st><st c="450">Hani bir öykü vardır: İki çocuk Hindu kültürü hakkında bilgi toplarlarken, dünyayı dev bir filin tepesinde, fili de daha da dev bir kaplumbağanın üstünde resmeden bir evren resmi çok ilgilerini çeker. </st><st c="651">Çocuklardan biri ötekine, “Acaba kaplumbağa neyin üstünde duruyor” deyince, ötekisi “Sanırım, artık ondan aşağısı hep kaplumbağa” diye cevap verir.</st></p>
			<p><st c="798">Ama bu hoşlanmamızın altında belli belirsiz bir küçümseme, çocukları büyüklerden ayıran şeyin bu olduğu iması vardır. </st><st c="917">Yaptıkları bu anlam yüklemelerinin çocukça çarpıtmalar olduğunu varsayarız. </st><st c="993">Bizimkiler ise gerçekliğin doğru yansımalarıdır.</st></p>
			<p><st c="1041">Ama gerçekten de öyle mi? </st><st c="1068">Bir kez yetişkin insanlar haline gelince, kafamızda canlandırdığımız şeylerin gerçeğe uymadığını keşfetme sürecini artık gerçekten de tamamlamış mı oluruz? </st><st c="1224">Bunun yanıtı besbelli ki, hayır’dır. </st><st c="1261">Yirmi yıl süren enlemesine ve derinlemesine araştırmalarımız sırasında, yetişkinlerin—eğer yaşam deneyimlerinin meydan okumaları karşısında gerçekten ustalaşacaklarsa—dünya hakkında birbirlerinden niteliksel olarak çok farklı görüşlerin bir birini, bir ötekini benimsemeleri gerektiğini keşfettik. </st><st c="1559">(</st><span><st c="1560">Bak</st></span><st c="1563">. Robert Kegan, </st><span><st c="1579">In Over Our Heads,</st></span><st c="1597"> Harvard University Press, 1994)</st></p>
			<p><st c="1629">Tanıştığımız Avustralyalı bir kadın bize bir yıl boyunca ABD’de yaşadıklarını anlattı. </st><st c="1717">“Otomobilinizi sadece caddenin ters tarafında sürmekle kalmıyorsunuz, direksiyonunuz da ters tarafta. </st><st c="1819">Yola çıkmak için her seferinde önce arabanın sağ tarafına biniyor, sonra aklım başıma gelince, inip öteki tarafa geçiyordum.”</st></p>
			<p><st c="1944">Sözlerini şöyle sürdürdü: “Bir gün, kafam bir sürü şeye takılı halde, arabaya sağ kapıdan girip oturdum, anahtarlarımı çıkarıp hareket etmek üzereydim ki, bir de ne göreyim, direksiyon yok. </st><st c="2135">Kendi kendime şöyle dedim: ‘Aman Tanrım, bu vahşi ve yasa tanımaz ABD’de direksiyonları bile çalıyorlar!’”</st></p>
			<p><st c="2241">Oysa, dönüp şöyle bir soluna baksa, bunun öyle olmadığını görecek, ama—işte en önemlisi de bu—</st><span><st c="2336">niye</st></span><st c="2341"> baksın ki? </st><st c="2353">Sahip olduğumuz büyük varsayımlar bizde kesinlik konusunda silahsızlandırıcı ve aldatıcı bir kanı yaratırlar. </st><st c="2463">Eğer direksiyonun nerede olduğunu biliyorsak, onu başka bir yerde aramayız. </st><st c="2539">Eğer şirketimizin, departmanımızın, amirimizin veya astımızın ne yapıp yapamayacağını biliyorsak, bunun tersi kanıtları—burnumuzun dibinde olsalar bile—niye arayalım ki?</st></p>
		</div>
	<div id="charCountTotal" value="2708"></div></body>
</html>
