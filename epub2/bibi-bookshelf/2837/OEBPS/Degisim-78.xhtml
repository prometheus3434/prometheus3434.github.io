<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-78</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-78" lang="tr-TR" xml:lang="tr-TR">
		<div>
			<h2><span><st c="0">Çerçeve Oluşturmak</st></span></h2>
			<p><st c="18">Dört etmeni daha iyi anladığımızda, dönüşüm girişimlerini değerlendirmede yöneticilere yardımcı olacak ve girişimlerin başarı şansını geliştirebilecek müdahalelere ışık tutacak bir çerçeve oluşturduk. </st><st c="220">Her bir etmeni etkileyen değişkenlere dayalı bir puanlama sistemi geliştirdik. </st><st c="299">Yöneticiler, skorları SBBÇ etmenlerine göre belirleyebilir ve onları bir proje skoru elde etmek için birleştirebilirler. </st><st c="420">(</st><span><st c="421">Bak.</st></span><st c="425"> “SBBÇ Skorlarını Hesaplama” ek bilgi kutusu.)</st></p>
			<p><st c="471">Değerlendirmeler öznel olmasına rağmen, sistem sözü edilen kararları almak için şirketlere nesnel bir çerçeve sunar. </st><st c="589">Üstelik puanlama mekanizması, yöneticilerin projeleri değerlendirmesini ve projeler boyunca çok daha tutarlı dengelemeler yapmasını sağlar.</st></p>
			<p><st c="728">Bir şirket, girişimin başarılı olup olmadığını kontrol etmek için projenin başladığı günkü SBBÇ skorlarını, kendi sonuçlarıyla olduğu kadar önceki projelerin sonuçlarıyla da karşılaştırabilir. </st><st c="922">Veri tabanımızdaki 225 değişim projesinin skorlarını hesapladığımızda ve onları sonuçlarıyla karşılaştırdığımızda, analiz ilgi uyandırıcıydı. </st><st c="1064">Projeler, üç kategoriye veya bölgeye net biçimde yerleşiyordu: Bu aralıktaki bir skoru olan her projenin, istatistiksel olarak başarı olasılığı olduğu anlamına gelen </st><span><st c="1230">kazanma;</st></span><st c="1238"> proje sonucunu öngörmenin zor olduğunu ileri süren </st><span><st c="1290">endişe;</st></span><st c="1297"> projenin bütünüyle öngörülemez veya sıradanlığa ya da başarısızlığa yazgılı olduğunu ima eden </st><span><st c="1392">keder</st></span><st c="1397">. (</st><span><st c="1400">Bak.</st></span><st c="1405"> “SBBÇ skorları, proje sonuçlarını öngörür” şekli.)</st></p>
			<p><st c="1456">Şirketler, bir proje devam ettiği süre içinde veya projenin yapısına yönelik değişiklikler yapmadan önce ve yaptıktan sonra skorları hesaplayarak değişim projelerinin ne kadar ilerleme gösterdiğini takip edebilirler. </st><st c="1674">Bu dört etmen, belli bir projenin veya proje setinin başarı olasılığını değerlendirmeleri için yöneticilere bir turnusol testi sunar. </st><st c="1808">1994’te, idari işlemlerini yeniden yapılandırmak isteyen büyük bir Avustralya bankasını ele alalım. </st><st c="1908">Üst düzey yöneticiler, değişimin gerekçesi hakkında hemfikirdiler ama bu dönüşüm işleyişte ve kurumsal yapılarda önemli değişiklikler gerektirdiği için bankanın, projenin amaçlarını gerçekleştirip gerçekleştiremeyeceği konusunda fikir ayrılıkları vardı. </st><st c="2162">Ekibi ve üst düzey yöneticileri, farklılıklarını ortaya çıkaracakları kadar uzun bir süre bir araya getirmenin olanaksız olduğu görüldü; insanlar çok meşguldü. </st><st c="2322">İşte o zaman, proje ekibi SBBÇ çerçevesini kullanarak girişimi analiz etmeye karar verdi.</st></p>
			<p><st c="2411">Böyle yapmak, iki gündür kendiliğinden yürüyen tartışmayı iki saatlik net bir tartışmaya dönüştürdü. </st><st c="2513">Sadece dört öğe üzerine yoğunlaşmak, projenin güçlü ve zayıf yanlarına dair net bir resim ortaya çıkardı. </st><st c="2619">Örneğin, yöneticiler projenin sekiz ay boyunca uygulanacağını ama aşamaların ve gözden geçirmelerin yeterince tanımlanmadığını öğrendi. </st><st c="2755">Proje ekibi yetenekli olmasına ve üst düzey yönetim girişime yeterince bağlılık göstermesine rağmen, iki alanda ilerleme kaydedildiğine dair şüphe vardı. </st><st c="2909">İdari kadroda çalışanlar, önerilen değişikliklere düşmandı, çünkü bu insanların yüzde 20’sinden fazlası işlerini kaybedecekti. </st><st c="3036">Yöneticiler ve çalışanlar, idari personelin proje uygulandığı süre boyunca var olan bağlılıklarının üzerine yüzde 10 ve yüzde 20 daha fazla çaba göstermeleri gerektiği konusunda anlaştılar. </st><st c="3226">Proje, SBBÇ skalası üzerinde Keder Bölgesi’nde yer alıyordu.</st></p>
			<p><st c="3286">Ancak değerlendirme, yöneticileri, projeye başlamadan önce başarı olasılığını artırmaya yönelik adımlar atmaya yöneltti. </st><st c="3408">Banka, proje zamanını kısa dönemli ve uzun dönemli olarak ikiye ayırmaya karar verdi. </st><st c="3494">Böylece banka, gözden geçirme noktalarını daha sık olacak şekilde planlama ve dönüşüm karmaşıklaşmadan önce ekip üyelerinin deneyimden öğrenme yeteneğini artırma olanağı elde etti. </st><st c="3675">Banka, personelin bağlılığını geliştirmek amacıyla değişimin neden gerekli olduğunu ve uygulama boyunca kurumun çalışanları nasıl destekleyeceğini açıklamak için daha fazla zaman ayırmaya karar verdi. </st><st c="3876">Ayrıca banka, projeye katılabilecek insanları daha yakından ele aldı ve gerekli yeteneklere sahip olmadıklarını fark ettiği bazı ekip liderlerini değiştirdi. </st><st c="4034">Son olarak üst düzey yöneticiler, girişimi desteklediklerini göstermek için kuruluşun bütün düzeylerindeki insanlara projeyi açıklamak üzere bir tanıtım gezisi yaparak uyumlu bir çaba sergiledi. </st><st c="4229">Bankanın eylemleri ve planları projeyi Kazanma Bölgesi’ne taşıdı. </st><st c="4295">On dört ay sonra banka—zamanında ve düşük bütçeyle—projeyi tamamladı.</st></p>
			<h2><span><st c="4364">SBBÇ Çerçevesini Uygulamak</st></span></h2>
			<p><st c="4391">SBBÇ çerçevesinin basitliği, genellikle en büyük sorunu olarak ortaya çıkmaktadır; yöneticiler, çok daha karmaşık yanıtlar istiyor gibidir. </st><st c="4532">Gözle görünmesine rağmen, genellikle işe yaramayacak anlaşmalar yapıyorlar. </st><st c="4608">Akıllı şirketler, üç yöntemden birinin içinde SBBÇ çerçevesini kullanarak bu tuzağa düşmemeyi garanti altına almaya çalışır.</st></p>
			<p><span><st c="4732">Projeleri İzleyin</st></span></p>
			<p><st c="4750">Bazı şirketler, dönüşüm programlarına başlamadan önce SBBÇ çerçevesini nasıl kullanacakları konusunda yöneticileri eğitir. </st><st c="4874">Yöneticiler, programın çeşitli bileşenlerine dair SBBÇ skorlarını hesaplamak ve onları geçmiş skorlarla karşılaştırmak için SBBÇ’nin sütunlu tabloya dayalı çeşitlerini kullanırlar. </st><st c="5055">Zamanla her bir skor, skor eğrileri ve daha sonra göreceğimiz gibi, skor portföyleri karşısında dengelenmelidir.</st></p>
			<p><st c="5167">Üst düzey yöneticiler, dönüşüm girişiminin zorlandığını gösteren erken uyarı göstergeleri olarak SBBÇ değerlendirmelerini sıklıkla kullanırlar. </st><st c="5312">10,6 milyar dolarlık biyoteknoloji şirketi Amgen, SBBÇ’yi bu şekilde kullandı. </st><st c="5391">2001 yılında şirket, işlemlerini bazı temel süreçler etrafından yeniden sıraladı, tekliflerini genişletti, vadesi dolmuş bazı ürünleri yeniden lanse etti, bazı firmalarla işbirliği yaptı ve diğer bazı firmaları satın alarak birkaç yenilik başlattı. </st><st c="5640">Amgen’in üst düzey yönetim ekibi, uygulama sorunlarından kaçınmak amacıyla insanları, üst düzey yönetimin zamanını ve diğer kaynakları nasıl etkili biçimde dağıtacağını ölçmek için SBBÇ çerçevesini kullandı. </st><st c="5848">Projeler kaygı verici skorlar bildirmeye başlar başlamaz atanmış yöneticiler dikkatleri bu skorlara çekti. </st><st c="5955">Projeleri daha sık gözden geçirdiler, ekipleri yeniden oluşturdular, onlara daha fazla kaynak ayırdılar. </st><st c="6060">Amgen, değişim projesinin bir alanında, 300 girişimi izlemek için SBBÇ’yi kullandı ve 200 tanesini yeniden oluşturdu.</st></p>
			<p><st c="6177">Hem büyük hem de küçük kuruluşlar, aracı değerlendirebilirler. </st><st c="6241">1990’larda altı değişim projesi başlatan bir hastane örneğini ele alalım. </st><st c="6315">Her girişim, pek çok yatırımı kapsıyordu, önemli klinik sonuçları vardı veya her ikisi birden geçerliydi. </st><st c="6421">Hastane genel yöneticisi, bazı projelerin iyi gittiğini düşünüyordu ama bazıları hakkında kaygılıydı. </st><st c="6523">Kaygılarını, kötü bir duygudan başka bir şeye dayandıramıyordu. </st><st c="6587">Oysa genel yönetici SBBÇ çerçevesini kullandığında şüphelerini doğrulayabildi. </st><st c="6666">Proje yöneticileri ve diğer anahtar kişilerle yaptığı 45 dakikalık bir tartışmadan sonra, üç projenin Kazanma Bölgesi’nde, ikisinin Endişe Bölgesi’nde ve birinin Keder Bölgesi’nde olduğunu belirledi.</st></p>
			<p><st c="6865">Genel yönetici, en güçlü projelerin hak ettiği kaynak miktarından daha fazlasını harcadığını ortaya çıkardı. </st><st c="6975">Üst düzey hastane personeli, başarılı olacak projeleri anladılar ve onları desteklemek, proje toplantılarına katılmak ve yeterli kaynağa sahip olduklarından emin olmak için daha fazla zaman harcadılar. </st><st c="7177">Tersine, düşük performans gösteren projelerin toplantılarına katılmaktan kimse hoşlanmıyordu. </st><st c="7271">Bu yüzden genel yönetici, yolunda giden projelerin toplantılarına katılmayı bıraktı; sadece düşük performans sergileyen üç projeyle ilgili toplantılara katıldı. </st><st c="7432">Bazı yöneticileri düzgün ilerleyen projelerden çekti ve daha riskli girişimlere atadı. </st><st c="7519">Çaba gösteren girişimler için daha fazla aşama ekledi, bitiş tarihlerini erteledi ve onları ilerleme için zorladı. </st><st c="7634">Bu adımlar, altı projenin de amaçlarına ulaşmasını sağladı.</st></p>
			<p><span><st c="7693">Proje Portföylerini Yönetin</st></span></p>
			<p><st c="7721">Şirketler büyük dönüşüm programlarına başladıklarında, bunların amaçlarına ulaşmasını sağlamak için pek çok proje başlatırlar. </st><st c="7849">Ama yöneticiler portföyleri uygun şekilde yönetmezlerse, bu görevler dikkat çekmek ve kaynak elde etmek için rekabet etmeyi bırakırlar. </st><st c="7985">Örneğin, üst düzey yöneticiler, destek oldukları projeler için en iyi personeli seçebilir veya dikkat çekilmesi gereken projeler yerine nispeten gözde olan projelere gereksiz yere dikkat çekebilirler. </st><st c="8186">Şirketler dönüşüm girişimi başlatmadan önce bizim çerçevemizi uygularlarsa, portföylerdeki proje sorunlarını belirleyebilir, uygulama uzmanlarının ve üst düzey yönetimin dikkatini en gerekli yere yoğunlaştırabilir ve politik meseleleri yatıştırabilirler.</st></p>
			<p><st c="8440">Örneğin, kârlılığı geliştirmek için bir programın parçası olarak 40 projelik bir set planlayan Avustralyalı bir şirketi ele alalım. </st><st c="8573">Bazıları diğerlerinden daha büyük finansal etkilere sahip olduğu için şirketin genel yöneticisi, bütün proje sahiplerini ve genel yöneticilerini toplantıya çağırdı. </st><st c="8738">Grup, her projeyi SBBÇ skorunu tartışarak ve sorunlu alanları belirleyerek tek tek ele aldı. </st><st c="8831">Bütün skorlar ve konular listelendikten sonra, genel yönetici beyaz tahtaya yürüdü ve en önemli beş projeyi daire içine alarak şunları söyledi: “Endişe Bölgesi’nde olan bazı projeleri kabul etmeye hazırım ama birkaç haftadan daha uzun süre bu bölgenin ortasının dışında kalan hiçbir projeyi kabul etmeyeceğim. </st><st c="9141">En üstteki beş proje içinse, Endişe Bölgesi’ndeki projeler Kazanma Bölgesi’ne girene kadar bir şey yapmayacağız. </st><st c="9254">Bu amacı gerçekleştirmek için ne yapmamız gerekiyor?”</st></p>
			<p><st c="9307">Grup hemen düşünmeye başladı ve harekete geçti. </st><st c="9356">Bu, insanları ekipler oluşturmaya, bazı projeleri yeniden şekillendirmeye ve üst düzey yöneticilerin daha çok dikkat göstermesi gereken projelerin belirlenmesine yol açtı—tüm bunlar, uygulama başlamadan önce SBBÇ skorlarının yükselmesine yardımcı oldu. </st><st c="9609">En önemli projelerin başarısı yankılanırken, kalanların çoğu Kazanma Bölgesi’ne girdi. </st><st c="9696">Grup, Endişe Bölgesi’ndeki bazı projelerden vazgeçti ama bu projelerin skorlarını geliştirmek için onları yakından izleme konusunda anlaştı. </st><st c="9837">Bizim deneyimimize göre bu, yapılacak en doğru şeydi. </st><st c="9891">Şirketler kendilerini gözden geçirdiklerinde, bütün projeleri Kazanma Bölgesi’ne dahil edilmemelidir; eğer böyle yapılırsa, projeler başarılı olmak için yeterince istekli davranmazlar. </st><st c="10076">Dönüşümler, bir kuruluşu genişleten temel değişikliklere neden olmalıdır.</st></p>
			<p><span><st c="10149">Konuşmaları Zorlayın</st></span></p>
			<p><st c="10170">Farklı yöneticiler, aynı proje için SBBÇ skoru hesaplasalar bile, sonuçlar oldukça çeşitlilik gösterebilir. </st><st c="10279">Skorlardaki farklılık, neden olduğu diyalog anlamında özellikle önemlidir. </st><st c="10354">Bu farklılık katılımcıları kışkırtır ve onları “Projeyi neden böyle farklı şekillerde anlıyoruz?” veya “Projenin başarılı olması için yapılması gerekenler konusunda nasıl anlaşabiliriz?” gibi sorular etrafında tartışmaya yöneltir. </st><st c="10585">Bu önemlidir, çünkü aynı kuruluş içindeki insanlar bile değişim girişimi hakkındaki sorunları tartışmak için ortak bir çerçeveye sahip değildir. </st><st c="10730">Önyargılar, bakış açılarındaki farklılıklar ve konuşmaya isteksizlik veya konuşamama, etkili tartışmayı engelleyebilir. </st><st c="10850">Şirketler SBBÇ çerçevesini kullanarak ortak bir dil oluşturabilir ve doğru tartışmalar zorlayabilir.</st></p>
			<p><st c="10950">Şirketler bazen, bocalayan projelerini gözden geçirmek için atölye çalışmaları düzenleyebilir. </st><st c="11046">İki ile dört saat arası süren bu atölyelerde sayıları sekiz ile 15 arasında değişen üst ve orta düzey yöneticiler, proje ekibi ve proje destekçileri ile birlikte, samimi bir diyalog yürütürler. </st><st c="11240">Tartışma genellikle SBBÇ skorlarının ötesine geçer ve sorunların altında yatan nedenlerle olası çözümlere kayar. </st><st c="11353">Atölye çalışmaları, sıklıkla yenilikçi çözümlerde birleştirilebilen çeşitli fikirleri gün ışığına çıkarır. </st><st c="11460">Örneğin, SBBÇ atölye çalışmalarında, bir telekomünikasyon hizmet sağlayıcısına önemli bir dönüşüm girişimi planlamasında yardım eden yöntemi ele alın. </st><st c="11611">Başlatılması ve hızla yürütülmesi gereken beş stratejik girişimden ve 50 alt projeden oluşan program, bazı ciddi engellerle karşılaştı. </st><st c="11747">Projelerin amacı, zamanlamalar ve gelir hedefleri belirsizdi. </st><st c="11809">Planlanan işlerde erteleme, aşamaların planlanmasında bir özen ve odaklanma eksikliği ile bir kaynak sıkıntısı vardı. </st><st c="11927">Ayrıca liderlik sorunları söz konusuydu. </st><st c="11968">Örneğin, yönetim düzeyindeki eksiklikler, projeler arasında yetersiz koordinasyona ve risklerin yanlış değerlendirilmesine neden olmuştu.</st></p>
			<p><st c="12105">Telekomünikasyon şirketi dönüşüm programını yoluna koymak için proje yöneticilerinin alet takımına SBBÇ’yi dahil etti. </st><st c="12225">Proje Yönetim Merkezi, sorunları analiz etmek ve ilerideki atılımlara karar vermek için bir dizi atölye çalışması düzenledi. </st><st c="12350">Örneğin bir atölye çalışması, ikisi Keder Bölgesi’nde, biri Endişe Bölgesi’nde duran üç yeni ürün geliştirme projesine ayrıldı. </st><st c="12478">Katılımcılar, yöneticilerle teknik uzmanlar arasındaki gerilimleri, yetersiz fonlama, insan gücü eksikliği ve proje kapsamının yetersiz tanımlanması gibi sorunları belirledi. </st><st c="12653">Sonunda çözüme yönelik üç eylem üzerinde anlaştılar: teknolojiden sorumlu yöneticilerle asıl işten sorumlu yöneticiler arasındaki uyuşmazlığı çözmeye yönelik bir toplantı düzenlenmesi; üst düzey yöneticilerin, kaynak sorunları ile doğrudan ilgilendiklerinden emin olmak; proje amaçlarını biçimlendirmek üzere proje ekibini ve iş hattı başkanını bir araya getirmek. </st><st c="13018">Proje destekçisinin bu eylemlere katılmasıyla, üç proje kendi SBBÇ skorlarını ve böylece başarı şanslarını artırdılar.</st></p>
			<p><st c="13136">SBBÇ skorları hakkında yapılan konuşmalar, iş ünitelerini, işlevlerini ve yerlerini kapsayan büyük ölçekli dönüşümler için özellikle yararlıdır. </st><st c="13282">Bu tür değişim çabalarında, kuruluş içindeki herkesin çabayı ciddiye almasını ve amaçları anlamasını sağlayan merkezi yönetim ile çeşitli girişimlerin ihtiyaç duyduğu özerklik arasında doğru dengeyi bulmak önemlidir. </st><st c="13499">Ekipler, esnekliğe ve kendi piyasaları, işlevleri ve rekabet ortamları için özelleştirilmiş çözümleri üretmeye yönelik desteğe sahip olmalıdır. </st><st c="13643">SBBÇ değişkenleri net bir şekilde incelenmeden denge oluşturmak zordur.</st></p>
			<p><st c="13714">İşletme verimliliğini artırmaya ve en çok gelecek vaat eden markalarına ve piyasalarına odaklanma ihtiyacı duyan, önde gelen bir küresel içecek şirketini ele alalım. </st><st c="13881">Şirket aynı zamanda, müşteri talebi geliştirme ve müşteri tatmini gibi kilit süreçleri daha yenilikçi hale getirmenin yolunu arıyordu. </st><st c="14016">CEO’nun amaçları iddialıydı ve şirket çapında önemli kaynak yatırımları gerektiriyordu. </st><st c="14104">Üst düzey yönetim, çabanın yapılandırılmasında ve doğru meselelere yoğunlaşan projelerin üretilmesinde çok büyük yükümlülüklerle karşılaştı. </st><st c="14245">Yöneticiler, bunun çok yıllık bir çaba olduğunu ama tek tek projeler sıkıca planlanmadan ve yönetilmeden, projelerin tamamlanmasının çok uzun sürme ve sonuçların giderek etkisizleşme riski olduğunu biliyordu.</st></p>
			<p><st c="14453">Üst düzey yöneticiler bu riskleri azaltmak için kuruluşun birkaç düzeyinde yürütülen her projenin analiz edilmesine karar verdi. </st><st c="14583">SBBÇ çerçevesini kullanarak her girişimin yolunda gittiğinden emin olana dek her ay onları gözden geçirdiler. </st><st c="14693">Bundan sonra gözden geçirmeler, projeler önemli aşamalara geldiğinde yapıldı. </st><st c="14771">Programın sonraki aşamalarında bile, gözden geçirmeler arasındaki süre iki ayı hiç geçmedi. </st><st c="14863">Proje ekibi düzeyinde, gözden geçirmeler arasındaki süre daha da kısaydı: Ekip liderleri, dönüşüm boyunca ilerlemeyi iki haftada bir gözden geçirdi. </st><st c="15012">En iyi çalışanlardan bazıları, tam zamanlı olarak girişime katıldı. </st><st c="15080">İnsan kaynakları bölümü, ekip üyelerinin işe alınmasında, böylece çeşitli girişimlere katılmanın yolunu arayan en iyi insanlardan oluşan verimli bir döngünün yaratılmasında aktif bir rol üstlendi. </st><st c="15277">Dönüşümün gidişatı boyunca şirket, gösterdikleri performanstan dolayı birkaç ekip üyesini bölüm ve kısım yöneticiliğine atadı.</st></p>
			<p><st c="15403">Şirketin değişim programı, yüzlerce milyon dolarlık bir değer yaratımı ile sonuçlandı. </st><st c="15491">Şirketin bir zamanlar hiç gelişme göstermeyen markaları gelişmeye başladı. </st><st c="15566">Şirket Çin gibi yeni piyasaların kapısını araladı ve satışlarla promosyon aktiviteleri en hızlı gelişen kanallarla yapıldı. </st><st c="15690">Süreç boyunca, kuruluşun içindeki durgunluğun değişim çabalarını raydan çıkarmakla tehdit ettiği pek çok uğrak vardı. </st><st c="15808">Ama üst düzey yönetimlerin dört kilit değişkene yoğunlaşma inançları, şirketi daha yüksek bir performans yörüngesine taşımaya yardımcı oldu.</st></p>
			<p><st c="15948">—————</st></p>
			<p><st c="15954">SBBÇ çerçevesi, değişim için ortak bir dil sağlayarak şirketlere kendi çalışanlarının öngörü ve deneyimlerinden yararlanma olanağı sundu. </st><st c="16093">Orta kademe yöneticilerin değişimi engellemek istedikleri hakkında çok şey söylendi. </st><st c="16178">Pek çok orta kademe yöneticinin fazla çalışma ve belirsizlik getirse ve işlerini tehlikeye atsa bile değişim çabalarını desteklemeye hazır olduklarını bulduk. </st><st c="16337">Yine de bu girişimleri biçimlendirmede yeterli girdiye sahip olmadıkları için değişime direnirler. </st><st c="16436">Genellikle değişim projelerinin tasarlanması ve uygulanması ile ilgili meşru kaygılarını ifade edecekleri araçlardan, dilden ve toplantılardan yoksundurlar. </st><st c="16593">İşte standart, niceliksel ve basit bir çerçevenin devreye girdiği yer burasıdır. </st><st c="16674">Kuruluşun bütün düzeylerinde açık konuşmaların yapılmasına olanak tanıyan SBBÇ çerçevesi, insanların değişim için doğru şeyi yapmasına yardım eder.</st></p>
			<p><span><st c="16821">İlk olarak Ekim 2005 sayısında yayınlanmıştır.</st></span></p>
		</div>
	<div id="charCountTotal" value="16868"></div></body>
</html>
