<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-68</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-68" lang="tr-TR" xml:lang="tr-TR">
		<div>
			<p><span><st c="0">Danışmanlardan çalışanları güçlendiren uzman kaynaklar olarak yararlanın</st></span></p>
			<p><st c="73">Danışmanlar, özellikle kurumsal değişimin ilk aşamalarında, şirketin sahip olmadığı uzmanlık bilgilerini ve teknik becerileri sağlayabilirler. </st><st c="217">Yönetimin görevi, bu kaynaklardan değişime önderlik edenlerin otoritesini yok etmeden nasıl yararlanılacağını saptamaktır. </st><st c="340">ASDA teori E ile teori K arasında orta yolu izledi. </st><st c="392">Dönüşümünün ilk aşamalarında dört danışmanlık firmasından sınırlı olarak yararlandı. </st><st c="477">Danışmanlık firmaları hep yönetimin hemen yanında faaliyet gösterdiler ve değişime önderlik edenleri desteklediler. </st><st c="593">Buna rağmen Norman, ASDA’nın ve yöneticilerinin danışmanlara bağımlı hale gelmesini önlemek için danışmanlık çalışmalarını bilinçli bir şekilde sona erdirdi. </st><st c="751">Örneğin, ASDA’nın ilk birkaç deneysel mağazasını yenilemekle görevlendirilmiş özel ekibi desteklesin diye tutulan bir mağaza örgütlenmesi uzmanının varlığına rağmen, daha sonraları mağazalar o uzman işe karıştırılmadan yenilendi.</st></p>
			<p><st c="980">Norman ile Leighton, E ve K değişim teorilerinin eşzamanlı uygulanmasının kaçınılmaz olarak içerdiği paradoksu kabullenmekle, ASDA’yı hem hissedarlara hem de çalışanlara yarar sağlayacak şekilde dönüştürdüler. </st><st c="1191">Kuruluş personel değişikliklerine, birimlerin elden çıkarılmasına ve hiyerarşik altüstlüklere maruz kaldı. </st><st c="1298">Ama yıkıcı etkileri olan bütün bu eylemler ASDA çalışanlarının değişime ve yeni kurum kültürüne sahip çıkmalarını engellemedi, çünkü Norman’la Leighton sürekli başkalarının söylediklerine kulak vermekle, tartışmakla ve öğrenmeye açıklıkla çalışanların güvenini kazanmışlardı. </st><st c="1574">Niyetleri konusunda daha baştan gösterdikleri samimiyetle, iki değişim teorisi arasındaki gerilimi dengelediler.</st></p>
			<p><st c="1686">1999 yılına gelindiğinde şirket, hissedar değerini sekize katlamıştı. </st><st c="1757">Ayrıca Norman’la Leighton’un oluşturdukları örgütsel yetenekler ASDA’ya, Dunlap’ın Scott Paper’da ve Sigler’in de Champion’da oluşturamadıkları o sürdürülebilir rekabet üstünlüğünü de kazandırmıştı. </st><st c="1956">Dunlap moralsiz ve verimsiz bir kuruluşu Kimberly-Clark’a satmak zorunda kalırken ve yaşam gücünü yitirmiş bir Champion UPM-Kymmene’ye satılırken, Norman ve Leighton Haziran 1999’da, ASDA’nın bin bir zahmetle geliştirdiği örgütsel yeteneklere yüksek bir fiyat ödemeye hazır, dost ve kültürel bakımdan uyumlu Wal-Mart gibi bir alıcı bulabildiler.</st></p>
			<p><st c="2301">Sonuçta, teori E ve K’nın bütünleştirilmesi ASDA’da büyük bir dönüşüm yaratırken, sağladığı getiri de büyük oldu. </st><st c="2416">Bu gibi getiriler elde etme, günümüz ekonomisinde sürdürülebilir bir üstünlük geliştirmek isteyen diğer kuruluşlar için de mümkündür. </st><st c="2550">Ama bu üstünlük ancak, hissedar değerini sürekli göz önünde bulundurmak koşuluyla, uzun erimli kurumlar yaratma konusunda gösterilecek sürekli bir irade ve yeteneğin—yani E’nin K ile sonu gelmez bir dansının—ürünü olabilir.</st></p>
			<p><span><st c="2773">İlk olarak Mayıs-Haziran 2000’de yayınlanmıştır.</st></span></p>
		</div>
	<div id="charCountTotal" value="2822"></div></body>
</html>
