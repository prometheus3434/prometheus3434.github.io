<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-58</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-58" lang="tr-TR" xml:lang="tr-TR">
		<div>
			<h2><span><st c="0">Rekabet Halindeki Taahhütlerin  Açığa Çıkartılması</st></span></h2>
			<p><st c="49">Değişime karşı bağışıklığı alt etme, rekabet halindeki taahhütlerin açığa çıkartılmasıyla başlar. </st><st c="148">Çalışmalarımız sırasında gördük ki, insanlar rekabet halindeki taahhütlerini sıkı sıkıya saklıyor olsalar bile, kendilerine bir dizi soru sorarak bunları açığa çıkartmanız mümkündür—yeter ki çalışanlar kişisel ve yüz kızartıcı olması mümkün bu açıklamaların istismar edilmeyeceğinden emin olsunlar. </st><st c="447">Bu tanı koyma alıştırmasının, genellikle birkaç gönüllünün kendi keşiflerini herkesin önünde yapmaları biçiminde, grup halinde yapılması çok etkili olabilir, çünkü o zaman insanlar başkalarının da, hatta şirketin yıldız kişilerinin bile, kendilerini rekabet halindeki taahhütlere bağladıklarını ve kendi kendileriyle çelişkiye düştüklerini görebilirler.</st></p>
			<p><st c="800">Sorduğumuz ilk soru şudur: </st><span><st c="828">Daha etkin olabilmeniz veya yaptığınız işin daha doyurucu olabilmesi için işinizde nelerin de</st></span><span><st c="921">ğiştiğini görmek isterdiniz? </st></span><st c="951">Bu soruya verilen yanıtlar hemen hemen her zaman bir yakınma halini alır—bu, üretkenlikten uzak olumsuz tınısı yüzünden çoğu yöneticinin hiç hoşlanmadığı bir biçimdir. </st><st c="1119">Oysa yakınmalar olağanüstü yararlı olabilir. </st><st c="1164">İnsanlar sadece ilgilendikleri şeyler hakkında yakınırlar; üstelik ne kadar yüksek sesle yakınıyorlarsa, o şey kendilerini o kadar fazla ilgilendiriyor demektir. </st><st c="1326">Çok küçük bir çabayla insanlar gayet iyi bildikleri, hiç de esinlendirici olmayan takıntılarını kendilerine enerji ve motivasyon kazandıran bir şey—tamamıyla kendilerine özgü bir taahhüt—haline getirebilirler.</st></p>
			<p><st c="1535">O noktaya varabilmek için ikinci bir soru daha sormanız gerekir: </st><span><st c="1601">Bu yakınmalarınız hangi taahhütlerinizle bağlantılı?</st></span><st c="1653"> Birlikte çalıştığımız ve adına Tom diyeceğimiz bir proje lideri bu soruyu, homurdana homurdana şöyle yanıtlamıştı: “Bana bağlı çalışan insanlar projemdeki önemli gelişmeler konusunda beni devre dışı bırakıyorlar.” Bu yakınma şöyle bir bildirim içeriyordu: “Ben açık ve samimi iletişime inanırım.” Adına Mary diyeceğimiz bir üretim hattı yöneticisi de, insanların toplantılarda konuşmak istememelerinden yakınıyordu; bu yakınması kararları ortak alma taahhüdüyle bağlantılıydı.</st></p>
			<p><st c="2130">İnsanlar, bu tür taahhütlerini seslendirirken kuşkusuz samimidir, ama bu taahhütlerinin gereğinin yerine getirilmesini engellemenin bir yolunu da bir şekilde neredeyse hep bulurlar. </st><st c="2313">O halde, üçüncü soru şu oluyor: </st><span><st c="2345">Taahhütlerinizin daha eksiksiz gerçekleşmesini engelleyen ne gibi davranışlarda bulunuyor ya da bulunmuyorsunuz?</st></span><st c="2457"> Biz kendi deneyimimizde, insanların kendilerinden kaynaklanan bu engelleyici davranışları, şaşmaz bir biçimde, anında teşhis edebildiklerini gördük. </st><st c="2607">Örneğin Tom şunu itiraf ediyordu: “Biri bana kötü bir haber getirdiğinde, genellikle onu cezalandırırım.” Mary de, işleri genellikle başkalarına devretmediğini, zaman zaman da insanların iyi kararlar alabilmek için ihtiyaç duydukları enformasyonun tamamını onlara vermediğini kabul ediyordu.</st></p>
			<p><st c="2898">Her iki vakada da, söz konusu eksikliğe başka şeylerin de katkısı olmuş olabilir; ama hem Mary’nin hem de Tom’un davranışlarının etraflarındaki insanları etkilediği açıktır. </st><st c="3073">Çoğu insan yaptığı şeyi anında fark edip derhal kendi kendisine “Böyle davranmaktan vazgeçmeliyim” der. </st><st c="3177">Nitekim Tom, projesini yavaşlatması söz konusu olabilecek sorunları dinlemeye daha yatkın olma konusunda kendi kendisine defalarca söz vermiştir. </st><st c="3323">Ne ki, bu alıştırmanın amacı bu gibi davranışları ortadan kaldırmak değildir—hiç değilse şimdilik. </st><st c="3422">Amaç, insanların kendi başarılarının altını oyan davranışlarının nedenlerini anlamalarıdır.</st></p>
			<p><st c="3513">Bunu izleyen bir sonraki adım, insanları, o davranışlarından vazgeçmelerinin yaratacağı sonuçları gözden geçirmeye davet etmektir. </st><st c="3645">Bunu, dördüncü bir soru sorarak yaparız: </st><span><st c="3686">Bir an için bu engelleyici davranışın tersini yaptığınızı düşünecek olursanız, içinizde herhangi bir rahatsızlık, endişe veya belli belirsiz bir korku hissediyor musunuz? </st></span><st c="3857">Tom bu soru üzerine, yürütülen bir projeye ilişkin birtakım kötü haberleri gayet sakin ve büyük bir açıklıkla dinlediğini hayal edip şu sonuca varıyordu: “Halledemeyeceğim bir sorunla, elimden bir şey gelmeyen meselelerle karşı karşıya kalmaktan korkuyorum.” Peki, ya Mary? </st><st c="4131">İnsanlara daha geniş bir hareket alanı tanıdığını hayal ettiğinde, gayet samimi bir biçimde, insanların iyi kararlar alamayacağından ve kötü bir sonuç elde edilmesine neden olabilecek bir stratejiyi uygulamak zorunda kalacağından korktuğunu söylüyordu.</st></p>
			<p><st c="4383">Son adım, bu pasif korkuyu belli bazı sonuçların yaşanmasını engellemeye yönelik aktif taahhüt içeren bir açıklamaya dönüştürmektir. </st><st c="4517">Bunun için sorduğumuz soru şudur: </st><span><st c="4551">Böyle engelleyici bir davranış sergilediğinizde, hangi kaygı verici sonucu engelledi</st></span><span><st c="4635">ğinizi düşünüyorsunuz? </st></span><st c="4659">Bu soruya verilen yanıtta, kişinin değişime karşı bağışıklığının özünü oluşturan rakip taahhüdü dile gelir. </st><st c="4767">Tom kendisini “halledemeyeceği sorunları dinlememe taahhüdü altına soktuğunu” kabul ediyordu. </st><st c="4861">Kadrosunu korkutarak, kendisine kötü haberler getirmelerini engelliyor, projenin kontrolünü elinde tutamama korkusuna karşı kendisini koruma altına alıyordu. </st><st c="5019">Mary de kendisini koruma altına alıyordu: Onun durumunda söz konusu olan, kötü kararların sonuçlarına karşı korunmaktı. </st><st c="5139">“Kendimi, grubun hoşlanmayacağım kararlar almamasını sağlama taahhüdü altına sokmuştum.”</st></p>
			<p><st c="5227">Bu gibi ifşaatlar utanç verici olabilir. </st><st c="5269">İlk taahhütler hemen hemen her zaman insanların yüksek sesle ifade etmekten mutluluk duydukları soylu hedefleri yansıtır; oysa rekabet halindeki taahhütler çok özeldir—insanların, hem başkaları hem de kendileri tarafından algılanma biçimlerinin zarar görmesinden duydukları korku karşısındaki kırılganlıklarını yansıtırlar. </st><st c="5593">O nedenle, insanların bu türden rekabet halindeki taahhütlerini gizlemeye ve bir kez ortalığa serilince de onları anında tekrar örtbas etmeye çalışmalarına şaşmamak gerek.</st></p>
			<p><st c="5764">Ama rekabet halindeki taahhütler bir zayıflık olarak görülmemelidir. </st><st c="5834">Bunlar bir tür öz savunmadır; çok doğal ve makul bir insani dürtüdür. </st><st c="5904">Mesele şudur: Eğer rekabet halindeki taahhütler bir öz savunma biçimiyse, insanlar kendilerini neye karşı korumaktadır? </st><st c="6024">Bu sorunun yanıtı genellikle </st><span><st c="6053">büyük varsayımlar</st></span><st c="6070"> dediğimiz şeydedir: insanların kendileri ve onları çevreleyen dünya hakkında besledikleri, derin köklere sahip inançlar. </st><st c="6192">Bu varsayımlar dünyaya bir nizam verdiği gibi, dünyanın ne olursa zıvanadan çıkabileceği hakkında da bir fikir verir. </st><st c="6310">Rekabet halindeki taahhütler, resmin bozulmasını engelleme amacıyla istenmeden tasarlanmış davranışlara hükmeden bu varsayımlardan kaynaklanır. </st><st c="6454">(</st><span><st c="6455">Bak</st></span><st c="6458">. “Değişim Bağışıklığı İçin Bir Tanı Testi”)</st></p>
			<h2><span><st c="6502">Büyük Varsayımları İncelemek</st></span></h2>
			<p><st c="6531">İnsanlar büyük varsayımlara sahip olduklarını nadiren fark ederler; bunun nedeni çok basittir: Bunların gerçek olduğunu sanırlar. </st><st c="6662">Kökleri çok eskilere uzanan ve nadiren eleştirel bir gözle bakılan bu büyük varsayımlar insanın varlık dokusunun içine örülüdür. </st><st c="6791">(Büyük varsayımların insanın yakasını bırakmadığı takıntısı konusunda daha fazla ayrıntı için </st><span><st c="6885">bak. </st></span><st c="6890">“Büyük Varsayımlar: Algılarımız Gerçekliğimizi Nasıl Şekillendiriyor”) Oysa çoğu insan, küçük bir yardımla, bunları kolayca bilince çıkartabilir—özellikle altına girdikleri rekabet halindeki taahhütleri teşhis edebilirlerse. </st><st c="7115">Bunun için insanlardan önce, “Kendi kendime ... </st><st c="7163">taahhüt ettim” şeklinde, rekabet halindeki taahhüdü boş bırakan bir cümle kurmalarını ve sonra da boş kalan yeri doldurmalarını istedik. </st><st c="7300">(“Kendi kendime, elimden bir şey gelmeyen meseleleri öğrenmemeyi taahhüt ettim” diyen) Tom’un büyük varsayımının şu olduğu anlaşılıyordu: “Duyduğum sorunları halledemeyecek </st><span><st c="7473">olursam</st></span><st c="7480">, insanlarda işimi layıkıyla yapacak niteliklere sahip olmadığım kanısını uyandıracağımı varsayıyorum.” Mary’nin büyük varsayımı da, ekip arkadaşlarının kendisi kadar akıllı veya deneyimli olmadıkları ve kontrolü elinde tutmayacak olursa, hem kendisi hem de başkaları için zaman kaybına neden olacağıydı. </st><st c="7785">Aktardığımız ilk öyküye dönecek olursak, John’un büyük varsayımı şu olabilirdi: “Beyaz ırktan çalışma arkadaşlarımla istikrarlı ilişkiler geliştirecek olursam, kendi ırksal kimliğimden fedakârlık yapmam gerekeceğini ve kendi insanlarıma yabancılaşacağımı varsayıyorum.”</st></p>
			<p><st c="8054">Bu, zor ve bir çırpıda tamamlanmayan bir süreçtir, çünkü büyük varsayımları kabullenmek insanları rahatsız eder. </st><st c="8168">Bu süreç, insanların açık etmekten çekindikleri kişisel duygularına, derin korku veya güvensizliklerine, insan doğasına ilişkin moral bozucu veya yavan görüşlerine ya da kendi üstün yeteneklerine veya zekâlarına ilişkin böbürlenmelerine bir takım adlar takabilir. </st><st c="8432">Bir büyük varsayımın sorgulanmadan kabullenilmesi, bir bağışıklık sisteminin sabitleşip sürmesine neden olur: Rekabet halindeki taahhütler insanın yaşamındaki her şeye damgasını vurmaya başlar ve kişi bilinçsizce de olsa, yine kendisince beyan edilmiş “resmi” taahhüdüne zarar verecek davranışlar göstermeyi sürdürür. </st><st c="8750">Ancak büyük varsayımların gün ışığına çıkartılmasıyla insanlar nihayet bunları sorgulayarak, dış görünüm olarak niye böyle çelişkili davranışlar sergilediklerini anlar hale gelirler.</st></p>
		</div>
	<div id="charCountTotal" value="8932"></div></body>
</html>
