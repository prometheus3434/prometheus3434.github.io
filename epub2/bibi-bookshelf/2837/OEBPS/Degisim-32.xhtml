<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-32</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-32" lang="tr-TR" xml:lang="tr-TR">
		<div>
			<h2><span><st c="0">Düzen Bozucu Kendini İfade</st></span></h2>
			<p><st c="27">Değişim sürecinin en ahenkli ucunda başkalarının beklentilerini sessiz sedasız bozan bir tür kendini ifade vardır. </st><st c="143">Dikkatle yürütülen bir protesto eylemi ya da sadece kişinin değerlerinin bireysel gösterimi de olsa, dildeki, giyimdeki, ofis dekorundaki ya da davranışlardaki düzeni bozucu kendini ifade işyerindeki atmosferi yavaş yavaş değiştirebilir. </st><st c="381">İnsanlar bir kez dışavurumu fark ettiklerinde, hakkında konuşmaya başlarlar. </st><st c="458">Sonunda kendilerinde de aynı şeyi deneyecek kadar cesaret hissedebilirler. </st><st c="533">İhlal edici eylem hakkında ne kadar çok insan konuşursa ya da o eylemi yinelerse, kültürel etkisi o kadar fazla olur. </st></p>
			<p><st c="651">Hızla büyüyen bir bilgisayar parçaları şirketinin iş geliştirme grubunda yönetici olan John Ziwak vakasını ele alalım. </st><st c="770">Herkesin gıpta ettiği bir işe girmiş çalışkan bir işletme okulu mezunu olarak John, tepeye giden en hızlı yolda, haftada 80 saat çalışmaya niyetliydi. </st><st c="921">Birkaç yıl içinde, kendisinden çok şey beklenen bir işte çalışan bir kadınla evlendi; kısa sürede iki çocuk babası oldu. </st><st c="1042">John yaşamını evin ve işin rekabet halindeki yükümlülükleri arasında kalmış buldu. </st><st c="1125">Bu ikisini dengelemek için çalışma saatlerini kaydırdı—akşam saat altıda çıkabilmek için sabahları ofise daha erken geldi. </st><st c="1248">Akşamüzeri geç saatlere nadiren toplantı koydu ve akşamları 6:30 ile 9:00 arasında evdeki telefonları yanıtlamayı reddetti. </st><st c="1372">Sonuç olarak, aile yaşamı düzeldi ve kendini daha az stresli hissetti ve bu da işindeki performansını yükseltti.</st></p>
			<p><st c="1484">Önceleri John’un programı kaşların kalkmasına neden oldu; ne de olsa her an hazır ve nazır olmak şirkete olan adanmışlığın açığa vurulmamış temel bir göstergesiydi. </st><st c="1650">“Eğer John saat altıdan sonra kalmaya gönüllü değilse” diye merak etti patronu, “acaba işine gerçekten bağlı mı? </st><st c="1763">Diğerleri sabah akşam çalışmaya istekliyken ve çalışıyorken onu niçin terfi ettireyim ki?” Fakat John her zaman kendisinden beklenen performansı tutturdu ve patronu da onu kaybetmek istemedi. </st><st c="1955">Zamanla meslektaşları da John’un programına ayak uydurdular. </st><st c="2016">Hiç kimse saat beşten sonraya onun da katılması gereken bir tele-konferans veya toplantı koymadı. </st><st c="2114">Diğer çalışanlar da birer birer John’un “saat altı kuralı”nı benimsemeye başladılar; evden aramak, özellikle de akşam yemeği saatinde, ancak kesinlikle şart olduğunda yapılan bir şey oldu. </st><st c="2303">Saat altı kuralı her ne kadar hiçbir zaman resmileştirilmediyse de, John’un bölümünde standart uygulama haline geldi. </st><st c="2421">John’un bazı meslektaşları geç saatlere kadar çalışmayı sürdürdüler, fakat çalışma pratiğindeki bu değişimi hepsi takdir etti ve kolayca uyum sağladı. </st><st c="2572">Bölümdeki çoğu insan, çalışma alışkanlıklarını işleri daha etkin yapmaya göre uyarladıkça—örneğin, toplantıları programlanan saatlerde yapmak ve gün içindeki kesintileri denetlemek gibi—gün içinde daha az değil, daha çok üretken olduğunu hissetti. </st><st c="2820">John’un patronuna göre, çalışanlar yaşamlarındaki bu yeni dengenin değerini anladılar ve bölümün üretkenliği bundan en ufak bir şekilde zarar görmedi.</st></p>
			<p><st c="2970">Ahenkli radikaller düzen bozucu kendini ifadenin en küçük biçiminin bile olağanüstü güçlü olabileceğini bilir. </st><st c="3082">Dr. </st><st c="3086">Frances Conley buna tipik bir örnektir. </st><st c="3126">1987 yılına gelindiğinde, Dr. </st><st c="3156">Conley kendisini Stanford Tıp Okulunda ve Palo Alto Veteran’s Administration hastanesinde zaten önemli bir araştırmacı ve beyin cerrahı olarak kabul ettirmişti. </st><st c="3317">Fakat meslekteki çok az kadından biri olarak, maço bir meslekte ve cinsiyet ayrımcılığının tam ortasında kadın kimliğini sürdürmek için her gün mücadele etti. </st><st c="3476">Örneğin, karmaşık bir beyin ameliyatı esnasında, tam bir grup stajyer doktoru yönettiği sırada erkek bir meslektaşı ameliyathaneye dalıp, “Kenara çekil tatlım” dediğinde soğukkanlılığını koruması gerekti. </st><st c="3681">Dr. </st><st c="3685">Conley daha sonraları bu olayları, “Bu sadece ekibin karşısındaki otoritemi ve uzmanlığımı zayıflatan değil, aynı zamanda hoş görülemez, hatta tehlikeli bir şeydi. </st><st c="3849">Ama bu tür şeyler her zaman olurdu” diye anımsıyordu.</st></p>
			<p><st c="3902">Hissettiği bütün gerilime ve kızgınlığa rağmen Dr. </st><st c="3954">Conley’in o zamanlar cinsiyetini büyük bir mesele haline getirmeye niyeti yoktu. </st><st c="4035">Kadın olduğu gerçeğinin konumuna gölge düşürmesini veya tersinin olmasını istemedi. </st><st c="4119">Böylece giydikleri dahil, kendisini ustaca her türlü şekilde ifade etti. </st><st c="4192">Yeşil ameliyat önlüğünün altına bilekleri beyaz dantelli çoraplar—kadınlığının kesin bir ifadesi—giydi. </st><st c="4296">Aslında dantelli bilekli çoraplar giymeyi Gandivari bir bireysel başkaldırı eylemi olarak görmek zordu. </st><st c="4400">Çoraplar sadece, “Hem beyin cerrahı hem de kadın olabilirim” diyordu. </st><st c="4470">Fakat cerrahi ortamın duygusuz erkeksiliğinde yeterince ses getirdiler ve Conley’in bazı ufak tefek eylemleriyle birlikte hastanede konunun konuşulmasının kıvılcımını çaktılar. </st><st c="4647">Hemşireler ve kadın stajyer doktorlar Dr. </st><st c="4689">Conley’in stili konusunda bol bol yorum yaptılar. </st><st c="4739">Hayranlıkla, “Herhangi bir erkek kadar zorlu ve onlarla boy ölçüşmekten korkmuyor” diyorlardı. </st><st c="4834">“Fakat aynı zamanda bir kadın ve bundan da utanç duymuyor.”</st></p>
			<p><st c="4893">Ellen Thomas da saçıyla benzer bir ifadede bulundu. </st><st c="4946">Teknik servis işindeki Afrikalı-Amerikalı genç bir danışman olarak, uyumlu olması yönündeki kurumsal baskı ile kendisi olmasını zorlaştıran kurallara meydan okumakla ilgili kişisel arzuları arasında gidip geldi. </st><st c="5158">Onun için işe başlar başlamaz, Ellen kendisini düzgün sıralar halinde ördüğü saçlarıyla ifade etti. </st><st c="5258">Ellen’in saçlarını kullanış şekli sadece bir stil değildi; ırksal kimliğinin de bir sembolüydü. </st></p>
			<p><st c="5354">Bir keresinde kıdemli bir yönetici önemli bir müşteriye tanıtım yapmadan önce, Ellen’e “daha profesyonel görünmesi için” saçlarındaki örgülerini açmasını önerdi. </st><st c="5516">Ellen kırılmıştı, fakat tepki vermedi. </st><st c="5555">Onun yerine, denileni yapmadı. </st><st c="5586">Tanıtım bittikten ve müşteri sözleşmeyi imzaladıktan sonra, Ellen meslektaşını bir kenara çekti ve “Saçımı niçin bu şekilde taradığımı bilmeni istiyorum” dedi sakin bir şekilde. </st><st c="5764">“Ben siyah bir kadınım ve bu modeli de seviyorum. </st><st c="5814">Ve az önce gördüğün gibi, saç biçimimin işimi yapma becerimle hiçbir ilgisi yok” diyerek gülümsedi. </st></p>
			<p><st c="5914">Saat altıda işten çıkmak, dantelli çoraplar giymek ya da saçları dizi dizi örmek kültürde bir değişimi zorlar mı? </st><st c="6028">Elbette ki hayır; bu tür eylemler fazlasıyla mütevazıdır. </st><st c="6086">Fakat düzen bozucu kendini ifade iki önemli şey yapar. </st><st c="6141">Birincisi, ahenkli radikalin görüşünün önemli olduğu duygusunu güçlendirir. </st><st c="6217">Bu eylemler kendi kendini olumlayıcıdır. </st><st c="6258">İkincisi, alternatif bir çalışma tarzı getirerek statükonun kapısını hafifçe aralar. </st><st c="6343">İster göze çarpmayan, açıkça söylenmemiş ve sadece birkaç kişinin farkına vardığı, ister sesli, görünür ve çok kişinin dikkatini çeken eylemler olsun, bu tür eylemler, toplamda, gerçek reformu kışkırtabilirler. </st></p>
			<h2><span><st c="6554">Sözel Jiu Jitsu</st></span></h2>
			<p><st c="6569">Çoğu savaş sanatı gibi jiu jitsu size doğru yönelmiş bir kuvveti alıp durumu değiştirmek için onu başka yöne yönlendirmeyi içerir. </st><st c="6701">Sözel jiu jitsu uygulayan çalışanlar istenmeyen, alçaltıcı sözlere veya hareketlere, onları diğerlerinin fark edeceği değişim fırsatlarına dönüştürerek tepki verirler.</st></p>
			<p><st c="6868">Sözel jiu jitsunun bir şekli, muhalifin kendi retoriğine dikkat çekmeyi içerir. </st><st c="6949">Büyük bir finans servisi kuruluşunun San Francisco ofisinde çalışan ve gay olduğunu saklamayan Tom Novak adındaki bir yöneticinin anlattığı öyküyü anımsarım. </st><st c="7107">Tom ve meslektaşları bir üst düzey yöneticinin geniş ofisindeki bir masanın etrafına yerleşmeye başladıklarında söz kısa bir süre için yaklaşmakta olan Gay Özgürlük Günü yürüyüşüne ve genel olarak sözde gay yaşam tarzı konularına geldi. </st><st c="7344">İş arkadaşlarından Joe yüksek sesle, “Bazı insanların gay yaşam tarzını seçmelerini anlayışla karşılarım. </st><st c="7450">Sadece bunu neden insanların gözleri önüne sermeleri gerektiğini anlamıyorum” dedi. </st></p>
			<p><st c="7534">İncinen Tom ağzını kapatmaya ve üzüntüsünü sineye çekmeye çalıştı, ancak bu onu küskün ve kızgın yapacaktı. </st><st c="7642">Joe’nun önyargısını açıkça kınayabilirdi, fakat bu da onu savunmacı ve kendini beğenmiş gösterecekti. </st><st c="7744">Bunun yerine, “Ne demek istediğini biliyorum Joe. </st><st c="7794">Sadece karının masandaki şu kocaman resmini merak ediyorum. </st><st c="7854">Eşcinsel olmamanın yanlış bir tarafı yok, ama sanki cinselliğini ilan eden senmişsin gibi duruyor” diyerek, Joe’ya onun görüşünün değişik bir versiyonuyla karşılık verdi. </st><st c="8025">Utanan Joe tek bir sözcükle karşılık verdi: “Tuş.” </st></p>
			<p><st c="8076">Yöneticiler yetenekli çalışanlarının ve onların değerli katkılarının yanlışlıkla öneminin azalmasını önlemek için sözel jiu jitsu kullanabilirler. </st><st c="8223">Aşağıdaki öyküde olan da budur. </st><st c="8255">Brad Williams bir yüksek teknoloji şirketinde satış yöneticisiydi. </st><st c="8322">Bir gün bir toplantı esnasında yeni pazarlama direktörü Sue’nun arada birkaç söz söylemeye çalıştığını, fakat söylediği her şeyin her seferinde yok sayıldığını fark etti. </st><st c="8493">Brad durumu düzeltmek için doğru zamanı bekledi. </st><st c="8542">Daha sonra toplantıda, Sue’nun iş arkadaşı George yeni işin ürünlerinin ülke dışındaki dağıtımına ilişkin Sue’nunkilere benzer endişeler dile getirdi. </st><st c="8693">Zekice yorumu tüm konuşmaları durdurdu. </st><st c="8733">Bu duraksama sırasında Brad söze atladı: “Bu önemli bir fikir” dedi. </st><st c="8802">“George’un Sue’nun endişelerini kavramasına sevindim. </st><st c="8856">Sue, George senin düşündüklerini doğru kapmış mı?”</st></p>
			<p><st c="8906">Bu basit hareketle Brad birkaç şeyi birden başarmıştı. </st><st c="8962">Birincisi, Sue’nun nasıl susturulduğunu ve fikrinin nasıl herkesçe benimsendiğini dolaylı yoldan göstererek açıkça konuşulmayan bir hakikati seslendirmişti. </st><st c="9119">İkincisi, Sue’nun görünürlüğünü artırarak odadaki güç dinamiğini değiştirmişti. </st><st c="9199">Üçüncüsü, hareketiyle iş arkadaşlarına nasıl dinledikleri—ya da dinlemedikleri—konusunda bir ders vermişti. </st><st c="9307">Sue, bu olaydan sonra personel toplantılarında bir daha es geçilmediğini söyledi. </st></p>
			<p><st c="9389">Sözel jiu jitsu’yu uygularken hem Tom hem de Brad önemli miktarda öz kontrol ve duygusal zekâ sergilediler. </st><st c="9497">İncitmeden yatıştırmak için, tepkilerini dikkatle ayarlayarak mevcut durumu dinlediler ve incelediler. </st><st c="9600">Ayrıca suçlayıcı olmadan meselenin temelinde yatan sorunları (cinsel önyargı, yeni gelenleri susturma) tasvir ettiler ve bunları dile getirerek bilinçsiz gerginliği rahatlattılar. </st><st c="9780">Bunu yapmakla iş arkadaşlarının varsayımlarında ve davranışlarında küçük ancak anlamlı değişiklikler başlattılar.</st></p>
		</div>
	<div id="charCountTotal" value="9893"></div></body>
</html>
