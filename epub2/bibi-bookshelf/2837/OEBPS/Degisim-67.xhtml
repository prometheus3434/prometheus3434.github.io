<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-67</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-67" lang="tr-TR" xml:lang="tr-TR">
		<div>
			<h2><span><st c="0">Yeni Ekonominin Değişim Teorileri</st></span></h2>
			<p><st c="34">DEĞİŞİM İNCELEMELERİ, tarihsel olarak, rekabet güçlerini yitirme durumlarını tersine çevirme uğraşındaki olgun, büyük şirketlerle sınırlı kalmıştır. </st><st c="184">Oysa bu makalede öne sürdüğümüz savlar hızlı bir büyümeyi gerçekleştirme durumundaki girişimci şirketler için de geçerlidir. </st><st c="309">Bu gibi şirketlerde de, en başarılı değişim stratejisinin, E ile K teorilerini birleştiren bir strateji olacağına inanıyoruz.</st></p>
			<p><st c="434">Değişimin nasıl iki yolu varsa, girişimciliğin de iki türü vardır. </st><st c="502">Bu iki türden biri, teori E’ye yakın bir ideolojiyi benimser. </st><st c="564">Bunların esas hedefi —halka açılma ya da yerleşik bir aktör tarafından devralınma gibi—yüksek bir paraya satılmaya hazırlanmaktır. </st><st c="695">Satıştan önce şirketin piyasa değerini azamiye çıkarmak bunların tek ve değişmez amacıdır. </st><st c="786">Bu girişimciler piyasada hızla güçlü bir varlık haline gelebilmek için, firmanın stratejisini, yapısını ve sistemlerini biçimlendirmeye vurgu yaparlar. </st><st c="938">Bu türden şirketlerin başında genellikle, şirket yönetiminde güçlü bir yukarıdan-aşağı tarzı uygulayan cıva gibi liderler vardır. </st><st c="1068">Başkalarının da kendi yanlarında yer almasını sağlamak için hisse senedi opsiyonu gibi çok güçlü teşvikleri devreye sokarlar. </st><st c="1194">Hedef bir çırpıda zengin olmaktır.</st></p>
			<p><st c="1228">Oysa diğer girişimcilere yön veren, daha çok teori K benzeri bir ideolojidir—bir kurum yaratma ideolojisidir. </st><st c="1339">Zenginlik biriktirmek önemli olsa bile bu, köklü değerlere dayalı ve güçlü bir kültüre sahip bir şirket yaratmanın yanında ikincildir. </st><st c="1474">Bu girişimciler herkesi katılmaya çağıran eşitlikçi bir tarza daha yatkındır. </st><st c="1552">Davaya olan kendi tutkularını paylaşan diğer insanları da yanlarına çekmeye çalışırlar—ama bu arada elbette, cömert hisse senedi opsiyonlarından da yararlanırlar.</st></p>
			<p><st c="1714">Birçokları, dünyaya teori E gözüyle bakan girişimcileri suçlarlar. </st><st c="1782">Oysa daha yüksek bir ideal uğruna kendilerini teori K’ya aşırı kaptırıp piyasanın pratik gereksinimlerini dikkate almadıkları için bir sürü şirketi batırmış girişimciler olduğunu da biliyoruz. </st><st c="1975">Burada akla, Steve Jobs’un Next’i geliyor. </st><st c="2018">Bu iki tür girişimcinin her ikisi de, tıpkı büyük şirketlerin yaptığı gibi, hem teori E’nin hem de teori K’nın özelliklerini harekete geçirmenin bir yolunu bulmak zorundalar.</st></p>
		</div>
	<div id="charCountTotal" value="2192"></div></body>
</html>
