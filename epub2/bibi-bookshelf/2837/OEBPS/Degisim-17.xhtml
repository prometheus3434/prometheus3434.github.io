<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-17</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-17" lang="tr-TR" xml:lang="tr-TR">
		<div>
			<h1 id="_idParaDest-3"><span><st c="0">İşler İyi Gittiğinde Değişime Öncülük Etmek</st></span></h1>
			<p><span><st c="44">Samuel J. </st><st c="55">Palmisano ile bir söyleşi</st></span><span> </span></p>
			<p><span><br /><br /><st c="80">Paul Hemp ve Thomas A. </st><st c="104">Stewart</st></span></p>
			<p><span><st c="111">TEMMUZ 2003’TE</st></span><span><st c="126">, IBM Şirketi, sonucu şirketin araştırma laboratuvarlarında yapılmakta olan her şey gibi belirsiz olan bir deney yürüttü. </st><st c="248">Yönetim organizasyonunun tepeden tırnağa ye</st></span><span><st c="291">niden gözden geçirilmesinin altıncı ayında, IBM’in şirket içi bilgisayar ağı vasıtasıyla üç gün süren bir tartışma yürüttü. </st><st c="416">Değerler Doğaçlaması adı verilen forum binlerce çalışanı bilgisayar devinin yapısı ve bunun temsil ettiği şey hakkında bir tartışmada buluşturdu. </st></span></p>
			<p><span><st c="562">Üç gün süresince, tahmini 50.000 IBM çalışanı—CEO Sam Palmisano dahil—tartışmaya katıldı ve önerilen değerler hakkında 10.000’e yakın yorum gönderdi. </st><st c="712">Doğaçlama kesinlikle bir etki uyandırmıştı.</st></span></p>
			<p><span><st c="755">Ama bu, rahatsızlık verecek derecede ahenksiz bir etkiydi. </st><st c="815">Bazı yorumlar düpedüz alaycıydı. </st><st c="848">Birisinin konu satırında şöyle yazıyordu “Bugün IBM’deki tek değer his</st></span><span><st c="918">se fiyatıdır.” Bir başkası şöyle diyordu: “Şirket değerleri (tabii, tabii).” Ama temel yönetim meselelerine eğilenler de vardı. </st><st c="1047">Bir çalışan şöyle yazmıştı: “Güvenden ve risk almaktan çok söz ediyoruz diye düşünüyorum. </st><st c="1137">Ama aynı zamanda, bitmez tükenmez denetimlerimiz var, hatalar cezalandırılıyor ve öğrenmenin hoş görülür bir parçası olarak kabul edilmiyor; müdürler (ve diğerleri) sürekli kontrol ediliyorlar.” Bir başkasıysa şöyle söylemişti: “Genç yönetici topluluğumuzda üst düzey yöneticilerimizin görüşlerine meydan okuma konusunda büyük bir tereddüt olduğu görülüyor.” “Birçok kez, ‘Sam’e stratejisinin yanlış olduğu</st></span><span><st c="1543">nu söyler misin!!?’ gibi ifadeler duydum.” Uygulamanın başlamasından yirmi dört saat sonra, en azından bir yönetici fişi çekmek istedi.</st></span></p>
			<p><span><st c="1679">Ama Palmisano dinlemedi bile. </st><st c="1710">Ve sonra atmosfer değişmeye başladı. </st><st c="1747">Eleştiride bulunanların öfkelerini kusmalarının damgasını vurduğu bir günden sonra, karşı eleştirmenler tartışmaya katılmaya başladılar. </st><st c="1884">Bunlar şirketin eksikliklerini kabul etmekle birlikte, IBM’in kültür ve değerlerinin büyük bölümünün muhafaza etmeye değer olduğunu savunuyorlardı. </st><st c="2032">Birisi şöyle yazmıştı: “On sekiz yıl önce, IBM’e katıldıktan kısa bir süre sonra, bir jüride görev yapmam istenmişti. </st><st c="2150">Kürsüye yaklaşıp </st></span><span><st c="2167">avukatların sorularını yanıtladığımda, hâkim ‘Siz kimi isterseniz seçebilirsiniz ama ben bu IBM’ciyi o jüride istiyorum’ deyince çok şaşırdım. </st><st c="2310">Kendimle hiç bu kadar gurur duymamıştım. </st><st c="2351">Hâkimin ifadesi her şeyi anlatıyordu: karakter bütünlüğü, mükemmellik ve kalite.” Bu tür yorumlar sıklaştı, eleştiriler daha yapıcı oldu ve Değerler Doğaç</st></span><span><st c="2505">laması tutarlı bir hale geldi.</st></span></p>
			<p><span><st c="2536">Nelerin korunmaya değer olduğu ve nelerin değişmesi gerektiği sorusu Değerler Doğaçlamasının temelini teşkil ediyordu. </st><st c="2656">1914 yılında—şirket zımba makineleri, et tartmak için teraziler ve peynir kesme aletleri yaparken—başkan Thomas Watson, Sr. </st><st c="2780">“Temel İnançlar” adı verilen üç kurumsal ilkeyi hükme bağladı: “bireye saygı”, “en iyi müşteri hizmeti” ve “mükemmelliğin peşinde koşmak.” Bu ilkeler yarım yüzyılı aşkın süreyle IBM’in kültürünü oluşturacak ve başarısını sürdürmesine yardımcı olacaktı.</st></span></p>
		</div>
	<div id="charCountTotal" value="3032"></div></body>
</html>
