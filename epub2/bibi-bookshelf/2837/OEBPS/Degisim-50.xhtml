<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-50</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-50" lang="tr-TR" xml:lang="tr-TR">
		<div>
			<p><st c="0">Bu insanlar, niyetlerinizin ciddi olduğunu—örneğin, adımlarınızın gerektirdiği değişimleri gerçekleştiremeyenleri göndermek istediğinizi—görmek isterler. </st><st c="155">Fakat insanların görmesi gereken bir başka şey de, kabul etmelerini istediğiniz kaybın farkında olduğunuzdur. </st><st c="265">Kayba adını vermeniz, diyelim ki, yerleşik çalışma usullerindeki bir değişim veya şirketin öz değerlerinin gözden geçirilmesi olsun—sonucundaki acıyı kesin olarak kabul etmeniz gerekir. </st><st c="451">Bunu bir dizi basit açıklamayla yapabilirsiniz; ama gerçekten anladığınız konusunda insanları ikna etmek için çok defa daha elle tutulur ve açık bir şeyler gerekir—Franklin Roosevelt’in, Büyük Bunalım sırasında radyodaki “ocak başı sohbetlerini” hatırlayın.</st></p>
			<p><st c="708">Kazaları kabul etmeye ve insanların kayıplarını tanımaya istekli olmanın ötesinde, iki çok kişisel hareket tarzı, size ve adımlarınıza karşı olası direnci azaltabilir. </st><st c="877">İlki, tavsiye ettiğiniz şeyleri uygulamaktır. </st><st c="923">1972’de, Gene Patterson, </st><span><st c="948">St. </st><st c="952">Petersburg Times</st></span><st c="968">’ın editörlüğünü üzerine aldı. </st><st c="1000">Emri, saygın bölgesel gazeteyi, bir yandan nitelikli yazılara dair ününü artırırken bir yandan da korkusuz ve etkili bir haber kaynağı haline getirerek, daha yüksek bir seviyeye çıkarmaktı. </st><st c="1190">Bu, yalnızca toplumun gazeteye bakış açısında değil, </st><span><st c="1243">Times</st></span><st c="1248">’daki gazetecilerin kendileri ve rolleri hakkındaki düşünme biçimlerinde de büyük değişimleri gerektirecekti. </st><st c="1359">Belli başlı kuruluşlar ve kişiler haklı eleştiriden hiçbir zaman kaçınmayacağı için gazeteciler makalelerin konularından dolayı bazen azarlanacaklardı.</st></p>
			<p><st c="1510">Patterson, gelişinden birkaç yıl sonra gazetenin yurtdışı editörünün evindeki bir partiye katıldı. </st><st c="1610">Arabayla eve dönerken kırmızı ışıkta durdu ve yanındaki arabaya sürttü. </st><st c="1682">Olay yerine çağrılan polis memuru, Patterson’ı içkili araba kullanmakla suçladı. </st><st c="1763">Patterson, kısa süre önce yöneticilik görevine getirilmiş deneyimli bir </st><span><st c="1835">Times</st></span><st c="1840"> habercisi olan Bob Haiman’ı aradı ve tutuklanış hikâyesinin duyurulmasında ısrarcı oldu. </st><st c="1930">Haiman, anımsadığına göre, yaralanma içermeyen içkili araba kullanma tutuklamalarının, önde gelen kişilerle ilgili olsa da nadiren rapor edildiğini ileri sürerek Patterson’ı bunu yapmamaya ikna etmeye çalıştı. </st><st c="2140">Buna rağmen Patterson fikrinden caymadı ve hikâyenin birinci sayfada yayımlanmasında ısrar etti.</st></p>
			<p><st c="2236">Gazetede hâlâ az çok bir yabancı olarak görülen Patterson, eğer çalışanlarından en yüksek gazetecilik standartlarını izlemelerini istiyorsa, kendisinin bu standartları can yakıcı olsa bile sergilemesi gerektiğini biliyordu. </st><st c="2461">Çok az lider, bir gazetenin ön sayfasında kendisini utandırmayı ister. </st><st c="2532">Fakat başkalarından beklediğiniz davranışları benimsemek—ister zorlu zamanlarda bir ücret kesintisi yapmak, ister bir günü, yeniden yapılandırılmış bir üretim hattında işçilerin yanında çalışarak geçirmek olsun—girişiminizi sarsmaya çalışabilecek insanların ilgisini çekmek için çok önemli olabilir.</st></p>
			<p><st c="2831">Olası muhalefeti etkisiz hale getirmek için yapabileceğiniz ikinci şey, kuruluşun bugünden karşılaşacağı bütün sorunlardan sorumlu olduğunuzu kabul etmektir. </st><st c="2990">Eğer belli bir süredir şirketteyseniz, yüksek düzeyde bir yetkili konumunda olsanız da olmasanız da, var olan karışık duruma bir şekilde katkınız olmuştur. </st><st c="3146">Yeni olsanız bile, gerçekleştirmeyi umduğunuz değişimi engelleyebilen kendi davranış alanlarınızı saptamanız gereklidir.</st></p>
			<p><st c="3266">Öğretimimiz, eğitimimiz ve danışmanlığımız içinde, insanlardan sık sık o sıralarda karşılaştıkları bir liderlik mücadelesinden bahsetmelerini isteriz. </st><st c="3418">Yıllardan beri böyle mücadelelerin gerçekten binlercesini okuduk ve duyduk. </st><st c="3494">Belirgin olarak, hikâyenin ilk yorumunda yazar hiçbir yerde bulunmamaktadır. </st><st c="3571">Temel mesaj şudur: “Keşke diğer insanlar aklını başına toplasa. </st><st c="3635">Burayı geliştirebilirdim.” Ama başkalarını açıktan itham ederek, kendinizi hedef haline getirmeyi göze alırsınız. </st><st c="3749">Düşünün, insanlardan gitmeye korktukları bir yere gitmelerini istiyorsunuz. </st><st c="3825">Eğer aynı zamanda, oraya gitmek zorunda olmalarının sorumluluğunu onlara yüklerseniz, şüphesiz aleyhinize döneceklerdir.</st></p>
			<p><st c="3945">1990’ların başlarında, The Limited’in kurucusu ve genel müdürü Leslie Wexner, şirkette, işgücünde önemli bir azalmayı da içeren büyük değişiklikler gerektiğinin farkına vardı. </st><st c="4122">Fakat danışmanı ona başka bir şeyin değişmek zorunda olduğunu söyledi: öz-imgesinin kalbinde duran çok eski alışkanlıklar. </st><st c="4245">Özellikle, şirkete ailesiymiş gibi davranmayı bırakmak zorundaydı. </st><st c="4312">Anlayışlı baba, doğru insanları doğru işlere yerleştiren ve çalışmalarından onları sorumlu tutan personel baş müdürü olmak zorundaydı. </st><st c="4447">“Beyzbol oyuncusu olmak için eğitilen bir sporcuydum” diye anımsıyordu Wexner, yakın zamanda Harvard Kennedy Okulu’nda yaptığı bir konuşma sırasında. </st><st c="4597">“Ve bir gün, birisi omzuma dokunup ‘Futbol’ dedi. </st><st c="4647">Ben de ‘Hayır, ben bir beyzbol oyuncusuyum’ dedim. </st><st c="4698">O da ‘Futbol’ dedi. </st><st c="4718">Ben de ‘Futbol oynamasını bilmiyorum. </st><st c="4756">Boyum 1.60, ağırlığım da 140 kg değil’ dedim. </st><st c="4802">Ama eğer kimse beyzbola değer vermezse, beyzbol oyuncusu işin dışında kalır. </st><st c="4879">Bu yüzden aynaya baktım ve ‘Enayi, kimse beyzbol izlemek istemiyor. </st><st c="4947">Futbola geçiş yap’ dedim.” Kişisel olarak yenilenmesi—affedici baba rolünü sağlam durmadıkları düşünülen insanlara bırakmak—diğer çalışanların şirket olarak yenilenmeyi desteklemesinde etkili oldu. </st><st c="5145">Ve değişmeye gönüllü olması, şirketin uzun—ve genelde başarılı geçen—revizyon dönemi boyunca saldırılardan korunmasına yardımcı oldu.</st></p>
			<p><span><st c="5278">Çatışmaları halledin</st></span></p>
			<p><st c="5299">Çatışmayı yönetmek, kurumsal değişime liderlik eden kişinin karşılaştığı en büyük zorluklardan biridir. </st><st c="5404">Çatışma, değişime direnme ya da değişimin nasıl gerçekleştirileceğine dair çok farklı bakış açılarının olması biçiminde gerçekleşebilir. </st><st c="5541">Bu, çok defa, elle tutulur olmak yerine gizli kalır. </st><st c="5594">Bunun sebebi, çoğu örgütün çatışmaya aşırı tepkili olmasıdır; çatışmayı her şeyden önce bir tehlike kaynağı olarak görürler ki, böyle bir olasılık kesinlikle vardır. </st><st c="5760">Ancak çatışma, değişim sürecinin gerekli bir parçasıdır ve gerektiği gibi kullanılırsa, gelişmenin motoru olarak iş görebilir.</st></p>
			<p><st c="5886">Bu nedenle önemli bir değişim gerçekleştirmeye çalışan lider için kilit koşul, insanların olası yıkıcılıklarını azaltacak ve enerjilerinden yapıcı biçimde yararlanacak şekilde, onların ateşli farklılıklarını yönetmektir. </st><st c="6108">Bunu gerçekleştirmeye iki teknik yardımcı olabilir. </st><st c="6160">Birincisi, çatışmaların özgürce kaynayabileceği güvenli bir bölge yaratın. </st><st c="6235">İkincisi, çatışmanın taşmamasından—ve süreç içinde sizi yakmamasından—emin olmak için ısıyı kontrol edin.</st></p>
			<p><st c="6340">Çatışmanın yavaş yavaş kaynadığı—çok farklı bakış açılarının karıştığı, keskinliklerinin bir kısmını yitirdiği ve istenen biçimde fikir birliğine kavuştuğu—kap, farklı koşullarda oldukça farklı görünecektir. </st><st c="6549">Korunaklı bir doğal alan, belki dışarıdan gelen bir kolaylaştırıcının, grup çalışmasına zorluklarını aşmada yardım ettiği dışarıda bir mekân olabilir. </st><st c="6700">Azınlığa, dikkat çekmek için işleyişi bozmak zorunda kalmadan seslerini duyurabilecekleri güvencesini veren birtakım açık kurallar ve süreçler olabilir. </st><st c="6853">Kuruluşun, yorucu zamanlarda insanları birbirine bağlayan, ortak dil ve tarihi olabilir. </st><st c="6942">Biçimi ne olursa olsun, büyük bir değişimin tehdidi tarafından salıverilmiş, ortalığı bulandırıcı güçleri içeren bir yer ya da araçtır.</st></p>
			<p><st c="7077">Fakat bir kap, patlamadan önce ancak bu kadar baskıya dayanabilir. </st><st c="7145">Lider olarak karşılaştığınız büyük bir zorluk, çalışanlarınızın gerilimini üretken bir seviyede tutmaktır. </st><st c="7252">Değişim çabasının başarısı—ayrıca kendi otoriteniz ve hatta hayatta kalmanız—kuruluşunuzun ısıya duyarlılığını gözleyip buna uygun olarak sıcaklığı ayarlamanızı gerektirir.</st></p>
			<p><st c="7424">Öncelikle yapmanız gereken, insanların oturup dikkatlerini vermelerini ve karşılaştıkları gerçek tehdit ve zorluklarla ilgilenmelerini sağlayacak kadar ısıyı artırmaktır. </st><st c="7596">Ne de olsa biraz sıkıntı olmadan değişim dürtüsü oluşmaz. </st><st c="7654">İnsanların zorlu konulara verdikleri dikkate odaklanarak, onları bu konuların üzerine gidip çözmeye dair sorumluluk almaya zorlayarak ve kapalı kapılar ardında gelişen çatışmaları açığa çıkararak, sıcaklığı yapıcı bir şekilde yükseltebilirsiniz.</st></p>
			<p><st c="7899">Ancak ters etkili olabilecek karışıklıkları azaltmak için gerektiğinde sıcaklığı düşürmeniz gerekir. </st><st c="8001">Değişim hızını  yavaşlatarak veya sorunun görece basit bazı teknik yanlarının üzerine giderek ısıyı azaltabilirsiniz; böylece insanların kaygı seviyelerini düşürüp daha büyük zorluklar için kızışmalarını sağlarsınız. </st><st c="8217">Özel görevler verilen çalışma grupları yaratarak, zaman sınırlamaları koyarak, karar almak için kurallar oluşturarak ve ilişkilere dair bilgilendirmelerin ana hatlarını çizerek sorun çözme sürecini yapılandırabilirsiniz. </st><st c="8438">Bir gaf ya da hizip için mizah yeteneğinizi kullanarak veya mazeret bularak geçici olarak gerilimi yatıştırabilirsiniz. </st><st c="8558">İnsanlarla korkuları hakkında, daha da önemlisi, daha parlak bir gelecek için umutları hakkında konuşabilirsiniz. </st><st c="8672">İnsanlara geleceğin nasıl olabileceğini göstererek korku yerine umudu ortaya koyarsınız ve çatışmaların odak noktası olma olasılığını azaltırsınız.</st></p>
			<p><st c="8819">Bu iki taktiğin de amacı, ısıyı, insanları hareketlendirmeye yetecek kadar yüksek, dehşetli bir patlamayı önlemeye yetecek kadar da düşük tutmaktır—buna “sıkıntının üretken alanı” diyoruz. </st><st c="9009">Yine de çoğu çalışanın, ani tepki olarak ısıyı düşürmenizi isteyeceğini unutmayın; şikâyetleri, aslında şartların kendisinin zorlu işleri halletmek için elverişli olduğunu gösteriyor olabilir.</st></p>
			<p><st c="9201">Köklü değişim sıkıntısını yönetmeye dair klasik bir örnekten daha önce söz etmiştik: başkanlığının ilk birkaç yılındaki Franklin Roosevelt. </st><st c="9342">1933’te göreve başladığında, Bunalım’ın yol açtığı kargaşa, gerilim ve kaygı çok fazlaydı. </st><st c="9433">Demagoglar, devleti eleştirme tehlikesi taşıyan sınıfsal, etnik ve ırksal çatışmaları körüklüyordu. </st><st c="9533">İnsanlar belirsiz bir gelecekten korkuyorlardı. </st><st c="9581">Bu yüzden Roosevelt ilk olarak, düzensizlik düşüncesini katlanılır bir seviyeye düşürmek için yapabileceklerini yaptı. </st><st c="9700">Kararlı ve otoriter hareketlerde bulundu—meşhur ilk 100 gününde, Kongre’den olağanüstü sayıda yasa tasarısı geçirdi—ve böylece Amerikalılara, becerikli ellerde oldukları güvencesini vererek bir yönelim ve güvenlik duygusu aşıladı. </st><st c="9931">Ocak başı sohbetlerinde, o günlerdeki krizin sıkıntısını dayanılır hale getirmek ve ilerleme için bedel ödemeye değer olduğunu göstermek için insanların kaygı ve öfkeleri hakkında konuşup geleceğe dair olumlu bir görüntü çizdi.</st></p>
			<p><st c="10158">Ancak ulusun karşılaştığı sorunların Beyaz Saray’dan çözülemeyeceğini de biliyordu. </st><st c="10243">Vatandaşları hareketlendirip ülkeyi dönüştürecek ve ilerletecek bazen acı verici çözümleri hayal etmelerini, denemelerini, mücadelesini vermelerini ve en sonunda sahiplenmelerini sağlaması gerekiyordu. </st><st c="10445">Bunu yapmak için belirli seviyede huzursuzluk ve sıkıntıyı sürdürmesi gerekiyordu. </st><st c="10528">Bu nedenle, örneğin, hükümete dahil ettiği yaratıcı insanlar arasındaki kamusal öncelikler ve programlar üzerine olan çatışmaları düzenledi. </st><st c="10669">İki farklı yöneticiye aynı görevi verip rollerini açıkça tanımlamayı reddederek yeni ve çekişen fikirler oluşturmalarını sağladı. </st><st c="10799">Roosevelt, ulustaki gerilim çok fazla yükseldiğinde, hem bunu görme çabukluğunu hem de ısıyı alıp epeyce bir kaygının varlığını sürdürmesine olanak tanıma gücünü sergiledi.</st></p>
			<p><span><st c="10971">İşi ait olduğu yere yerleştirin</st></span></p>
			<p><st c="11003">Büyük değişimler, kuruluşun bütünündeki insanların uyum sağlamasını gerektirdiğinden, lider olarak sizin insanlara cevapları sunmak gibi ani tepkilerden kaçınmanız gerekir. </st><st c="11177">Bunun yerine, Roosevelt’in yaptığı gibi, kendinizi işin ve sorun çözümlerinin çoğunu başkalarına devretmeye zorlayın. </st><st c="11295">Eğer bunu yapmazsanız, gerçek ve sürekli bir değişim gerçekleşmez. </st><st c="11362">Ayrıca, başkaları tarafından yapılması gereken işleri elde tutmaya devam etmek de kişisel anlamda risklidir.</st></p>
			<p><st c="11470">Başarılı bir yönetici olarak başka insanların sorunlarını çözme becerinizi sergileyerek güvenilirlik ve otorite kazanmışsınızdır. </st><st c="11601">Çözüm üretemediğiniz bir durumla karşılaşana kadar, bu beceri bir erdem olabilir. </st><st c="11683">Bu olduğu zaman, alışkanlıklarınız, gururunuz ve yeterlilik duygunuzun bütünü karmakarışık hale gelir; çünkü yolu kendiniz bulmak yerine diğerlerinin çalışmalarını hareketlendirmeniz gerekir. </st><st c="11875">Uyarlanabilir bir zorluğu insanlar adına çözmeye çalışarak, en iyi olasılıkla bunu teknik bir sorun olarak yeniden şekillendirip kısa vadeli bir rahatlık yaratırsınız. </st><st c="12043">Ama mesele ortadan kalkmamıştır.</st></p>
			<p><st c="12075">1994’teki NBA Doğu Konferansı basketbol yarı finallerinde Chicago Bulls, yedi maçlık serinin ilk iki maçında New York Knicks’e kaybetmişti. </st><st c="12216">Chicago, yalnızca tek adamlık bir ekipten daha fazlası olduğunu, önceki sezonun sonunda emekliye ayrılan Michael Jordan olmadan da kazanabileceğini kanıtlamak için yola çıkmıştı.</st></p>
			<p><st c="12394">Üçüncü maçta, iki saniyeden az bir süre kala, skor 102-102’ydi. </st><st c="12459">Top Chicago’daydı ve son şutu planlamak için mola almıştı. </st><st c="12518">Koç Phil Jackson, Jordan’ın emekliliğinden beri Bulls’un yıldızı olan Scottie Pippen’ı, Toni Kukoç’a son şut pasını vermesi için çağırdı. </st><st c="12656">Oyun yeniden başlamak üzereyken, Jackson, Pippen’ın sıranın sonunda oturduğunu fark etti ve ona oyunda olup olmadığını sordu. </st><st c="12782">“Değilim” dedi Pippen, son şutu atması istenmediği için hafif kızmış bir şekilde. </st><st c="12864">Sahada yalnızca dört oyuncu olması nedeniyle, Jackson çabucak başka bir mola istedi ve Pippen’ın yerine, çok iyi bir pasör olan yedek Pete Myers’i aldı. </st><st c="13017">Myers, Kukoç’a harika bir pas verdi ve o da kendi çevresinde hızla dönüp oyunu kazandıran mucizevi basketi attı.</st></p>
			<p><st c="13129">Bulls, Pippen’ın tuhaf asi davranışı, sevinçlerini kursaklarında bırakmış biçimde soyunma odasına geri döndü. </st><st c="13240">Jackson’ın anımsadığına göre, sessiz odaya girdiğinde, ne yapacağını bilemez haldeydi. </st><st c="13327">Pippen’ı cezalandırmalı mıydı? </st><st c="13358">Özür dilemesini mi sağlamalıydı? </st><st c="13391">Hiçbir şey olmamış gibi mi davranmalıydı? </st><st c="13433">Bütün gözler onun üzerindeydi. </st><st c="13464">Koç çevresine bakındı, bütün oyuncuların bakışıyla karşılaştı ve “Olanlar bizi incitmiştir. </st><st c="13556">Şimdi bunu çözmek zorundasınız” dedi.</st></p>
			<p><st c="13593">Jackson, acil krizi çözmeye kendisi kalkışsa, Pippen’ın davranışını koç ile oyuncu arasındaki bir sorun haline getireceğini biliyordu. </st><st c="13729">Ancak olayın kalbinde daha derin bir meselenin yattığını anlamıştı: Michael Jordan olmadan Chicago Bulls kimdi? </st><st c="13841">Bu, Jordan’ın yerine kimin geçeceği ile ilgili değildi, çünkü kimse geçemezdi; bu, oyuncuların, hiç kimsenin baskın olmadığı ve her oyuncunun işe yarar ne varsa yapmaya hevesli olduğu bir ekip olarak şekillenip şekillenemeyecekleri ile ilgiliydi. </st><st c="14088">Mesele onda değil, oyuncularda bitiyordu ve yalnızca onlar çözebilirdi. </st><st c="14160">O anda neye karar verdikleri önemli değildi; önemli olan, kararı Jackson’ın değil onların vermesiydi. </st><st c="14262">Bunu, ekibin eski oyuncusu Bill Cartwright tarafından yönetilen bir tartışma takip etti. </st><st c="14351">Jackson’a göre, bu sohbet, ekibi birbirine daha da yakınlaştırdı. </st><st c="14417">Bulls, Knicks’e mağlup olduğu yedinci maça kadar seriyi götürdü.</st></p>
			<p><st c="14481">Jackson’ın hem Pippen hem de Jordan meseleleriyle ilgilenme işini ekibe vermesinin başka bir nedeni vardı: Eğer sorunu kendisi sahiplenseydi, mesele kendisi olacaktı, en azından o an için. </st><st c="14671">Böyle bir durumda, koçluk konumu büyük olasılıkla tehdit altında olmayacaktı. </st><st c="14749">Fakat başka durumlarda, kuruluş içindeki bir çatışmayı çözmek için sorumluluk almak risk yaratır. </st><st c="14847">Büyük olasılıkla, aleyhinde karar verdiğiniz hizip size gücenir ve kararınızın yarattığı karışıklık yüzünden neredeyse herkes tarafından sorumlu tutulursunuz. </st><st c="15006">Birçoğunun gözünde, tehdidi etkisiz hale getirmenin tek yolu sizden kurtulmak olur.</st></p>
			<p><st c="15089">Bu riske rağmen, çoğu yönetici temel kurumsal sorunları çözmenin cazibesine karşı koyamaz. </st><st c="15181">İnsanlar sizden, orada olup işleri yoluna koymanızı, düşüncenizi açıklayıp sorunu çözmenizi bekler. </st><st c="15281">Ne de olsa, üst düzey yöneticilere bunun için maaş verilir. </st><st c="15341">Bu beklentileri yerine getirdiğiniz zaman, insanlar sizi takdire şayan ve cesur—hatta bir “lider”—olarak kabul edeceklerdir ve bu da gurur okşayıcıdır. </st><st c="15493">Ancak çalışanlarınızın beklentilerine kafa tutmak, daha büyük bir cesaret ve liderlik gerektirir.</st></p>
			<h2><span><st c="15590">İçerideki Tehlikeler</st></span></h2>
			<p><st c="15611">Çevrenizdeki insanlarla, özellikle adımlarınızı sarsabilecek olanlarla etkileşime girmek için kullanabileceğiniz birkaç liderlik taktiği tanımladık. </st><st c="15761">Bu taktikler, adımlarınızı ileri götürmenize yarayabilir ve bunların meyve vermesini sağlayabilecek bir konumda kalmanızı güvenceye alabilir. </st><st c="15903">Fakat kendi gözlemlerimizden ve acı veren kişisel tecrübelerimizden biliyoruz ki, kuruluşun sizi alaşağı etmesinin en emin yollarından biri, kendi sonunuzu hızlandırmanıza izin vermektir.</st></p>
			<p><st c="16090">Liderliğin en hararetli anında, adrenalin pompalanırken, sıradan ölümlüleri bozguna uğratabilecek normal insani zayıflıkların etkisi altında olmadığınıza kendinizi inandırmak kolaydır. </st><st c="16276">Yok edilemezmişsiniz gibi davranmaya başlarsınız. </st><st c="16326">Ama liderliğin zihinsel, fiziksel ve duygusal zorlukları çok serttir. </st><st c="16396">Bu yüzden, balkona çıkmaya ek olarak, varlığınızın gizli kısımlarına düzenli olarak girmeniz ve bu zorlukların gösterdiği etkileri belirlemeniz gerekir. </st><st c="16549">Eğer bunu yapmazsanız, sözde yok edilemez olan özünüz, kendini yok edebilir. </st><st c="16626">Bu arada, bu durum, hasımlarınız—ve hatta girişiminize karşı çıkan arkadaşlarınız—açısından ideal bir sonuç olur; çünkü çöküşünüz için kimse sorumluluk hissetmek zorunda değildir.</st></p>
			<p><span><st c="16805">Açlıklarınızı yönetin</st></span></p>
			<p><st c="16827">Hepimizin açlıkları, normal insani ihtiyaçlarımızın ifadeleri vardır. </st><st c="16898">Fakat bazen bu açlıklar, akıllı ve kararlı davranma becerimizi bozar. </st><st c="16968">İster kalıtımsal ister yetişme tarzının sonucu olsun, bu açlıklardan bazıları o kadar güçlü olabilir ki, bizi daima savunmasız bırakır. </st><st c="17104">Daha belirgin olarak, gerilimli bir durum ya da ortam, arzularımızı kuvvetlendirip olağan öz disiplinimizi alt ederek, normal düzeydeki bir ihtiyacı abartabilir. </st><st c="17266">En genel ve tehlikeli açlıklardan ikisi, kontrol arzusu ve itibar arzusudur.</st></p>
			<p><st c="17342">Herkes yaşamı üzerinde bir miktar kontrol sahibi olmak ister. </st><st c="17405">Ancak bazı insanların kontrol ihtiyacı, oransız biçimde yüksektir. </st><st c="17472">Sıkı planlı ya da aşırı düzensiz bir ailede büyümüş olabilirler; her iki durum da, onları, yalnız kendi yaşamlarındaki değil kuruluşlarındaki karmaşayı da giderme konusunda usta hale getirir.</st></p>
			<p><st c="17663">Bu kontrol ihtiyacı, savunmasızlığın kaynağı olabilir. </st><st c="17719">Şüphesiz, düzensizliği düzene dönüştürme becerisi, başlangıçta bir vasıf olarak görülebilir. </st><st c="17812">Karışıklıkla karşılaşan bir kuruluşta, eğer müdahale edip sorumluluk almayı başarabilirseniz (ve aşırı derecede isterseniz), tanrının bir lütfu gibi görünebilirsiniz. </st><st c="17979">Sıkıntıyı dayanılır bir seviyeye düşürerek, çaydanlığın taşmasını önleyebilirsiniz.</st></p>
			<p><st c="18062">Ancak düzen ihtiyacınız içinde, araçları karıştırabilirsiniz. </st><st c="18125">Kuruluşun sıkıntı seviyesinin meselelerin gelişimini canlandıracak kadar yüksek tutulmasını güvenceye almak yerine, düzenin sağlanmasına kendi başına bir amaç olarak odaklanırsınız. </st><st c="18307">İnsanları köklü değişimlerin gerektirdiği zorlu dengelemeleri gerçekleştirmeye zorlamak, hiç de sevmediğiniz düzensizliğe geri dönüşün habercisi olabilir. </st><st c="18462">Durumu kontrol altına alma beceriniz, kuruluştaki, sükûneti karmaşaya doğal olarak tercih eden insanlara da uygun düşebilir. </st><st c="18587">Ne yazık ki bu kontrol arzusu, sizi, kuruluşun tartışmalı meseleler yoluyla çalışmaktan kaçınma isteğine karşı savunmasız kılıp bu isteğin bir aracı haline getirebilir. </st><st c="18756">Bu, kısa vadede hayatta kalmanızı güvenceye alabilir; ancak önünde sonunda, çetin zorluklarla uğraşmak için hâlâ zaman varken, bunu başaramamaktan dolayı haklı olarak kendinizi suçlu bulabilirsiniz.</st></p>
			<p><st c="18954">Çoğu insanın, başkaları tarafından önemsenmeye ve onaylanmaya da ihtiyacı vardır. </st><st c="19037">Buradaki tehlike, bu onayın size, kendiniz ve amacınız hakkında abartılı bir görünüm sunmasına izin vermektir. </st><st c="19148">Gösterişli bir kendini beğenmişlik duygusu, çok defa kendini kandırmaya yol açar. </st><st c="19230">Özellikle, kuruluşunuzu geliştirmede şüphenin—başka türlü göremeyeceğiniz gerçekliğin bazı yanlarını ortaya çıkarır—yer alması yönündeki yaratıcı rolü unutmaya yüz tutarsınız. </st><st c="19406">Şüphenin yokluğu, yalnızca kendi yeterliliğinizi güçlendiren şeyleri görmenize yol açar ki, bu da gerçekte yıkıcı yanlış adımların garantisi olacaktır.</st></p>
			<p><st c="19557">Gösterişli bir kendini beğenmişlik duygusunun bir başka zararlı yan etkisi de, kuruluştaki insanları size tabi olmaları için teşvik etmenizdir. </st><st c="19702">Sıkıntı seviyesi ne kadar yüksekse, kurtuluşu sizin sağlayacağınıza dair umut ve beklentiler de o kadar büyüktür. </st><st c="19816">Bu, kuruluşu ilerletme yönündeki her türlü sorumluluktan onları kurtarır. </st><st c="19890">Fakat bağımlılıkları, yalnızca gruba değil kişisel olarak size de zarar verebilir. </st><st c="19973">Elemanlarınız insani kusurlarınızı fark ettikçe, bağımlılık çabucak küçümsemeye dönüşebilir.</st></p>
			<p><st c="20065">Bilgisayar endüstrisinden iyi bilinen iki hikâye, bağımlılığın tehlikelerini—ve bunların nasıl önleneceğini—anlatmaktadır. </st><st c="20189">Digital Equipment Corporation’ın kurucusu Ken Olsen, zirvedeyken IBM’in baş rakibi olan şirketi, 120.000 kişilik bir iş alanı üzerine kurmuştu. </st><st c="20333">Cömert bir insan olan Olsen, çalışanlarına fazlasıyla iyi davranıyordu ve işgücünün yaratıcılığını, ekip çalışmasını ve memnuniyetini artırmak için tasarlanan personel politikaları deniyordu. </st><st c="20525">Şirketin başarısıyla yıllar boyu bir arada giden bu durum, şirketin üst yönetiminin tüm kilit meselelerde yegâne karar verici olarak ona başvurmasına yol açtı. </st><st c="20685">Çok az insanın PC sahibi olmak isteyeceğine olan inancı nedeniyle, o zaman mantıklı görünen, kişisel bilgisayar piyasasından uzak durma kararı, genel olarak şirketinin sonunun başlangıcı olarak görüldü. </st><st c="20888">Fakat asıl konu bu değildi; iş alanında herkes kötü kararlar verir. </st><st c="20956">Asıl konu, Olsen’in, kararlarına çalışma arkadaşlarının nadiren itiraz ettiği—en azından çok geç olmadan etmedikleri—böyle bir bağımlılık atmosferinin gelişmesine fırsat vermiş olmasıydı.</st></p>
			<p><st c="21143">Bu kararı, Bill Gates’in birkaç yıl sonraki, Microsoft’u internet işinden uzak tutma kararıyla karşılaştırın. </st><st c="21254">Duruşunu değiştirip Microsoft’un internet hizmeti vermesini merkeze alacak biçimde bir şirket düzenlemesine girişmesi çok zamanını almadı. </st><st c="21393">Hızla değişen bilgisayar endüstrisini takip edip çalışma arkadaşlarını dikkatle dinledikten sonra, gurur duygusuna kalıcı bir zarar gelmeden ve tercihindeki çevik değişimden dolayı ününü artırarak, Gates fikrini değiştirdi.</st></p>
			<p><span><st c="21616">Kendinizi sağlama alın</st></span></p>
			<p><st c="21639">Değişim adımlarının fırtınalı denizlerinde hayatta kalmak için dayanacak ve kendinizi sağlamlaştıracak yollar bulmanız gerekmektedir. </st><st c="21774">Öncelikle, her gün bir önceki gün olanlar üzerine kafa yorabileceğiniz, uğradığınız psikolojik zararı giderebileceğiniz, duygusal kaynaklarınızı yenileyebileceğiniz ve ahlaki sınırlarınızı yeniden ayarlayabileceğiniz güvenli bir liman oluşturmalısınız. </st><st c="22027">Sığınağınız, bir arkadaşınızın evindeki mutfak masası gibi, fiziksel bir alan ya da civarda gündelik bir yürüyüş gibi, düzenli bir âdet olabilir. </st><st c="22173">Sığınak ne olursa olsun, yararlanıp onu korumanız gerekmektedir. </st><st c="22238">Ne yazık ki, hayat stresli bir hale geldiğinde ve zaman darlığı yaşadığınızda, böyle bir ara vermeyi yapılacak ilk şeylerden biri olarak görmek, çok defa bir lüks olarak değerlendirilir.</st></p>
			<p><st c="22424">İkinci olarak, bir sırdaşa, kalbinizde ve aklınızda olanları, yargılanma ve ihanete uğrama korkusu olmadan anlatabileceğiniz birisine ihtiyacınız vardır. </st><st c="22579">Anlaşılamayan sıkıntılı bir durumu bir kez masaya koydunuz mu, sırdaşınızın dürüst katkılarıyla, değerli olanları işe yaramaz olanlardan ayırmaya başlayabilirsiniz. </st><st c="22744">Meslektaş değil sırdaş olan kişi, düştüğünüzde sizi doğrultup övgüler düzmeye başladığınızda da sizi dünyaya geri döndürebilir. </st><st c="22872">Ancak sırdaşları müttefiklerle karıştırmayın: Var olan adımlarınızı desteklemek yerine, bir sırdaş yalnız sizi destekler. </st><st c="22994">Yaygın bir yanlış da, güvenilir müttefikler arasından bir sırdaş bulmaya çalışmaktır ki bunlar, sizden daha önemli bir konu ortaya çıkıp merkezi bir konum aldığında, kişisel sadakatleri buhar olup uçabilecek insanlardır.</st></p>
			<p><st c="23214">Belki de en önemlisi, fırtınalı bir havada çıkar yol olarak hizmet edebilecek olan kişisel çıkarınız ile, böyle bir şey yapamayacak olan profesyonel göreviniz arasında ayrım yapabilmektir. </st><st c="23404">İkisini karıştırmak kolaydır. </st><st c="23434">Ve diğer insanlar yalnızca karışıklığı artırırlar: Meslektaşlar, astlar, hatta amirler sık sık, oynadığınız rol sanki gerçek sizmişsiniz gibi davranırlar. </st><st c="23589">Fakat profesyonel rolünüze, içten ve övgüye değer biçimde, kendinizden—tutkularınız, değerleriniz, becerilerinizden—ne kadar katarsanız katın, mesele bu değildir. </st><st c="23752">Yetkili bir konumdan ayrıldıklarında ve telefonlarına eskisi kadar çabuk geri dönülmediğini aniden fark ettiklerinde ortaya çıkan o tatsız uyanışı yaşamış herhangi birisine sorun.</st></p>
			<p><st c="23931">Bu acı ders, kolaylıkla unutulan bir başka önemli gerçeği gözler önüne serer: İnsanlar yetkili bir konumda bulunan bir kimseye saldırdıklarında, genellikle kişiye değil, role saldırıyorlardır. </st><st c="24125">Size karşı saldırılar oldukça kişisel olduğunda bile, bunları öncelikle, rolünüzle insanların yaşamlarını nasıl etkilediğinize dair tepkiler olarak okumanız gerekmektedir. </st><st c="24297">Eleştirinin ne için olduğunu anlamak, kararlılığınızın ve kendinize verdiğiniz değerin zayıflamasını önler. </st><st c="24405">Ve bu önemlidir; çünkü bir saldırının acısını hissettiğinizde, büyük olasılıkla savunma haline geçip gelen eleştirilere şiddetle saldırırsınız ki, bu da düşüşünüzü hızlandırabilir.</st></p>
			<p><st c="24585">Hemen belirtmeliyiz ki eleştiri, rolünüzü nasıl yerine getirdiğinizle ilgili haklı noktaları içerebilir. </st><st c="24691">Örneğin, düşüncesizce kuruluşunuzla sorun yaşamış ya da değişim adımları üzerindeki baskıyı çok çabuk artırmış olabilirsiniz. </st><st c="24817">Ama gerçekte, eleştiri sizinle değil, mesele ile ilgilidir. </st><st c="24877">Size kişisel olarak saldırma bahanesiyle, insanlar çok defa sadece bakış açınızdan algıladıkları tehdidi etkisiz hale getirmeye çalışırlar. </st><st c="25017">Yüklü çekler dağıttığınızda ya da iyi haberler ilettiğinizde, size hiç saldırılıyor mu? </st><st c="25105">İnsanlar mesajdan hoşlanmadıklarında, kişiliğinize, tarzınıza veya hükümlerinize saldırır.</st></p>
			<p><st c="25195">“Kişisel” saldırılara kişisel olarak maruz kaldığınızda, farkında olmadan, etkisiz hale getirilebileceğiniz yaygın yollardan birine başvurursunuz—kendinizi mesele haline getirirsiniz. </st><st c="25380">Başkan adayları Gary Hart ve Bill Clinton’ın taciz suçlamalarıyla başa çıkma tarzlarını karşılaştırın. </st><st c="25483">Hart, kendisini gölgeleyen muhabirlerin vicdanını sorgulayarak, öfkeyle karşı saldırıya geçmişti. </st><st c="25581">Bu savunmacı kişisel tepki, davranışlarına odaklanılmasını sürdürdü. </st><st c="25650">Clinton, devlet televizyonunda, bu sıkıntılı durumu belli ölçüde kabul ederek, aslında doğru yoldan saptığını itiraf etti. </st><st c="25773">Bu durumla stratejik biçimde başa çıkması, kampanyanın yeniden politik meselelere odaklanmasını sağladı. </st><st c="25878">İki saldırı da fazlasıyla kişisel olmasına rağmen, yalnızca Clinton bunların aslında temsil ettiği konumlara ve oynamaya çalıştığı role yönelik saldırılar olduğunu anladı.</st></p>
			<p><st c="26049">Kişisel çıkarı oynanan rolden ayırmanın ve kişisel saldırı olarak görünen şeylere soğukkanlılıkla karşılık vermenin zorluğunu—özellikle önemsediğiniz insanlardan eleştiri geldiğinde—hafife almayın. </st><st c="26248">Fakat böyle davranmak için kendinizi disipline etmeniz, zorlu konular üzerine insanlarla mücadele ederken karaya oturmanızı önleyen ve sakin, odaklanmış ve direngen kalmanıza yol açacak kararlılığı veren bir dayanak sağlayabilir.</st></p>
			<h2><span><st c="26477">Neden Liderlik Etmek?</st></span></h2>
			<p><st c="26499">Eğer liderliğin tehlikelerini önleme amaçlı bu “hayatta kalma rehberi”, liderlik çabalarınız içinde küçümseyici veya duygusuz hale gelmenize ya da liderliğin zorluklarından bütünüyle kaçınmanıza sebep olursa başarısız olmuş sayılırız. </st><st c="26735">Kuruluşu daha iyi bir hale getirebilecek yaratıcı çözümler ortaya atmaları konusunda insanları harekete geçirmenin heyecanına değinmedik. </st><st c="26873">Liderlik ruhunun, insanları haberciyi öldürmek yerine mesajı almaya itecek şekilde rahatsız edici haberler verebilme ve zor sorular ortaya atabilme becerisinde yattığını gösterdiğimizi umuyoruz. </st><st c="27068">Ama bir kişinin bu riskleri neden almak isteyebileceği üzerine konuşmadık.</st></p>
			<p><st c="27142">Şüphesiz, yüksek nüfuzlu konumlar için uğraşan çoğu insan için güç çekici gelir. </st><st c="27224">Ancak sonunda bu, oyunun büyük tehlikelerini uğraşmaya değer kılmak için yeterli değildir. </st><st c="27315">Kendi içlerinin derinliklerine baktıklarında, insanların, başkalarının yaşamlarında olumlu değişiklikler yaratmak, liderliğin zorluklarının üstesinden gelmek için uğraştıklarını ileri sürüyoruz.</st></p>
			<p><st c="27509">Şirket başkanları ve başkan yardımcıları 50’li yaşların sonuna vardıklarında, çok defa geriye dönüp piyasada kazanmaya adanmış meslek yaşamlarına bakarlar. </st><st c="27666">Onlar da dikkate değer başarılar kazanmış olabilirler; yine de bazı insanlar, vazgeçmiş oldukları şeyler ışığında yaşamlarını anlamlandırma konusunda zorluk yaşarlar. </st><st c="27833">Pek çoğu için, yapmış oldukları şeyler boş görünür. </st><st c="27885">Şirket amaçlarını sorgularken ya da şirketleri için daha iddialı vizyonlar geliştirirken, daha girişken mi davranmış olmaları gerektiğini sorgularlar.</st></p>
			<p><st c="28035">Bu makaledeki temel kanımız şudur: Liderlik edebilir </st><span><st c="28089">ve</st></span><st c="28091"> hayatta kalabilirsiniz—yalnızca nabzın atması değil gerçekten sağ kalmak. </st><st c="28166">Ancak yetki sahibi bir kimsenin bildik korunmacı eğilimleri, kendilerini, keskin bir yaşam tecrübesi geliştiren niteliklerden ayırmaya eğilimlidir. </st><st c="28314">Genelde gerçekçilik olarak süslenen sinizm, yaratıcılık ve cesareti hafife alır. </st><st c="28395">Genelde kendisine otoriter bilgi süsü veren haddini bilmezlik, öğrenme merakı ve soru sorma açlığını söndürür. </st><st c="28506">Bazen tecrübenin vurdumduymazlığıyla resmedilen duygusuzluk, başkalarına duyulan merhamet duygusunu ortadan kaldırır.</st></p>
			<p><st c="28623">Acı gerçek şudur ki, acıyı yaşamadan liderliğin ödüllerini ve keyfini tanımak da mümkün değildir. </st><st c="28722">Ancak oyunda kalıp bu acıya katlanmaya değer; yalnızca başkalarının yaşamlarında yapabileceğiniz olumlu değişiklikler için değil, aynı zamanda size vereceği anlam için...</st></p>
			<p><span><st c="28892">İlk olarak Haziran 2002 sayısında yayın</st></span><span><st c="28932">lanmıştır.</st></span></p>
		</div>
	<div id="charCountTotal" value="28943"></div></body>
</html>
