<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-40</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-40" lang="tr-TR" xml:lang="tr-TR">
		<div>
			<p><st c="0">Bratton Nisan 1990’da transit polisini yönetmek için ilk kez New York’a gittiğinde, üst düzey polis memurlarından hiçbirinin metroyu kullanmadığını keşfetti. </st><st c="158">Evden işe gelirken  ve etrafta dolaşırken kent tarafından sağlanan arabaları kullanıyorlardı. </st><st c="251">Yeraltı yaşamının gereklerinden kolayca kaçan—ve kentteki en önemli suçların sadece %3’ünün metroda işlendiğini gösteren istatistiklere bakıp rahatlayan—üst düzey yöneticiler, sürücülerin güvenlik hakkındaki yaygın kaygılarına karşı pek duyarlı değillerdi. </st><st c="508">Bratton, personelin kayıtsızlığını ortadan kaldırmak için—başta kendisi olmak üzere—bütün transit polis memurlarının işe ve toplantılara gelirken ve geceleri metroya binmelerini istedi. </st><st c="694">Bu, pek çok memurun, yıllardır sıradan vatandaşın yaşadığı metro deneyimini ilk kez yaşaması ve kendi astlarının turnikelerdeki kalabalığa, saldırgan dilencilere, turnikelere atlayan ve platformdaki insanları itip kakan gençlik çetelerine ve banklara yayılmış şarapçılara ve evsizlere karşı verdikleri mücadelenin şartlarını görmeleri demekti. </st><st c="1038">Metroda sadece birkaç önemli suç işlense bile, bunun bütün metroya korku ve kargaşa yaydığı açıktır. </st><st c="1139">Transit polis güçlerinin üst düzey yöneticileri, çirkin gerçeklikle karşı karşıya kaldıkları için verdikleri polislik hizmeti yönetiminde artık bir değişime ihtiyaç olduğunu inkâr edemezlerdi.</st></p>
			<p><st c="1331">Bratton, üstlerini kendi problemlerine duyarlı hale getirmek için benzer bir yaklaşımdan yararlanır. </st><st c="1433">Örneğin, Boston bölgesi metro ve otobüslerini işleten Massachusetts Körfez Transit Müdürlüğü’nün (MBTA) polis şubesini yönettiğinde, transit müdürlüğünün yönetim kurulu, satın alması ve kullanması daha ucuza geleceği için küçük ekip otoları almaya karar verdi. </st><st c="1694">Bratton bu kararla mücadele etmek yerine, MBTA’nın genel yöneticisini bölgede tur atmaya davet etti. </st><st c="1795">Yöneticiyi sipariş verilen küçük arabalardan birinin içine soktu. </st><st c="1861">Koltukları, yöneticinin ayak koyma yerinin ne kadar küçük olduğunu anlamasını sağlayacak kadar öne itti, sonra arabayı gördüğü her çukurun üzerinden geçerek sürdü. </st><st c="2025">Bratton ayrıca kemerini, kelepçelerini ve silahını da takmıştı, böylece yönetici bu arabanın polis memurunun işini yaparken kullandığı aletler için ne kadar küçük olduğunu görebilecekti. </st><st c="2212">Sadece iki saat sonra genel yönetici arabadan inmek istedi. </st><st c="2272">Bratton’un böyle sıkışık bir arabada—bırakın arka koltukta bir suçlunun olmasını—tek başınayken bile uzun süre nasıl durabildiğini anlamadığını söyledi. </st><st c="2425">Bratton böylece istediği daha büyük arabaları elde etti.</st></p>
		</div>
	<div id="charCountTotal" value="2481"></div></body>
</html>
