<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-42</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-42" lang="tr-TR" xml:lang="tr-TR">
		<div>
			<p><st c="0">Bratton, memurlarının korudukları topluluklarla buluşmalarında ısrar ederek doğrudan deneyimleri pekiştirdi. </st><st c="109">Geribildirim genellikle açıklayıcıdır. </st><st c="148">1970’in sonlarında Symphony Hall, Christian Science Mother Church ve diğer kültürel kurumları kapsayan Boston’un 4. </st><st c="264">Polis Bölgesi, bir suç dalgası yaşıyordu. </st><st c="306">Halkın gözü korkmuştu; bölge sakinleri evlerini satıyor, terk ediyor ve bu da toplumu kötüye doğru bir sarmalın içine itiyordu. </st><st c="434">Ama Boston polisinin performans istatistikleri bu gerçeği yansıtmıyordu. </st><st c="507">4. </st><st c="510">Bölge polisi, 911 çağrılarına hızla yanıt vererek muazzam bir iş yapıyor ve ciddi suçluları takip ediyor gibi görünüyordu. </st><st c="633">Bratton bu paradoksu çözmek için okullarda ve hükümet binalarında halk toplantıları düzenledi, böylece vatandaşlar kaygılarını komiserlere ve dedektiflere anlatabileceklerdi. </st><st c="808">Bu uygulama mantığının açıkça ifade ettiği gibi, Boston polis tarihinde, birinin böyle bir inisiyatife girişmiş olması bir ilkti—esasen o zamana kadar, polisin yozlaşma olanaklarını azaltmak için polisle toplum arasındaki kopukluk savunulmuştu. </st></p>
			<p><st c="1053">Bu uygulamanın ne kadar sınırlı olduğu hemen ortaya çıktı. </st><st c="1112">Toplantılar, memurların yaptıkları sunumlarla başladı: Neler yapıyoruz ve niçin yapıyoruz. </st><st c="1203">Ama sonra, vatandaşlar kaygı duydukları konuları tartışmak üzere davet edildiklerinde, büyük bir anlayış farkı ortaya çıktı. </st><st c="1328">Polis memurları, büyük soygunlar ve cinayetler gibi ciddi suçları çözdükleri için gurur duyarken, vatandaşların pek azı bu suçlar nedeniyle tehlike duyuyordu. </st><st c="1487">Vatandaşlar daha ziyade sürekli rahatsız eden küçük şeylerden huzursuz oluyordu: fuhuş, dilenciler, bozulunca caddelerde bırakılan arabalar, saçak altlarındaki sarhoşlar, kaldırımlarda küfredenler... </st><st c="1687">İlçe toplantıları, 4. </st><st c="1709">Bölge’de polisin önceliklerinin hızla bütünüyle yeniden gözden geçirilmesine yol açtı. </st><st c="1796">Bratton, halk toplantılarından tıpkı önceki her yön değişimi girişimindeki gibi faydalandı.</st></p>
			<p><st c="1887">Ayrıca Bratton’un içerideki iletişim stratejisi de, bilişsel engelin ortadan kaldırılmasında önemli bir rol oynadı. </st><st c="2004">Geleneksel olarak, polisin iç iletişimi büyük oranda iç yazışmalara, personel bültenlerine ve diğer belgelere dayanıyordu. </st><st c="2127">Bratton, çok az polisin bu belgeleri çöp kutusuna atmaktan daha fazlasını yapabilecek zamana ve isteğe sahip olduğunu biliyordu. </st><st c="2256">Memurlar genel merkezin yaptıklarının iç yüzünü anlamak için söylentilere ve medya hikâyelerine güveniyordu. </st><st c="2365">Bu yüzden Bratton, genellikle dışarıdan iletişim uzmanlarını yardıma çağırır. </st><st c="2443">Örneğin New York’ta, kendi iletişim kralı olarak, gözü pek ve yenilikçi tarzıyla bilinen araştırmacı bir televizyon muhabirini, John Miller’ı işe aldı. </st><st c="2595">Miller, Bratton için video mesajları ile iletişim kurma olanağı ayarladı. </st><st c="2669">Bu, Bratton’un—ve fikirlerinin—dostluğunu kazanmak zorunda olduğu insanlara yakınlaşması sonucunu doğurdu. </st><st c="2776">Aynı zamanda Miller’ın gazetecilik anlayışı, NYPD açısından, basın görüşmelerinin ve makalelerin Bratton’un gönderdiği etkili iç mesajları yansıtmasını sağlamayı kolaylaştırdı.</st></p>
			<h2><span><st c="2952">Kaynak Engelinden Kaçının</st></span></h2>
			<p><st c="2978">Bir kuruluştaki insanlar, değişim ihtiyacını kabul edip ne yapılması gerektiği üzerinde az çok anlaştıktan sonra, liderler genellikle kaynakların sınırlı olmasının katı gerçekliğiyle karşılaşır. </st><st c="3174">Gerekli değişiklikleri yapmak için paraları var mıdır? </st><st c="3229">Reformist CEO’ların çoğu, bu noktada iki şeyden birini yapar. </st><st c="3291">Şirketi sıradanlığa mahkûm ederek ve personelin moralini yeniden bozarak, kendi isteklerini kısarlar ya da bankalardan ve hissedarlardan daha fazla kaynak almak için savaşırlar. </st><st c="3469">Bu, zaman alabilecek ve dikkati temel problemlerden uzaklaştırabilecek bir süreçtir.</st></p>
			<p><st c="3553">Bu tuzaktan tamamen kurtulmak mümkündür. </st><st c="3595">Bratton gibi liderler, ekstra kaynak olmadan kuruluşun devrilme noktasına nasıl ulaştırılacağını bilir. </st><st c="3699">Sahip oldukları kaynaklarla büyük işler başarabilirler. </st><st c="3755">Yaptıkları şey, kaynakları değişim ihtiyacı en fazla olan ve olası karşılıkların en büyük olduğu alanlara yoğunlaştırmaktır. </st><st c="3880">Aslında bu fikir, Bratton’un ünlü (ve bir zamanlar heyecanla tartışılan) sıfır toleranslı polislik felsefesinin kalbinde yer alır.</st></p>
			<p><st c="4010">Bratton değişim fikri yönünde insanların dostluğunu kazanmak için onları kendi faaliyetlerinin uygulanmasında tam olarak neyin yanlış olduğuna soğukkanlı bir şekilde bakmaya ikna etmelidir. </st><st c="4201">Bu, Bratton’un sayılara başvurduğu ve önemli değişimler boyunca güç kullanımında usta olduğu noktadır. </st><st c="4304">New York narkotik şubesi vakasını ele alalım. </st><st c="4350">Bratton’dan öncekiler, kısmen 911 çağrılarına yanıt vermenin öncelikli olduğunu düşündükleri için narkotik şubeye ikincil bir önem vermişlerdir. </st><st c="4495">Sonuç olarak, NYPD’deki personelin %5’inden daha azı narkotik suçlarıyla savaşmak için hizmet vermiştir.</st></p>
			<p><st c="4599">NYPD şefleriyle yapılan ilk toplantıda, Bratton’un suç stratejisi şube müdürü yardımcısı Jack Maple, masanın etrafında oturan kişilerden narkotik kullanımına bağlanabilecek suç oranına dair tahminde bulunmalarını istedi. </st><st c="4821">Çoğu yüzde 50, bazıları yüzde 70, en düşük tahmin ise yüzde 30’du. </st><st c="4888">Maple bu temelde, polis gücünün yüzde 5’ten daha azından oluşan bir narkotik şubede olması gerekenden daha az kişinin çalıştığını vurguladı. </st><st c="5029">Üstelik, büyük miktarlardaki uyuşturucu madde satışı—ve uyuşturucu kullanımına bağlı suçların sürekli ortaya çıkışı—hafta sonları olmasına rağmen, yoğunlukla pazartesi ve cuma günleri arasında çalışan narkotik şube hafta sonları kapalıydı. </st><st c="5269">Peki bu şube niçin hafta içi çalışıyordu? </st><st c="5311">Çünkü bu her zaman böyle yapılmıştı; bu çalışma tarzı sorgulanmayan bir tarzdı. </st><st c="5391">Bu gerçekler ortaya konduktan sonra, Bratton’un NYPD içinde personel ve kaynakların yeniden dağıtımına yönelik çağrısı hemen kabul edildi.</st></p>
		</div>
	<div id="charCountTotal" value="5529"></div></body>
</html>
