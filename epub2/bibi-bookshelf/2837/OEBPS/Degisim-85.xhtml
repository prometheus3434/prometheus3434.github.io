<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-85</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-85" lang="tr-TR" xml:lang="tr-TR">
		<div>
			<p><st c="0">Şirket çapında pek çok değişim programının problemi, bu programların söz edilen faktörlerden sadece birini, en fazla ikisini dile getirmesidir. </st><st c="144">Bir şirket sırf ekip çalışması hakkında bir felsefe bildirisi yayımladı diye, şirket çalışanlarının ekiplerin nasıl oluştuğunu veya koordinasyonu geliştirmek için ekipler içinde nasıl çalışıldığını bilmesi şart değildir. </st><st c="365">Bir şirketin yeniden yapılandırılması, resmi bir kuruluş çizelgesi üzerindeki kutuları değiştirebilir ama yeni yapıyı işletmek için gereken tutum ve yetenekleri sağlamaz. </st><st c="536">Bir performans ödeme sistemi, yöneticileri iyi performans gösterenleri düşük performans gösterenlerden ayırmaya mecbur bırakabilir ama alt kademedekilerin performansını değerlendirmeye yarayan yeni standartları içselleştirmeleri için onlara yardımcı olmaz. </st><st c="793">Ne de onlara, performans problemleriyle etkin şekilde nasıl baş edeceklerini öğretir. </st><st c="879">Böyle programlar, insanların yeni yetkinlikler geliştirme ihtiyacı duyacakları kültürel bağlamı (bir şeyler öğrenilebilecek rol modelleri) sağlayamaz. </st><st c="1030">Bu yüzden en nihayetinde kurumsal değişim yaratmada başarısız olurlar.</st></p>
			<p><st c="1100">Benzer şekilde, eğitim programları yetkinliği hedefleyebilir ama bir şirketin koordinasyon modellerini pek az değiştirir. </st><st c="1223">Aslında iyi bir şirket eğitimi programında yaratılmış heyecan, çalışanlar işlerine dönüp edindikleri yeni yeteneklerin hiçbir şeyin değişmediği bir kuruluşta işe yaramadığını gördüklerinde, genellikle artan bir hayal kırıklığına yol açar. </st><st c="1462">İnsanlar eğitimi zaman kaybı olarak görmeye başlar ve bu da bir program ilk başta heyecan uyandırmış olsun ya da olmasın, değişime olan bağlılığın altını oyar.</st></p>
			<p><st c="1621">Bir program işe yaramadığında, tıpkı U.S. </st><st c="1664">Financial’daki CEO’nun yaptığı gibi, üst düzey yöneticiler genellikle programları hızla birbiri peşi sıra başlatarak bir diğerini denerler. </st><st c="1804">Ama bu yalnızca sorunları ağırlaştırır. </st><st c="1844">Programlar herkesi ve her şeyi kapsayacak şekilde tasarlandıkları için özellikle hiç kimseyi ve hiçbir şeyi tam olarak kapsamazlar. </st><st c="1976">Belli birimlerin günlük gerçekliklerine seslenemeyecek kadar genel ve standarttırlar. </st><st c="2062">“Kalite”, “katılım”, “mükemmellik”, “güçlendirme” ve “liderlik” gibi moda sözcükler, işin ayrıntılı şekilde anlaşılmasının yerine geçer.</st></p>
			<p><st c="2198">Ayrıca bütün bu değişim programları, aynı zamanda değişim çabasının güvenilirliğinin altını oyar. </st><st c="2297">Yöneticiler, belli bir programın diğerlerine göre potansiyel değerini—örneğin bir üretim sorununu çözmek için kalite çemberlerini—kabul etseler bile, programlar, yeni ürün geliştirme gibi çok daha acil iş sorunları bakımından birbirleriyle karşılaştırılabilir. </st><st c="2558">Bütün değişim programlarında ortak olan şey, enerjiyi temel iş sorunlarının çözümüne yönelik çabalardan uzaklaştırır —bu, pek çok genel yönetici programların altında yatan ilkelerin işe yarayabileceğini kabullense bile, neden programları desteklemediklerini açıklar.</st></p>
			<p><st c="2824">Bu, eğitimin, ödeme sistemlerinde veya kurumsal yapıdaki değişikliklerin ya da yeni bir şirket felsefesinin her zaman uygunsuz olduğu anlamına gelmez. </st><st c="2976">Tüm bunlar, bütünleşmiş bir değişim çabasını desteklemede paha biçilmez roller oynayabilir. </st><st c="3068">Problemler, bu tür programlar kurumsal değişimi bütün şirket çapında hızla yaygınlaştırmak için bir tür “sihirli değnek” gibi tek başına kullanıldığında ortaya çıkar. </st><st c="3235">Bu tür değişim programları, en iyi halleriyle etkisizdirler. </st><st c="3296">En kötü halleriyle değişimi gerçekten engellerler. </st><st c="3347">Kuşkuculuğu ve kinizmi ateşleyen programatik değişim, gerçekliğe karşı şirketleri aşılayabilir.</st></p>
			<h2><span><st c="3442">Etkin Değişimin Altı Adımı</st></span></h2>
			<p><st c="3469">Şirketler, “görev sıralaması” üzerine odaklanarak—belli iş problemlerini çözmek üzere çalışanların rollerini, sorumluluklarını ve ilişkilerini yeniden organize ederek—programatik değişimin yetersizliklerinden kaçınırlar. </st><st c="3691">Görev sıralaması, amaçların ve görevlerin açıkça tanımlandığı küçük birimlerde—şubelerde, departmanlarda veya iş birimlerinde—çok kolaydır. </st><st c="3831">Bu yüzden, şirket değişimi açısından asıl problem, görev sıralamasının çok çeşitli birimler boyunca nasıl destekleneceğidir.</st></p>
			<p><st c="3955">İş birimi veya şube düzeyinde genel yöneticilerin, </st><span><st c="4007">kritik yol</st></span><st c="4017"> diye adlandırdığımız, birbiriyle örtüşen ama altı farklı adımdan oluşan bir dizi sayesinde görev sıralamasını gerçekleştirebileceklerini gördük. </st><st c="4163">Bu yol, kendi kendini pekiştiren bir bağlılık, koordinasyon ve yetkinlik döngüsüdür. </st><st c="4248">Adımlar dizisi, zamanında yapılırsa uygun olan etkinlikler geç kalınırsa genellikle zarar verici oldukları için önemlidir. </st><st c="4371">Değişim yönetiminde, zamanlama her şeydir.</st></p>
			<p><span><st c="4413">1. </st><st c="4417">Problemlerin ortak tanımları sayesinde değişime yönelik bağlılığı harekete geçirin. </st></span><st c="4501">Bir terim olarak görev sıralaması, etkili bir değişim çabasının başlangıç noktasının, açıkça tanımlanmış bir iş problemi olduğunu ileri sürer. </st><st c="4644">Bir genel yönetici, kuruluşun içinde neyin yanlış olduğuna ve neyin iyileştirilebileceği ve iyileştirilmesi gerektiğine dair ortak bir tanım geliştirmeleri için çalışanlara yardım ederek, değişim sürecine başlamak için gerekli olan ilk bağlılığı harekete geçirir.</st></p>
			<p><st c="4907">Navigation Devices diye adlandırdığımız bölüm örneğini düşünün; burası, başlangıçta askeri pazar için tasarlanan bir ürünü pazarlamak için büyük bir şirket tarafından kurulan 600 kişilik bir iş birimidir. </st><st c="5113">Yeni genel yönetici burayı devraldığında, bu bölüm birkaç yıldır hiç kâr etmeden çalışıyordu. </st><st c="5207">Hiçbir zaman, yüksek kaliteli, maliyet açısından rekabetçi bir ürün tasarlamamış ve üretmemişti. </st><st c="5304">Bunun nedeni büyük oranda, diğer görevlilerin uygun katılımı sağlanmadan veya bunlar arasında koordinasyon olmadan, kararların yukarıdan alındığı bir kuruluş olmasıydı.</st></p>
			<p><st c="5472">Yeni genel yöneticinin attığı ilk adım, işi kapsamlı bir şekilde gözden geçirmeye girişmek oldu. </st><st c="5570">Önceki genel yöneticinin birimin pazarlama direktörünü tek başına bırakma stratejisi belirlediği yerde, yeni genel yönetici bütün yönetim ekibini dahil etti. </st><st c="5728">Ayrıca kendisine yardım etmeleri için dışarıdan danışmanlar aldı ve yöneticileri bir grup olarak çok daha etkili görev yaptı.</st></p>
			<p><st c="5853">Yeni genel yönetici, daha sonra kuruluştaki bütün tarafları—yöneticileri, mühendisleri, üretim işçilerini ve sendika görevlilerini—temsil eden 20 kişilik bir görev gücü oluşturdu. </st><st c="6034">Grup, Navigation Devices’ı çok daha etkili şekilde organize etmek için neler yapılması gerektiğini tanımlamak amacıyla, birkaç başarılı imalat kuruluşunu ziyaret etti. </st><st c="6202">Görev gücünün kendi şirketi içinde yüksek performans sergileyen bir imalathane, grubun üzerinde güçlü bir etki yarattı. </st><st c="6322">Sadece Navigation Devices içindeki problemleri öne çıkarmakla kalmadı, aynı zamanda grubun hayal gücünü ele geçiren, ekiplere dayalı alternatif bir kurumsal model sundu. </st><st c="6492">Farklı bir çalışma tarzı görmek, grubun değişime olan bağlılığını güçlendirmeye yardım etti.</st></p>
			<p><st c="6584">Navigation Devices görev gücü, bu ortak tanımlama sürecinden yeni gerçekler öğrenmedi; birimin para kaybettiğini zaten herkes biliyordu. </st><st c="6722">Ama grup, birimin rekabet edememesinin kurumsal köklerini açıkça görmeye, daha da önemlisi sorunlara dair ortak bir anlayış paylaşmaya başladı. </st><st c="6866">Ayrıca grup, potansiyel bir kurumsal çözüm tanımladı: kuruluşu rekabetçi görevler etrafında bütünleştirmek için özel ekipler kullanarak yeniden işe yarayan bir yol tasarladı.</st></p>
			<p><span><st c="7040">2. </st><st c="7044">Rekabet edebilirliğin nasıl organize edileceğine ve yönetileceğine dair ortak bir vizyon geliştirin. </st></span><st c="7145">Çekirdek insan grubu, belli bir problem analizine bağlılık gösterdiğinde, genel yönetici, çalışanları yeni roller ve yükümlülükler tanımlayan bir kurumsal görev-sıralama vizyonuna doğru yönlendirebilir. </st><st c="7348">Bu yeni düzenlemeler, enformasyon akışını koordine edecek ve kuruluşun bütün düzeylerindeki bağımsız işlevlerde işe yarayacaktır. </st><st c="7478">Ama haklar ve tazminat gibi resmi yapıları ve sistemleri değiştirmedikleri için daha az direnişle karşılaşırlar.</st></p>
			<p><st c="7590">Navigation Devices’daki 20 kişilik görev gücü, bu ikinci aşamanın aracı haline gelir. </st><st c="7677">Grup, karşılıklı olarak ekiplerin, bütün işi özellikle yeni ürün geliştirme işini gerçekleştirecekleri bir kuruluş modeli ortaya attı. </st><st c="7812">Genel yönetici ve personelinden oluşan bir iş-yönetimi ekibi, birimin stratejik yönelimini belirleyecek ve daha alt düzeydeki ekiplerin çalışmasını gözden geçirecekti. </st><st c="7980">İş-alanı ekipleri, belli pazarlar için planlar geliştirecekti. </st><st c="8043">Ürün-geliştirme ekipleri, ilk tasarlama aşamasından üretim aşamasına kadar yeni ürünleri yönetecekti. </st><st c="8145">Mühendislerden ve üretim işçilerinden oluşan üretim-süreci ekipleri, üretim yerindeki kalite maliyet problemlerini tanımlayacak ve çözecekti. </st><st c="8287">Son olarak mühendislik süreci ekipleri, mühendislik yöntemlerini ve donanımını inceleyecekti. </st><st c="8381">Ekipler, birimin problemlerinin—enformasyon paylaşımının ve problemlerin çözümünün önündeki işlevsel ve hiyerarşik engellerin—temeline indi.</st></p>
			<p><st c="8521">Genel yönetici yeni vizyon etrafında bir fikir birliği oluşturmak amacıyla vizyonu ayrıntılandırmak ve herkesin bağlılığını kazanmak üzere, sendika ve yönetim dahil, farklı düzeylerde ve görevlerde bulunan 90 kadar çalışandan oluşan daha büyük bir sabit görev gücü atadı. </st><st c="8794">İşyerinden uzakta bir araya gelen grup, yeni kurumsal modeli geliştirdi ve daha sonra bütün Navigation Devices işgücüne sunulan bir değerler bildirisi taslağı hazırladı. </st><st c="8964">Vizyon ve değerler bildirisi, çalışanlara, daha önce pek çok şirket misyon bildirisinin yapamadığı şekilde anlamlı geldi—çünkü bu, gerçek iş problemlerine dair kuruluşun kendi yaptığı analizden çıktı. </st><st c="9165">Ayrıca bu bildiri, asıl tarafların bu problemlerin çözümünde işe yarayacağına inandıkları bir modele dayanıyordu.</st></p>
			<p><span><st c="9278">3. </st><st c="9282">Yeni vizyon için fikir birliği, onu kabul etme yetkisi ve uygulama uyumu geliştirin.</st></span><st c="9366"> Yeni bir vizyon geliştirmelerine yardımcı olmak için çalışanları serbest bırakmak, değişime karşı direncin üstesinden gelmeye—ya da yeni kuruluşu işler hale getirmek için gerekli yetenekleri geliştirmede—tek başına yeterli değildir. </st><st c="9600">Herkes tasarım aşamasında yardım edemez ve hatta katılımı olanlar bile, yeni organizasyon gerçekten yerleşene kadar yenilenmenin ne gerektireceğini tam olarak anlamazlar. </st><st c="9771">İşte, genel yöneticiden kaynaklanan güçlü bir liderliğin önemli olduğu zaman budur. </st><st c="9855">Değişime bağlılık her zaman değişkendir. </st><st c="9896">Bazı yöneticiler değişime heveslidir; bazıları tarafsız veya karşıdır. </st><st c="9967">Navigation Devices’da genel yönetici, alt kademedekilerin “kadife el” dedikleri şeyi kullandı. </st><st c="10062">Bölümün, çalışanların katılımını ve ekip yaklaşımını destekleyeceğini ilan etti. </st><st c="10143">Kendisine yardım etmek isteyen yöneticilere destek verdi. </st><st c="10201">Yardım etmek istemeyenlere yeni işler ve danışmanlık önerdi.</st></p>
			<p><st c="10261">Bir kuruluş, yeni rolleri ve sorumlulukları tanımlar tanımlamaz, insanlar, yeni iş düzenini işler hale getirmek için yetkinlikler geliştirmek durumunda kalır. </st><st c="10421">Aslında sahip oldukları yeni hedefler ve hesap verebilirlikleri ile ekiplerin gerçek varlığı, öğrenmeyi dayatacaktır. </st><st c="10539">Rollerdeki, sorumluluklardaki ve ilişkilerdeki değişimler, yeni yetenekleri ve tutumları gerekli kılar. </st><st c="10643">Ayrıca değişen koordinasyon modelleri, çalışanların katılımını, işbirliğini ve enformasyon paylaşımı artırır.</st></p>
			<p><st c="10752">Ama yönetimler aynı zamanda doğru destekleri sunmak zorundadır. </st><st c="10817">Navigation Devices’da—üçü birimin insan kaynakları departmanından, üçü ise şirket genel merkezinden gelen—altı yetenekli kişi, değişim projesi üzerinde çalıştı. </st><st c="10978">Her ekip, etkin ekip üyesi olmaları için insanlara yardım etmek üzere her toplantıya katılan bir iç danışman atadı. </st><st c="11094">Çalışanlar, ne tür yeni yeteneklere ihtiyaç duyduklarını anladıkları andan itibaren, bu yetenekleri daha da geliştirmek için resmi eğitim programları istediler. </st><st c="11255">Bu kurslar, doğrudan çalışanların kendi deneyimlerinden kaynaklandığı için, geleneksel eğitim programlarından çok daha yoğun ve kullanışlıydı.</st></p>
			<p><st c="11397">Elbette bazı insanlar, dünyadaki bütün eğilime ve desteğe rağmen, değişemezler veya değişmeyeceklerdir. </st><st c="11502">Üçüncü adım, yeni kuruluş içinde işlevli olamayacak yöneticileri —kendilerini kanıtlamaları için bir şans verildikten sonra—değiştirme zamanıdır. </st><st c="11648">Bu tür kararlar pek kolay değildir ve bazen katılımcı bir kuruluş içinde çalışma zorluğu yaşayan insanlar, son derece değerli uzmanlaşmış yeteneklere sahiptir. </st><st c="11808">Onları yeni kuruluş içinde çalışmadan önce, değişim sürecinin başlarında değiştirmek sadece kişilere haksızlık olmaz, aynı zamanda bütün kuruluşun moralini bozabilir ve değişim sürecini aksatabilir. </st><st c="12007">İnsanların, yeni kuruluşun ne tür yöneticiler ve çalışanlar istediğini anlaması, yavaş yavaş ve sadece bazı insanların başarılı, diğerlerinin başarısız olduğunu görme deneyiminden sonra gelişir.</st></p>
			<p><st c="12201">İnsanlar, neyin gerekli olduğuna dair bir vizyon benimsediklerinde ve yeni kuruluşun neyi gerektirdiğini bir miktar anladıklarında, yeni çalışma tarzına geçiş yapamayan insanların yerlerinin değiştirilmesi veya başka yere gönderilmesi zorunluluğunu kabul edebilirler. </st><st c="12470">Bazen insanlar, şirketin, yeni yetkinliklerden ziyade teknik uzmanlığa ihtiyaç duyulan diğer bölümlerine transfer edilir. </st><st c="12592">Hiçbir alternatif olmadığı durumlarda bazen, örneğin erken emeklilik programları ile şirketten ayrılırlar. </st><st c="12699">İnsanların yerini değiştirme eylemi, genel yöneticilerin yeni tarza bağlılığını açıkça göstererek aslında kuruluşun değişime bağlılığını pekiştirebilir.</st></p>
			<p><st c="12851">Navigation Devices’da yerleri değiştirilen bazı yöneticiler, kuruluş içinde yüksek bir mevkideydiler—örneğin, mühendislik ve üretim bölümlerini denetleyen işlemler genel başkanı... </st><st c="13033">Yeni üretim müdürü, değişime son derece bağlıydı ve değişim sürecindeki kritik yola liderlik edecek yetenekteydi. </st><st c="13147">Sonuç, üretim görevinde çok hızlı bir değişim oldu.</st></p>
			<p><span><st c="13198">4. </st><st c="13202">Yukarıdan zorlamadan, yeniden canlanmayı bütün bölümlere yaygınlaştırın. </st></span><st c="13275">Elverişli bir birim için yapılan organizasyonda, kuruluşla etkileşim içinde olması gereken işlevsel bölümleri ve personel bölümlerini dönüştürme zamanıdır. </st><st c="13431">Ekip üyeleri, geldikleri bölümler, ekip kararlarının gerçek katılımcıları olarak rollerini destekleyecek şekilde organize edilip yönetilmezse etkili olamazlar. </st><st c="13591">Bu genellikle, bu bölümlerin kuruluş içindeki rollerini ve yetkisini yeniden düşünmek zorunda kalacakları anlamına gelir.</st></p>
			<p><st c="13712">Navigation Devices’da, bu süreç mühendislik bölümünde açıkça görüldü. </st><st c="13783">Üretim bölümü yöneticileri, değişim çabası konusunda çok istekliydi; mühendislik yöneticileri ikircikliydi. </st><st c="13891">Mühendislik, Navigation Devices’da her zaman kral olmuştu; mühendisler, ürünleri, üretim bölümünün kolayca üretip üretemeyeceğini dikkate almaksızın, askeri şartnamelere göre tasarladılar. </st><st c="14080">Ama yeni ekip yapısı yerleşir yerleşmez, mühendisler üretim işçileriyle birlikte ürün-geliştirme ekiplerine katılmak zorunda kaldılar. </st><st c="14215">Bu, onların kendi rollerini yeniden incelemelerini ve kendi bölümlerini organize etmeye ve yönetmeye dair yaklaşımlarını yeniden düşünmelerini gerektirdi.</st></p>
			<p><st c="14369">Böyle bir durumla karşılaşan çoğu genel yöneticinin tepkisi, konuyu dayatmak—örneğin, kuruluştaki bütün bölümlerin artık ekipler tarafından yönetilmesi gerektiğini ilan etmek—olacaktı. </st><st c="14555">Yeni bulunmuş anlayışları kuruluşun geri kalanına dayatmanın çekiciliği, özellikle hızlı değişime ihtiyaç duyulduğunda muhteşem olabilirdi ama bu, üst düzey yöneticiler programatik değişimi şirket çapında kabul ettirmeye çalıştıklarında düştükleri hatanın aynısı olabilirdi. </st><st c="14830">Bu, değişim sürecine kısa devre yaptırır.</st></p>
			<p><st c="14871">Her bölümün, “tekerleği yeniden icat etmesine”—yani, yeni kuruluşun kendi yolunu bulmasına—izin vermek en iyisidir. </st><st c="14988">Navigation Devices’da, her bölüme, koordinasyon ve ekip çalışması hakkındaki genel kavramları alması ve onları kendi özel durumuna uygulaması için izin verildi. </st><st c="15149">Mühendislik birimi, ekip kavramını nasıl uygulayacağı üzerine neredeyse sancılı bir yıl harcadı. </st><st c="15246">Bölüm, iki araştırma yürüttü, kuruluş dışında toplantılar düzenledi ve sonunda gemiye binmeden önce matris yönetimi yapısını önerdi, reddetti ve sonra kabul etti. </st><st c="15409">Mühendislerin matris yönetimine geçme kararı şaşırtıcı değildi ama kendi kararları olduğu için insanlar kendilerini gerekli yeni yetenekleri ve tutumları öğrenmeye adadı.</st></p>
			<p><span><st c="15579">5. </st><st c="15583">Yeniden canlandırmayı, resmi politikalar, sistemler ve yapılarla kurumsallaştırın. </st></span><st c="15666">Genel yöneticilerin, kendileri başka sorumluluklar üstlendikten sonra bile, değişimi, sürecin devam etmesini sağlayacak şekilde nasıl kurumsallaştıracaklarını düşünmek zorunda kalacakları bir nokta gelir. </st><st c="15871">Beşinci adım budur: yeni yaklaşımlar yerleşik hale gelmiş, doğru insanlar doğru yerlere yerleşmiş ve ekip organizasyonu gerçekleşmiştir ve işlemektedir. </st><st c="16024">Yapılar ve sistemler içinde değişimleri kanunla düzenleme, daha önce yapılırsa geri teper. </st><st c="16115">Enformasyon sistemlerini ele alalım. </st><st c="16152">Bir ekip yapısı oluşturmak, yeni enformasyon gerekleri anlamına gelir. </st><st c="16223">MIS (Yönetim Enformasyon Sistemi) bölümü, değişim sürecinin başında neden işlevlerle ve bölümlerle ilgili geleneksel çizgilerin ötesine geçen yeni sistemler yaratmamalıdır? </st><st c="16396">Problem, enformasyon gereklerine dair, insanları görev-sıralı ekiplere yerleştirerek elde edilebilecek iyi-geliştirilmiş bir anlayış olmadan, yöneticilerin yeni sistemlere MIS bölümü tarafından yapılan bir dayatma olarak direnme eğilimi taşımasıdır. </st><st c="16646">Yeni oluşturulmuş ekipler, aşırı yeni sistemler olmadan, işlerini yapmak için yeterli enformasyonu genellikle düzenlerler. </st><st c="16769">En iyisi, herkes ekibin enformasyon ihtiyaçlarının neler olduğunu anlayana kadar ertelemektir.</st></p>
			<p><st c="16863">Enformasyon sistemleri için doğru olan, diğer resmi yapılar ve sistemler için çok daha doğrudur. </st><st c="16961">Her resmi sistemin bazı dezavantajları olacaktır; hiçbir sistem mükemmel değildir. </st><st c="17044">Ama bu kusurlar, insanlar özel bir ekip yapısı içinde çalıştığında ve karşılıklı bağımlılıkların gerekli olduğunu öğrendiklerinde azaltılabilir. </st><st c="17189">Sonrasında çalışanlar, bunlara daha çok bağlanacaklardır.</st></p>
			<p><st c="17246">Navigation Devices, buna iyi bir örnektir. </st><st c="17290">Birimin yeniden canlandırılması son derece başarılıdır. </st><st c="17346">Çalışanlar, kendi rollerini ve sorumluluklarını nasıl gördüklerini değiştirdiler ve değişimin gerçekten bir fark yarattığına ikna oldular. </st><st c="17485">Sonuç olarak, çalışan başına düşen katma değerde, çatışmaların azaltılmasında, kalitede, müşteri hizmetlerinde, çalışan başı toplam envanterde ve kâr oranlarında ciddi gelişmeler oldu. </st><st c="17670">Tüm bunlar, ilişkileri, enformasyon sistemlerini, değerlendirme prosedürlerini, tazminat veya kontrol sistemlerini raporlamada neredeyse hiçbir biçimsel değişim olmadan gerçekleşti.</st></p>
			<p><st c="17851">Fırsatlar ortaya çıktığında, yöneticiler biçimsel organizasyonda nihayet birtakım değişiklikler yaptılar. </st><st c="17958">Örneğin, işlemler genel başkanını kuruluş dışına çıkardığında, bu pozisyonu da tümüyle ortadan kaldırdı. </st><st c="18063">Mühendislik ve üretim bölümleri, genel yöneticiye aynı nokta üzerinden doğrudan rapor verdiler. </st><st c="18159">Ama Navigation Devices’da performanstaki değişimler, çoğunlukla yöneticilerin beklentileri ve yeni davranış normları ile devam ettirildi.</st></p>
			<p><span><st c="18296">6. </st><st c="18300">Yeniden canlandırma sürecindeki problemlere yanıt olarak stratejileri izleyin ve düzenleyin.</st></span><st c="18392"> Değişimin amacı, daha önce var olmayan değerli bir şey yaratmaktır—değişen bir rekabet ortamına uyum sağlayabilecek öğrenen bir kuruluş. </st><st c="18530">Kuruluş, kendi davranışını sürekli nasıl izleyeceğini bilmek—aslında nasıl öğreneceğini öğrenmek—zorundadır.</st></p>
			<p><st c="18638">Bazıları, bunun genel yöneticinin sorumluluğu olduğunu söyleyebilir. </st><st c="18708">Tıpkı kuruluşun asıl iş probleminin analiz edilmesinde olduğu gibi, değişim sürecinin izlenmesi de paylaşılmalıdır.</st></p>
			<p><st c="18823">Navigation Devices’da genel yönetici, yeniden canlandırmayı izlemeye yardım edecek kilit bileşenlere olanak sağlamak üzere birkaç mekanizma uyguladı. </st><st c="18974">Bazı önemli yöneticilerden, bir sendika liderinden, bir sekreterden, bir mühendisten ve bir finans analistinden oluşan denetleme ekibi süreci sürekli izledi. </st><st c="19132">Sürekli çalışanların tutumunu araştıran anketler, davranış kalıplarını gözetledi. </st><st c="19214">Planlama ekipleri oluşturuldu ve yeni yükümlülüklere yanıt verecek şekilde reforme edildi. </st><st c="19305">Bütün bu mekanizmalar, sürekli adaptasyon ve öğrenme için uzun dönemli bir kapasite yarattı.</st></p>
			<p><st c="19397">Altı adım süreci, yeniden canlandırmayı dayatmadan ortaya çıkaran bir yol sağladı. </st><st c="19481">Taraflar bir vizyona bağlı hale geldiklerinde, davranışlarda değişiklikler gerektiren yeni bir yönetim modeli—burada özel ekip yapısı—benimsemeye istekli olurlar. </st><st c="19644">Ayrıca çalışanlar (vizyon asıl görevle aynı hizaya geldiği sürece gerçekleşecek olan) yeni yaklaşımın daha etkili olduğunu keşfettiğinde, aksi halde direnebilecekleri kişisel ve kurumsal değişimlerle mücadele etmek durumunda kalır. </st><st c="19876">Son olarak, gelişmiş bir koordinasyon, ilgili problemleri çözmeye yardım ettikçe ekip davranışını pekiştirecek ve yeni yetenekler öğrenme isteği doğuracaktır. </st><st c="20035">Bu öğrenme, verimliliği daha da artırır ve değişime yönelik çok daha güçlü bir bağlılıkla sonuçlanır. </st><st c="20137">Bağlılık, koordinasyon ve yetkinlikte gelişmelerin bu karşılıklı güçlendiren döngüsü, artan bir yararlılık duygusu yaratır. </st><st c="20261">Bu, özel ekip yapısının, işi yürütme rolünü genişletmesine izin verildiği sürece devam edebilir.</st></p>
			<h2><span><st c="20357">Üst Düzey Yönetimin Rolü</st></span></h2>
			<p><st c="20382">Açıkladığımız değişim süreci, bütün bir şirketi değiştirmek için pek çok imalathanede, şubede, bölümde, kısımda ve birimde tekrar tekrar uygulanmalıdır. </st><st c="20536">Şirket çapındaki bu değişim sürecinin düzenlenmesi, üst düzey yöneticinin ilk sorumluluğudur. </st><st c="20630">Bunu başarılı şekilde yapmak hassas bir denge gerektirir. </st><st c="20688">Tek tek birimlerde değişimin koşullarını teşvik etmek için üst yönetimin gösterdiği görünür çabalar olmazsa, yalnızca birkaç imalathane veya bölüm değişime girişir ve onlar da yalnız kalır. </st><st c="20878">İncelediğimiz en iyi üst düzey yönetici liderleri, özel bir yaklaşım belirtmeden kendi emrindekilerin bir değişim süreci başlatmasının sorumluluğunu üstlendiler.</st></p>
			<p><span><st c="21039">Değişim için bir piyasa yaratın.</st></span><st c="21072"> En etkili yaklaşım, bütün işlemler için istenen standartları oluşturmak ve sonra yöneticileri bunlardan sorumlu tutmaktır. </st><st c="21196">En iyi pratiği sergileyen şirkette—ona General Products adını verdik—üst düzey yöneticiler, iddialı ürün ve işletme standartları geliştirdi. </st><st c="21337">Belli bir tarihte bu ürün standartlarını karşılayamayan genel yöneticiler, kendi ürünlerini ıskartaya çıkardılar ve kâr-zarar tablosunda dibe vurdular. </st><st c="21489">Yöneticiler, yüksek standartların keyfi olmayıp rekabetçi güçler tarafından dayatıldığını anladıkça, standartlar en iyi performans, yani enerjiyi değişim yönünde harekete geçirmenin ana bileşeni için muazzam bir baskı yaratabilir.</st></p>
			<p><st c="21719">Ancak sadece taleplerin artması yeterli değildir. </st><st c="21770">Baskı altındayken pek çok yönetici, organize ettikleri temel yöntemi değiştirmek yerine zaten yaptıkları şeyin daha fazlasını yaparak—aşırı yönetim—iş performansını artırmanın yolunu arayacaktır. </st><st c="21966">Bu yüzden üst düzey yöneticiler talepleri artırırken aynı zamanda yöneticileri insan kaynaklarını kullanma yöntemindeki temel değişikliklerden sorumlu tutmalıdır.</st></p>
			<p><st c="22128">Örneğin, General Products’daki imalat yöneticileri, yeni iş standartlarını yerine getirmenin olanaksızlığından şikâyet ettiğinde, üst düzey yöneticiler onlara insan kaynakları içindeki şirket organizasyon-geliştirme bölümünü gösterdi ve imalat yöneticilerinin yeniden canlandırma sürecini ilerletmekten sorumlu tutulacaklarını vurguladı. </st><st c="22467">Bu yüzden üst düzey yönetim, yeni yönetim tarzıyla bir yardım talebi sistemi oluşturdu ve insan kaynakları personeli bir programı dayatıyor gibi görünmeden değişimi destekleyebildi.</st></p>
			<p><span><st c="22648">Bütün şirket için kurumsal model olarak başarılı şekilde yeniden canlandırılmış birimleri kullanın. </st></span><st c="22749">Bir diğer önemli strateji, şirketin dikkatini, yönetim yeniliklerini zaten denemeye başlamış olan imalathanelere ve şubelere yoğunlaştırmaktır. </st><st c="22893">Bu birimler, ilerideki yenilenme için gelişimsel laboratuvarlara dönüşürler.</st></p>
			<p><st c="22969">Bu modellerin tanımlanmasında iki temel kural vardır. </st><st c="23024">Birincisi, yenilikçi birimlerin desteğe ihtiyacı vardır. </st><st c="23081">Kendilerine liderlik edecek en iyi yöneticilere ihtiyaç duyarlar ve yeterli kaynak isterler—örneğin yetenekli insan kaynağı personeli ve dış danışmanlar. </st><st c="23235">İncelediğimiz en başarılı şirketlerde, üst düzey yöneticiler bunu, yani öne çıkan birimler için uygun kaynaklar oluşturmayı kendi sorumlulukları olarak gördü. </st><st c="23394">Bu sorumluluğu insan kaynakları bölümüne bırakmadılar.</st></p>
			<p><st c="23448">İkincisi, kaynaklar her zaman kısıtlı ve başarısızlığın maliyeti yüksek olduğu için başarı şansı en yüksek olan birimlerin belirlenmesi çok önemlidir. </st><st c="23600">Sonuç, çevresel faktörlerin birim kontrolünün dışına çıkmasıyla mahvolduğunda, başarılı yönetim yenilikleri başarısızlık gibi görülebilir. </st><st c="23739">En iyi modeller, sağlıklı piyasalarda bulunur.</st></p>
			<p><st c="23785">Açıktır ki kurumsal modeller, değişim katalizörü olarak işe yarayabilirler ama ancak diğerleri onların varlığını fark ettiği ve onlardan öğrenmeyi desteklediği koşullarda. </st><st c="23958">Kötü pratik sergileyen şirketlerimizin çoğu, önemli değişimler gerçekleştiren şube ve bölümlere sahipti. </st><st c="24063">Sorun, kimsenin onları bilmemesiydi. </st><st c="24100">Şirket yönetimi, onları izlenecek bir örnek olarak öne çıkarma zahmetine hiçbir zaman girmedi. </st><st c="24195">Öncülük yapan şirketlerde ziyaretler, konferanslar ve eğitim programları model birimlerden öğrenmeyi kolaylaştırdı.</st></p>
			<p><span><st c="24310">Liderlik gelişimini destekleyecek kariyer yolları geliştirin.</st></span><st c="24372"> Birimler güçlü liderler olmadan gerekli kurumsal değişiklikleri yapamazlar. </st><st c="24449">Şirketleri yeniden canlandırmak için en zor bulunan kaynak liderliktir. </st><st c="24521">Şirket yenilenmesi, etkin organizasyonlar geliştirmeye bağlı olduğu kadar, etkin değişim liderleri geliştirmeye de bağlıdır. </st><st c="24646">Liderlik geliştirmeye eşlik eden kişisel öğrenme—ya da bir yöneticinin bu kapasiteye sahip olmadığının üst yönetim tarafından fark edilmesi—sınıfta ortaya çıkamaz. </st><st c="24810">Bu ancak, daha önce tartıştığımız ekip çalışmasının, yüksek bağlılığın ve yeni yetkinliklerin zaten norm haline geldiği bir kuruluş içinde olur.</st></p>
			<p><st c="24954">Değişen bir kuruluşun ihtiyaç duyduğu türden liderler yetiştirmenin tek yolu, liderlik özelliğinin yükselmek için en önemli kriter haline getirilmesi ve sonra insanların kariyerlerinin bunu geliştirmek üzere yönetilmesidir. </st><st c="25179">En iyi pratik sergileyen şirketlerimizde yöneticiler, hiyerarşideki pozisyonlarına göre değil, öğrenme ihtiyaçlarına göre işten işe ve kuruluştan kuruluşa yer değiştirdiler. </st><st c="25353">Başarılı liderler, değişimin hedefi olan birimlere atandılar. </st><st c="25415">Kendi liderlik yeteneklerini geliştirme ihtiyacı duyan kişiler, şirketin, bu yeteneklerin aranabileceği ve dolayısıyla öğrenilebileceği model birimlerine geçirildi. </st><st c="25580">Aslında üst düzey yönetim, yeniden canlandırma liderlerini yetiştirmek için öne çıkan birimleri bir sera gibi kullandı.</st></p>
			<p><st c="25699">Peki ama üst düzey yönetim ekibinin kendisi hakkında ne söylenebilir? </st><st c="25770">Bu CEO için ne kadar önemlidir? </st><st c="25802">Uygulanmasını önerdiği açıklamalar ne kadar önemlidir? </st><st c="25857">Bir şirket değişim çabasının ilk yıllarında, üst düzey yöneticilerin davranışlarının genellikle sözleriyle tutarlı olmaması şaşırtıcı değildir—aslında tahmin edilebilir. </st><st c="26027">Böyle tutarsızlıklar, başlangıçta şirket değişiminin önüne büyük bir engel koymaz ama tutarlılığın gerekli olduğu da su götürmez. </st><st c="26157">Üst düzey yöneticiler, kendilerini nasıl işlettiklerine ve yönettiklerine fazla dikkat etmeden, tabandan gelen değişim için ortam yaratabilir. </st><st c="26300">Birim yöneticileri, daha etkin rekabet etmek için kendi birimleri içinde özgürce değişiklikler yapabildikleri sürece tutarsızlığı dengeleyebilir.</st></p>
			<p><st c="26445">Ancak tutarsızlıkları göstermenin önemli hale geldiği bir nokta vardır. </st><st c="26518">Değişim süreci genişledikçe, yeniden canlandırılan birimlerin durmadan büyüyen çemberi içindeki genel yöneticiler, sonunda şirket personel gruplarından ve üst düzey yönetimden değişiklikler talep ederler. </st><st c="26723">Kendi birimlerini nasıl farklı yöneteceklerini keşfettiklerinde, şirket personeli ve üst düzey yönetimin oluşturduğu kısıtlayıcı politikalara ve uygulamalara karşı çıkarlar. </st><st c="26897">Ayrıca kendileri ile üzerlerinde çok az kontrol sahibi oldukları diğer şirket bölümleri arasında daha iyi koordinasyon sağlamak için fırsatları görmeye başlarlar. </st><st c="27060">Bu noktada, şirket organizasyonu, şirket stratejisine göre sıralanmak durumunda kalır ve bütün şirketin yararı için birbiriyle ilişkili ama şimdiye kadar bağımsız olan işletmeler arasındaki koordinasyon geliştirilir.</st></p>
			<p><st c="27276">İncelediğimiz şirketlerin hiçbiri, bu “karar anına” ulaşamadı. </st><st c="27340">Şirket liderleri değişimin yönünü entelektüel olarak anlasalar bile, kendilerini ve toptan bir yeniden canlandırma için bir bütün olarak şirketi nasıl değiştirecekleri konusunda mücadelenin daha başlarındaydılar.</st></p>
			<p><st c="27552">Şirket yenilenme sürecindeki bu son adım, belki de en önemli adımdır. </st><st c="27623">CEO ve yönetim ekibi, genel yöneticilerin yapmaları için destekledikleri şeyleri kendileri uygulamazlarsa, o zaman bütün süreç çöker. </st><st c="27757">Şirket çapında sistemlerin ve yapıların dönüştürülmesine dair zorlu görevin üstesinden gelme zamanı, şirket değişim sürecinin sonunda nihayet gelir.</st></p>
			<p><st c="27905">Bu noktada üst düzey yöneticiler, değişimin ilk aşamalarında diğerlerinden istedikleri ekip davranışlarına, tutumlara ve yeteneklere uyum sağlama çabasını göstermek zorundadır. </st><st c="28083">Onların davranışları değiştirme mücadeleleri, şirket yenilenmesinin üç şekilde devam etmesini sağlayacaktır. </st><st c="28192">Şirket içindeki çeşitli etkinlikleri koordine etmek için gerekli tutum ve davranışları destekleyecek; üst düzey yönetimin değişimi sürekli benimsediğine inanılmasını sağlayacak; ve yeni davranışları öğrenme yeteneği olan bir varis belirlemesi ve yetiştirmesi için CEO’ya yardım edecektir. </st><st c="28481">Ancak böyle bir yönetici, rekabetçi güçler değiştikçe bir şirketin kendisini sürekli yenileyebilmesine liderlik edebilir.</st></p>
			<p><st c="28602">Şirketler, yönetim değişimi için belli bir anlayışa ihtiyaç duyarlar: kesin bir içerikten ziyade süreci vurgulayan, organizasyon değişimini bir dizi programdan ziyade birim birim öğrenme süreci olarak benimseyen ve sonuçların, kestirme çözümlerin karşısında uzun süre ısrar etmekten kaynaklandığını kabul eden bir anlayış. </st><st c="28926">Bu anlayış, üç aylık kazançlar için baskı yapan bir ortamda sürdürülmesi zor bir anlayıştır; ama başarılı bir yenilenme süreci gerçekleştirebilecek tek yaklaşımın bu olduğuna inanıyoruz.</st></p>
			<p><span><st c="29112">İlk olarak Kasım 1990 sayısında yayınlanmıştır.</st></span></p>
		</div>
	<div id="charCountTotal" value="29160"></div></body>
</html>
