<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-51</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-51" lang="tr-TR" xml:lang="tr-TR">
		<div>
			<h1 id="_idParaDest-7"><span><st c="0">İnsanların Değişmemesinin  Gerçek Nedeni </st></span></h1>
			<p><span><st c="41">Robert Kegan ve Lisa Laskow Lahey</st></span></p>
			<p><st c="74">NE YAPILIRSA YAPILSIN değişmeyen çalışan tipini bütün yöneticiler tanır. </st><st c="148">Bazen bu direncin nedenlerini anlamak kolaydır: Çalışan, iktidarın el değiştirmesinden, yeni beceriler öğrenmek zorunda kalmaktan, yeni bir ekibe katılmanın getireceği stresten korkar. </st><st c="333">Ama bazen de bu direncin nedenleri çok daha karmaşıktır. </st><st c="390">Çalışan kendisini kolayca değiştirebilecek beceri ve zekâya sahiptir, şirkete yürekten bağlıdır, değişimi gerçekten desteklemektedir—ama bütün bunlara rağmen, anlaşılmaz bir şekilde, hiçbir şey yapmaz.</st></p>
			<p><st c="591">Mesele nedir? </st><st c="606">Kuruluş psikologları olarak bu dinamiğe, sözcüğün gerçek anlamında yüzlerce kez tanık olmuşuzdur ve yapılan araştırma ve analizler bizi son zamanlarda şaşırtıcı ve—hiç de öyle olmadığı halde—basit gibi görünen bir sonuca götürdü. </st><st c="836">Değişime direnç ne muhalefet etmek demektir, ne de basit bir ataletin sonucudur. </st><st c="917">Tersine, birçok insan değişim konusunda samimi bir taahhüt altına girdiğinde bile, farkında olmadan alttan alta büyük bir enerjiyle, kendisini rakip bir taahhüt altına daha sokar. </st><st c="1097">Sonuçta ortaya çıkan ve değişimi geciktiren dinamik denge direnç gibi görünür, ama aslında söz konusu olan değişime karşı bir tür kişisel bağışıklıktır.</st></p>
			<p><st c="1249">Bir yönetici olarak siz bir çalışanın kendisini böyle rekabet halindeki taahhütler altına soktuğunu ortaya çıkardığınızda, bu akıl dışı ve etkisizleştirici davranış birdenbire şaşırtıcı bir anlam kazanır ve bunun mükemmel bir hüner olduğu görülür—ama ne yazık ki, sizin ve hatta söz konusu çalışanın varmak istediği hedefe hizmet etmekten çok bununla çatışan bir başka hedefe hizmet eden bir hüner. </st><st c="1649">Ayak sürüyen proje liderinin, önüne konan görevde başarılı olması halinde bir sonraki adımda önüne çıkabilecek—ve baş edememekten korktuğu—daha da zor görevlerden kaçınmak amacıyla, farkında olmadan, kendisini rakip bir taahhüt altına soktuğunu görürsünüz. </st><st c="1906">Veya işbirliği yapmaya yanaşmayan bu kişinin, ekip çalışmasına tutkuyla ve samimiyetle bağlı olduğu halde, bütün iddialı ekip çalışmalarında doğal olarak yaşanan çatışmaların dışında kalmada aynı derecede kararlı olduğunu görürsünüz.</st></p>
			<p><st c="2139">Aşağıda, çalışanlarınızın değişime karşı geliştirdikleri bağışıklığı aşmalarına yardımcı olabilecek süreci—rekabet halindeki taahhütleri bütün ayrıntılarıyla ele alarak—etraflı olarak anlatacağız. </st><st c="2337">Bu süreç size çok yalın gelebilir, oysa asla çabuk ve kolay öğrenilebilecek bir şey değildir. </st><st c="2431">Tersine, insan faaliyetinin dayandığı psikolojik temellere doğrudan meydan okuyan bir süreçtir. </st><st c="2527">İnsanlardan, uzun zamandan beri—belki de çocukluklarından beri—benimseye geldikleri inançları sorgulamaları istenir. </st><st c="2644">Üstelik insanlar normal olarak başkalarına, hatta kendilerine karşı bile itiraf edemeyecekleri acı, hatta utanç verici duyguları kabullenmeye zorlanırlar. </st><st c="2799">Nitekim bazı insanlar değişime karşı geliştirdikleri bağışıklığı bozmak istemeyecek, onun yerine rekabet halindeki taahhütler arasındaki beyhude mücadelelerini sürdürmeyi tercih edeceklerdir.</st></p>
			<p><st c="2990">İnsanlar bu alıştırmayı yaparken sizin de bir yönetici olarak, onlara büyük bir anlayış ve duyarlılıkla yol göstermeniz gerekir. </st><st c="3120">Eğer çalışanlarınız kendilerini içtenlikle sorgulayıp içten açıklamalarda bulunacaklarsa, bu açıklamaların kendilerine karşı kullanılmayacağından emin olmalıdırlar. </st><st c="3285">Bu araştırmanın hedefi, insanların yaptıkları işte aksaklıklar ya da karakterlerinde bozukluklar bulmak değil, sadece daha etkin olmaları bakımından onlara yardımcı olmaktır. </st><st c="3460">En derin varsayımlarını açığa çıkartıp o varsayımlara meydan okumada çalışanlarınıza destek olurken, zaman zaman psikologluk yaptığınız duygusuna kapılabilirsiniz. </st><st c="3624">Oysa yönetici bir anlamda </st><span><st c="3650">gerçekten de </st></span><st c="3663">bir psikologdur. </st><st c="3680">Etkin yönetim demek, aslında yaptıkları işte daha başarılı olabilsinler diye, insanların kendi sınırlılıklarını aşmalarına yardımcı olmak demektir.</st></p>
			<p><st c="3827">Bu incelikli süreci ayrıntılı olarak anlatacağız, ama önce rekabet halindeki taahhütlerin kendilerini nasıl ortaya koyduklarını birtakım örnekleriyle görelim.</st></p>
		</div>
	<div id="charCountTotal" value="3986"></div></body>
</html>
