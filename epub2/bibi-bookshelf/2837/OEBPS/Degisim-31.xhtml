<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-31</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-31" lang="tr-TR" xml:lang="tr-TR">
		<div>
			<h2><span><st c="0">Olağan Liderler Olarak Ahenkli Radikaller</st></span></h2>
			<p><st c="41">GÜNLÜK EYLEMLERİ VE ETKİLEŞİMLERİ ESNASINDA, ahenkli radikaller önemli dersler öğretir ve değişimin esin kaynağı olurlar. </st><st c="164">Böyle yaparak örgüt içinde geleneksel biçimlerden daha az görünür olan—ancak onun kadar önemli—bir tür liderlik uygularlar.</st></p>
			<p><st c="287">Kuruluşlar için hüner, bu incelikli liderlik formunu belirlemek ve geliştirmektir. </st><st c="371">Tanınmış büyük bir finansal hizmet şirketinin menkul değerler bölümünü yöneten muhafazakâr, ancak açık fikirli avukat Barry Coswell’in kuruluşu içindeki bir ahenkli radikali nasıl belirlediğini, koruduğunu ve terfi ettirdiğini göz önüne alalım. </st><st c="616">Ortanın solunda, bir yıllık avukat Dana, parmak izi alındıktan sonra—menkul değerler sektöründe standart bir uygulama—işe başladığı gün Coswell’in ofisine geldi. </st><st c="778">Prosedür Dana’yı kaygılandırmıştı: Yeni işvereni 1960’lı dönemlerin bir insan hakları eylemine katıldığı için hapis cezası aldığını keşfettiğinde ne olurdu? </st><st c="935">Dana, varlığını sürdürmekteki tek umudunun, geçmişi ve ilkeleri konusunda dürüst davranmak olduğunu çabucak kavradı. </st><st c="1052">Politik eğilimlerindeki farklılığa rağmen Barry’den kuşkulansa da tavırlarını iyiye yormaya karar verdi. </st><st c="1157">Emin adımlarla Barry’nin ofisine yürüdü ve bir otobüsün önünde oturma eylemi yaptığı için hapse girmiş olduğunu itiraf etti. </st></p>
			<p><st c="1282">“Dürüstlüğünü takdir ediyorum” diye güldü Barry, “menkul kıymetler yasasını ihlal etmediğin sürece sanırım bir sorun olmaz.” Dana’nın bu küçük güven gösterisinin karşılığında, Barry de onunla yoksul bir bölgede büyümesiyle ve ordudaki yaşamıyla ilgili kendi öyküsünü paylaştı. </st><st c="1559">Öykü değiş tokuşu ideolojik anlaşmazlıklarını bir kenara koymalarına ve birbirlerine karşı derin bir saygı beslemelerine yol açtı. </st><st c="1690">Barry, Dana’da tomurcuklanan bir lider gördü. </st><st c="1736">Karşısında inançlarının gücüyle hareket eden bir kadın vardı, bu konuda dürüsttü ve inançlarını üstünlük taslamadan tartışabiliyordu. </st><st c="1870">Masaları yumruklamıyordu. </st><st c="1896">İyi bir konuşmacıydı. </st><st c="1918">Dikkatle dinliyordu. </st><st c="1939">Barry’den şaşırtıcı itiraflar kopartma yeteneği vardı.</st></p>
			<p><st c="1993">Barry, Dana’ya belirli düzeyde koruma vermeye başladı ve aklındakileri söylemesi, risk alması ve en önemlisi, kendi varsayımlarına meydan okuması için onu cesaretlendirdi. </st><st c="2166">Bir seferinde Dana, sert bir biçimde ve ona göre, haksızca değerlendirilen deneyimsiz bir kadın avukatı savunmak amacıyla düşündüklerini açıkça söyledi. </st><st c="2319">Dana erkek ve kadın avukatlara farklı standartların uygulandığını gözlemledi, fakat iş arkadaşları onun bu “liberal” endişelerini savuşturdular. </st><st c="2464">Barry, Dana’ya bir bakış attı ve sonra ekibe dönüp, “Şuna bir daha bakalım, karar vermekte acele mi ediyoruz bir görelim” dedi. </st><st c="2592">Toplantıdan sonra Barry ve Dana çifte standartlar ve önyargının yaygınlığı üzerine konuştular. </st><st c="2687">Bir süre sonra Barry, hem şirket içinde hem de dışarıdaki hukuk firmalarında azınlıkta kalan hukuk danışmanlarını araştırıp bulmak üzere bir ilke geliştirdi. </st><st c="2845">Ve Dana başkan yardımcılığına yükseldi. </st></p>
			<p><st c="2885">Barry’nin Dana’yı fark etme, ona yönderlik etme ve onu terfi ettirme becerisinde, kuruluşlarında liderliği teşvik etmeye istekli olan yöneticiler için önemli bir ders vardır. </st><st c="3060">Bu ders liderlik geliştirmenin pahalı  dış programlara ve hatta insan kaynakları bölümünün bütün iyi niyetine bile dayanmayabileceğine işaret eder. </st><st c="3207">Onun yerine, bu ders kayığı sallayan kaptanların en etkilileri olabileceğini açık görüşlülükle anlamakta yatabilir.</st></p>
		</div>
	<div id="charCountTotal" value="3322"></div></body>
</html>
