<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Degisim-8</title>
    <meta http-equiv="Content-Type" content="text/html; charset=utf-8" />
  

</head>
  <body id="Degisim-8" lang="tr-TR" xml:lang="tr-TR">
		<div>
			<h2><span><st c="0">2. </st><st c="3">Hata: Yeterince Güçlü Bir Rehberlik  Koalisyonu Yaratmamak</st></span></h2>
			<p><st c="60">Büyük yenilenme programları çoğunlukla, ancak bir veya iki kişiyle başlar. </st><st c="136">Başarılı dönüşüm çabalarında liderlik koalisyonu zaman içinde giderek gelişir. </st><st c="215">Fakat çabanın başlangıcında asgari bir kitle oluşmadığında kayda değer herhangi bir şey gerçekleşemez.</st></p>
			<p><st c="317">Çoğunlukla, kuruluşun başındaki kişi etkin bir destekleyici olmadıkça, büyük bir değişikliğin olanaksız olduğu söylenir. </st><st c="439">Ben daha da ileri gidiyorum. </st><st c="468">Başarılı dönüşümlerde yönetim kurulu başkanı, genel müdür ya da bölüm müdürü ile 5, 15 ya da 50 kişi bir araya gelirler ve yenilenme yoluyla mükemmel bir performansa ulaşmaya ortak katkıda bulunurlar. </st><st c="669">Deneyimlerime göre, bu grup asla şirketin en üst düzey yöneticilerinin tümünü içermez, çünkü bazı insanlar, en azından başlangıçta, ortak olmayacaktır. </st><st c="821">Fakat en başarılı örneklerde, koalisyon her zaman—unvanlar, bilgi ve uzmanlık, saygınlık ve ilişkiler açısından—oldukça güçlüdür.</st></p>
			<p><st c="950">Hem büyük hem de küçük kuruluşlarda, başarılı bir rehberlik takımı, bir yenilenme çabasının ilk yılında yalnızca üç-beş kişiden oluşabilir. </st><st c="1091">Fakat büyük şirketlerde, üçüncü evrede ve sonrasında büyük bir ilerleme sağlanması için koalisyonun 20-50 kişiye çıkması gerekir. </st><st c="1221">Üst düzey müdürler her zaman grubun çekirdeğini oluşturur. </st><st c="1280">Ama bazen yönetim kurulu üyeleri, önemli bir müşterinin temsilcisi, hatta güçlü bir sendika lideri bile bulunabilir.</st></p>
			<p><st c="1396">Rehber koalisyon, üst yönetime dahil olmayan üyeler içerdiği için tanımı gereği normal hiyerarşinin dışında çalışır. </st><st c="1514">Bu, güç olabilir ama kesinlikle gereklidir. </st><st c="1558">Zaten var olan hiyerarşi çok iyi işleseydi büyük bir dönüşüme gerek olmazdı. </st><st c="1635">Oysa var olan sistem çalışmadığı için yenilik genellikle resmi sınırların, beklentilerin ve protokolün dışında kalan çabaları gerektirir.</st></p>
			<p><st c="1772">Yönetim kademelerinde yoğun bir ivedilik duygusunun varlığı, bir rehberlik koalisyonu oluşturmak konusunda son derece yardımcı olur. </st><st c="1906">Ama genellikle bundan fazlası gereklidir. </st><st c="1948">Birisinin bu kişileri bir araya getirmesi, şirketin sorunları ve fırsatları konusunda ortak bir değerlendirme yapmalarına yardımcı olması, asgari düzeyde bir güven ve iletişim ortamı yaratması gerekir. </st><st c="2150">İki-üç günlüğüne gözlerden uzak bir yere çekilmek bu görevi başarmak için gözde bir araçtır. </st><st c="2243">Ben, aylar boyu bu şekilde çalışan 5 ile 35 arası üst düzey yöneticiden oluşan birçok grup gördüm.</st></p>
			<p><st c="2341">İkinci evrede başarısız olan şirketler genellikle değişim yaratmanın güçlüklerini ve dolayısıyla güçlü bir rehber koalisyonun önemini yeterince değerlendiremiyorlar. </st><st c="2508">Bazen üst düzeyde bir takım çalışmasına alışkın olmuyor ve bu nedenle bu tür bir koalisyonu küçümsüyorlar. </st><st c="2615">Bazen de takımın, kilit konumda bir müdür yerine insan kaynaklarından, kalite bölümünden ya da stratejik planlamadan kurmay bir yönetici tarafından yönetilmesini bekliyorlar. </st><st c="2790">Kurmay yönetici ne kadar yetenekli ya da kendini işine adamış olursa olsun, komuta zincirinde sağlam bir liderliği olmayan gruplar asla gereken gücü elde edemezler.</st></p>
			<p><st c="2954">Yeterince güçlü bir rehberlik koalisyonuna sahip olmayan çabalar, bir süre için gözle görünür bir ilerleme kaydedebilir. </st><st c="3076">Ama er geç muhalefet bir araya gelir ve değişimi durdurur.</st></p>
			<h2><span><st c="3134">3. </st><st c="3138">Hata: Bir Vizyonun Bulunmaması</st></span></h2>
			<p><st c="3168">Gördüğüm her başarılı dönüşüm çabasında rehberlik koalisyonu, iletilmesi görece kolay olan ve müşterilere, hissedarlara ve çalışanlara çekici gelen bir gelecek görüntüsü oluşturur. </st><st c="3350">Vizyon, beş yıllık planlarda tipik olarak bulunan sayılardan her zaman daha ileridedir. </st><st c="3438">Vizyon, bir örgütün harekete geçmesi gereken yönü açıklamaya yardımcı olan şeyler söyler. </st><st c="3528">Bazen ilk taslak büyük ölçüde tek bir kişiden gelir. </st><st c="3581">Genellikle, en azından ilk başta, biraz bulanıktır. </st><st c="3633">Ama koalisyon, 3, 5 hatta 12 ay üzerinde çalıştıktan sonra ayrıntılı analitik düşünme ve biraz hayal kurma yoluyla çok daha iyi şeyler ortaya çıkarır. </st><st c="3784">Zaman içinde bu vizyonu gerçekliğe dönüştürmek için bir strateji de geliştirilir.</st></p>
			<p><st c="3865">Orta büyüklükteki bir Avrupa şirketinde bir vizyonun ilk hali, son halindeki temel fikirlerin üçte ikisini içeriyordu. </st><st c="3985">Global erişim kavramı vizyonun ilk halinde en baştan beri yer alıyordu. </st><st c="4057">Belirli işlerde öne geçmek fikri de aynı şekilde baştan beri vardı. </st><st c="4125">Ama vizyonun son halindeki temel fikre —düşük katma değerli işleri bırakma fikrine—ancak birkaç ay süren bir dizi tartışma sonucunda ulaşılmıştı.</st></p>
			<p><st c="4270">Mantıklı bir vizyon yoksa, dönüşüm çabası kolaylıkla, kuruluşu yanlış yöne götürecek ya da hiçbir yere götürmeyecek bir dizi karışık ve yetersiz projeye dönüşebilir. </st><st c="4437">Sağlam bir vizyon yoksa, muhasebe bölümündeki değişim mühendisliği projesi, insan kaynakları bölümündeki yeni 360 derecelik performans değerlendirmesi, fabrikadaki kalite programı, satış bölümündeki kültür değişimi projesi anlamlı bir şekilde bir araya gelmeyecektir.</st></p>
			<p><st c="4704">Başarısız olmuş dönüşümlerde bol miktarda plan, yönerge ve program bulursunuz ama vizyon göremezsiniz. </st><st c="4808">Bir keresinde bir şirket, değişim çabasını anlatan on santim kalınlığında bir dizi kitapçık dağıtmıştı. </st><st c="4912">Kitapçıklar işlemleri, amaçları, yöntemleri ve zaman sınırlarını akıl karıştıran ayrıntılarla açıklıyordu. </st><st c="5019">Ama hiçbir yerde bütün bunların neye yönelik olduğu konusunda açık ve zorlayıcı bir anlatım yoktu. </st><st c="5118">Doğal olarak, konuştuğum birçok çalışan ya aklı karışmış ya da yabancılaşmış durumdaydı. </st><st c="5207">Büyük, kalın kitapçıklar bir araya gelmelerini ya da değişimin gerekliliğini anlamalarını sağlamamıştı. </st><st c="5311">Aslında büyük olasılıkla tam tersi bir şekilde etkilenmişlerdi.</st></p>
			<p><st c="5374">Gördüğüm az başarılı örneklerin birkaçında yönetimin bir yön kavramı vardı ama faydalı olamayacak kadar karmaşık ya da bulanıktı. </st><st c="5505">Geçenlerde orta boyutlu bir şirketin bir yöneticisinden vizyonunu açıklamasını istedim ve otuz dakikalık güç anlaşılır bir konuşmayla karşılaştım. </st><st c="5652">Sağlam bir vizyonun temel unsurları bu konuşmanın içine gömülü durumdaydı. </st><st c="5727">Ama çok derine gömülüydüler.</st></p>
			<p><st c="5755">Faydalı bir kural: Beş dakikada ya da daha az bir sürede bir kişiye vizyonu aktaramıyor ve hem anlamasını hem de ilgi göstermesini sağlayamıyorsanız, henüz dönüşüm sürecinin bu evresini tamamlamamışsınız demektir.</st></p>
			<h2><span><st c="5969">4. </st><st c="5973">Hata: Vizyonu Yeterince İletmemek</st></span></h2>
			<p><st c="6006">İletişimle ilgili çok yaygın üç kalıba rastladım. </st><st c="6057">İlkinde, bir grup oldukça iyi bir dönüşüm vizyonunu gerçekten oluşturur ve sonra bu vizyonu bir tek toplantı düzenleyerek ya da bir tek yazı dağıtarak çalışanlara aktarır. </st><st c="6229">Grup, şirket içi yıllık iletişimin yaklaşık yüzde 0,0001’lik bir bölümünü kullanır ama çok az sayıda insan yeni yaklaşımı anlamış göründüğünde şaşırır. </st><st c="6381">İkinci kalıpta, kuruluşun başındaki kişi personel gruplarına konuşma yapmak için oldukça zaman harcar, fakat birçok insan gene de anlamaz (vizyonun toplam yıllık iletişimin yalnızca yüzde 0,0005’lik bölümünü kapladığı düşünülürse hiç de şaşırtıcı değil). </st><st c="6636">Üçüncü kalıpta konuşma ve yazışmalara çok daha fazla çaba harcanır ama fazlasıyla göz önünde bulunan bazı üst düzey yöneticiler hâlâ vizyona karşıt davranışlar göstermektedir. </st><st c="6812">Net sonuç, iletişime duyulan inanç azalırken gruplarda içten pazarlıkçı bir anlayışın yaygınlaşmasıdır.</st></p>
			<p><st c="6915">Yüzlerce ya da binlerce insan, çoğunlukla kısa vadeli özverilerde bulunmaya varan bir ölçüde yardımcı olmaya istekli olmadıkça dönüşüm olanaksızdır. </st><st c="7065">Çalışanlar, faydalı bir değişikliğin olanaklı olduğuna inanmadıkları sürece, statükodan mutsuz olsalar bile özveride bulunmayacaktır. </st><st c="7199">Güvenilir düzeyde ve yoğun miktarda bir iletişim kurulmadıkça grupların beyinleri ve yürekleri asla kazanılamaz.</st></p>
			<p><st c="7311">Dördüncü evre, özellikle kısa vadeli özveriler işsiz kalmayı da içeriyorsa zorlayıcıdır. </st><st c="7401">Küçülme vizyonun bir parçası olduğunda anlayış ve destek sağlamak güçtür. </st><st c="7475">Bu nedenle başarılı vizyonlar genellikle yeni gelişme olanaklarını ve işten çıkarılacaklara adil davranma sözünü içerir.</st></p>
			<p><st c="7595">İyi iletişim kuran bir üst düzey yönetici, iletileri bütün çabalarına katar. </st><st c="7673">Bir iş sorunu hakkındaki rutin bir görüşmede önerilen çözümlerin vizyona ne kadar uygun olduğundan (ya da olmadığından) söz eder. </st><st c="7803">Bir performans değerlendirmesinde, ilgili personelin davranışlarının vizyona nasıl yardımcı olduğundan ya da nasıl zarar verdiğinden söz eder. </st><st c="7946">Bir bölümün üç aylık performansının değerlendirildiği bir toplantıda sadece sayılardan değil, bölüm yöneticilerinin dönüşüme nasıl bir katkıda bulunduğundan da söz eder. </st><st c="8116">Sıradan bir şirket etkinliğinde çalışanların yönelttiği sorulara verdiği yanıtları yenilenme hedefleriyle bağlantılandırır. </st></p>
			<p><st c="8240">Başarılı dönüşüm çabalarında, üst düzey yöneticiler vizyonu aktarmak için var olan bütün iletişim kanallarını kullanırlar. </st><st c="8363">Okunmayan, sıkıcı şirket yazışmalarını vizyon hakkında canlı makalelere dönüştürürler. </st><st c="8450">Törensel ve bıktırıcı üç aylık yönetim toplantılarını heyecan verici dönüşüm tartışmaları haline getirirler. </st><st c="8559">Şirketin genel yöneticilik eğitiminin büyük bir bölümünü iş sorunları ve yeni vizyon üzerinde yoğunlaşan derslerle değiştirirler. </st><st c="8689">İzlenen ilke basittir: Mümkün olan her kanalı, özellikle gereksiz bilgiler için israf edilenleri kullanmak.</st></p>
			<p><st c="8796">Belki daha da önemlisi, başarılı büyük değişim örneklerinde tanıdığım birçok üst düzey yönetici vizyonu kendi kişiliklerinde cisimleştirmeyi öğrenmiştir. </st><st c="8951">Bilinçli olarak, yeni şirket kültürünün canlı bir simgesi olmaya çalışırlar. </st><st c="9028">Bu, çoğunlukla kolay değildir. </st><st c="9059">Kırk yıl boyunca müşterileri düşünmeye çok az zaman harcamış olan altmış yaşındaki bir fabrika müdürü, birdenbire müşteri odaklı bir davranış sergilemeyecektir. </st><st c="9220">Ama ben tam bu türde, büyük bir kişisel değişime tanık oldum. </st><st c="9282">Bu örnekte, yüksek düzeyde bir ivediliğin yardımı olmuştu. </st><st c="9341">Söz konusu kişinin, rehber koalisyonun ve vizyonu yaratan takımın bir parçası olması da önemliydi. </st><st c="9440">Aynı şekilde, istenen davranışları hatırlamasını sağlayan iletişim ile bu davranışları sergileyip sergilemediğini anlamasını sağlayan ve kendisiyle aynı konumda çalışan ya da astı olan meslektaşlarından gelen geribildirimlerin de yardımı olmuştu.</st></p>
			<p><st c="9686">İletişim hem sözle hem de eylemlerle sağlanır ve eylemler çoğunlukla en güçlü biçimdir. </st><st c="9775">Hiçbir şey değişime, önemli bireylerin kendi sözleriyle çelişen davranışlarından daha çok zarar vermez.</st></p>
			<h2><span><st c="9878">5. </st><st c="9882">Hata: Yeni Vizyonun Önündeki Engelleri Kaldırmamak</st></span></h2>
			<p><st c="9932">Başarılı dönüşümler, süreç ilerledikçe daha fazla sayıda kişiyi kapsamaya başlar. </st><st c="10015">Çalışanlar yeni yaklaşımları denemek, yeni düşünceler geliştirmek ve liderliği sağlamak için yüreklendirilir. </st><st c="10125">Tek sınırlama, eylemlerin genel vizyonun geniş parametreleri içinde kalması zorunluluğudur. </st><st c="10217">Dahil olan insan sayısı ne kadar çoksa, sonuç da o kadar iyi olur.</st></p>
			<p><st c="10283">Bir ölçüde, rehber koalisyon, sadece yeni yönü başarıyla ileterek diğer kişilere eylemde bulunma yetkisi verir. </st><st c="10396">Fakat iletişim hiçbir zaman tek başına yeterli değildir. </st><st c="10453">Yenilenme aynı zamanda engellerin kaldırılmasını da gerektirir. </st><st c="10517">Genellikle, bir çalışan yeni vizyonu anlar ve onun gerçekleştirilmesine yardımcı olmak ister. </st><st c="10611">Ama yolu kapatan bir engel ortaya çıkar. </st><st c="10652">Bazı durumlarda bu engel kişinin beynindedir ve bu kişiyi hiçbir dış engelin söz konusu olmadığına ikna etmek zordur. </st><st c="10770">Ama çoğu durumda engeller son derece gerçektir.</st></p>
			<p><st c="10817">Bazen engel, kuruluşun yapısıdır: Dar iş sınıflandırmaları, verimliliği artırma çabasına önemli oranda zarar verir, hatta müşterileri düşünmeyi bile son derece güçleştirir. </st><st c="10991">Bazen prim ya da performans değerlendirme sistemleri insanları, yeni vizyonla kişisel çıkarları arasında seçim yapmaya zorlar. </st><st c="11118">Belki de hepsinden kötüsü, değişmeyi reddeden ve genel çabayla uyuşmayan isteklerde bulunan patronlardır.</st></p>
			<p><st c="11223">Bir şirket, dönüşüm sürecini iyi bir şekilde ilan ederek başlatmış ve dördüncü evreye kadar gerçekten iyi bir ilerleme göstermişti. </st><st c="11356">Sonra değişim çabası kesintiye uğradı, çünkü şirketin en büyük bölümünün sorumlusuna, yeniliklerin çoğuna zarar verme olanağı tanınmıştı. </st><st c="11494">Sorumlu, sürece sahte bir bağlılık göstermişti ama davranışlarını değiştirmemiş ve müdürlerini değişim konusunda yüreklendirmemişti. </st><st c="11627">Vizyon için gerekli olan aykırı düşünceleri ödüllendirmemişti. </st><st c="11690">İnsan kaynakları sisteminin, yeni ideallerle hiçbir şekilde uyuşmamasına rağmen, aynı kalmasına izin vermişti. </st><st c="11801">Sorumluyu bu davranışlara yönelten güdülerin karmaşık olduğunu sanıyorum. </st><st c="11875">Bir ölçüde, şirketin büyük bir değişikliğe gereksinimi olduğuna inanmıyordu. </st><st c="11952">Bir ölçüde, kendini bütün değişikliklerin tehditi altında hissediyordu. </st><st c="12024">Bir ölçüde, hem değişimi, hem de beklenen işletme kârını gerçekleştirememekten korkuyordu. </st><st c="12115">Ama diğer sorumlular da, yenilenme çabasını desteklemelerine rağmen, bu engeli ortadan kaldırmak için neredeyse hiçbir şey yapmamışlardı. </st><st c="12253">Bunun nedenleri de karmaşıktı. </st><st c="12284">Şirket daha önce bu tür sorunlarla karşılaşmamıştı. </st><st c="12336">Bazı kişiler söz konusu sorumludan korkuyordu. </st><st c="12383">CEO yetenekli bir yöneticiyi kaybetme kaygısı duyuyordu. </st><st c="12440">Net sonuç çok kötüydü. </st><st c="12463">Alt kademelerdeki müdürler, yenilenmeye katkıları konusunda üst yönetimin kendilerine yalan söylemiş olduğu sonucuna vardı; çıkarcılık arttı ve bütün çaba yerle bir oldu.</st></p>
			<p><st c="12633">Bir dönüşümün ilk yarısında, hiçbir kuruluş bütün engellerden kurtulacak hıza, güce ya da zamana sahip olamaz. </st><st c="12745">Fakat büyük engeller durdurulmalı ve kaldırılmalıdır. </st><st c="12799">Eğer engel bir kişiyse, bu kişiye adil ve yeni vizyonla tutarlı bir biçimde davranmak önemlidir. </st><st c="12896">Fakat hem diğerlerini yetkilendirmek, hem de değişim çabasına bir bütün olarak saygınlık kazandırmak açısından esas olan eylemdir.</st></p>
			<h2><span><st c="13026">6. </st><st c="13030">Hata: Kısa Vadeli Kazanımları Sistemli Bir Şekilde Planlamamak ve Gerçekleştirmemek</st></span></h2>
			<p><st c="13113">Gerçek dönüşümler zaman alır ve erişildiğinde kutlanacak kısa vadeli amaçlar yoksa, yenilenme çabası hız kaybeder. </st><st c="13229">Çoğu insan uzun bir yürüyüşe çıkmadan önce, gezinin beklenen sonuçları doğuracağını gösteren kanıtları 12 ya da 24 ay içinde görmek isteyecektir. </st><st c="13375">Kısa vadeli kazanımlar yoksa, çok fazla sayıda insan vazgeçecek ya da değişime direnenler arasına katılacaktır.</st></p>
			<p><st c="13486">Başarılı bir dönüşüm çabasında bir ya da iki yıl geçtiğinde belirli göstergelerde kalitenin yükselmeye başladığını ya da net gelir azalmasının durduğunu görürsünüz. </st><st c="13652">Bazı yeni ürünler başarıyla tanıtılır ya da pazar payında artış sağlanır. </st><st c="13726">Etkileyici bir üretkenlik artışı ya da istatistik olarak daha yüksek bir müşteri tatmin oranı görülür. </st><st c="13829">Her durumda kazanım nettir. </st><st c="13857">Sonuç artık değişim karşıtları tarafından saptırılabilecek sözlerden ibaret bir şey olmaktan çıkmıştır.</st></p>
			<p><st c="13960">Kısa vadeli kazanımlar yaratmak, kısa vadeli kazanımlar umut etmekten farklıdır. </st><st c="14042">Yaratmak etkin, umut etmek edilgindir. </st><st c="14081">Başarılı bir dönüşümde müdürler etkin bir şekilde, net performans iyileştirmeleri sağlamanın, yıllık planlarda amaçlar belirlemenin, amaçları gerçekleştirmenin ve ilgili insanları tanıtım, destekleme, hatta para aracılığıyla ödüllendirmenin yollarını arar. </st><st c="14338">Örneğin, ABD’deki bir imalat şirketindeki rehber koalisyon, yenilenme çabasının başlamasından yaklaşık 20 ay sonra, yeni bir ürünün son derece ilgi çekici ve başarılı bir tanıtımını yaptı. </st><st c="14527">Yeni ürün altı aylık bir çabayla seçilmişti, çünkü birçok ölçütü karşılaması gerekiyordu: görece kısa bir zamanda tasarlanıp üretimine geçilebilecekti; yeni vizyona bağlı insanlardan oluşan küçük bir takım tarafından yürütülebilecekti; artış potansiyeline sahip olacaktı ve yeni ürün geliştirme takımı, var olan bölüm yapısının dışında, uygulama sorunlarından uzak olarak çalışabilecekti. </st><st c="14916">Şansa çok az yer kalmıştı ve bu kazanım yenilenme sürecinin saygınlığını artırdı.</st></p>
			<p><st c="14997">Müdürler çoğunlukla kısa vadeli kazanım yaratmaya zorlandıklarından şikâyetçi olurlar; ama ben, bir değişim çabasında baskının faydalı bir unsur olabileceğini gördüm. </st><st c="15165">İnsanlar büyük değişikliğin uzun zaman alacağına eminse, ivedilik düzeyi düşebilir. </st><st c="15249">Kısa vadeli kazanımlara katılım, ivedilik düzeyini yüksekte tutmaya yardımcı olur ve vizyonları aydınlatan ya da yenileyen ayrıntılı analitik düşünmeyi zorlar.</st></p>
			<h2><span><st c="15408">7. </st><st c="15412">Hata: Zaferi Çok Erken İlan Etmek</st></span></h2>
			<p><st c="15445">Birkaç yıllık sıkı bir çalışmanın ardından, müdürler performans artışının ilk açık işaretinde zaferi ilan etmeye kalkışabilir. </st><st c="15573">Bir kazanımı kutlamak güzelse de, savaşın kazanıldığını ilan etmek felakete yol açabilir. </st><st c="15663">Değişimler şirket kültüründe derinlere gömülü bir hale gelinceye kadar, ki bu beş-on yıl alabilen bir süreçtir, yeni yaklaşımlar kırılgan ve gerilemeye açık olmaya devam ederler.</st></p>
			<p><st c="15841">Yakın geçmişte, değişim mühendisliği teması altında gerçekleştirilen bir düzine değişim çabasını izledim. </st><st c="15948">İki örneğin dışındaki örneklerde, iki-üç yıl sonra, ilk büyük proje tamamlanınca zafer ilan edildi ve pahalı danışmanlara teşekkür edilerek ödemeler yapıldı. </st><st c="16106">Sonraki iki yıl içinde, başlatılmış olan faydalı değişiklikler yavaş yavaş yok oldu. </st><st c="16191">Bugün on örneğin ikisinde, bir değişim mühendisliği yürütüldüğüne dair herhangi bir iz bulmak güçtür.</st></p>
			<p><st c="16292">Son yirmi yılda, son derece kaliteli projelerin, örgütlü gelişim çabalarının ve diğerlerinin başına da aynı şeyin geldiğini gördüm. </st><st c="16425">Sorunlar tipik olarak, sürecin başlarında ortaya çıkmaktadır: İvedilik oranı yeterince yoğun değildir, rehber koalisyon yeterince güçlü değildir ve vizyon yeterince açık değildir. </st><st c="16605">Ama ivmeyi yok eden şey, zaferin erken kutlanışıdır. </st><st c="16658">Sonunda, gelenekle bağlantılı güçlü kuvvetler ağır basar.</st></p>
			<p><st c="16715">Yaşamın bir cilvesi olarak, erken zafer kutlamalarına yol açan çoğunlukla değişim yanlıları ile değişim karşıtlarının bir bileşimi olmaktadır. </st><st c="16859">Kesin bir ilerleme işareti almış olmanın yarattığı heves, değişim yanlılarını aşırı uçlara sürükler. </st><st c="16960">Daha sonra, değişimi durdurmadaki her türlü fırsatı hızla fark eden değişim karşıtları da onlara katılır. </st><st c="17066">Kutlama bittikten sonra değişime direnenler zafer ilanını, savaşın artık kazanılmış olduğunun ve birliklerin eve dönebileceğinin işareti olarak gösterir. </st><st c="17220">Yorgun düşmüş birlikler, savaşı kazanmış oldukları konusunda ikna edilmeye hazırdır. </st><st c="17305">Piyadeler bir kez eve varınca, yeniden cepheye dönmeye gönülsüz olurlar. </st><st c="17378">Kısa bir süre sonra değişim kesintiye uğrar ve gelenek tekrar içeri süzülür.</st></p>
			<p><st c="17454">Başarılı çabaların liderleri, zafer ilan etmek yerine, kısa dönemli kazanımların getirdiği saygınlığı çok daha büyük sorunları çözmek için kullanır. </st><st c="17604">Dönüşüm vizyonuyla uyuşmayan ve daha önce karşı karşıya kalınmamış sistem ve yapıların peşine düşerler. </st><st c="17708">Kimin terfi ettirildiğine, kimin işe alındığına ve insanların nasıl geliştirildiğine çok dikkat ederler. </st><st c="17813">Öncekilerden çok daha geniş çaplı değişim mühendisliği projelerine girerler. </st><st c="17890">Yenilenme çabalarının aylar değil yıllar aldığını anlarlar. </st><st c="17950">Şimdiye dek tanık olduğum en başarılı dönüşümlerden birinde, yedi yıllık bir dönem boyunca her yıl gerçekleşen değişim miktarının sayısal değerini hesapladık. </st><st c="18109">Birden (en düşük) ona (en yüksek) kadar değişen bir ölçekte, ilk yıl iki, ikinci yıl dört, üçüncü yıl üç, dördüncü yıl yedi, beşinci yıl sekiz, altıncı yıl dört ve yedinci yıl iki değerini aldı. </st><st c="18304">Zirveye beşinci yılda, kayda değer ilk kazanımlardan tam 36 ay sonra ulaşılmıştı. </st></p>
			<h2><span><st c="18386">8. </st><st c="18389">Hata: Değişimlerin Şirket Kültüründe Kök Salmasını Sağlamamak</st></span></h2>
			<p><st c="18450">Son tahlilde değişim, “Bizim işleri halletme tarzımız budur” denilecek hale geldiği, şirketin kan dolaşımına sızdığı zaman yerleşmiş demektir. </st><st c="18594">Yeni davranışlar, toplumsal normlarda ve ortak değerlerde kök salmamışsa, değişim yönündeki baskı kaldırılır kaldırılmaz değer kaybına uğrarlar.</st></p>
			<p><st c="18738">Değişimi şirket kültüründe kurumsallaştırmak açısından özellikle iki etken önemlidir. </st><st c="18825">İlk etken, insanlara yeni yaklaşım, tavır ve davranışların performans artışına nasıl yardımcı olduğunu göstermek şeklindeki bilinçli girişimdir. </st><st c="18970">İnsanlar, bağlantıları kendi başlarına kurmak zorunda bırakılırsa, bazen hiç uygun olmayan bağlantılar kurarlar. </st><st c="19083">Örneğin, sonuçlar karizmatik Harry patronken iyileştiği için gruplar kendilerinin iyileştirdiği müşteri hizmetlerinin ve üretkenliğin bu gelişmeye katkıda bulunduğunu görmek yerine, Harry’nin kişilik yapısıyla sonuçlar arasında bağlantı kurarlar. </st><st c="19330">İnsanların doğru bağlantıları görmelerine yardımcı olmak iletişimi gerektirir. </st><st c="19409">Gerçekten de bir şirket bu konuda ısrarlıydı ve karşılığını da fazlasıyla aldı. </st><st c="19489">Her önemli yönetim toplantısında, performansın niçin artış gösterdiğini tartışmaya zaman harcandı. </st><st c="19588">Şirketin gazetesi aralıksız olarak değişikliklerin kazançları nasıl artırdığını gösteren makaleler yayımladı.</st></p>
			<p><st c="19697">İkinci etken, üst yönetimi devralacak kuşağın gerçekten yeni yaklaşımın temsilcisi olmasını sağlamak için yeterince zaman harcamaktır. </st><st c="19833">Eğer terfi koşulları değişmezse, yenilenme pek uzun sürmez. </st><st c="19893">Kötü bir adayı kuruluşun başına geçirme kararı, on yıllık yoğun bir çalışmaya zarar verebilir. </st><st c="19988">Yönetim kurulunun yenilenme çabasının bütünsel bir parçası olmadığı durumlarda zayıf bir adayı başa geçirme kararı alınması olanaklıdır. </st><st c="20125">Gördüğüm en az üç örnekte, emekliliği gelmiş bir yönetici değişimin destekçisiydi ve ardılı, bir değişim karşıtı olmamakla beraber bir değişim destekçisi de değildi. </st><st c="20291">Yönetim kurulu, dönüşümü ayrıntılı bir şekilde anlamış olmadığı için seçiminin uygun olmadığını görememişti. </st><st c="20400">Örneklerden birinde, emekliliği gelmiş yönetici yönetim kurulunu, dönüşümü daha iyi temsil eden, ama daha az parlak bir adayı seçmesi için ikna etmeye boşuna uğraşmıştı. </st><st c="20570">Diğer iki örnekte, CEO’lar yönetim kurulunun seçimlerine karşı çıkmadılar, çünkü dönüşümün ardılları tarafından bozulamayacağını düşünüyorlardı. </st><st c="20715">Ama yanıldılar. </st><st c="20731">İki şirkette de yenilenme işaretleri iki yıl içinde ortadan kaybolmaya başladı.</st></p>
			<p><st c="20810">—————</st></p>
			<p><st c="20816">Yapılan başka yanlışlar da var ama bu sekiz hata en büyükleridir. </st><st c="20883">Kısa bir makalede her şeyin biraz fazla basitleştirilmiş göründüğünün farkındayım. </st><st c="20966">Gerçekte, başarılı değişim çabaları bile karışıktır ve sürprizlerle doludur. </st><st c="21043">Fakat tıpkı insanları büyük bir değişikliğe yöneltmek için görece basit bir vizyon gerekli olduğu gibi, değişim sürecinin vizyonu hata oranını da düşürebilir. </st><st c="21202">Daha az hata ise başarı ile başarısızlık arasındaki fark anlamına gelebilir.</st></p>
			<p><span><st c="21278">İlk olarak Mart-Nisan 1995 sayısında yayınlanmıştır.</st></span></p>
		</div>
	<div id="charCountTotal" value="21331"></div></body>
</html>
