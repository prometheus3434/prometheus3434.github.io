<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateist.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_31"><span class="ideitalik">XXX</span><br class="chapter" />
  ŞİMDİ CENNET</h1>

  <p class="normal">Mezar taşımı görüp de geçme, ey seyyah</p>

  <p class="normal">Durduğunda dinle ve öğren, sonra yoluna düş</p>

  <p class="normal">Ne Hades'in bir teknesi var ne de Kayıkçı Kharon</p>

  <p class="normal">Ne Bekçi Aiakos ne de köpek Kerberos</p>

  <p class="normal">Toprağın altında yatan biz ölüler</p>

  <p class="normal">Kemik ve toza dönüştük, bir şey kalmadı geriye</p>

  <p class="normal">Seninle dürüstçe konuştum, hadi git artık seyyah</p>

  <p class="normal">Ölüyken bile sana geveze biri olarak görünmeyeyim.</p>

  <p class="sagnormal">ANTİK ROMA'DA BİR MEZAR TAŞI</p>

  <p class="normal">İnsanlığın kaderi hakkında ne biliyorum? Size turplar hakkında daha çok şey anlatabilirim.</p>

  <p class="sagnormal">SAMUEL BECKETT</p>

  <p class="normal">Sizin ölümsüzlüğünüzle hiç işim olmayacak; bu hayatta zaten yeteri kadar perişanız, bir de bundan sonrakiyle ilgili tahminde bulunma saçmalığına gerek yok.</p>

  <p class="sagnormal">LORD BYRON</p>

  <p class="normal">Dünyada yalnızca bir kez var olabilmek için bir daha asla var olmamak gerekir.</p>

  <p class="sagnormal">ALBERT CAMUS</p>

  <p class="normal">Dünyanın insanlığın tek evi olduğu gerçeğinden hareketle, insanın, varoluşundan elde edeceği her ne varsa onu bu dünyada alması gerektiğine kani olduğumu hissediyorum.</p>

  <p class="sagnormal">CLARENCE DARROW</p>

  <p class="normal">Şüpheci, ne hayatla ilgili yanılsamalara sahiptir ne de ölümsüzlük sözüne karşı boş bir inanç besler. Bu hayat burada yaşanırsa ve bilebileceğimiz tek şey şimdi ise, önümüzdeki en mantıklı seçenek onu doyasıya yaşamaktır.</p>

  <p class="sagnormal">PAUL KURTZ</p>

  <p class="normal">Sonsuzluk size de çok korkutucu gelmiyor mu? Sık sık bunu düşünüyorum ve öyle bunalıyorum ki, kendimi sonsuzluk diye bir şeyin hiç olmamasını dilerken buluyorum. Sonsuza kadar yaşamak zorunda olduğumuzu ve bundan vazgeçemeyeceğimizi bir düşünün. Bizi, bilinmeyen bir dünyaya sürüklediği için korkunç saydığımız ölüm, sonsuz bir var olma durumuna karşı sanki bir rahatlama hissiymiş gibi geliyor kulağa.</p>

  <p class="sagnormal">EMILY DICKINSON</p>

  <p class="normal">Bilimde hayallerin etkisini ortadan kaldırmak için çok uğraşıyoruz, buna karşılık, dinsel düşüncenin bundan başka bir işi yokmuş gibi görünüyor: "Ölümden sonra yaşama inanmak zorundayım, çünkü öldüğümde hayatım sona erecekse o hayatı başka nasıl görebilirim ki?"</p>

  <p class="sagnormal">STEVEN WEINBERG</p>

  <p class="normal">Huzur içinde ölecekler ve mezarlarının ötesinde ölümden başka bir şey bulamayacaklar. Ama sırlarını saklayacağız ve onların mutluluğu için cennet ve sonsuzluk ödülüyle onları ayartacağız.</p>

  <p class="sagnormal">FYODOR DOSTOYEVSKİ</p>

  <p class="normal">Yaşamın öylesine canlı ve öylesine yoğun yaşanması gerektiğine inanıyorum ki, bir başka hayat ya da daha uzun bir hayat düşüncesi gerekli bile olmasın.</p>

  <p class="sagnormal">MARJORY STONEMAN DOUGLAS</p>

  <p class="normal">Bir adama, bir ruhu olduğuna dair güvence verin ve onu bu hayattan sonra başına geleceklerle ilgili batıl öykülerle korkutun, işte balık oltaya takıldı, zihinsel bir köle avucunuzun içinde!</p>

  <p class="sagnormal">THEODORE DREISER</p>

  <p class="resimalti"><img alt="" class="calibre5" src="../Images/02.jpg" /></p>

  <p class="normal">Herkes piyango ikramiyesinden cennet pasaportuna kadar gözünü koyduğu birçok şeye inanma eğilimine sahiptir, ki tanımı itibariyle cennette çekici bir şey yok.</p>

  <p class="sagnormal">LORD BYRON</p>

  <p class="normal">Yağmurlu bir pazar öğleden sonrasında ne yapacağını bilmeyen milyonlarca insan ölümsüzlüğü yakalamaya can atıyor.</p>

  <p class="sagnormal">SUSAN ERTZ</p>

  <p class="normal">Bir kişinin elinden alınamayacak tek şey, kendi yıkımına kendi yolundan gidebilme hakkıdır.</p>

  <p class="sagnormal">ROBERT FROST</p>

  <p class="normal">CENNET: Hıristiyan hayal gücünün Coney Adası.<sup class="calibre7"><a href="../Text/ateist_split_054.html#footnote-100-17" id="footnote-100-17-backlink">[17]</a></sup></p>

  <p class="sagnormal">ELBERT HUBBARD</p>

  <p class="normal">Ben uslanmaz bir materyalistim. Ruhu; organizmanın bütün etkinliklerinin toplamına ek olarak organizmanın kişisel alışkanlıkları, ona miras kalan alışkanlıkları, belleği ve deneyiminden başka bir şey olarak görmüyorum. Öldüğümde, öleceğime inanıyorum. Ölümümle birlikte, en az senin ve benim ezdiğimiz o sivrisinek kadar ortadan kaybolacağıma inanıyorum.</p>

  <p class="sagnormal">JACK LONDON</p>

  <p class="normal">Şahsen, ölümsüzlüğü hiç mi hiç umursamıyorum. Unutulmaktan daha iyi bir şey yok, çünkü unutuluşta gerçekleştirilememiş hiçbir istek olmuyor. Doğmadan önce böyleydik ve bundan şikâyet etmedik. O zaman bunun yeniden olacağını bildiğimizde, sızlanacak mıyız?</p>

  <p class="sagnormal">H.P. LOVECRAFT</p>

  <p class="normal">Hayatı bir dans olarak görüyorum. Dansın bir anlamının olması gerekir mi? Dans edersiniz, çünkü bundan zevk alırsınız.</p>

  <p class="sagnormal">JACKIE MASON</p>

  <p class="normal">Benim ölümden sonraki yaşamım burada. Neysem oraya gideceğim, zira ben toprağım. Toprak-ülkemde, bir sıra havuca can verebileceğimi bilmek çok rahatlatıcı bir duygu.</p>

  <p class="sagnormal">FRANK MCCOURT</p>

  <p class="normal">Çürümüş bedenimden çiçekler çıkacak ve ben de onların içinde olacağım.</p>

  <p class="sagnormal">EDVARD MUNCH</p>

  <p class="normal">İnsanlığın kaderi boyunca, öteki dünyanın neye benzediğini bulma çabasıyla ne çok zaman heba edildi! Onu bulmak için ne kadar istekli olduysa, yaşadığı hayat hakkında da o kadar az şey öğrendi.</p>

  <p class="sagnormal">SEAN O'CASEY</p>

  <p class="normal">Cennet ve mükemmellik düşünün bizi mezarlarımızda beklemesini mi, yoksa burada, şimdi, bu dünyada mı bulmasını istediğinizi sorun kendinize.</p>

  <p class="sagnormal">AYN RAND</p>

  <p class="normal">Çok çalışıp, zor yaşayıp, sıkı ölüp üstüne bir de cehenneme gidebilecek olmak çok ağır.</p>

  <p class="sagnormal">CARL SANDBURG</p>

  <p class="normal">Geleneksel anlamda cennet öylesine boş, öylesine sıkıcı, öylesine gereksiz, öylesine zavallı bir yer ki, şu âna dek tek bir kişi bile cennetteki bir günü tanımlamaya cüret edemedi, oysa sahil kenarında geçirilen bir günü çok sayıda insan tarif etti.</p>

  <p class="sagnormal">GEORGE BERNARD SHAW</p>

  <p class="normal">Düşündüğünüzde, ölümden sonra hayat karşılığında şu anda bir şeye inanmak az rastlanan bir düzenbazlık örneği. İkramiye sistemleriyle dolu şirketler bile ölümden sonrasını denemeye kalkmıyorlar.</p>

  <p class="sagnormal">GLORIA STEINEM</p>

  <p class="resimalti"><img alt="" class="calibre6" src="../Images/04.jpg" /></p>

  <p class="normal">Hayat bir fırsattır ve manaya gebedir. Ama yaşadığınız hayat, seçimleriniz üstüne kurulur.</p>

  <p class="sagnormal">PAUL KURTZ</p>

  <p class="normal">İyi bir toplum fikri için bir dine ve ona dayanak noktası oluşturan sonsuz cezaya ihtiyacınız yoktur; dine, ölmekten korkuyorsanız ihtiyaç duyarsınız.</p>

  <p class="sagnormal">GORE VIDAL</p>

  <p class="normal">Her öğretinin, dünyevi zevklerin tadını alan herhangi biri için yaşanması kesinlikle mümkün olmayacak bir cenneti vaat ediyor olması çok tuhaf.</p>

  <p class="sagnormal">EVELYN WAUGH</p>

  <p class="normal">Sonraki hayat konusundaki kesinlik, şimdiki hayatta gösterdiğimiz hoşgörüyle uyumlu değildir.</p>

  <p class="sagnormal">SAM HARRIS</p>

  <p class="indentmetin">Gelmemek üzere yitip gidendir</p>

  <p class="indentmetin">Hayatı bu denli yaşanılır kılan.</p>

  <p class="sagnormal">EMILY DICKINSON</p>
</body>
</html>
