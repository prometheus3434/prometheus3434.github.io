<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ateist.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10"><span class="ideitalik">IX</span><br class="chapter" />
  SORULARIN KİTABI</h1>

  <p class="normal">Tanrı sonsuz iyiliğe sahipse, o zaman ondan korkmamıza ne gerek var? Sonsuz bilgeliğe sahipse, geleceğimizle ilgili neden bir şüphemiz olsun ki? Her şeyi biliyorsa, ihtiyaçlarımız konusunda onu uyarıp neden dualarımızla yoruyoruz? Her yerdeyse, neden onun için tapınaklar inşa ediyoruz?</p>

  <p class="sagnormal">PERCY BYSSHE SHELLEY</p>

  <p class="normal">İrlanda'da tek kişilik gösteri yaptığım sıralarda, izleyiciye ateist olduğumu söyledim ve içlerinden bir kadın ayağa kalkıp bana, "İyi ama, inanmadığınız tanrı Katoliklerin mi, yoksa Protestanların mı tanrısı?" dedi.</p>

  <p class="sagnormal">QUENTIN CRISP</p>

  <p class="normal">Bir bahçenin güzel olduğunu, altında perilerin yaşadığına inanmak zorunda kalmadan da görmek çok mu zor?</p>

  <p class="sagnormal">DOUGLAS ADAMS</p>

  <p class="normal">Nuh'un Gemisi ve Tufan öyküsü köktendinciler tarafından savunulması belki de en mantıksız öyküdür. Örneğin, gemisini doldurduğu sırada Nuh, penguenleri ve kutupayılarını nasıl oldu da Filistin topraklarında bulabildi?</p>

  <p class="sagnormal">JUDITH HAYES</p>

  <p class="normal">Teyzesi, ölüm döşeğindeyken Henry David Thoreau'ya şunu sorar: "Henry, Tanrı'yla aranı düzelttin mi?" Thoreau'nun yanıtı da şöyle olur: "Aramızın bozuk olduğunu bilmiyordum."</p>

  <p class="sagnormal">EDWARD WALDO EMERSON</p>

  <p class="normal">Bir yerde, ne yazık ki neresi olduğunu hatırlamıyorum, şöyle bir şey okumuştum: Bir Eskimo avcısı, bölgesindeki misyoner rahibe, "Tanrı ve günahla ilgili herhangi bir şey bilmeseydim, o zaman da cehenneme gider miydim?" diye soruyor. Rahip de, "Hayır," diyor, "bilmiyorsan gitmezdin." "O zaman," diyor Eskimo büyük bir ciddiyetle, "ne diye bana bunları anlattın?"</p>

  <p class="sagnormal">ANNIE DILLARD</p>

  <p class="normal">Mutlak güç mutlak bir şekilde çürürse Tanrı ne hale gelir?</p>

  <p class="sagnormal">GEORGE DAACON</p>

  <p class="normal">Bütün mezheplerde ahmaklar var, çoğunda da düzenbazlar. Sırf deliliği vahiy sanan ve kendilerine Evangelist adını takmayı tercih eden adamlarca yazıldı diye kimsenin anlayamadığı gizemlere neden inanacakmışım?</p>

  <p class="sagnormal">LORD BYRON</p>

  <p class="normal">Eğer Tanrılar, benim gösterdiğim gibi, insan suretine sahip değillerse ve eğer, sizin de sıkı bir şekilde inandığınız üzere, cennetteki hiçbir şeye benzemiyorlarsa, var olduklarını inkâr etmekte neden bu kadar çekingensiniz? Cesaretinizi kaybediyorsunuz, ki böyle olması da sizin için gayet akıllıca, ama bu korkunuz insanlardan değil, tanrıların kendisinden geliyor.</p>

  <p class="sagnormal">CICERO</p>

  <p class="normal">Büyük Angelo'nun, kilise süslemelerini yaparken sandalet giyen bir melek tasvir ettiği söylenir. Resme bakan kardinalse, "Sandalet giyen melek nerede görülmüş?" der. Angelo da soruya soruyla karşılık verir: "Çıplak ayaklı melek görülmüş mü ki?"</p>

  <p class="sagnormal">ROBERT G. INGERSOLL</p>

  <p class="normal"><span class="ideitalik">Ben</span>, can çekişen o <span class="ideitalik">kötü</span> insanlardan biriyim ve neden olduğunu bilmeden kaçıyorum, sonra duruyorum, sonra düşünüyorum, düşünüyorum, sonra tekrar duruyor ve çalışıyorum.</p>

  <p class="sagnormal">EMILY DICKINSON</p>

  <p class="normal"><span class="ideitalik">Yeni Ahit</span>'ten, mucizevi ve hayli imkânsız olanları çıkarın, geriye ne kalır?</p>

  <p class="sagnormal">GEORGE ELIOT</p>

  <p class="normal">Ölümden neden korkacakmışım? Ben buradaysam ölüm yoktur. Ölüm buradaysa ben yokum. Ben varken olmayan bir şeyden neden korkayım?</p>

  <p class="sagnormal">EPİKUROS</p>

  <p class="normal">Kiliseye giriyoruz ve, "Neden başıboş koyunlar gibi günah işleyip yoldan sapmak durumunda bırakıldık?" demek isterken, "Başıboş koyunlar gibi günah işleyip doğru yoldan saptık," demek durumunda kalıyoruz.</p>

  <p class="sagnormal">THOMAS HARDY</p>

  <p class="normal">SORU: Tanrı'ya inanıp inanmadığını bilmek istiyorum.</p>

  <p class="normal">YANIT: Hayır, inanmıyor bile değilim.</p>

  <p class="sagnormal">ARTHUR C. CLARKE</p>

  <p class="normal">O zaman, hayal gücü olmayanları kurtarmak için her çağda bir İsa'nın işkencede helak olması gerekmiyor mu?</p>

  <p class="sagnormal">GEORGE BERNARD SHAW</p>

  <p class="resimalti"><img alt="" class="calibre4" src="../Images/03.jpg" /></p>

  <p class="normal">Ben kötü birisi değilim! Çok çalışıyorum, çocuklarımı seviyorum. Peki o zaman neden pazar günlerimin yarısını cehenneme nasıl gideceğimi dinleyerek geçireyim ki?</p>

  <p class="sagnormal">HOMER SIMPSON</p>

  <p class="normal">İsa ile Musa, Aziz Patrick'in arkasında dikilmiş etrafa bakıyorlar. İsa'nın, kilisenin azametli iç mekânından, barok iç mekânından, rokoko tarzı barok iç mekânından kafası karışmış, çünkü onun yolu İspanyol Harlemi'nden geçmişken, o buzlu camın değerinin metrekare başına on binlerle ölçüldüğü bir zamanda elli Porto Rikolunun bir odada ne halt ettiğini merak etmez mi?</p>

  <p class="sagnormal">LENNY BRUCE</p>

  <p class="normal">Felsefe, yanıtı hiçbir zaman verilemeyecek sorulardır.</p>

  <p class="normal">Din, sorgulaması hiçbir zaman yapılamayacak yanıtlardır.</p>

  <p class="sagnormal">ANONİM</p>
</body>
</html>
