<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormalAndJustification">TK:2058540530 - 24.04.2013 20:51 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Beyefendinin takribi  programi belli oldumu”  </p>
<p class="PNormalAndJustification">TK:2058549359 - 24.04.2013 20:55 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Önemli bir konu varmış saatlerdir toplantıdalar,çıkamadı ama Cuma 11:00''de uçağa biniyorlar” </p>
<p class="PNormalAndJustification">TK:2058600796 - 24.04.2013 21:21 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Allah kolaylik versin sizden haber bekliyorum” </p>
<p class="PNormalAndJustification">TK:2058608834 - 24.04.2013 21:25 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Allah razı olsun,Cuma muhakkak görüştüreceğim sizi,sabah 10:30''da Özgür bey Abdullah beye gidecek bizden,hayırlı akşamlar” </p>
<p class="PNormalAndJustification">TK:2058699382 - 24.04.2013 22:16 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ok. Abdullah bey bekliyor, sizede hayirli aksamlar”  </p>
<p class="PNormalAndJustification">TK:2059175976 - 25.04.2013 10:17 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Beyefendiyle gorusmeyi cumartesi icin duzenlememiz mumkunmudur cuma yerine”  </p>
<p class="PNormalAndJustification">	TK:2059224333 - 25.04.2013 10:43 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Tamamdir Reza bey”   </p>
<p class="PNormalAndJustification">	TK:2059360533 - 25.04.2013 11:55 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf:  “biz şuanda ıı nüfus müdürlüğündeyiz … müdüre hanımın yanındayız … yorduk hanımefendiyi … ABİMİN DOSYASINI ALIYOR ŞEHRAM BEYİN DE DOSYASINI ALIYORUZ TAKİP ETMEK İÇİN ELDEN … SADECE ABİMİN İSTİSNA YAZISI GELMİŞ RİCA ETSEM BİR BAKANLIKTAN ŞEHRAM BEY İÇİNDE BUGÜN BİR İSTİSNA YAZISI YOLLARLARSA”, Barış Güler: “hemen onun ismini bana tekrar bana gönderir misiniz”, Rıza Sarraf: “hemen sms atıyorum”</p>
<p class="PNormalAndJustification">	Görüşmeden, (Mehmet) Mohammad ZARRAB’ın vatandaşlık başvurusu dosyasına daha önceden planlandığı gibi İçişleri Bakanlığı’ndan “İstisnai Yoldan Vatandaşlık” yazısının geldiği, aynı yazının Rıza SARRAF liderliğindeki örgütün komisyoncu üyelerinden (Şehram) Shahram Mohaghegh OROMİ isimli şahsın başvuru dosyasına da gönderilmesi istendiği anlaşılmıştır. Akabide;</p>
<p class="PNormalAndJustification">TK:2059365740 - 25.04.2013 11:58 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Shahram mohaghegh oromi dosya no.127-22-2011”  </p>
<p class="PNormalAndJustification">	TK:2059366973 - 25.04.2013 11:59 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“(11)123-107 istanbul dosya no” </p>
<p class="PNormalAndJustification">TK:2059430545 - 25.04.2013 12:30 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “BU ŞEHRAM BEYİN DE YAZISINI BİRAZ SIKIŞTIRIRSAK ÇÜNKÜ BURADAN BİR YAZI YAZMALARI LAZIM Kİ DOSYAYA KOYSUNLAR”, Barış Güler: “dün söylediğiniz arkadaşın de mi”, Rıza Sarraf: “mesaj çektim ya evet”, Barış Güler: “biliyorum biliyorum onu ona ileteceğim MGK’ya gidiyor o şuanda çıkar çıkmaz ileteceğim kendisine … çıkar çıkmaz hemen ileteceğim kendisine”, Rıza Sarraf: “tamam nüfustan onu yazacaklar herhalde değil mi nüfus”, Barış Güler: “tamam heh ORAYA YOLLAYACAKLAR BABAMIN TALİMATI GEREKİYOR onu … çıkar çıkmaz bildireceğim ben”</p>
<p class="PNormalAndJustification">Bu arada (Para Teslimi-3)de anlatıldığı üzere Barış Güler’in elemanı Özgür Özdemir’in Abdullah Happani’den 300.000,00 Dolar aldığı anlaşılmıştır.</p>
<p class="PNormalAndJustification">Bunun üzerinde </p>
<p class="PNormalAndJustification">TK:2059616146 - 25.04.2013 13:59 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ozgur beyden onay aldinzmi?” </p>
<p class="PNormalAndJustification">	TK:2059630180 - 25.04.2013 14:09 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Doğrudur,çok teşekkür ediyorum” </p>
<p class="PNormalAndJustification">Mesajlarda, Rıza Sarraf’ın, Barış Güler’e, elemanı Özgür Özdemir’e teslim edilen para ile ilgili kendisine bir dönüşün olup olmadığını sorduğu, Barış Güler’in de kendisine geri bildirim yapıldığını onayladığı anlaşılmıştır.</p>
<p class="PNormalAndJustification">	Diğer yandan, rüşvete dair paranın teslimi ile ilgili yapılan bu iletişimin hemen akabinde;</p>
<p class="PNormalAndJustification">	TK:2059631555 - 25.04.2013 14:10 Barış Güler’in Rıza Sarraf’a gönderdiği mesajda;</p>
<p class="PNormalAndJustification"> “Ayrıca beyefendi aradı,gerekeni söyledim,halledecek”  </p>
<p class="PNormalAndJustification">Mesajda, Barış Güler’in (vatandaşlık konularıyla ilgili) gelişmeleri ve gerekeni Muammer Güler’e ilettiğini ve halledeceğini belirtmiştir.</p>
<p class="PNormalAndJustification">TK:2059650589 - 25.04.2013 14:16 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ok bende tesekkur ederim” </p>
<p class="PNormalAndJustification">TK:2059955383 - 25.04.2013 16:36 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Dosyalari aldim bende isterseniz beyefendi burdayken taktim edim”  </p>
<p class="PNormalAndJustification">	Mesajdan, Rıza Sarraf’ın Nüfus Müdürlüğü’nden dosyaları aldığı ve Muammer Güler’e elden teslim etmek için buluşmak istediği anlaşılmıştır.	</p>
<p class="PNormalAndJustification">	TK:2059989194 - 25.04.2013 16:50 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Tamam yarın gelir gelmez kendisiyle konuşacağım yeri ve saati bildiririm size buluşuruz” </p>
<p class="PNormalAndJustification">	TK:2061312712 - 26.04.2013 12:03 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Reza bey sizinle evde görüşecek,saati birazdan bildirmiş olurum karşılamaya uçağa geçiyoruz”   </p>
<p class="PNormalAndJustification">	TK:2061407678 - 26.04.2013 12:31 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “şimdi ben şey yaptım konuştum ıı akşam üstü sularında eve geçecek … evden böyle sizi böyle yarım saat 45 dakika içinde ararım evde şu evde Yeşilvadi Yeşilvadi konutları”, Rıza Sarraf: “peki kaç sularda olur takribi”, Barış Güler: “ben onu gene kendisine sorayım 4-5 civarı gibi düşünüyoruz”</p>
<p class="PNormalAndJustification">TK:2062086470 - 26.04.2013 17:32 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “abi uçun buraya doğru ıı ofis ofiste görüşüyor benim ofisimde görüşeceğiz abi … Harbiyede bu Bentley Otel var butik otel var … hemen Ramada Otelinin karşısındayım abi”, Rıza Sarraf: “tamam geldik oldu”</p>
<p class="PNormalAndJustification">	Mesaj ve görüşmelerden Rıza SARRAF’ın vatandaşlık talebi dosyalarını elden Muammer Güler’e vermek için buluşacağı anlaşılmıştır.</p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">Yapılan teknik takip çalışmalarında; Rıza SARRAF’ın İlimiz Şişli İlçesi Halaskargazi Caddesi Zafer Sokak No:8 de bulunan İş Bankasının üstünde bulunan binaya 26.04.2013 günü saat:18:00 sıralarında gideceği bilgisi üzerine, aynı gün saat:18:10 sıralarında İlimiz Şişli İlçesi Halaskargazi Caddesi Zafer Sokak No:8 de bulunan İş Bankasının önüne gidildiğinde Zafer Sokak ve Dershane Sokak kesişiminde Rıza SARRAF’a ait 34 HE 0363 plaka sayılı beyaz renkli BMW marka aracın park halinde durduğu yanında da Muammer GÜLER’in aracının park halinde durduğu araçların yanında da Muammer GÜLER’in korumalarıyla birlikte Rıza SARRAF’ın korumalarının beklediği görülmüştür.</p>
<p class="PNormalAndJustification">Böylece Rıza Sarraf ile Muammer Güler’in bahse konu evrakların teslimi ile ilgili buluştukları anlaşılmıştır.</p>
<p class="PNormalAndJustification">Evrakların tesliminden sonra aradan geçen yaklaşık 20 gün sonrasında,</p>
<p class="PNormalAndJustification">TK:2101109344 - 16.05.2013 21:44 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “İYİ HABERLERİM VAR ıı bir ara bi ıı konuşalım isterim ama nasıl yapalım”, Rıza Sarraf: “nerelerdesiniz”, Barış Güler: “Beşiktaş tarafında vogue vogue restaurattayım”, Rıza Sarraf: “ben geçerim o zaman oraya biraz orada sohbet ederiz oldu”</p>
<p class="PNormalAndJustification">	Görüşmeden, şahısların buluştukları anlaşılmıştır.</p>
<p class="PNormalAndJustification">	Buluşmanın akabinde,</p>
<p class="PNormalAndJustification">TK:2101329705 - 16.05.2013 23:28 Mohammed Zarrab – Rıza Sarraf görüşmesinde;</p>
<p class="PNormalAndJustification">Rıza Sarraf: “ARKADAŞIMIN YANINA GİTMİŞTİM DİYOR Kİ O KİMLİĞE AZ KALDI”, Mohammed Zarrab: “benimki mi”, Rıza Sarraf: “evet”</p>
<p class="PNormalAndJustification">Görüşmeden, buluşma sırasında Barış Güler’in Rıza Sarraf’a, (Mehmet) Mohammad ZARRAB’ın vatandaşlığa alınma işlemlerinin sona yaklaştığını haber ettiği anlaşılmıştır.</p>
<p class="PNormalAndJustification">TK:2103026618 - 17.05.2013 21:08 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Size ulasamiyorum,yarin ogleden sonra bekliyorlar,gidilmeyecekse bilgi vermem gerekiyor” </p>
<p class="PNormalAndJustification">	TK:2103239423 - 17.05.2013 23:12 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Yarin kac gibi beyefendi bekliyor”  </p>
<p class="PNormalAndJustification">	TK:2103242162 - 17.05.2013 23:13 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Ogleden sonra evde” </p>
<p class="PNormalAndJustification">TK:2103924937 ve 2103924998 - 18.05.2013 13:42 Barış Güler’in Rıza Sarraf’a gönderdiği mesajlarda;</p>
<p class="PNormalAndJustification">“simdi aradi,dedi ki evde goruselim,Resit Galip Caddesi 75 numara.Cumhurbaskanliginin duvari bitince ilerliyorsunuz,ikinci is”“iklardan sola donuyorsunuz,asagida sagda mustakil bina.Sizi sokakta bekleyecek koruma arkadaşlar” </p>
<p class="PNormalAndJustification">TK:2104173995 - 18.05.2013 16:06 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ben indim suan arabaya biniyorum” </p>
<p class="PNormalAndJustification">	 TK:2104228866 - 18.05.2013 16:38 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Yoldayim arabada” </p>
<p class="PNormalAndJustification">	Böylece Rıza Sarraf ve Muammer Güler’in konu ile ilgili bir kez daha buluştukları değerlendirilmiştir.</p>
<p class="PNormalAndJustification">Buraya kadar ki süreçte, Rıza SARRAF’ın ağabeyi (Mehmet) Muhammad ZARRAB ve (Şehram) Shahram Mohaghegh OROMİ isimli İran uyruklu şahısların istisnai yoldan Türk vatandaşlığına alınması işlemlerini takip ettiği, bundan sonra ise yine komisyonculuk yapan  (Miandapçı) Aresh MİANGOGGIAN, (Recai) Rajai Mohammed REZA ve babası Hossein ZARRAB isimli şahısların istisnai yoldan Türk vatandaşlığına alınması işlemlerini takip ettiği anlaşılmıştır.</p>
<p class="PNormalAndJustification">TK:2155310289 - 14.06.2013 14:24 Rıza Sarraf- Barış Güler görüşmesinde;</p>
<p class="PNormalAndJustification">Rıza Sarraf: “BABAMIN DA DOSYALARI ANKARA’YA GİTTİ hayırlısıyla haber bekliyoruz inşallah”, Barış Güler: “tabi tabi tabi olacak HEPSİ OLACAK ONLARIN”</p>
<p class="PNormalAndJustification">	Görüşmeden, Rıza Sarraf’ın babasının vatandaşlık işlemlerinin de başlatıldığı anlaşılmış, Barış Güler’in hepsi ile ilgilenildiğini söylediği anlaşılmıştır.</p>
<p class="PNormalAndJustification">TK:2167963003 - 21.06.2013 16:05 Barış Güler ve Barış – Rıza Sarraf görüşmesinde;</p>
<p class="PNormalAndJustification">Barış Güler: “Barış bey burda yanımda da babamın danışmanı, Nüfus... Genel müdürümüz de yanımızda aynı zamanda … o dediğiniz kişi ile alakalı ben bi veriyorum Barış beye kendisinin ismi de Barış”, (Bu arada görüşmeye Barış isimli şahıs dahil olur), Barış: “bu arkadaşlar İstanbul’dan başvuru yaptılar mı”, Rıza Sarraf: “yaptılar … şeyleri gelmemişti şey yazıları istisna yazıları gelmemişti … ARESH MİANDAPÇI ile MUHAMMED REZA RECAİ’ninki gelmemişti”, Barış: “Rıza bey ikisinin de istisnai yazısı 30 Mayısta İstabul’a gönderilmiş”, Rıza Sarraf: “biz zaten dosyaları biz zaten dosyaları tamamlayıp Yıldız Hanıma verdik”, Barış: “Yıldız hanıma verdiniz şimdi şöyle de bir şey yürüyo onu da ben size aktarayım eğer bizim istisnai yazımız İstanbul’a gitmeseydi o dosyaları siz veremezdiniz anlatabiliyor muyum yani istisnai … İstanbul’a gitmeden sizin başvurunuzu kabul etmezler o yüzden … 30’unda gitti o yazı … ve şu anda tahkikat devam ediyor o noktadayız tamam mı”, Rıza Sarraf: “çok teşekkür ediyorum”</p>
<p class="PNormalAndJustification">	Görüşmeden, Rıza Sarraf’ın kurduğu sistemde komisyonculuk yapan (Miandapçı) Aresh Miangoggıan, (Recai) Rajai Mohammed Reza isimli şahıslara da istisnai yoldan vatandaşlık alınması için girişimlere başladığı anlaşılmıştır.</p>
<p class="PNormalAndJustification">TK:2192096769 - 04.07.2013 23:43 Muammer Güler – Rıza Sarraf görüşmesinde;</p>
<p class="PNormalAndJustification">Muammer Güler: “burdaki işleri de takip ediyoruz canım benim Barış’tan haberini aldım … o konuyla ilgili olarak bir ön görüşme yapmışsınız”, Rıza Sarraf: “ben ön görüşme yaptım … ön onayı aldım”, Muammer Güler: “bizim ne yapmamız gerekiyorsa”, Rıza Sarraf: “işte ben pazartesi inşallah falan istanbul a gelecem eee onu konuşacam olmadı bi sizede uğrarım”</p>
<p class="PNormalAndJustification">TK.2273976321 - 20.08.2013 14:12 Rıza Sarraf – Yıldız görüşmesinde; </p>
<p class="PNormalAndJustification">Rıza Sarraf: “imza aşamasına gelmişti heralde abimin ki”, Yıldız: “evet imza karar aşamasındaydı”, Rıza Sarraf: “yani araştırma falan bitmiş miydi”, Yıldız: “evet bitmişti karar makamına sunuldu diye yazıyordu ıı ama tabiki geçen hafta bir değişiklik yoktu bayram sonrası diye biz hafta içi eğer varsa bir değişiklik beklenir diye düşünmüştük olmadı”, Rıza Sarraf: “BAKANLAR KURULU NE ZAMAN TOPLANIYOR”, Yıldız: “valla işte bu listede olduktan sonra belli zaman aralıklarıyla toplanıyor bunun için ne zaman toplanıyor nasıl oluyor onu bilmiyorum”, Rıza Sarraf: “Şehram Beyin ki hala araştırma sürecinde mi”, Yıldız: “Şehram beyinkine inanın baktırmadım çünkü o daha yeni gitti çok eski değil Mehmet beyden” Rıza Sarraf: “olur mu canım beraber yolladık ya”, Yıldız: “peki yeni giden kiminkiydi”, Rıza Sarraf: “o Arash bey o başka”, Yıldız: “bağışlayın isimlerini şey yapamıyorum toparlayamıyorum”, Rıza Sarraf: “abimin aldık ya”, Yıldız: “hıhı anladım anladım babanızın gitti o zaman ıı kardeşinizin bir de Şehram beyin mi soruyorsunuz”, Rıza Sarraf: “hani abiminkiyle beraber gelmiştik ya oraya bir beyefendiyle”, Yıldız: “anladım anladım anladım ben size döneyim olur mu Rıza bey kusura bakmayın lütfen” </p>
<p class="PNormalAndJustification">	TK.2304153076 - 06.09.2013 17:41 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “iyi bir haber verecektim müsaitseniz ne zaman müsait olursunuz … ne zaman yapalım yarın yapalım mı”, Barış Güler: “olur olur … iyi haber iyi haber iyi haber babam çünkü bir haber ver dedi ııı yarın ne zaman hangi saatlerde müsait olursunuz”, Rıza Sarraf: “12 gibi felan iyi mesala”</p>
<p class="PNormalAndJustification">	Görüşmeden, Barış Güler’in konu ile ilgili Muammer Güler’den aldığı bir haberi vermek için Rıza Sarraf’la buluşmak istediği, gelişmelerin Rıza Sarraf yönünden lehine sonuçlandığı, Barış Güler’in buluşarak bu haberi vermesine Muammer Güler’in yönlendirdiği anlaşılmıştır.</p>
<p class="PNormalAndJustification">TK.2304538009 - 06.09.2013 21:00 Muammer Güler – Barış Güler görüşmesinde;</p>
<p class="PNormalAndJustification">Muammer Güler: “Barış söyledin mi oğlum adama OLDU DİYE”, Barış Güler: “söyledim yarın şeyde buluşacağız telefonda söylemek istemedim yarın 12 de de buluşacağız … yani açamadım şeyi konu açmadım telefonda 12 de yarın buluşuyoruz yüz yüze söyleyeceğim”, Muammer Güler: “TAMAM SÖYLE TAMAM OĞLUM İMZALADIK YANİ ŞEYİ”</p>
<p class="PNormalAndJustification">	Böylece, Muammer Güler’in,  Barış Güler’den Rıza Sarraf ile görüşmesini, Rıza Sarraf’ın talepleri ile ilgili (ağabeyinin ve diğerlerinin vatandaşlık işlemlerini) imzalayarak hallettiği birşeyi haber vermesini istediği anlaşılmıştır.</p>
<p class="PNormalAndJustification">Daha sonra;</p>
<p class="PNormalAndJustification">TK.2305389317 Tarih Saat :07.09.2013 13:39 Barış Güler – Muammer Güler görüşmesinde;</p>
<p class="PNormalAndJustification">Barış Güler: “görüştük biz şeyle … söyledim söyledim evet söyle”, Muammer Güler: “memnun oldu mu”, Barış Güler: “çok memnun oldu evet çok memnun oldu”</p>
<p class="PNormalAndJustification">Görüşmeden, Barış Güler’in Rıza Sarraf’la görüşerek Muammer Güler’in söylediklerini aktardığı, bunun üzerine (vatandaşlık işlemlerinin sonuçlarından) Rıza Sarraf’ın çok memnun olduğu anlaşılmıştır.</p>
<p class="PNormalAndJustification">TK.2317457210 - 14.09.2013 11:15 Muammer Güler – Barış Güler görüşmesinde;</p>
<p class="PNormalAndJustification">Muammer Güler: “SÖYLE ŞEYİ O İMZALANDIĞINI ŞEYİN”, Barış Güler: “söyledim mesaj attım şimdi … başka yerden başka yerden o şey o şey şey oldu dedim ben yazdım yani onun anlayacağı şekilde yazdım şimdi o geç vakitlere kadar uyuyor uyanır şimdi yazar bana”, Muammer Güler: “yani o anlayacak de mi KARDEŞİNİN İŞİ … İMZALANDI diye”, Barış Güler: “tabiki tabiki tabiki … çok sevinecek yani”, Muammer Güler: “tamam peki oğlum tamam”, Barış Güler: “sadece o mu baba sadece kardeşi mi”, Muammer Güler: “oğlum hayır işte son 3 kişi değil miydi onlar … en son giden 3 kişiydi işte”, Barış Güler: “hı hı hı”, Muammer Güler: “Barış tamam hiç bir şey yok şimdi bu şey vardı bunun abisi vardı bi … Anar vardı bir tana daha vardı bir yane daha olacaktı”, Barış Güler: “kim o Reşat mı”, Muammer Güler: “yok dört değil üç taneydi oğlum onun için yani … yok onda bir şey mi vardı onda vardı ha ...sorun olan hangisiydi ..oğlu muydu”, Barış Güler: “oğluydu ama sen söylemiştin düzeltmiştin onu … ha şey Arami Arami Arami …  vardı ya beraber geldiler ofise Reza’yla beraber”, Muammer Güler: “o da sorunlu canım o da sorunlu … o da sorunlu yani ONU DA DÜZELTECEKLER düzelecekte … ben sana söylerim onun şeylerini ..tamam”, Barış Güler: “üçüncüsünün kim olduğunu bir söylersen ona göre söyliyim baba önemli o”, Muammer Güler: “yavrum işte bendeydi bendeydi ama şey yapamadım tamam peki tamam … söylerim ben”</p>
<p class="PNormalAndJustification">Görüşmeden, Muammer Güler’in, Rıza Sarraf’ın talepleri doğrultusunda İran uyruklu (3) şahsın istisnai yoldan Türk vatandaşlığı kazanmaları için İçişleri Bakanlığı olarak gerekli yazışmaların yapıldığını söylediği, Rıza Sarraf’a bu haberi Barış Güler’in mesajla (whatsap olduğu değerlendirilmektedir) bildirdiği anlaşılmıştır. </p>
<p class="PNormalAndJustification">Rıza Sarraf’ın bu haberi aldıktan sonra,</p>
<p class="PNormalAndJustification">TK.2317461566 - 14.09.2013 11:21 Rıza Sarraf - Mohammed Zarrab görüşmesinde;</p>
<p class="PNormalAndJustification">Rıza Sarraf: “VATANDAŞLIĞIN İMZALANMIŞ HA”, Mohammed Zarrab: “imzalanmış mı”, Rıza Sarraf: “şimdi kurulda dolaşacak on onbeş güne gelir”, Mohammed Zarrab: “gelir 15 güne kadar Allah ağzından duysun”, Rıza Sarraf: “şimdi mesaj atmış heyecanlı heyecanlı”, Mohammed Zarrab: “iyi şimdi kurulda da kalacak”, Rıza Sarraf: “o birşey değil formalitedir”</p>
<p class="PNormalAndJustification">Rıza Sarraf’ın, Barış Güler’den aldığı haberi Mohammad Zarrab’a bildirdiği anlaşılmıştır.</p>
<p class="PNormalAndJustification">TK.2317468842 – 14.09.2013 11:26 Muammer Güler – Barış Güler görüşmesinde;</p>
<p class="PNormalAndJustification">Muammer Güler:” ya bu bu bunun kardeşi olan var da şey kardeşi miydi babasıy mıydı bunun neydi Muhammet”, Barış Güler: “kardeşi kardeşi”, Muammer Güler: “o tamam da bir de Anar var bir tane de bir de üçüncüyü hiç yapamadım oğlum üçüncüyü de söylerim sana”</p>
<p class="PNormalAndJustification">TK.2318061213 - 14.09.2013 16:55 Barış Güler – Muammer Güler görüşmesinde;</p>
<p class="PNormalAndJustification">Muammer Güler: “HÜSEYİN MUHAMMET bi de ANAR”, Barış Güler: “Hüseyin Muhammet bi de Anar Hüseyin şey de mi Hüseyin Zarrab”, Muammer Güler: “evet evet evet”, Barış Güler: “Anar çocuğuyla birlikte müraacat etmiş”, Muammer Güler: “tabi tabi o zaten o olunca o çocuklar otomatik oluyor oğlum”, Barış Güler: “tamam ayrı şey yapıyoruz onu tamam oldu”, Muammer Güler: “konuştunuz mu”, Barış Güler: “konuştum gelecek gelecek gelince beni arayacak”, Muammer Güler: “peki tamam tamam oğlum tamam ya tamam imzalanır ha”</p>
<p class="PNormalAndJustification">Görüşmeden, Muammer Güler’in, Rıza Sarraf’ın babası (Hüseyin) Hossein ZARRAB, ağabeyi (Mehmet) Mohammad ZARRAB ve Anar isimli şahısların yazışmalarının tamamlandığını söylediği, Barış Güler’e Rıza Sarraf ile konuşuğ konuşmadığını sorduğu, Barış Güler’in de Rıza Sarraf’ın Bodrum’dan döntükten sonra görüşeceklerini söylediği anlaşılmıştır.</p>
<p class="PNormalAndJustification">Daha sonra;</p>
<p class="PNormalAndJustification">TK.2371513762 - 11.10.2013 13:18 Muammer Güler – Rıza Sarraf görüşmesinde; </p>
<p class="PNormalAndJustification">Muammer Güler: “ŞİMDİ BU HÜSEYİN İLE MUHAMMED’İN KARARLARI ÇIKTI TESCİLLERİ YAPILDI…inşallah gidip nüfus kağıtlarını alabilirler”, Rıza Sarraf: “ellerinize sağlık”, Muammer Güler: “onların numaralarını ben Barış’a … yazdırırm size yazdırır onu .... hayırlı olsun ne deyim”, Rıza Sarraf: “çok teşekkür ediyorum hayırlara vesile olur”, Muammer Güler: “diğerlerini de takip ediyoruz…artık bayramdan sonra giderler nüfus kağıtlarını alırlar inşallah” </p>
<p class="PNormalAndJustification">	Görüşmeden, Rıza Sarraf’ın maddi menfaat karşılığında istisnai yoldan Türk vatandaşlığı almasını takip ettiği (Mehmet) Mohammad ZARRAB ve Hossein ZARRAB isimli şahısların vatandaşlık kararlarının çıktığı haberini Rıza Sarraf’a bizzat Mumammer Güler’in verdiği, TC Numaralarını ise Barış Güler aracılığı ile vereceğini söylediği anlaşılmıştır. </p>
<p class="PNormalAndJustification">	TK.2372331864 - 11.10.2013 16:46 Rıza Sarraf - Mohammed Zarrab görüşmesinde;</p>
<p class="PNormalAndJustification">Rıza Sarraf: “Memmed ağa çocuklar da aldı mı”, Mohammed Zarrab: “he aldı onlarda aldı şimdi onlarıda watsapp yaparım”, Rıza Sarraf: “Watsapp yap Sam’ın adı ne oldu”, Mohammed Zarrab: “Sam SARRAF oldu …şimdi yollarım”</p>
<p class="PNormalAndJustification">	Görüşmeden, (Mehmet) Muhammad ZARRAB’ın çocuklarına da Türk vatandaşlığı alındığı anlaşılmıştır.</p>
<p class="PNormalAndJustification">TK.2394711686 - 22.10.2013 16:06 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “beyfendiyle beraberiz selamları size… Miangoggıan ve Rajai Mohammed Reza Rajai bunlar akrabaları mıdır diye soruyor”, Rıza Sarraf: “eee akraba yani evet uzaktan akrabam oluyor”, Barış Güler (Bu arada Muammer GÜLER aralarında konuşuyor: “evet akarabasıymış”)</p>
<p class="PNormalAndJustification">	Görüşmeden, Rıza Sarraf’ın kurduğu sistemde komisyonculuk yapan (Miandapçı) Aresh Miangoggıan, (Recai) Rajai Mohammed Reza isimli şahıslara da istisnai yoldan vatandaşlık alınması işlemlerinin yine bizzat Muammer Güler tarafından takip edildiği anlaşılmıştır.</p>
<p class="PNormalAndJustification">TK.2397934208 - 24.10.2013 12:14 Rıza Sarraf – Barış (İçişleri Bakanlığı) görüşmesinde;</p>
<p class="PNormalAndJustification">Rıza Sarraf: “benim bu yiğenimin hani ismi yanlış yazılmıştı ya İstanbulda İl Nüfüsünda”, Barış: “düzeltiyorum şey ııı kız olarak yazılan değil mi…vatandaşlıkta düzeltiliyor o”, Rıza Sarraf: “Ankara’dan bir tek onu bilgisayardan onu değiştirmeleri gerekiyor”, Barış: “tamam şimdi organize ediyorum şimdi organize ettim” </p>
<p class="PNormalAndJustification">Konunun başında, Rıza SARRAF ile Muammer GÜLER arasında, ilgili şahısların maddi menfaat karşılığında istisnai yoldan Türk vatandaşlığa alınması için fiili bir anlaşmanın gerçekleştiğinden bahsedilmiş, akabinde de ilgili şahıslara istisnai yoldan vatandaşlığa alımın nasıl gerçekleştiği, Muammer GÜLER’in nasıl işlemleri takipçisi olduğu ve konu ile ilgili İçişleri Bakanı olarak yetki ve etkilerinden bahsedilmiştir.</p>
<p class="PNormalAndJustification">Görevi ile ilgili işlemin yapılması karşılığında (anlaşmaya konu) paranın verilişi ise, 25.10.2013 (yani yukarıdaki en son görüşmeden bir gün sonra) tarihli (Para Teslimi-14) 3.000.000,00 Dolar + 500.000,00 Dolar bölümü içerisinde detaylı bir şekilde anlatılmıştır.</p>
<p class="PNormalAndJustification">Şu husus burada ayrıca değinmekte fayda olduğu görülmüştür; </p>
<p class="PNormalAndJustification">TK.2318061213 kodlu görüşmeden de anlaşılacağı üzere, İçişler Bakanı Muammer GÜLER’in, Rıza SARRAF’ın talepleri doğrultusunda İran uyruklu (3) şahsın istisnai yoldan Türk vatandaşlığı kazanmaları için İçişleri Bakanlığı olarak gerekli yazışmaların yapıldığını, TK.2371513762 kodlu görüşmede de kararların yazıldığı, tescillerin yapılacağını söylediği anlaşılmıştır. Konunun başında, TK:2105422852 görüşmede kişi başı vatandaşlığın 1.000.000,00 (Bir Milyon) Dolar’a anlaşıldığından bahsedilmişti. (Para Teslimi-14) eyleminde ise öncelikle bu (3) kişi için 3.000.000,00 (Üç Milyon) Dolar verildiği anlaşılmıştır. Zira Rıza SARRAF, Abdullah HAPPANİ’ye Muammer GÜLER’e gönderilen paradan 1.000.000,00 Dolar’ını (Mehmet) Mohammad ZARRAB’tan temin etmesini telkin ettiği anlaşılmıştır.</p>
<p class="PNormalAndJustification"> </p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification">(2)</p>
<p class="PNormalAndJustification">RIZA SARRAF’ın TALEBİ ÜZERİNE RÜŞVET KARŞILIĞINDA</p>
<p class="PNormalAndJustification">EMNİYET MÜDÜRÜ ORHAN İNCE’NİN SÜRÜLMESİ</p>
<p class="PNormalAndJustification"> </p>
<p class="PNormalAndJustification">“Rusya Odaklı Eski Sistem” konusunda anlatıldığı üzere, şüphelilerin, 2003 yılından itibaren Adem GELGEÇ, Ertuğrul BOZDOĞAN ve Vidadi BADALOV adına kurulan 10 farklı paravan firma adına açtıkları banka hesaplarını kullanarak yurtdışından yüklü miktarda döviz havalesi yaptıkları, bu paraların Rusya’ya fiziki olarak taşındığı anlaşılmıştır.</p>
<p class="PNormalAndJustification">Teknik takip çalışmaları esnasında, Adem GELGEÇ adına kurulu bu firmalar ile ilgili Vergi İncelemesinin başladığı anlaşılmış, bu durum zaman içerisinde liderliğini Rıza SARRAF’ın yaptığı örgüt içerisinde, eylemlerinin deşifre olacağı tedirginliğine ve endişeye sebep olduğu görülmüştür. Örgüt lideri Rıza SARRAF ve örgüt yöneticisi Abdullah HAPPANİ’nin Vergi İncelemesine sebep olan ihbarın Adem GELGEÇ’le irtibatlı olduklarını bildikleri Emniyet Müdürü Orhan İNCE tarafından yapıldığını düşündükleri, bu sebeple Rıza SARRAF ile Orhan İNCE arasında husumet oluştuğu anlaşılmıştır.</p>
<p class="PNormalAndJustification">Eski sisteme dair usulsüzlükler ve Adem GELGEÇ ile Orhan İNCE’nin faaliyetleri “Rusya Odaklı Eski Sistem” konusu içerisinde detaylıca ele alındığından, burada tekrar yapılmadan, İçişleri Bakanı Muammer GÜLER’in, Rıza SARRAF’tan sağladığı maddi menfaat karşılığında nüfuzunu kullanarak Emniyet Müdürü Orhan İNCE’nin tayinin çıkartmasından ve bu şahıs üzerinde oluşturulan baskıdan, devamından da Orhan İNCE’yle ilgilisi olduğu iddia edilip herhangi bir ilişki veya irtibat bulunduğuna yönelik tespit olmayan tehdit olayından bahsedilecektir.</p>
<p class="PNormalAndJustification">Özetle;</p>
<p class="PNormalAndJustification">Rıza SARRAF’ın Barış GÜLER’le yaptığı ilk buluşmalarda, Adem GELGEÇ adına paravan olarak kullanılan firmaların geçirdiği Vergi Denetimi ve bu konu ile ilgili sıkıntılarının aşılması için anlaşmaya vardıkları anlaşılmıştır. Bu konu ile ilgili gelişmeler sürerken, diğer yandan Rıza SARRAF’ın zaman zaman Muammer GÜLER ve Barış GÜLER ile bir araya gelerek görüştüğü anlaşılmıştır. Rıza SARRAF’ın Vergi İncelemesine sebep olan ihbarın arkasında Adem GELGEÇ’le irtibatlı olan Emniyet Müdürü Orhan İNCE olduğunu anlaması üzerine, maddi menfaat ilişkisi içerisinde olduğu İçişleri Bakanı Muammer GÜLER’in nüfuzunu kullanarak Orhan İNCE’nin İstanbul’dan tayinini çıkarttığı (Emniyet Genel Müdürlüğü’nün 28.06.2013 tarihli ve 201950 sayılı Naklen Atama Onayı “İÇİŞLERİ BAKANI MUAMMER GÜLER’in OLUR’U İLE İstanbul Emniyet Müdürlüğünde görevli 201950 sicil sayılı 4. Sınıf Emniyet Müdürü Orhan İNCE’nin Zonguldak Emniyet Müdürlüğü’ne atandığı), Orhan İNCE’nin de kendisini Rıza SARRAF’ın sürdürdüğünü öğrendiği anlaşılmıştır. (TK:2357385538- 06.10.2013 19:24 Rıza SARRAF ile Muammer GÜLER arasındaki telefon görüşmesinde; Muammer GÜLER’in Orhan İNCE’yi kastederek “onu sürdürdüğümüz için” dediği anlaşılmıştır.)</p>
<p class="PNormalAndJustification">Daha sonraki süreçte, Rıza SARRAF’ın Ahmet AYDIN isimli bir şahıs tarafından telefonla tehdit edilmesi ile ilgili verdiği ifadesinde şüphelendiği 2 isimden birisinin Orhan İNCE, diğerinin ise Adem GELGEÇ olduğu, ancak tehdit şüphelisi ile bu şahıslar arasında bir irtibatın bulunamadığı, Rıza SARRAF’ın verdiği ifadesinde Orhan İNCE’den şüphelendiğini ifade etmesinin Orhan İNCE tarafından öğrenildiğini ve bu durumun şahıslar arasındaki husumeti artırdığı anlaşılmıştır.</p>
<p class="PNormalAndJustification">Orhan İNCE ile ilgili işlemlerin akabinde, Muammer GÜLER’in yönlendirmesiyle Barış GÜLER’in “iyi haber”i vermek üzere Rıza SARRAF’la 07.09.2013 günü buluşarak görüştüğü, hemen akabinde (10.09.2013) (Para Teslimi-11)’de bahsedildiği üzere, Rıza SARRAF’ın Abdullah HAPPANİ’ye Barış GÜLER tarafından gönderilen Özgür ÖZDEMİR’e 200.000,00 (İki Yüz Bin) Dolar vermesini telkin ettiği ve paranın verildiği, (Para Teslimi-12)’de bahsedildiği üzere, bunun devamı olarak 13.09.2013 günü, yine Muammer GÜLER’e gönderilme üzere, Özgür ÖZDEMİR’in Nuruosmaniye’deki ofise gelerek tekrar 200.000,00 (İki Yüz Bin) Dolar aldığı, böylece bu konu ile ilgili, Rıza SARRAF’ın Muammer GÜLER’e toplamda 400.000,00 (Dört Yüz Bin) Dolar para gönderdiği anlaşılmıştır.</p>
<p class="PNormalAndJustification">Şahıslar arasındaki gelişen husumet sebebiyle, yaklaşık 1 ay sonra, Orhan İNCE tarafından, bahse konu vergi incelemesi ile ilgili bilgilerin Bugün ve Yenişafak Gazetelerine verilerek Rıza SARRAF hakkında haber yapılmasının sağlanmaya çalışıldığı anlaşılmıştır. Bu durumunda Muammer GÜLER tarafından takip edilerek haber çıkartılmasının önüne geçilmeye çalışıldığı, Muammer GÜLER’in Orhan İNCE’nin tayinini çıkardığını açık açık söylediği, şahsın Rıza SARRAF’la olan husumeti sebebiyle olayların büyümeye devam etmesi durumunda meslekten atma yoluna gideceği, hatta Rıza SARRAF’ın ağzından gasp edildiğine veya rüşvet istendiğine dair iki satır ifade alınıp bunu işleme sokarak meslekten ihraç edilmesini sağlayabileceğini, akabinde Orhan İNCE ile ilgili yürüyen ayrı bir soruşturma olduğunu, o soruşturmayı kullanarak “defterini düreceğini” söylediği anlaşılmıştır.</p>
<p class="PNormalAndJustification">	Başka biz zaman da Muammer GÜLER’in Orhan İNCE hakkındaki soruşturma konusunu takip ettiği söylediği, Rıza SARRAF’ın bu konunun çok önemli olduğunu söylemesi üzerine Muammer GÜLER’in de “O KONU BENİM İŞİM” ve “O PEZEVENGE BUNUN ONUN SANA YAPTIĞI ÇEKTİRDİĞİNİ BEN ONDAN KAT BE KAT BURNUNDAN FİTİL FİTİL GETİRİRİM” şeklinde Orhan İnce hakkında yapacaklarından ve bu konuyu kendine görev addettiğinden bahsettiği anlaşılmıştır. Bu konu ile ilgili Muammer GÜLER’in Rıza SARRAF ile aralarında olan maddi menfaat ilişkisi sebebiyle sorumlusu olduğu teşkilattaki bir kamu görevlisi hakkındaki girişimlerine, yaptıklarına (tayin çıkarma, soruşturmalarının üzerine gitme vs.), konuya olan ilgilisine ve tutumuna bakıldığında; örgütsel bir aidiyetle hareket ettiği değerlendirilmiştir.</p>
<p class="PNormalAndJustification">Diğer yandan yapılan eylemin muhteviyatına bakıldığında, Barış GÜLER’in Rıza SARRAF’tan kendisi için sağladığı maddi menfaatin (babası için aracılık ettiği rüşvetten değil danışmanlık adı altında aldığı para) karşılığında organize ettiği eylemlerdeki usulsüzlüğe (mesela husumetli olunan bir kamu görevlisinin tayininin rüşvet karşılığında çıkarılmasına) bir danışmanlık faaliyeti olarak bakılamayacağı değerlendirilmiş, bu durumun Rıza SARRAF ile Muammer GÜLER arasındaki rüşvet ilişkisine ve bu kapsamdaki eylemlere aracılık ederken ayrıca kendine menfaat sağlama girişimi olduğu anlaşılmıştır.</p>
<p class="PNormalAndJustification">Konuya geniş ve detaylarıyla bakıldığında;</p>
<p class="PNormalAndJustification">Rıza SARRAF’ın Muammer GÜLER’in İçişleri Bakanı olmasından sonra tanıştıkları, yüz yüze görüştükleri (diğer olaylarda bu görüşmede maddi menfaate dayalı anlaşmanın gerçekleştiğinden bahsedilmiştir), bu görüşmeden sonra Rıza SARRAF’ın Ankara’ya giderek bir düğün münasebetiyle Muammer GÜLER ile tekrar bir araya geldiği ve Ankara’dan Barış GÜLER ile birlikte döndükleri, ertesi gün de Barış GÜLER’in Nuruosmaniye’deki ofise, anlaşmaya dair paranın ilk partisini (800 Bin Dolar) geleceği anlaşılmıştır. </p>
<p class="PNormalAndJustification"> Rıza SARRAF’ın Muammer GÜLER ile bu görüşmesinden bahsettiği ve Barış GÜLER’in alacağı paranın hazırlanması talimatını verdiği TK:2036721133 - 13.04.2013 09:53 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “İçişleri Bakanı şey dedi dedi ben özel bir tane secer veririm dedim bütün birimlere şey yaparım dedi bildiririm bunun şey olduğunu daha şey olur daha yani güçlü bir eleman veririm sana”, Abdullah Happani: “tabi onun kontrolünde olursa daha iyi olur öyle sıradan birini vermeleri ... sıradan biri riskte olabilir yani”, Rıza Sarraf: “oğluyla gelecem ha birazdan”, Abdullah Happani: “tamam ben hazırlırm hepsini 800”, Rıza Sarraf: “güzelinden bir çanta al … tamam mı Abdullah onların danışmanlık şirketi var … tamam mı bir tane danışmanlık kontratı yapacaz şimdi aylık 30 Bin Dolar’a tamam mı ıı 2 seneliğine HER ŞEYİYLE ONLAR UĞRAŞIYOR NE SIKINTIN OLURSA”, Abdullah Happani: “nasıl yani”, Rıza Sarraf: “HER YERDE HER ŞEYDE”, Abdullah Happani: “tamam abi”, Rıza Sarraf: “2 yılda 660 Bin Dolar yapar … o mesala o şeyin kurumu felan var ya ADEM’İN FELAN … öyle şeyleri felan kendileri gidip hallediyorlar”, Abdullah Happani: “tamam abi onu şey yapalım konuşuruz ne yapabiliriz ne ... bakarız yani”, Rıza Sarraf: “SORDUM BEN YANİ NE YAPABİLECEKLERİNİ ONLARI KONUŞTUK ZATEN”</p>
<p class="PNormalAndJustification">	Görüşmeden, Barış Güler’in ofise geleceği ve çanta içerisinde 800.000,00 (Sekiz Yüz Bin) Dolar verileceği (söz verilen 1.500.000,00 Dolar’ın ilk partisi), ayrıca Barış Güler ile “danışmanlık” kontratının yapılacağı, bu kapsamda rüşvete konu para haricinde aylık 30.000,00 Dolar ödeme yapılacağı, Barış Güler’le neler yapabileceklerini konuştukları, bu kapsamda Adem Gelgeç adına paravan olarak kullanılan firmaların geçirdiği Vergi Denetimi ve bu konu ile ilgili sıkıntılarının aşılması için anlaşmaya vardıkları anlaşılmıştır.</p>
<p class="PNormalAndJustification">Devam eden süreçte, bahse konu Vergi Denetimi ile ilgili olarak Adem GELGEÇ’in Abdullah HAPPANİ tarafından markaja alındığı, borçlarının ödenmesi karşılığında Adem GELGEÇ’in istedikleri doğrultuda ifade vermesini sağlamaya çalıştıkları anlaşılmıştır. Diğer yandan Rıza SARRAF’ın Muammer GÜLER ve Barış GÜLER ile zaman zaman bir araya gelerek görüştüğü hem teknik takip hem de fiziki takip çalışmalarından anlaşılmıştır.</p>
<p class="PNormalAndJustification">YAPILAN YAZIŞMALARDA;</p>
<p class="PNormalAndJustification">Emniyet Genel Müdürlüğü’nün 03.06.2013 tarihli ve 201950 sayılı Geçici Görev Onayı “Bakan adına Vali Emniyet Genel Müdürü Mehmet KILIÇLAR’ın OLUR’u ile İstanbul Emniyet Müdürlüğünde görevli 201950 sicil sayılı 4.sınıf Emniyet Müdürü Orhan İNCE’nin geçici olarak Osmaniye Emniyet Müdürlüğüne atandığı anlaşılmıştır.  </p>
<p class="PNormalAndJustification"> </p>
<p class="PNormalAndJustification">Fatih İlçe Emniyet Müdürlüğü’nün 04.06.2013 tarihli ve 2013/201950 sayılı Geçici Görevlendirme konulu yazısında özetle; Müdürlük Kadrosunda görevli 201950 sicil sayılı 4.sınıf Emniyet Müdürü Orhan İNCE’nin geçici olarak Osmaniye Emniyet Müdürlüğüne atandığı ve Orhan İNCE’nin Doktor Raporu ile izinde bulunan Orhan İNCE’ye telefonla gıyabında ilişiğinin kesildiğinin kendisine bildirildiğinin belirtildiği anlaşılmıştır.</p>
<p class="PNormalAndJustification">Fatih İlçe Emniyet Müdürlüğü’nün 2013/201950 sayılı geçici görevlendirme konulu yazısında özetle; Osmaniye Emniyet Müdürlüğünde kadrosunda geçici olarak görevlendirilen ve akabinde 04.06.2013 tarihinde gıyabında ilşiği kesilen 201950 sicil sayılı 4.Sınıf Emniyet Müdürü Orhan İNCE’nin 06.08.2013 günü geçici görevi bitimi gelerek görevine başladığı anlaşılmıştır.</p>
<p class="PNormalAndJustification">Daha sonra,</p>
<p class="PNormalAndJustification">TK:2155310289 - 14.06.2013 14:24 Rıza Sarraf- Barış Güler görüşmesinde;</p>
<p class="PNormalAndJustification">Barış Güler: “BİR TANE ŞAHSIN GÖNDERİLMESİ VARDI YA ONU HALLETTİK”, Rıza Sarraf: “çok teşekkür ederim”, Barış Güler: “o şahıs gidiyor”, Rıza Sarraf: “çok teşekkür ediyorum”, Barış Güler: “öbürsünün ismini de vermediniz bana ama o da gidecek”, Rıza Sarraf: “vericem vericem onu da vericem”,  Barış Güler: “ama öbür ESAS BAŞINDAKİ ADAM SÜRÜLDÜ”, Rıza Sarraf: “tamam çok teşekkür ediyorum”, Barış Güler: “bilginiz olsun tamam” </p>
<p class="PNormalAndJustification">Görüşmede, Barış Güler’in, daha önceden Rıza Sarraf’ın sürülmesini istediği kamu görevlisinin tayini işleminin halledildiğini, şahsın yakında gideceğini (İstanbul’dan gideceği anlaşılmaktadır), Rıza Sarraf’ın tayininin çıkartılmasını istediği bir başka kamu görevlisinin ismini henüz Barış Güler’e vermediği ancak o şahsında tayininin çıkarılacağı (böylece sürülmesi istenen isimlerin Barış Güler’e değil direk ilgili yetkiliye verildiği) ve halihazırda tayini çıkartılan şahsın diğerine göre daha üst rütbeli bir görevli olduğu anlaşılmıştır.</p>
<p class="PNormalAndJustification">Daha sonraki yapılan görüşmelerden ve yapılan çalışmalardan “sürüldü”ğünden bahsedilen kamu görevlisinin eski Fatih İlçe Emniyet Müdür Yardımcısı Orhan İNCE olduğu ve Rıza SARRAF’ın talebi üzerine bu şahsın tayininin İçişleri Bakanı Muammer GÜLER tarafından çıkarıldığı anlaşılmıştır. Zira konu ile ilgili daha sonraki olaylar üzerine yapılan TK:2357385538- 06.10.2013 19:24 Rıza SARRAF ile Muammer GÜLER arasındaki telefon görüşmesinde; Muammer GÜLER’in Orhan İNCE’yi kastederek “ONU SÜRDÜRDÜĞÜMÜZ İÇİN” dediği anlaşılmıştır. Diğer yandan TK:2358109451 - 07.10.2013 10:22 Rıza SARRAF ile Abdullah HAPPANİ görüşmesinde; Rıza SARRAF’ın Orhan İNCE’yi kastederek “BEN BUNU SÜRDÜRDÜM” dediği anlaşılmıştır.</p>
<p class="PNormalAndJustification">Diğer yandan yapılan eylemin muhteviyatına bakıldığında, Barış GÜLER’in Rıza SARRAF’tan kendisi için sağladığı maddi menfaatin (babası için aracılık ettiği rüşvetten değil danışmanlık adı altında aldığı paradan bahsedilmektedir) karşılığında organize ettiği eylemlerdeki usulsüzlüğe (rüşvet karşılığında husumetli olunan bir kamu görevlisinin tayininin çıkarılmasına) bir danışmanlık faaliyeti olarak bakılamayacağı değerlendirilmiş, bu durumun Rıza SARRAF ile Muammer GÜLER arasındaki rüşvet ilişkisine ve bu kapsamdaki eylemlere aracılık ederken ayrıca kendine menfaat sağlama girişimi olduğu anlaşılmıştır.</p>
<p class="PNormalAndJustification">TK:2166103756 - 20.06.2013 16:02 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “Whattsapp’tan yazdım da oraya bir bakabilirseniz”, Rıza Sarraf: “ben şu İstanbul’dayım ama akşam şeye dönecem eee ee Bodrum’a gidip Mikanus a gidecem”, Barış Güler: “BİR GÖRÜŞÜN DEDİ DE o yüzden şey yaptım”, Rıza Sarraf: “tamam … döndüğümde”, Barış Güler: “herşey yolunda da görüşmemiz lazım ama sizle yani herşey yolunda olmasına yolunda da görüşmemiz lazım”, Rıza Sarraf: “burda işim biter bitmez burda bir yakın bir yerde arabayı yollar aldırırım”, Barış Güler: “hı tamam ben 6 uçağına şey yapmaya çalışayım şimdi”</p>
<p class="PNormalAndJustification">	Görüşmeden, Barış Güler’in konuyu Rıza Sarraf’la yüz yüze görüşmek istediği, görüşmenin de Muammer Güler tarafından telkin edildiği ve şahısların buluşacakları anlaşılmıştır.</p>
<p class="PNormalAndJustification">TK:2166114995 - 20.06.2013 16:09 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “yetişebilecek misiniz”, Barış Güler: “şimdi bakıyoruz bilet bilet bulmaya çalışıyoruz şu anda”, Rıza Sarraf: “tamam bişey söyliyim ben uçağımı yollıyım alsın sizi gelsin”, Barış Güler: “e peki peki öyle yapalım”</p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification">YAPILAN YAZIŞMALARDA;</p>
<p class="PNormalAndJustification">Emniyet Genel Müdürlüğü’nün 28.06.2013 tarihli ve 201950 sayılı Naklen Atama Onayı “İÇİŞLERİ BAKANI MUAMMER GÜLER’in OLUR’U İLE İstanbul Emniyet Müdürlüğünde görevli 201950 sicil sayılı 4. Sınıf Emniyet Müdürü Orhan İNCE’nin Zonguldak Emniyet Müdürlüğüne atandığı,</p>
<p class="PNormalAndJustification"> </p>
<p class="PNormalAndJustification">Fatih İlçe Emniyet Müdürlüğü’nün 15.07.2013 tarihli ve 2013/201950 sayılı İl Dışı İlişik Kesme konulu yazısında özetle; Müdürlük kadrosunda görevli 201950 sicil sayılı 4. Sınıf Emniyet Müdürü Orhan İNCE’nin Zonguldak İl Emniyet Müdürlüğü kadrosuna atanması sebebiyle doktor raporu ile izinde bulunan Orhan İNCE’ye telefonla gıyabında ilişiğinin kesildiğinin kendisine bildirildiğinin belirtildiği anlaşılmıştır.</p>
<p class="PNormalAndJustification"> </p>
<p class="PNormalAndJustification">Daha sonra;</p>
<p class="PNormalAndJustification">TK:2223557311 - 23.07.2013 15:47 Adem Gelgeç – Orhan İnce görüşmesinde;</p>
<p class="PNormalAndJustification">Orhan İnce: “sağda solda ismimi laf etmişsin … ne bileyim patronuna mı söylemişsin ne yapmışsın yani … ben dedim ki adamı köle gibi çalıştırmışlar tamam mı adamın üzerinden milyarlarca dolar para geçirmiş tamam mı … bu adamda kanuni olarak tamam mı pişmanlık duyuyor Masak’a Maliye’ye Başbakan’a bir evrak gönderiyor diyor ki kardeşim bak devletten vergi kaçırılıyor beş milyar altı milyar sekiz milyar neyse dolar tamam mı bunlan ilgili sahip çıksın diyor tamam mı … burda bizim suçumuz ne dedim yani değil mi yani sözde sen patronunla görüşmüşsün benim ismim geçmiş BANA BİR GECEDE ÇAKTILAR yani ...adam şikayet ettiyse adamı kullanmış adamın üzerinden şey etmiş de biz ne yapalım ya dediler ki şu bu böyle bişeyler olmuşda böyle ONDAN DOLAYI TAİN ÇIKMIŞ ne alakası var dedim ya adam dedim yani suç işliyor bizim mi tainimiz çıkacak dedim”, Adem Gelgeç: “RIZA ZARRAB İÇİN SENİ Mİ SENİN TAİNİNİ ÇIKARTIYORLAR”, Orhan İnce: “he yani”, Adem Gelgeç: “başka biyere falan göndermediler de mi seni”, Orhan İnce: “tamam gönderdiler işte gönderdiler ama işte SENİN PATRONUN GÖNDERMİŞ BENİ OKUMUŞ BİR GECE BİR SÖYLEMİŞ ŞEYE YUKARDAN BİR TANE BAKANA TAİNİMİ ÇIKARDILAR önce Osmaniye’ye arkasından ben tekrar zorladım geldim şeye Zonguldak Araplı’ya şimdi mahkeme kararıyla durdurdum yani … he senin patronun söylemiş ... amına koduğum bir gecede tainim çıktı yani … ben tainimden öte tainimi kimler çıkardı diye onun peşinde koşturdum tamam mı …  hep bana kirli bilgi hep bana kirli bilgi devlet sırrı gibi saklıyolar en son bir tane iş adamı bir tane siyasetçi ile görüşüyor oda bakanla görüşüyor böyle bir bilgi geldi bana tamam mı”, Adem Gelgeç: “öyle bişeyi kim yapmışsa kim yapmışsa ocağı batsın”, Orhan İnce: “kimse zaten anasını sikecem tamam mı … bu haksızlığı bize kim yaptı yine ulan kaç kişi devreye sokuyorum böyle duvar gibi duruyo olmuyo duvar gibi duruyo olmuyor en son mahkemeye verdik mahkeme kararıyla dönüyoz İstanbul’a yani … bir ay İstanbul’dayım burdayım daha mahkemeye verdim kazandık sonucumu bekliyoz işte oda şey olduktan sonra tekrar istanbula dönecem olursa”</p>
<p class="PNormalAndJustification">	Görüşmeden, Orhan İnce’nin, tayinin çıkmasındaki sebebin Rıza Sarraf’ın, Adem Gelgeç’in de adının geçtiği eski sisteme dair yaptığı usulsüzlüklerin ilgili mercilere ihbar edilmesinden kaynaklandığını, Rıza Sarraf’ın organize ettiği suçlarla ilgili Adem Gelgeç’i ihbar etmeye teşvik etmesinin bir kabahat olmadığını, buna rağmen Rıza Sarraf’ın bir bakan aracılığıyla tayinini çıkarttığını, mahkeme kararı ile İstanbul’a geri geleceğini söylediği anlaşılmıştır.</p>
<p class="PNormalAndJustification">	Görüşmenin sonunda, Orhan İNCE, tayininin çıkmasına sebebiyet veren kişiyi teyit etmesi durumunda (Rıza SARRAF’tan şüphelendiği anlaşılmaktadır), kendisine yapılan bu haksızlığı karşılıksız bırakmayacağını söylediği görülmüştür.</p>
<p class="PNormalAndJustification">Aradan geçen 20 gün sonra;</p>
<p class="PNormalAndJustification">TK.2260887429 - 13.08.2013 00:30 Emn. Müd. Oğuz – Rıza Sarraf görüşmesinde; </p>
<p class="PNormalAndJustification">Rıza Sarraf: ”valla evet bir tehdit alıyoruz da telefon tehdidi …bir tehdit alıyoruz Ahmet Aydın telefon numarasından çıkardık kim olduğunu”, Oğuz: “siz şimdi Kavacık Karakoluna geçiyosunuz sanırım”, Rıza Sarraf: “ben şimdi ordayım evet geldim ifade vericem burda”</p>
<p class="PNormalAndJustification">TK.2260897316 - 13.08.2013 00:39 Emn. Müd. Oğuz – Rıza Sarraf görüşmesinde; </p>
<p class="PNormalAndJustification">Oğuz: “biz ifadenizi Asayiş Şubede almak istiyoruz gelmeniz mümkün mü acaba”, Rıza Sarraf: “tamam burda ifade veriyorum şu anda bunu vermiyim mi”, Oğuz: “gerek yok vermeyin siz Asayiş Şubeden bakacağız ifadenize”, Rıza Sarraf: “tamam oraya geleyim o zaman” </p>
<p class="PNormalAndJustification">   	TK.2260919298 - 13.08.2013 00:59 Metin – Rıza Sarraf görüşmesinde;</p>
<p class="PNormalAndJustification">Rıza Sarraf: “valla bir tehdit bir kaç gün önce almıştık yine ben bildirmiştim ama bugünkü artık ciddi geldik şubeye…ben tanımıyorum ki şey ağrılı Ahmet diye birisiymiş Aksaray da baktırdık ismi doğru Ahmet Aydın diye bir adam…telefon melefon üstüne telefonu melefonu açık adamın…yarın bakan beyi de arayacam ki bizzat bunu bir bulalım kimse bir çıkaralım”, Metin: “tabi tabi biz Erkan Abiylede görüştük onu zaten onuda büyük ihtimalle yarına kadar tahminime göre bulurlar diye düşünüyorum ben”</p>
<p class="PNormalAndJustification">TK.2261275461 - 13.08.2013 11:34 Barış Güler – Rıza Sarraf görüşmesinde; </p>
<p class="PNormalAndJustification">Rıza Sarraf: “dün itibariyle de bu ölüm tehtidi alıyorum ben telefonla…dün de gittik karakola şeye Gayrettepe’ye gece sabah 5’e kadar ifade verdik tutanak tutuldu filan…bana şube asayişten ekip verdiler…bu koruma talebimi şeyinde söylemesi üzerine 2’ye çıkarmak istiyorum yani…yanımdaki yakın korumamı…bir adet yükseltmek istiyorum nasıl yapabiliriz ne yapmam gerekiyor”, Barış Güler: “tamam tamam tamam ben hemen konuşuyorum hemen konuşuyorum”</p>
<p class="PNormalAndJustification">	Görüşmelerden, Rıza Sarraf’ın telefon yoluyla tehdit aldığı, durumu adli kolluk mercilerine taşıdığı, durumu Bakan ile görüşeceğini söylediği akabinde de Barış Güler’e olayı anlattığı anlaşılmıştır.</p>
<p class="PNormalAndJustification">	Bu görüşmeden kısa bir süre sonra İçişleri Bakanı Muammer GÜLER’in Rıza SARRAF’ı aradığı anlaşılmıştır. TK.2261409807 - 13.08.2013 12:51 Muammer Güler – Rıza Sarraf görüşmesinde;</p>
<p class="PNormalAndJustification">Muammer Güler: “seni üzüyorlar mı ya niye üzüyolar arkadaş”, Rıza Sarraf: “telefonla ölüm tehdidi alıyorum”, Muammer Güler: “ısıracak köpek dişini göstermez it o ne ne soruyolar sana mesela yani ne ...”, Rıza Sarraf: “valla bu Ağrılı Ahmet diye bi adam bu 4-5 gün öncede birisi aradı tehdit etti biz sonra aradığımız zaman kaale almadık baktık telefonu kapalı…ama bu adını doğru söylemiş telefonda kendi üstüne kayıtlı Ahmet Aydın diye bir adam…hiç tanıyorum ki gelicem kafana sıkıp mezara gömücem diyor başka bir şey yok”, Muammer Güler: “orospu çocuğu deseydin peki sen bunun müraacatını yaptın değil mi”, Rıza Sarraf: “müracatını dün gece gittim gayrettepe ye saat 1 de sabah 5 e kadar yaptım asayişteki arkadaşlar bulmaya çalışıyorlar henüz bulamamışlar bunu”, Muammer Güler: “ben şimdi talimat verecem sana bir arkadaş daha versinler”, Rıza Sarraf: “sizden rica onu edecektim ki…benim özel güvenliklerim de yeterli sadece bizim kendi siz devletin verdiği özel polis memuru arkadaşımızla da istişare ettik hani bir tane daha bizim”, Muammer Güler: “evet peki ben talimat verecem şimdi talimat verecem tamam mı…kılına zarar gelmez onu bilesin yani…gece hangi saat olursa ara beni vallahi yığarım oraya”, Rıza Sarraf: “sağolun sayın bakanım”</p>
<p class="PNormalAndJustification">	Görüşmede, tehdit olayının üzerine Muammer Güler’in ilgili mercilere talimatı vereceğini, Rıza Sarraf’a için daha önceden verdirdiği koruma polis memuru sayısını artıracağını söylediği anlaşılmıştır.</p>
<p class="PNormalAndJustification">Bu görüşmenin üzerinde;</p>
<p class="PNormalAndJustification">TK.2261592533 - 13.08.2013 14:24 Emn. Müd. Ömer – Rıza Sarraf görüşmesinde; </p>
<p class="PNormalAndJustification">Ömer: “konuyu dün akşamdan beri takip ediyorum ben sizi aramadım SAYIN BAKANIMIZ BİZZAT ARADI…BİR İLAVE BİR TANE KORUMA DAHA VERİLMESİNİ..TALİMAT OLARAK…ben konuyu arz ettim Asayiş Şube konuyu çalışıyor … tamam ekipler şahıs yakalanana kadar devam edecek…biz bu arada sizin korumayı 2 ye çıkaracaz”, Rıza Sarraf: ”aynen yani onlar gittikten sonra ben Uğur beyin yanına birisini daha istiyorum”, Ömer: “tamam biz o vasıflarda onunla uyumlu…bir insan daha bu ııı bakacaz…toplam 8-9 kişiyle şu an…sizinle beraberler…doğru mu”, Rıza Sarraf: ”evet benle beraberler evet” </p>
<p class="PNormalAndJustification">   	Görüşmeden, Muammer Güler’in Emniyet Müdürü Ömer’e Rıza Sarraf’ın koruma sayısının artırılması için talimat verdiği anlaşılmıştır.</p>
<p class="PNormalAndJustification">TK.2263288313 - 14.08.2013 13:17 Emn. Müd. Ertan – Rıza Sarraf görüşmesinde;</p>
<p class="PNormalAndJustification">Ertan: “bu şahıs İstanbul'da değil il dışında…bulunduğu yer Emniyet Müdürlüğüyle görüşüp şahsı aldırmaya çalışıyoruz”, Rıza Sarraf: ”tamam”</p>
<p class="PNormalAndJustification">TK.2263943544 - 14.08.2013 18:42 Barış Güler – Muammer Güler görüşmesinde;</p>
<p class="PNormalAndJustification">Barış Güler: “Reza beyle görüştüm ben … teşekkür ediyor vereceklermiş öbür şeyi”, Muammer Güler: “tamam tamam” </p>
<p class="PNormalAndJustification">TK.2267137663 - 16.08.2013 14:26 Emn. Müd. Ertan – Rıza Sarraf görüşmesinde; </p>
<p class="PNormalAndJustification">Ertan: “Rıza bey şimdi size kısmen bahsetmiştim bu şüpheliyi biz Ağrı'ya aldırdık bu şahsı dün gece…bu şahıs 92 doğumlu Ağrı Doğubeyazıt'lı Ahmet Aydın isimli bir şahıs…bu şahıs Doğubeyazıt'lı ancak bu şahıs asker er yani…Gaziantep İslahiye’de askerlik yapıyor Gaziantep İslahiye'de…halihazırda asker izne çıkmış memleketinde” Rıza Sarraf: “bana da göre doğru değil bu beyan … ama Doğubeyazıt'lı olması işte o polis şeyle filan…onlarla ilişkili olabilir yani”, Ertan: “o iritbata da baktık o irtibata da baktık bunun telefon dökümlerini de aldık biz…şimdi arayan numaranın telefon iritbatlarından makinanın ....İRTİBATLARINA BAKTIK O SÖYLEDİĞİNİZ 2 İSİMLE İRTİBATLARINI BULAMADIK RIZA BEY…doğrudan irtibatları da yok yani…bu çalışmayı hem teknik olarak biz yaptık hem de İstihabat’a da baktırdık yani onun irtibatlı olduğu numaralarla da irtibatı var mı diye”</p>
<p class="PNormalAndJustification">Görüşmede, Rıza Sarraf’ın şüphelendiği 2 isim ile yakalanan Ahmet Aydın isimli şüpheli arasında ilişki ve telefon irtibatlarının araştırıldığı ancak herhangi bir irtibatın bulunmadığı anlaşılmış, Rıza Sarraf’ın şüphelendiği isimlerden birisinin Orhan İnce, diğerinin ise Adem Gelgeç olduğu değerlendirilmiştir.</p>
<p class="PNormalAndJustification">TK.2286041285 - 27.08.2013 13:13 Rıza Sarraf – Muammer Güler görüşmesinde;</p>
<p class="PNormalAndJustification">Rıza Sarraf: “bugün makamınızda olacak mısınız sayın bakanım”, Muammer Güler: “memnuniyetle burdayım ne zaman gelirsen haber ver ben ona göre takip ettireyim”, Rıza Sarraf: “ben özel kaleminizle irtibata geçerim sayın bakanım”</p>
<p class="PNormalAndJustification">TK.2286598289 - 27.08.2013 17:51 Muammer Güler – Rıza Sarraf görüşmesinde; </p>
<p class="PNormalAndJustification">Rıza Sarraf: “müsait misiniz makamınızda”, Muammer Güler: “tabi bekliyorum bekliyorum nerdesin”, Rıza Sarraf: “tamam geliyorum ben Ekonomi Bakanlığından şimdi çıktım geliyorum 5 dakka sonra”</p>
<p class="PNormalAndJustification">	Böylece, konu ile ilgili olarak Rıza Sarraf’ın Muammer Güler ile buluşarak görüştüğü anlaşılmıştır.</p>
<p class="PNormalAndJustification">Daha sonra,</p>
<p class="PNormalAndJustification">TK.2296137173 - 02.09.2013 10:06 Rıza Sarraf (Yücel Özçil’in telefonu) – Adem Gelgeç görüşmesinde; </p>
<p class="PNormalAndJustification">Adem Gelgeç: “Orhan Amir var ya…o işte burdan sürülmüş neyse sizi sorumlu tutuyor…beni sürdürmüş falan filan seni de şikayet seni de sikayet etmiş işte beni gasp ediyorlar falan filan diye dedim öyle birşey olmaz Rıza Beyinde seninle işi olmaz dedim Rıza beyin seninle ne işi olacak ki kardeşim…işte şeye Adana’ya sürmüşler… Adana’dan da Zonguldağa gelmiş sonra işte ben Yenişafak Gazetesi’nin sahibiyle görüştüm Kazım Albayrak’la gel işte bildiklerini anlat dedim neyi anlatayım ki kardeşim sen ne istiyorsun dedim ya...işte beni yaktı benim ocağımı yıktı bilmem şudur budur”, Rıza Sarraf: “o kim ya…ateş olsa cürmü kadar yer yakar”</p>
<p class="PNormalAndJustification">Akabinde;</p>
<p class="PNormalAndJustification">TK.2297060305 - 02.09.2013 18:01 Rıza Sarraf – Barış Güler görüşmesinde; </p>
<p class="PNormalAndJustification">Rıza Sarraf: “Barış bey bişey soracaktım Asayiş’e Emniyet Müdür Yardımcısı kim geldi”, Barış Güler: “Tunç KUŞ bizim benim ortağımın kuzeni…hemen gönderiyim yanınıza”, Rıza Sarraf: “bir telefon açsa bana” </p>
<p class="PNormalAndJustification">	TK.2297061816 - 02.09.2013 18:02 Rıza Sarraf – Barış Güler görüşmesinde;  </p>
<p class="PNormalAndJustification">Rıza Sarraf: “verdiğim ifadenin tamamen içeriğini öğrenmiş okumuş”, Barış Güler: “kim öğrenen”, Rıza Sarraf: “Orhan İNCE…esmiş gürlemiş işte ben bitirecem hayatını bilmem ne felan fistan ve bütün ifadenin içeriğini anlatmış…yani o belgenin onun eline geçmemesi lazım”, Barış Güler: “tabi tabi tabi ben hemen”, Rıza Sarraf: “eğer o almış Asayişt’e okumuşsa ne kıymeti kaldı ki…ADAMLA HASIMDIK DAHA BETER HASIM OLDUK… Tunç Bey beni bi ararsa ben çok sevinirim” </p>
<p class="PNormalAndJustification">	TK.2297208130 - 02.09.2013 19:38 Rıza Sarraf – Tunc Kuş görüşmesinde; </p>
<p class="PNormalAndJustification">Rıza Sarraf: “bir kaç gün önce bir ifade verdik…bir tehditle alakalı… ve orda bir tanede bir polis arkadaşın ıııı daha önce İstanbul’da görev yapan bu Orhan İNCE’nin adı da geçiyordu yani şüphelendiğimiz isimler arasında… şimdi o Orhan İNCE bizim verdiğimiz ifadeye ulaşmış o gizli belgeye…bununla da alakalı işte gitmiş bir kaç yerde görüşmüş”, Tunc Kuş: “Barış Bey bana telefonla sizin böyle böyle yakın bir dostunuz olduğunu söyleyince…ben bizzat bi ilgilenmek ve sizlerle tanışmak bi şerefe nail olayım dedim aynı zamanda …  ben bu konuyu gerektiği yerlere ileteceğim…Barış bey de zaten Ankara’ya gidecek bu konuyu dile getireceğini bana söyledi”</p>
<p class="PNormalAndJustification">Görüşmelerden, Rıza Sarraf’ın tehdit olayı ile ilgili verdiği ifadesinde Orhan İnce’den şüphelendiğini ifade etmesinin Orhan İnce tarafından öğrenildiğini ve bunun “HASIM” olduğu Orhan İNCE ile husumetlerini artırdığını söylediği anlaşılmıştır.</p>
<p class="PNormalAndJustification">Daha sonra;</p>
<p class="PNormalAndJustification">TK.2298228313 - 03.09.2013 13:22 Barış Güler/Muammer Güler – Rıza Sarraf görüşmesinde; </p>
<p class="PNormalAndJustification">Barış Güler: “babamla beraberim sizi istiyor”, (Görüşmeye Muammer GÜLER dahil oluyor) Muammer Güler: “Barış bana söyledi o konuyu o terbiyesiz adamın uyarısını yapacam sen orda rahat ol ondan hiç bir sıkıntı olmaz…ben onun terbiyesizin kafasını kopartırım onda rahat ol”</p>
<p class="PNormalAndJustification">	Görüşmeden, (gelişmeleri Barış Güler’in aktardığı), Muammer Güler’in Rıza Sarraf ile Orhan İnce arasında gelişen hadiseleri yakından takip ettiği, Orhan İnce hakkında “kafasını koparırım” dediği anlaşılmıştır. </p>
<p class="PNormalAndJustification">   	Bu görüşmesin akşamında;</p>
<p class="PNormalAndJustification">TK.2299221104 - 03.09.2013 21:36 Barış Güler – Rıza Sarraf görüşmesinde; </p>
<p class="PNormalAndJustification">Barış Güler: “ÇOK ÖNEMLİ BİR KONU VAR ne zaman görüşebiliriz”, Rıza Sarraf: “ne zaman isterseniz hayırdır inşallah”, Barış Güler: “GÜZEL BİR KONU yarın yarın kaçta”, Rıza Sarraf: “heralde heralde bizim işler çözülüyor”, Barış Güler: “inşallah inşallah yarın bi konuşmamız lazım”, Rıza Sarraf: “olumlu bişeyse yarın görüşelim”, Barış Güler: “olumlu bişey olumlu bişey” </p>
<p class="PNormalAndJustification">Görüşmeden, şahısların konu ile ilgili buluşarak görüşecekleri, gelişmelerin Rıza Sarraf yönünden önemli ve lehine olduğu anlaşılmıştır. </p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">	Yapılan teknik takip çalışmalarında; Rıza SARRAF ile Barış GÜLER’in, İlimiz Şişli İlçesi Halaskargazi Mahallesi Zafer Sokak No:8 sayılı adreste bulunan Barış GÜLER isimli şahsa ait olan BBS Danışmanlık isimli iş yerinde buluşacakları bilgisi üzerine;</p>
<p class="PNormalAndJustification">	04.09.2013 günü Saat:15.30 sıralarında Rıza SARRAF’ın İlimiz Şişli İlçesi Halaskargazi Mahallesi Zafer Sokak No:8 sayılı adreste bulunan BBS Danışmanlık isimli iş yerine 34 HE 0363 plaka sayılı BMW marka beyaz araç ile gelerek girdiği, Rıza SARRAF isimli şahsın korumaları olduğunu düşünülen 34 ZS 6549 plaka sayılı Opel marka siyah ve 34 GE 7179 Renault marka gri renkli araçlarında BBS Danışmanlık isimli iş yeri önüne geldikleri bahse konu araçları işyeri önüne park ederek yaya şekilde iş yeri önünde tedbir aldıkları,</p>
<p class="PNormalAndJustification">Saat: 15.35 sıralarında da 34 GU 5515 plaka sayılı Ford Mondeo marka gri renkli araçla Barış GÜLER’in geldiği ve bahse konu adrese girdiği görülmüştür.</p>
<p class="PNormalAndJustification">	Saat:16.00 sıralarında Rıza SARRAF’ın BBS Danışmanlık isimli işyerinden çıktığı ve korumaları olduğunu düşünülen şahıslarla adresten ayrıldıkları görüşmüştür. </p>
<p class="PNormalAndJustification">Daha sonra;</p>
<p class="PNormalAndJustification">TK.2304153076 - 06.09.2013 17:41 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “iyi bir haber verecektim müsaitseniz ne zaman müsait olursunuz … ne zaman yapalım yarın yapalım mı”, Barış Güler: “olur olur … iyi haber iyi haber iyi haber babam çünkü bir haber ver dedi ııı yarın ne zaman hangi saatlerde müsait olursunuz”, Rıza Sarraf: “12 gibi felan iyi mesala”</p>
<p class="PNormalAndJustification">	Görüşmeden, Barış Güler’in ile Rıza Sarraf’ın buluşarak görüşecekleri anlaşılmıştır.</p>
<p class="PNormalAndJustification">Böylece, Orhan İNCE ile ilgili işlemlerin akabinde, Muammer GÜLER’in yönlendirmesiyle Barış GÜLER’in bilgi vermek üzere Rıza SARRAF’la 07.09.2013 günü buluşarak görüştüğü, hemen akabinde (10.09.2013) (Para Teslimi-11)’de bahsedildiği üzere, Rıza SARRAF’ın Abdullah HAPPANİ’ye Barış GÜLER tarafından gönderilen Özgür ÖZDEMİR’e 200.000,00 (İki Yüz Bin) Dolar vermesini telkin ettiği ve paranın verildiği,</p>
<p class="PNormalAndJustification">(Para Teslimi-12)’de bahsedildiği üzere, bunun devamı olarak 13.09.2013 günü de Özgür ÖZDEMİR’in Nuruosmaniye’deki ofise gelerek tekrar 200.000,00 (İki Yüz Bin) Dolar aldığı anlaşılmıştır. Bu para tesliminden sonra;</p>
<p class="PNormalAndJustification">TK.2317457210 - 14.09.2013 11:15 Muammer Güler – Barış Güler görüşmesinde;</p>
<p class="PNormalAndJustification">Barış Güler: “ben yarın istanbul'a dönüyorum Reza bey mi”, Muammer Güler: “İstanbul’da mı”, Barış Güler: “İstanbul’a gelecek”, Muammer Güler: “HI TAMAM O ŞEYİ HALLETTİLER DEĞİL Mİ HEPSİNİ”, Barış Güler: “hı hı hı hı hı hı evet evet evet evet”, Muammer Güler: “O HANİ ÖZGÜR ÖZGÜR BİR ŞEY DİYORDU HANİ HANİ … BİR ŞEY KALDI DİYODUN … DÜN MÜ HALLETTİ DÜN MÜ HALLETTİ”, Barış Güler: “dün halletti dün halletti dün halletti”, Muammer Güler: “ORDAN BİR ŞEY KALMADI YANİ”, Barış Güler: “yok bir şey kalmadı bir şey kalmadı”</p>
<p class="PNormalAndJustification">Görüşmeden, Muammer Güler’in (Para Teslimi-11 ve Para Teslimi-12)’de bahsi geçen (200 Bin - 200 Bin olamk üzere 2 parti halindeki) paraların tamamının alınıp alınmadığını sorduğu, Barış Güler’in tamamının alındığını söylediği, bunun üzerine Muammer Güler’in (Para Teslimi-11)’i kastederek Özgür Özdemir’in bir partinin kaldığından bahsettiğini söylediği, Barış Güler’in de  (Para Teslimi-12)’yi kastederek paranın tamamının aldındığını söylediği anlaşılmıştır.</p>
<p class="PNormalAndJustification">Böylece;</p>
<p class="PNormalAndJustification">	Teslim alınan paralarla ilgili geri bildirimin Muammer GÜLER’e yapıldığı, Muammer GÜLER’in bu eylemleri takip ettiği,</p>
<p class="PNormalAndJustification">	Muammer GÜLER’in parayı teslim almaya Özgür ÖZDEMİR’in gittiğini bildiği,</p>
<p class="PNormalAndJustification">Orhan İNCE konusu ile ilgili ödemeler olan (Para Teslimi 11 ve 12)’nin, esasında tek bir anlaşmaya dayalı ödeme olup, Rıza SARRAF’ın bu konu için 2 partide ve toplamda 400.000,00 (Dört Yüz Bin) Dolar para verdiği anlaşılmıştır.</p>
<p class="PNormalAndJustification"> </p>
<p class="PNormalAndJustification">Gelişen bu husumet sebebiyle, yaklaşık 1 ay sonra, Orhan İNCE tarafından, bahse konu vergi incelemesi ile ilgili bilgilerin Bugün ve Yenişafak Gazetelerine verilerek Rıza SARRAF hakkında haber yapılmasının sağlanmaya çalışıldığı anlaşılmıştır. Bu olay “Basında Çıkacak Haberilerin Engellenmesi” bölümünde anlatılacak olup, burada, o hadise sebebiyle yapılan görüşmelerde geçen, Orhan İNCE’nin tayini (sürülmesi) ve üzerinde baskı oluşturulması yönündeki hususlara değinilecektir.</p>
<p class="PNormalAndJustification">	Bugün Gazetesi’nden Kamil MAMAN isimli muhabirin Rıza SARRAF’ı arayarak bahse konu vergi incelemesi ile ilgili elinde dokümanların olduğunu, konunun Rıza SARRAF’ın kendisine dayandığı yönünde bilgilerin olduğunu, bu hususların haber yapılacağını söylediği ve bunun için açıklama yapmak istediği şeyleri sorduğu anlaşılmıştır. Akabindeki görüşmelerden Rıza SARRAF’ın bu bilgi ve dokümanları eski elemanı Adem GELGEÇ ve hasmı Orhan İNCE tarafından sızdırıldığını düşündüğü anlaşılmıştır. </p>
<p class="PNormalAndJustification"> 	TK:2357353282 - 06.10.2013 19:01 Rıza Sarraf - Ahad Khabbaz Tamimi görüşmesinde;</p>
<p class="PNormalAndJustification">Ahad Khabbaz Tamimi’nin Adem Gelgeç ile görüştüğü ve ağzından laf almaya çalıştığı ve Orhan İnce’den şüphelendiğini söylemesi üzerine Rıza Sarraf’ın “DUR BEN O ORHAN’IN DA ANASINI SİKEYİM SABRET DERS OLMAMIŞ ONA … BUNDAN SONRA ZİNDANA ATTIRACAM… ŞİMDİ BAK SEN SABAHA SABRET”</p>
<p class="PNormalAndJustification">	Görüşmeden, Rıza Sarraf’ın daha önceden tayinini çıkarttığı Orhan İnce’nin dersini almadığını, ona daha büyük zarar vereceğini söylediği anlaşılmıştır.</p>
<p class="PNormalAndJustification">	Bu görüşmenin hemen akabinde; </p>
<p class="PNormalAndJustification">TK:2357385538- 06.10.2013 19:24 Rıza Sarraf- Muammer Güler görüşmesinde;</p>
<p class="PNormalAndJustification">Muammer Güler: “Barış beni aradı Barış’la da konuşuyorduk … peki peki bunun Orhan’la ilgisi var mı”, Rıza Sarraf: “tabi Orhan yaptırmış zaten onu yaptırmak istiyor … ben detaylı biliyorum onun yaptırdığını” Muammer Güler: “ya o şerefsiz orda … orda ONU SÜRDÜRDÜĞÜMÜZ İÇİN”, Rıza Sarraf: “haberi girmesinler haber çünkü bizim yani şey nasıl derler yani bizim iş hayatımıza zarar verecek”</p>
<p class="PNormalAndJustification">Görüşmede, Muammer Güler’in Orhan İnce’yi sürdüklerinden dolayı bu şekilde haber yaptırma yoluna gittiğini söylediği anlaşılmıştır.</p>
<p class="PNormalAndJustification">Akabinde;</p>
<p class="PNormalAndJustification">TK:2357486320 - 06.10.2013 20:23 Muammer Güler- Rıza Sarraf görüşmesinde;</p>
<p class="PNormalAndJustification">Muammer Güler: “Bugün Gazetesinin genel yayın yönetmeni var Erhan BAŞYURT… onunla görüştüm … ben şimdi bunun heralde bunun babasıdır Nuri Elibol daha bu Orhan’ın tayini ile ilgili bana yazmış felan ben ona randevu vermemiştim şimdi buna… şimdi buna vericem diyecem ki BAK BU ADAMINIZI BEN SADECE TAYİN EDEREK KURTARDIM AMA DAHA ÜZERİNE GİDERSENİZ BUNUN BİR YERLERE ÇÖKTÜĞÜNÜ İŞLEM İŞLEME KOYARSAM BU ADAM MESLEKTEN GİDER ONUN İÇİN AYAĞINIZI DENK ALIN… GEREKTİĞİNDE DAHA DA İLERİ GİDERSE DERSİN Kİ KARDEŞİM BANA ÇÖKTÜ BENDEN ŞÖYLE BİR RÜŞVET İSTEDİ… HAYIR BUNU DAHA İLERİ GÖTÜRÜRLERSE O ZAMAN DA BEN SENİN AZINDAN İKİ SATIR İFADE ALIRIM BUNU AYNI GÜN İŞLEME ÇEKTİRİRİM VE MESLEKTEN ATTIRIRIM BU PEZEVENKİ”, Rıza Sarraf: “sayın bakanım benim verdiğim ifade yok muydu Asayiş’te… ifadenin aynı fotokopisini gizli belgeyi almış eline… yani içerden de belge sızmış ona”, Muammer Güler: “ben o Nuri Elibol’u da çağırırım demek ki bu Kamil’in babası derim ki siz yanlış yapıyorsunuz bundan yana bişey çıkmaz bu adam BÖYLE DAVRANIRSANIZ EĞER BEN BUNU MESLEKTEN ATARIM ŞİMDİ TAYİNLE KURTULDU tabi ne olacağı da belli değil şu anda soruşturma da yapılıyor hakkında anladım”</p>
<p class="PNormalAndJustification">Görüşmelerde, Muammer Güler’in Orhan İnce’nin tayinini çıkardığını açık açık söylediği, şahsın Rıza Sarraf’la olan husumeti sebebiyle olayların büyümeye devam etmesi durumunda meslekten atma yoluna gideceği, hatta Rıza Sarraf’ın ağzından gasp edildiğine veya rüşvet istendiğine dair iki satır ifade alınıp bunu işleme sokarak meslekten ihraç edilmesini sağlayabileceğini söylediği anlaşılmıştır.</p>
<p class="PNormalAndJustification">	TK:2358109451 - 07.10.2013 10:22 Rıza Sarraf- Abdullah Happani görüşmesinde;</p>
<p class="PNormalAndJustification">Rıza Sarraf: “şimdi bak bu bu başka yere sürülmüştü biliyosun… sonra şikayet edip itiraz gelmişti başka bi yere yine Adana'ya filan değilde daha yakın çevreye Zongundak'a gelmişti… tamam mı ondan sonra ıı bu tekrar BEN BUNU SÜRDÜRDÜM başka uzak bi yere tamam mı”, Abdullah Happani: “ya ama işte basına çıkmazsa güzel olur çıkarsa”</p>
<p class="PNormalAndJustification">	Görüşmeden, Orhan İnce’nin mahkeme kararı ile İstanbul’a dönmesinin akabinde tekrar Rıza Sarraf tarafından sürdürüldüğü anlaşılmıştır.</p>
<p class="PNormalAndJustification">TK.2358505220 - 07.10.2013 14:02 X şahıs – Orhan İnce görüşmesine; </p>
<p class="PNormalAndJustification">Orhan İnce: “TAYİNİMİZİ DE ZENGİN İŞ ADAMI ÇIKARMIŞ ONU ÖĞRENDİK onu anlattık olaylarını anlattık konularını anlattık bugünlerde de basına yansıyacak o konu öyle”, X şahıs: “basına yansıyacak bir konu var diyosun yani”, Orhan İnce:” basına o adamla ilgili basına yansıyacak yani o adamla ilgili...devleti nasıl dolandırdığına dair öyle” </p>
<p class="PNormalAndJustification">	Görüşmeden, bahse konu haberin Orhan İnce tarafından basına verildiği ve tayininin Rıza Sarraf tarafından çıkarıldığını öğrendiği anlaşılmıştır.</p>
<p class="PNormalAndJustification">TK.2359398118 - 07.10.2013 21:00 Muammer Güler – Rıza Sarraf görüşmesinde; </p>
<p class="PNormalAndJustification">Rıza Sarraf: “sayın bakanım bu konunun ama şeyle alakası var yani Orhan İnce’yle alakası var”, Muammer Güler: “biliyorum biliyorum onun da zaten soruşturması sürdürülüyormuş o soruşmayıda takip edeceğim ONUN DA DEFTERİNİ DÜRECEĞİM O RESMİYETE GİRMİŞ ÇÜNKÜ O…DEFTERİNİ DÜRECEĞİM O PENZEVENGİN SEN RAHAT OL KARDEŞİM”</p>
<p class="PNormalAndJustification">	Görüşmeden, Rıza Sarraf’ın haber olayının arkasında Orhan İnce olduğunu söylediği, Muammer Güler’in de Orhan İnce ile ilgili yürüyen ayrı bir soruşturma olduğunu, o soruşturmayı kullanarak “defterini düreceğini” söylediği anlaşılmıştır.</p>
<p class="PNormalAndJustification">TK.2360895950 - 08.10.2013 18:11 Rıza Sarraf – Muammer Güler görüşmesinde; </p>
<p class="PNormalAndJustification">Muammer Güler: “Orhan konusunda ben zaten takip ediyorum sen hiç merak etme o konuyu hiç şey yapma”, Rıza Sarraf: “sayın bakanım asıl önemli konu o işte herşeyden önemli”, Muammer Güler: “tamam baba O KONU BENİM İŞİM o konu abinin işi sen merak etme…SEN MERAK ETME BEN O PEZEVENGE BUNUN ONUN SANA YAPTIĞI ÇEKTİRDİĞİNİ BEN ONDAN KAT BE KAT BURNUNDAN FİTİL FİTİL GETİRİRİM O İTOĞLU İTİN SEN KAFANI YORMA” </p>
<p class="PNormalAndJustification">	Görüşmeden, Muammer Güler’in Orhan İnce hakkındaki soruşturma konusunu takip ettiği söylediği, Rıza Sarraf’ın bu konunun çok önemli olduğunu söylemesi üzerine Muammer Güler’in de “O KONU BENİM İŞİM” ve “O PEZEVENGE BUNUN ONUN SANA YAPTIĞI ÇEKTİRDİĞİNİ BEN ONDAN KAT BE KAT BURNUNDAN FİTİL FİTİL GETİRİRİM” şeklinde Orhan İnce hakkında yapacaklarından (burnundan fitil fitil getireceğinden) ve bu eylemleri kendine görev addettiğini söylediği belirlenmiştir.</p>
<p class="PNormalAndJustification">Bu konu ile ilgili Muammer GÜLER’in Rıza SARRAF ile aralarında olan maddi menfaat ilişkisi sebebiyle sorumlusu olduğu teşkilattaki bir kamu görevlisi hakkındaki girişimlerine, yaptıklarına (tayin çıkarma, soruşturmalarının üzerine gitme vs.), konuya olan ilgilisine ve tutumuna bakıldığında; örgütsel bir aidiyetle hareket ettiği değerlendirilmiştir.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">(3)</p>
<p class="PNormalAndJustification">SARKUYSAN A.Ş.’NİN YÖNETİM KURULU İLE İLGİLİ</p>
<p class="PNormalAndJustification">KAMU GÜCÜNÜN HAKSIZ KULLANILMASI</p>
<p class="PNormalAndJustification"> </p>
<p class="PNormalAndJustification">Rıza SARRAF’ın, Sarkusyan A.Ş.’nin  yönetimine girmek ve kurduğu ekiple yönetimi tümden ele geçirmek yönünde girişimlerinin olduğu, bu kapsamda öncelikle Yönetim Kurulu Üyesi Aykut MENETLİOĞLU ile birlikte Ekonomi Bakanı Zafer ÇAĞLAYAN’la buluştukları, </p>
<p class="PNormalAndJustification">Daha sonra Rıza SARRAF’ın Ekonomi Bakanı Özel Kalemi Onur KAYA’ya 20.05.2013 tarihinde yapılacak “Genel Kurul Toplantısı”na Bakanlık Temsilcisi gönderecek olan Kocaeli Valiliği Ticaret İl Müdürlüğü’ne aratarak (referansla) randevu ayarlanmasını talep ettiği ve randevunun ayarlandığı,</p>
<p class="PNormalAndJustification">Rıza Sarraf’ın Kocaeli Ticaret İl Müdür Vekili Veysi UZUNKAYA’yı özellikle Ekonomi Bakanlığı’ndan aratarak randevu aldığı, bu düzeyden gelen telefonla haklarında oluşturduğu intiba ve etiketle şahsı etkilemeye çalıştığı,</p>
<p class="PNormalAndJustification">Randevu üzerine Kocaeli Ticaret İl Müdür Vekili Veysi UZUNKAYA ile yapılan görüşmede, Sarkuysan A.Ş.’nin 20.05.2013 Pazartesi günü yapılacak Genel Kurul Toplantısına Bakanlık Temsilcisi olarak istedikleri şahısların görevlendirilmesi (istemedikleri, daha önceki temsilcilerin görevlendirilmemesi) hususunun görüşüldüğü, Veysi UZUNKAYA’nın da Kocaeli Valisi’nin kendisini görevlendirmesi durumunda Genel Kurul Toplantısına “Bakanlık Temsilcisi” (Komiseri) olarak katılabileceğini ima ettiği, bunun üzerine Rıza SARRAF’ın da Barış GÜLER’e, durumun İçişleri Bakanı Muammer GÜLER tarafından Kocaeli Valisi’ne iletilerek bahse konu toplantı için Veysi UZUNKAYA’nın görevlendirilmesinin sağlanmasını talep ettiği, Barış Güler’in de bu işi organize ettiği anlaşılmıştır.</p>
<p class="PNormalAndJustification">Rıza SARRAF’ın bu girişimlerinin ardında Sarkuysan A.Ş.’nin yönetimini Hayretttin ÇAYCI ve Aykut MENETLİOĞLU ile birlikte tümden ele geçirmek olduğu anlaşılmıştır. Diğer yandan, yapılan teknik takip çalışmalarında, Muammer GÜLER’in, Rıza SARRAF’ın SARKUYSAN A.Ş. yönetimini bahse konu ekiple birlikte tümden ele geçirmeye yönelik girişimlerinin farkında olduğu ve hatta seçime girecek üyeleri bu yönde etkilemek için bizzat girişimlerinin olduğu anlaşılmıştır.</p>
<p class="PNormalAndJustification">Bahse konu toplantının tutanağa bakıldığında, Rıza SARRAF’ın İçişleri Bakanı Muammer GÜLER tarafından Kocaeli Valisine verilecek talimatla Ticaret İl Müdür Vekili Veysi UZUNKAYA’yı “Bakanlık Temsilcisi” olarak görevlendirilmesi yönündeki talebinin gerçekleştiği, Kocaeli Ticaret İl Müdürlüğü’nün 20.05.2013 tarihli ve 992 sayılı yazısıyla Veysi UZUNKAYA’nın “Bakanlık Temsilcisi” olarak görevlendirildiği anlaşılmıştır.</p>
<p class="PNormalAndJustification">Diğer yandan, toplantı tutanağına ve eklerine bakıldığında, Yönetim Kurulu Üyesi Ahmet Hamdi BEKTAŞ’ın, Aykut MENETLİOĞLU’nun geçimsizlik sebebiyle TTK md. 364’e göre Yönetim Kurulu Üyesi görevinden alınması yönünde önerge verdiği, Aykut MENETLİOĞLU’nun geçimsizlik iddiasını reddettiği, Yönetim Kurulu Üyesi (pay sahibi) Hülya KEMAHLI’nın söz alarak önergeye konu gerekçelerin haklı olmaktan yoksun olduğunu belirterek Aykut MENETLİOĞLU’nu desteklediği anlaşılmıştır.</p>
<p class="PNormalAndJustification">Bu durumda, Rıza SARRAF’ın Aykut MENETLİOĞLU, Hayrettin ÇAYCI ve N. Hülya KEMAHLI ile irtibata geçişi ve Veysi UZUNKAYA’yı Bakanlık Temsilcisi olarak görevlendirilmesi girişimlerinin, yönetim kurulundaki çekişmelerden kaynaklandığı ve Rıza SARRAF’ın burada Aykut MENETLİOĞLU ve Hayrettin ÇAYCI tarafında olduğu anlaşılmıştır.</p>
<p class="PNormalAndJustification">Muammer GÜLER’in Sarkuysan A.Ş.’nin yönetim kurulu seçimleriyle ilgili Barış GÜLER aracılığı ile Rıza SARRAF’tan gelen notları takip ettiği, seçimlerin Rıza SARRAF ve kurduğu ekibin lehine sonuçlanması yönünde pay sahibi üyelere ulaştıklarını söylediği, rakiplerin pay sahiplerine ulaşma yönündeki çalışmalarına karşı “ben de yapıyorum” diyerek pay sahibi üyelere ulaşarak seçimlerin Rıza SARRAF lehine sonuçlanması yönünde bizzat çaba sarf ettiği anlaşılmıştır.</p>
<p class="PNormalAndJustification">Bir yandan bu gelişmeler sürerken diğer yandan (Para Teslimi-4)’de anlatıldığı üzere 24.05.2013 günü Rıza SARRAF’ın Abdullah HAPPANİ’ye, Barış GÜLER’in gönderdiği elemanına 400.000,00 Dolar vermesi talimatını verdiği, paranın verildiği,</p>
<p class="PNormalAndJustification">(Para Teslimi-5)’de anlatıldığı üzere Özgür ÖZDEMİR’in Abdullah HAPPANİ’den ödeme almak üzere Nuruosmaniye’de bulunan ofise geldiği ve 30.000,00 Dolar ödemeyi aldığı anlaşılmıştır.</p>
<p class="PNormalAndJustification">Tüm bu gelişmelerin akabinde Rıza SARRAF’ın SARKUYSAN A.Ş. Yönetim Kurulu Üyeliğine seçildiği, başından beri birlikte hareket ettiği Aykut MENETLİOĞLU’nun Yönetim Kurulu Başkan Vekili olduğu, Hayrettin ÇAYCI’nın da Yönetim Kurulu Başkanlığına devam ettiği anlaşılmıştır</p>
<p class="PNormalAndJustification"> </p>
<p class="PNormalAndJustification">Bakanlık Temsilcisi’nin görevlendirilmesi ve sorumluluğu hususları ile ilgili mevzuata bakıldığında;</p>
<p class="PNormalAndJustification">	28.11.2012 Tarihli Anonim Şirketlerin Genel Kurul Toplantılarının Usul ve Esasları İle Bu Toplantılarda Bulunacak Gümrük ve Ticaret Bakanlığı Temsilcileri Hakkında Yönetmelik</p>
<p class="PNormalAndJustification">	Bakanlık Temsilci Görevlendirilmesi</p>
<p class="PNormalAndJustification">Madde 37 – (1) Toplantı yeri yurt içinde olan genel kurul toplantılarında Bakanlık temsilcisi görevlendirme yetkisi Valiliklere aittir.</p>
<p class="PNormalAndJustification">Bakanlık Temsilcisinin ve Toplantı Başkanının Sorumluluğu</p>
<p class="PNormalAndJustification">Madde 39 – (1) Bakanlık temsilcisi ve toplantı başkanı, görevini Kanuna, bu Yönetmeliğe ve ilgili mevzuata uygun olarak tarafsız, dürüst ve özenli şekilde yapmakla yükümlüdür.</p>
<p class="PNormalAndJustification">(2) Bakanlık temsilcisinin birinci fıkraya aykırı davranışlarından dolayı; hakkında 657 sayılı Devlet Memurları Kanununun disiplin hükümleri uygulanacağı gibi, ayrıca kendisine belli bir süre temsilcilik görevi verilmez.</p>
<p class="PNormalAndJustification"> </p>
<p class="PNormalAndJustification">	Konu ile ilgili yapılan çalışmalarda,</p>
<p class="PNormalAndJustification">TK:2055712990 - 23.04.2013 13:22 Rıza Sarraf – Onur Kaya görüşmesinde;</p>
<p class="PNormalAndJustification">Rıza Sarraf: “bakan bey ne zaman gelecek İstanbul’a”, Onur Kaya: “bu akşam”, Rıza Sarraf: “benim benim bir görüşmem gerekiyor”, Onur Kaya: “tamam okey ben hemen sorup size bilgi vereyim”</p>
<p class="PNormalAndJustification">	Görüşmede, Rıza Sarraf’ın Zafer Çağlayan ile yüz yüze görüşmek istediği anlaşılmıştır.</p>
<p class="PNormalAndJustification">	TK:2055767412 - 23.04.2013 13:46 Rıza Sarraf – Onur Kaya görüşmesinde;</p>
<p class="PNormalAndJustification">Rıza Sarraf: “Hayrettin ÇAYÇI’yı tanıyor musunuz … bu SARKUY”, Onur Kaya: “haa tanıyorum ya yok tanımıyoruz tanımıyoruz öyle bi yakın bi tanışıklığımız yok”, Rıza Sarraf: “oranın yönetim kurulu başkanı olarak tanıyorsunuz”, Onur Kaya: “evet evet tabi”</p>
<p class="PNormalAndJustification">	Görüşmede, Rıza Sarraf’ın SARKUYSAN A.Ş.’nin Yönetim Kurulu Başkanı Hayrettin Çaycı’dan bahsettiği anlaşılmıştır. </p>
<p class="PNormalAndJustification">TK:2055914627 - 23.04.2013 15:05 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya: “Rıza Bey eee 19 gibi Genel Havacılık’a inmiş olacak İstanbul’da ordan araca geçer beraber gideriz dedi … olmazsa şeyde VIP de de oturabilir Genel Havacılıkta”, Rıza Sarraf: “yani 9 olsun”</p>
<p class="PNormalAndJustification">TK:2055968749 - 23.04.2013 15:34 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya: “Rıza bey şimdi uçağa bindiler tekrar binerken de konuştum 6:30 da tam iniyorlar 6:30 ta sizi orda bekleyecekler”, Rıza Sarraf: “tamam oldu okey”</p>
<p class="PNormalAndJustification">	Buluşmanın akabinde;</p>
<p class="PNormalAndJustification">TK:2057723476 - 24.04.2013 14:30 Rıza Sarraf – Onur Kaya görüşmesinde;</p>
<p class="PNormalAndJustification">Rıza Sarraf: “cumartesi toplantılarımız var çok yoğun … sizinle koordine etmemi söyledi beyefendi … 3-4-5 tane üst üste … ben sayın bakanım ikinci görüşme Aykut”, Onur Kaya: “Aykut MENETLİOĞLU mu deseniz”, Rıza Sarraf: “Aykut da yazsanız yeter … birinci görüşme Aykut ben eee sayın bakanım ikinci görüşme Aykut ben sayın bakanım Şükrü KİLİMCİ kilimciyi çağırmanız lazım”</p>
<p class="PNormalAndJustification">Böylece Rıza Sarraf’ın Zafer Çağlayan ile SARKUYSAN konusu ile ilgili görüştüğü ve SARKUYSAN A.Ş. Yönetim Kurulu Üyesi Aykut Menetlioğlu’nun Zafer Çağlayan ile görüşmesi için 27.04.2013 Cumartesi gününe randevu ayarladığı anlaşılmıştır.</p>
<p class="PNormalAndJustification">TK:2061654334 - 26.04.2013 14:27 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya: “bu Aykut beyle olan görüşme ve diğer Şükrü beyle olan bunların yarımşar saat yeterli olur mu”, Rıza Sarraf: “yeter yeter ....yani Aykut a yarım saat çok zaten eee Aykut la 15 dakka yapalım Şükrü’yle yarım saat yapalım … yani toplam 45 dakka yeter … 15 dakka da ben görüşürüm”</p>
<p class="PNormalAndJustification">TK:2061961456 - 26.04.2013 16:38 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya: “Rıza bey sizi yarın 2:30 da birinci görüşme yaptık … sonra zaten peşinden de diğer Şükrü Beyi de 3 çeyrek gibi çağırdım ben o arada sizde görüşürsünüz”, Rıza Sarraf: “tamam tamam”</p>
<p class="PNormalAndJustification">TK:2063520586 - 27.04.2013 13:51 Mustafa Behçet Kaynar – Rıza Sarraf görüşmesinde;</p>
<p class="PNormalAndJustification">Rıza Sarraf: “geldi mi bakanım”, Mustafa Behçet Kaynar: “14 30 işte 5 10 dakika gecikebilir yani ıı 5 10 dakika geçebilir”, Rıza Sarraf: “tamam kaçıncı kat”, Mustafa Behçet Kaynar: “o beyefendiler de sizle geliyor sizle mi geliyorlar onlar ayrı mı”, Rıza Sarraf: “orada bir tanesi … bir tanesi de sonradan aşağıda yaparız herhalde bunu de mi”, Mustafa Behçet Kaynar: “tabi R katında evet aynen ben size hemen odanın şeylerini mesaj olarak gönderiyorum”</p>
<p class="PNormalAndJustification">TK:2063535473 - 27.04.2013 14:00 Mustafa Behçet Kaynar – Rıza Sarraf görüşmesinde;</p>
<p class="PNormalAndJustification">Mustafa Behçet Kaynar: “Rıza bey … R 20’ye çıkabilir misiniz”, Rıza Sarraf: “okey” </p>
<p class="PNormalAndJustification">	Böylece Rıza Sarraf’ın Aykut Menetlioğlu ile birlikte Zafer Çağlayan’la buluştukları anlaşılmıştır.</p>
<p class="PNormalAndJustification">Daha sonra;</p>
<p class="PNormalAndJustification">TK:2068672224 - 30.04.2013 11:10 Rıza Sarraf – Aykut Menetlioğlu görüşmesinde;</p>
<p class="PNormalAndJustification">Rıza Sarraf: “abi bu adresi bir tarif edebilir misin mümkünse bizim çocuklara” (Yücel Özçil görüşmeye dahil oluyor) Aykut Menetlioğlu: “hipodrum yoluna saptıktan sonra yaklaşık 300 metre ilk ışıklar cıvarında zaten benimle irtibat kuracaksınız o bölgede”</p>
<p class="PNormalAndJustification">TK:2068991949 - 30.04.2013 13:45 Rıza Sarraf – Aykut Menetlioğlu görüşmesinde;</p>
<p class="PNormalAndJustification">Rıza Sarraf: “abi geliyor musun”, Aykut Menetlioğlu: “iki dakika içerisinde yanındayım döndüm”</p>
<p class="PNormalAndJustification">	</p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">Yapılan teknik takip çalışmalarında; Rıza SARRAF’ın 30.04.2013 günü Saat: 11.50 sıralarında İlimiz Bakırköy ilçesi Kartaltepe Mahallesi Aksu Caddesi No:17 adresinde bulunan Kartaltepe Mensucat A.Ş isimli işyerine geleceği bilgisi üzerine, bahse konu adrese gidilerek fiziki takip çalışmalarına başlanmış;</p>
<p class="PNormalAndJustification">30.04.2013 günü Saat: 13.54 sıralarında bahse konu adrese Rıza SARRAF’ın 34 HE 0363 plaka sayılı beyaz renkli BMW 5.20 marka araç ile gelerek Kartaltepe Mensucat A.Ş isimli işyerinin ana giriş kapısından giriş yaptığı, hemen ardından 34 EM 498 plaka sayılı BMW markalı aracın geldiği, yaklaşık 2 dk sonra ise 34 SF 945 plaka sayılı Volvo markalı aracın geldiği görülmüştür. (Resim1)(Resim2)</p>
<p class="PNormalAndJustification">  </p>
<p class="PNormalAndJustification">(Resim1)                                                           (Resim2)</p>
<p class="PNormalAndJustification">	30.04.2013 günü Saat:13:56 sıralarında 34 HE 0363 plaka sayılı araç ile giriş yaptıktan sonra sol tarafa döndüğü yaklaşık 30 metre ileride aracın park edildiği, araç içerisinden şoför koltuğundaki şahsın inerek aracın arka kapısını açtığı ve araç içerisinden Rıza SARRAF’ın aşağı inerek üzerinde herhangi bir tabela bulunmayan binanın kapısından içeri giriş yaptığı görülmüştür. (Resim 3)</p>
<p class="PNormalAndJustification"> </p>
<p class="PNormalAndJustification">(Resim 3)</p>
<p class="PNormalAndJustification">	30.04.2013 günü Saat:14.17 sıralarında Rıza SARRAF ve yanındaki şahısların bina içerisinde oldukları araçlarının ise bina önünde park halinde oldukları görülmüştür. (Resim 4)</p>
<p class="PNormalAndJustification"> </p>
<p class="PNormalAndJustification">(Resim 4)</p>
<p class="PNormalAndJustification"> </p>
<p class="PNormalAndJustification">	Buraya kadarki görüşme ve buluşmalardan, Rıza SARRAF’ın SARKUYSAN A.Ş. ile ilgili girişimlerinin olduğu, bu kapsamda Hayrettin ÇAYCI ve Aykut MENETLİOĞLU ile birlikte hareket ettiği, yapılacak bazı şeylere hazırlık yaptığı ve bunun için Aykut MENETLİOĞLU ile birlikte Ekonomi Bakanı Zafer ÇAĞLAYAN ile görüştükleri anlaşılmıştır.</p>
<p class="PNormalAndJustification">	Daha sonraki süreçte,</p>
<p class="PNormalAndJustification">TK:2096147792 - 14.05.2013 15:58 Rıza Sarraf – Onur Kaya görüşmesinde;</p>
<p class="PNormalAndJustification">Rıza Sarraf: “Kocaeli Sanayi ve Ticaret Odası … İl Müdürlüğü var bu SARKUYSAN’la alakalı bir yönetim değişikliği olacak ya ıı ben bir ziyarete nezaketen bir ziyarete gitmek isterim İl Müdürünü … Kocaeli Valiliğine bağlı zaten …  siz bence direk ararsanız bir randevu alabilirsiniz”, Onur Kaya: “tabi tabi … ben alıp size haber veriyorum tamam”</p>
<p class="PNormalAndJustification">	Görüşmeden, Rıza Sarraf’ın SARKUYSAN A.Ş.’nin yönetiminde değişiklik yapmak için girişimlerinin olduğu, bu kapsamda yapılacak “Genel Kurul Toplantısı”na Bakanlık Temsilcisi gönderecek olan Kocaeli Valiliği Ticaret İl Müdürlüğü’ne Ekonomi Bakanlığı’ndan aranarak (referansla) randevu ayarlanmasını talep ettiği anlaşılmıştır.</p>
<p class="PNormalAndJustification">	Aynı gün;</p>
<p class="PNormalAndJustification">TK:2096268548 - 14.05.2013 16:58 Rıza Sarraf – Aykut Menetlioğlu görüşmesinde; </p>
<p class="PNormalAndJustification">Rıza Sarraf: 	“Veysi UZUNKAYA’ymış İl Müdürü yarın saat 10’a randevu vermiş bence bir avukat gitsin görüşsün ya da siz beraber gidin”, Aykut Menetlioğlu: “şimdi il müdürünün yanına gitmek kolay da yani hiçbir mana ifade etmeyeceği gibi aksine SIKINTI VE DEDİKODU ÜRETİR hatta hatta SUÇ İSNAT EDERLER BİZE”, Rıza Sarraf: “değil değil yok … OLUMLU YERDEN RANDEVU ALINDI ııı BİRAZ DA İFADE EDİLMİŞ ONA hususu tamam mı sadece biz şey talep edeceğiz yani biraz geçen kurullardan şeydik rahatsızdık lütfen rica edeceğiz bir dikkatle önemle hani “, Aykut Menetlioğlu: “o zaman bunu yarına alma da öbür güne al çünkü ıı diğer genel kurulda kimler gelmişti isimleri bulalım ondan sonra aynı kişiyi verir bizde bilmeden evet der çıkarız”, Rıza Sarraf: “İl Müdürü kendisi bekliyor anladın mı Bakanlık aldığı için şey olur şimdi”</p>
<p class="PNormalAndJustification">Görüşmeden, Kocaeli Ticaret İl Müdür Vekili Veysi Uzunkaya’nın Ekonomi Bakanlığı’ndan aranarak ilgili şahıslar için randevu alındığı, Aykut Menetlioğlu’nun genel kurul toplantısından önce toplantıya Bakanlık Temsilcilisi gönderecek kurumun müdürüne gitmenin şaibe doğuracağı ve haklarında suç isnat edileceğini belirtmesi üzerine Rıza Sarraf’ın, Veysi Uzunkaya’nın Ekonomi Bakanlığı’ndan aranarak konu ile ilgili bilgi verildiği, yüksek mevkiden randevu alındığı için sıkıntı olmayacağını söylediği, Aykut Menetlioğlu’nun da önceki genel kurul toplantısına gelen bakanlık temsilcilerinin görevlendirilmemesi girişimlerinin olacağını söylediği anlaşılmıştır.</p>
<p class="PNormalAndJustification">Görüşmeden, Rıza Sarraf’ın Veysi Uzunkaya’yı özellikle Ekonomi Bakanlığı’ndan aratarak randevu aldığı, bu düzeyden gelen telefonla haklarında oluşturduğu intiba ve etiketle şahsı etkilemeye çalıştıkları anlaşılmıştır.</p>
<p class="PNormalAndJustification">TK:2097506714 - 15.05.2013 11:54 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “şimdi bu SARKUSYAN firmasını bilir misiniz”, Barış Güler: “biliyorum söylemiştiniz bana bahsetmiştiniz tamam”, Rıza Sarraf: “Sarkusyan’ın bu pazartesi ııı yönetim kurulu şeyi var ııı bu ıı seçimler oluyor ya … Ticaret ve İl Müdürlüğünden koc Kocaliye diye bağlı burası Ticaret ve İl Müdürlüğünden komiser geliyor … oradaki ııı şeyin ııı nasıl diyorlar oylamaları falan dürüstçe yapılması doğru yapılması daha önce ki bundan önceki yıllarda yapılanlarda seçimlerde filan ıı o komiserler malesef 40 yıldır Sarkusyan’ın başında olan yöneticilerin tarafındaki insanlarmış gelenler … biz de Ticaret Bakanımıza’dan Ticaret Bakanlığından rica ettim”, Barış Güler: “Zafer beyden hı hı”, Rıza Sarraf: “bir randevu aldılar … bugün gittik ben gitmedim ııı bu yeni yönetim ıı kurulu üyelerini olacak yönetim kurulu üyelerini yolladım bir ziyaret ettiler … orada beyefendinin de ismini size hemen söyleyeyim ben neydi ismi ismi Veysi UZUNKAYA bey … Kocaeli Vali Valiliği İl Ticaret Müdürü … şimdi bugün ki konuşmalarında bir diyalog geçmiş Veysi Bey demiş ki bu Tüpraş’ın da genel kurulunda Kocaeli valimiz telefon açtılar benim bizzat müdür beyin katılmasını söylediler ve ben gittim kendim … KOCAELİ VALİ BEYİNE RİCA ETSEK … BEYFENDİ RİCA ETSELER bu il müdürümüz yani bu başkomserlerin başı olan bu veysi bey … VEYSİ UZUNKAYA BEYFENDİ KENDİSİ BİZZAT O GÜN KURUL DA BULUNSALAR”, Barış Güler: “tamam”, Rıza Sarraf: “VEYSİ BEY KENDİSİ ÇÜNKÜ LAF ARASINDA İŞARET ETTİ dedi ki benden vali bey bana emrettiler en son ben Tüpraş’ın kine katıldım herhalde kendi de katılırsa çok daha faydalı olur”, Barış Güler: “tamam ben aynen bu şekilde söylüyorum”, Rıza Sarraf: “müdür bey kendisi teşrif ederse hem çok şeref duyarız hem de kurul toplandı çok sağlıklı bir şekilde geçeceğinden hiçbir şüphem yok”, Barış Güler: “tamam ben şimdi ben onu organize ediyorum merak etmeyin”</p>
<p class="PNormalAndJustification">Görüşmeden, Rıza Sarraf’ın Ekonomi Bakanlığı’nın referansıyla randevu ayarladığı Kocaeli Ticaret İl Müdür Vekili Veysi Uzunkaya ile yapılan görüşmede, SARKUYSAN A.Ş.’nin 20.05.2013 Pazartesi günü yapılacak Genel Kurul Toplantısına Bakanlık Temsilcisi olarak istedikleri şahısların görevlendirilmesi (istemedikleri, daha önceki temsilcilerin görevlendirilmemesi) hususunun görüşüldüğü, Veysi Uzunkaya’nın da Kocaeli Valisi’nin kendisini görevlendirmesi durumunda Genel Kurul Toplantısına “Bakanlık Temsilcisi” (Komiseri) olarak katılabileceğini ima ettiği,</p>
<p class="PNormalAndJustification">Rıza Sarraf’ın da Barış Güler’e, durumun İçişleri Bakanı Muammer Güler tarafından Kocaeli Valisi’ne iletilerek bahse konu toplantı için Veysi Uzunkaya’nın görevlendirilmesinin sağlanmasını talep ettiği, Barış Güler’in de bu işi organize edeceğini söylediği anlaşılmıştır. </p>
<p class="PNormalAndJustification">İlerideki görüşmelerden de anlaşılacağı üzere, Rıza SARRAF’ın bu girişimlerinin ardında SARKUYSAN A.Ş.’nin yönetimini Hayretttin ÇAYCI ve Aykut MENETLİOĞLU ile birlikte tümden ele geçirmek olduğu anlaşılmıştır. Diğer yandan, yapılan teknik takip çalışmalarında, Muammer GÜLER’in, Rıza SARRAF’ın SARKUYSAN A.Ş. yönetimini bahse konu ekiple birlikte tümden ele geçirmeye yönelik girişimlerinin farkında olduğu ve hatta seçime girecek üyeleri bu yönde etkilemek için bizzat girişimlerinin olduğu anlaşılmıştır. (Bkz: TK:2130460674 - 01.06.2013 12:06)</p>
<p class="PNormalAndJustification">	TK:2097948847 - 15.05.2013 15:41 Nedime Hülya Kemahlı – Rıza Sarraf görüşmesinde;</p>
<p class="PNormalAndJustification">Rıza Sarraf: “saat 11 de müsait misiniz cuma”, Nedime Hülya Kemahlı: “cuma 11 uygundur tamam”</p>
<p class="PNormalAndJustification">Mesajdan, Rıza Sarraf’ın SARKUYSAN A.Ş. Yönetim Kurulu Üyesi N. Hülya Kemahlı ile 17.05.2013 Cuma günü buluşmak için sözleştiği anlaşılmıştır.</p>
<p class="PNormalAndJustification">	TK:2101109344 - 16.05.2013 21:44 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “İYİ HABERLERİM VAR ıı bir ara bi ıı konuşalım isterim ama nasıl yapalım”, Rıza Sarraf: “nerelerdesiniz”, Barış Güler: “Beşiktaş tarafında Vogue Vogue restaurattayım”, Rıza Sarraf: “ben geçerim o zaman oraya biraz orada sohbet ederiz oldu”</p>
<p class="PNormalAndJustification">	Böylece Barış Güler’in Rıza Sarraf ile buluştuğu anlaşılmış, bahse konu olayla ilgili gelişmeleri aktardığı değerlendirilmiştir.</p>
<p class="PNormalAndJustification">TK:2102388222 - 17.05.2013 16:00 Hülya Kemahlı – Rıza Sarraf görüşmesinde;</p>
<p class="PNormalAndJustification">Hülya Kemahlı: “ben sizinlen danışmanlık konusunu konuşmak için rahatsız ettim … şimdi nasıl bi danışmanlık benden beklediğiniz hizmet nedir bi onu öğreneyim diye hani ona göre ücret teklifi yapayım dedim”, Rıza Sarraf: “şimdi Hülya hanım bi pazartesine kadar olan bütün danışmanlığı istiyorum … bi de EĞER SARKUYSAN’IN YÖNETİMİNİ ALABİLİRSEK … ondan sonraki süreç için … pazartesi için bişey çıkarın bi teklif”, Hülya Kemahlı: “evet eee ben o zaman teklifimi size mail olarak mı göndereyim”, Rıza Sarraf: “olur”</p>
<p class="PNormalAndJustification">Görüşmeden, Rıza Sarraf’ın 20.05.2013 tarihinde yapılacak Genel Kurul Toplantısı için kurgularının altında SARKUYSAN A.Ş.’nin yönetimini almak olduğu anlaşılmıştır.</p>
<p class="PNormalAndJustification">Yapılan yazşmalar neticesinde;</p>
<p class="PNormalAndJustification">Kocaeli Ticaret İl Müdürlüğü’nün 20.05.2013 tarihli ve 992 sayılı yazısıyla, Vali adına Vali Yardımcısı Ali SÖZEN tarafından Veysi UZUNKAYA’nın 20.05.2013 günü yapılacak genel kurul toplantısı için “Bakanlık Temsilcisi (Komiseri)” olarak görevlendirildiği anlaşılmıştır. Böylece Rıza SARRAF’ın talebinin yerine getirildiği görülmüştür.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">SARKUYSAN A.Ş.’NİN 20.05.2013 TARİHLİ GENEL KURUL TOPLANTISI</p>
<p class="PNormalAndJustification">Açık kaynaklardan yapılan araştırmada, bahse konu toplantının tutanağına ulaşılmış, tutanağa bakıldığında, Rıza SARRAF’ın İçişleri Bakanı Muammer GÜLER tarafından Kocaeli Valisine verilecek talimatla Ticaret İl Müdür Vekili Veysi UZUNKAYA’yı “Bakanlık Temsilcisi” olarak görevlendirilmesi yönündeki talebinin gerçekleştiği, Kocaeli Ticaret İl Müdürlüğü’nün 20.05.2013 tarihli ve 992 sayılı yazısıyla Veysi UZUNKAYA’nın “Bakanlık Temsilcisi” olarak görevlendirildiği anlaşılmıştır.</p>
<p class="PNormalAndJustification">Toplantı Tutanağı’nın Başı</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">Toplantı Tutanağı’nın Sonu</p>
<p class="PNormalAndJustification"> </p>
<p class="PNormalAndJustification">Diğer yandan, toplantı tutanağına ve eklerine bakıldığında, Yönetim Kurulu Üyesi Ahmet Hamdi BEKTAŞ’ın, Aykut MENETLİOĞLU’nun geçimsizlik sebebiyle TTK md. 364’e göre Yönetim Kurulu Üyesi görevinden alınması yönünde önerge verdiği, Aykut MENETLİOĞLU’nun geçimsizlik iddiasını reddettiği, Yönetim Kurulu Üyesi (pay sahibi) Hülya KEMAHLI’nın söz alarak önergeye konu gerekçelerin haklı olmaktan yoksun olduğunu belirterek Aykut MENETLİOĞLU’nu desteklediği anlaşılmıştır.</p>
<p class="PNormalAndJustification">Tutanağa ve eklerine bakıldığında, Rıza SARRAF’ın Aykut MENETLİOĞLU ve N. Hülya KEMAHLI ile irtibata geçişi ve Veysi UZUNKAYA’yı Bakanlık Temsilcisi olarak görevlendirilmesi girişimlerinin, yönetim kurulundaki çekişmelerden kaynaklandığı ve Rıza SARRAF’ın burada Aykut MENETLİOĞLU ve Hayrettin ÇAYCI tarafında olduğu anlaşılmıştır.</p>
<p class="PNormalAndJustification">Daha sonra;</p>
<p class="PNormalAndJustification">TK:2109745241/2109673808/2109673809 - 21.05.2013 15:31 Nedime Hülya Kemahlı’nın Rıza Sarraf’a gönderdiği mesajlarda;</p>
<p class="PNormalAndJustification">“Merhabalar Reza Bey, odenecek tutar 10. 000 USD + KDV olup, 12. 250 USD''dir. Faturaya ilskin isim, adres, vergi dairesi ve vergi numarasini bildirebilirs” “eniz lutfen, hemen faturayi da takdim ederim.  Banka bilgilerim asagidadir : Nedime Hulya Kemahli, T.I”“s Bankasi, Emek Subesi, USD hesabi, IBAN No: TR750006400000242070268052. Hesap No: 42070268052.        Tesekkur, selam ve sevgilerimle,  Hulya Kemahli” </p>
<p class="PNormalAndJustification">TK:2109681183 - 21.05.2013 15:35 Rıza Sarraf’ın Nedime Hülya Kemahlı’ya gönderdiği mesajda;</p>
<p class="PNormalAndJustification">“Aldim tesekkurler”  </p>
<p class="PNormalAndJustification">	Diğer yandan bu gelişmelerinde üzerine;</p>
<p class="PNormalAndJustification">(Para Teslimi-4)’de anlatıldığı üzere 24.05.2013 günü Rıza SARRAF’ın Abdullah HAPPANİ’ye, Barış GÜLER’in gönderdiği elemanına 400.000,00 Dolar vermesi talimatını verdiği, paranın verildiği anlaşılmıştır.</p>
<p class="PNormalAndJustification">sonrasında,</p>
<p class="PNormalAndJustification">TK:2130460674 - 01.06.2013 12:06 Muammer Güler – Rıza Sarraf görüşmesinde;</p>
<p class="PNormalAndJustification">Muammer Güler: “kardeş işleriniz iyi değil mi inşallah … Barış’la konuşmuşsunuz O  NOTLARI TAKİP EDİYORUM BEN O ŞEYLE İLGİLİ O PAY SAHİBİ OLANLARLA İLGİLİ ŞEYİ … SÜRDÜRÜYORUZ ONU”, Rıza Sarraf: “Allah razı olsun”, Muammer Güler: “onlar eklenince sizinki yüzde 50’yi buluyor mu”, Rıza Sarraf: “buluyor buluyor”, Muammer Güler: “sizinki şu anda yüzde 42’lerde mi”, Rıza Sarraf: “40’lardayız sayın bakanım”, Muammer Güler: “40’larda ama yani senin ümidin var mı yani diğer taraftan da bu konuya çalışanlar oluyor mu … şöyle yani senin sana oy vermesi gerekenlerle ilgili çalışma yapılıyor mu yani diğer”, Rıza Sarraf: “yapılıyor yapılıyor tabi ki”, Muammer Güler: “BEN DE YAPIYORUM BEN DE YAPIYORUM … ben o Niğdedekileri tanıyorum ben … Niğdedekilere haber gönderdik şeylerdekine o Rıza beyi koyuyoruz devreye inşallah İzmirdekilerle”, Rıza Sarraf: “inşallah alacağız sayın bakanım”, Muammer Güler: “inşallah ya tabi tabi tabi sayın başbakanın talimatı var tabiki alacağız ... diğer notları da inşallah takip ediyoruz merak etme sen … Barış’la konuşursunuz hafta içinde inşallah de mi … hafta içinde konuşursunuz Barış’la tamam”, Rıza Sarraf: “tabi tabi tabi”</p>
<p class="PNormalAndJustification">Görüşmede, Muammer Güler’in SARKUYSAN A.Ş.’nin yönetim kurulu seçimleriyle ilgili Barış Güler aracılığı ile Rıza Sarraf’tan gelen notları takip ettiği, seçimlerin Rıza Sarraf ve kurduğu ekibin lehine sonuçlanması yönünde pay sahibi üyelere ulaştıklarını söylediği, rakiplerin pay sahiplerine ulaşma yönündeki çalışmalarına karşı “BEN DE YAPIYORUM” diyerek pay sahibi üyelere ulaşarak seçimlerin Rıza Sarraf lehine sonuçlanması yönünde bizzat çaba sarf ettiğini söylediği anlaşılmıştır.</p>
<p class="PNormalAndJustification">Ayrıca görüşmede, Muammer GÜLER’in Rıza SARRAF’ı özellikle Barış GÜLER’e yönlendirdiği (görüşmenin başında da Barış GÜLER’in aralarındaki işlevi) ve hafta içi görüşme konusunda ısrarlı telkinin olduğu anlaşılmıştır. Bu görüşmenin Haziran ayının ilk günü olduğu, Barış Güler’in her ayın ilk haftası (hafta içi) “Danışmanlık” adı altında Rıza SARRAF’tan ayrıca para aldığı ve (Para Teslimi-5)’de anlatıldığı üzere Özgür ÖZDEMİR’in Abdullah HAPPANİ’den ödeme almak üzere Nuruosmaniye’de bulunan ofise geldiği ve 30.000,00 Dolar ödemeyi aldığı hususları birlikte değerlendirildiğinde dikkat çekici bulunmuştur. Muammer GÜLER’in Rıza SARRAF’ın taleplerini yerine getirirken sağladığı haksız maddi menfaate aracılık yapan Barış GÜLER için ayrıca maddi menfaat sağlanmasına yönlendirme yaptığı değerlendirilmiştir.</p>
<p class="PNormalAndJustification">Yapılan yazşmalar neticesinde;</p>
<p class="PNormalAndJustification">Kocaeli Ticaret İl Müdürlüğü’nün 17.06.2013 tarihli ve 1283 sayılı yazısıyla, Vali adına Vali Yardımcısı Ali SÖZEN tarafından Veysi UZUNKAYA’nın 20.06.2013 günü yapılacak genel kurul toplantısı için “Bakanlık Temsilcisi (Komiseri)” olarak görevlendirildiği anlaşılmıştır. Böylece Rıza SARRAF’ın talebinin yerine getirildiği görülmüştür.</p>
<p class="PNormalAndJustification">	Daha sonra, 20.06.2013 günü yapılan Genel Kurul Toplantısında;</p>
<p class="PNormalAndJustification">  </p>
<p class="PNormalAndJustification">  </p>
<p class="PNormalAndJustification">  </p>
<p class="PNormalAndJustification"> </p>
<p class="PNormalAndJustification">	Rıza SARRAF’ın Sarkuysan A.Ş.’nin yönetim kuruluna üye olduğu belirlenmiştir.</p>
<p class="PNormalAndJustification">	Devam eden süreçte,</p>
<p class="PNormalAndJustification">TK:2237778158 - 31.07.2013 18:07 Muammer Güler – Rıza Sarraf görüşmesinde;</p>
<p class="PNormalAndJustification">Muammer Güler: “bu şey Sarkuysan normale döndü mü”, Rıza Sarraf: “SARKUYUSAN’DA DA YÖNETİME GİRDİK Allah ın izniyle”, Muammer Güler: “ama ilerde tabi oraya başkanlığa artık değil mi”, Rıza Sarraf: “tabi zaten beni başkan yapmak istediler ben olmadım … çünkü bi önce göreyim dedim sayın bakanım ondan sonra … Ankara’da mutlaka bi ziyaretinize gelecem inşallah”, Muammer Güler: “tabi memnuniyetle sevgili kardeşim benim”</p>
<p class="PNormalAndJustification">	Görüşmelerden Muammer Güler’in, Rıza Sarraf’ın SARKUYSAN A.Ş. ile ilgili girişimleri hakkında gelişmeleri aldığı, </p>
<p class="PNormalAndJustification">Rıza SARRAF’ın Yönetim Kurulu Üyeliğine seçildiği, başından beri birlikte hareket ettiği Aykut MENETLİOĞLU’nun Yönetim Kurulu Başkan Vekili olduğu, Hayrettin ÇAYCI’nın da Yönetim Kurulu Başkanlığına devam ettiği anlaşılmıştır. </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">(4)</p>
<p class="PNormalAndJustification">RIZA SARRAF’A RÜŞVET KARŞILIĞINDA </p>
<p class="PNormalAndJustification">TRAFİKTE AYRICALIK TANINMASI</p>
<p class="PNormalAndJustification"> </p>
<p class="PNormalAndJustification">	Yapılan teknik takip çalışmalarında; Rıza SARRAF’ın gerek sosyetik ilişkileri, gerek iş hayatıyla ilgili gezileri gerekse de örgüt faaliyeti kapsamındaki eylemleri ile ilgili hareketleri sırasında İstanbul İlindeki trafik yoğunluğuna takılma hususuna çözüm bulmak için çeşitli yollar denediği anlaşılmıştır. Bu problemle baş edebilmek için başlarda Trafikten Sorumlu İl Emniyet Müdür Yardımcısı Murat ŞENGÜN ile olan ilişkisini kullandığı, İç İşleri Bakanı Muammer GÜLER ile olan maddi menfaat ilişkisinin kurulması ile bu sefer bu kanaldan probleme çözüm bulmaya çalıştığı anlaşılmıştır. </p>
<p class="PNormalAndJustification">Bu kapsamda, Rıza SARRAF’ın Muammer GÜLER ile bu konuyu görüşüp çözümün fiyata bağlandığı, akabindeki işlemlerin ve paranın teslimi eylemlerinin ise Barış GÜLER tarafından takip edildiği anlaşılmıştır.</p>
<p class="PNormalAndJustification">Konu ile ilgili yapılan telefon görüşmelerinde;</p>
<p class="PNormalAndJustification">Rıza SARRAF’ın 07.04.2013 günü Muammer GÜLER ile yüz yüze yaptığı ilk görüşmedeki anlaşmanın akabinde, İç İşleri Bakanlığı nezdinde ne gibi işlemlerini hallettirebileceği hususunda araştırmalara başladığı anlaşılmıştır.</p>
<p class="PNormalAndJustification">Bu görüşmeden sonra Rıza SARRAF’ın Ankara’ya giderek Zafer ÇAĞLAYAN’ın oğlunun düğünü münasebetiyle Muammer GÜLER ile tekrar bir araya geldiği ve burada Emniyet Şeridini Kullanma ve Koruma Polis Memuru görevlendirilmesi konusunu konuştuğu aşağıdaki görüşmeden anlaşılmıştır.</p>
<p class="PNormalAndJustification">	TK:2036721133 - 13.04.2013 09:53 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “Zafer Bey Bakan Bey Sayın Başbakan’la tanıştırdı beni … şey talep ettim bir tane devlet koruma veriyor ya polis resmi … onu onayladılar hemen orda bakanlar ordayken kabine kopardım … 15 gün sonra başlaycak bu EMNİYET ŞERİDİNE FELAN GİRİP GİRİYORUZ YA biz … durduruyorlar falan ya problem oluyor bezen … bir de İÇİŞLERİ BAKANI şey dedi dedi ben özel bir tane secer veririm dedim bütün birimlere şey yaparım dedi bildiririm bunun şey olduğunu daha şey olur daha yani güçlü bir eleman veririm sana”, Abdullah Happani: “tabi onun kontrolünde olursa daha iyi olur öyle sıradan birini vermeleri ... sıradan biri riskte olabilir yani”, Rıza Sarraf: “oğluyla gelecem ha birazdan”, Abdullah Happani: “TAMAM BEN HAZIRLIRM HEPSİNİ 800” Rıza Sarraf: “güzelinden bir çanta al”</p>
<p class="PNormalAndJustification">Görüşmeden, Rıza Sarraf’ın Muammer Güler ile Emniyet Şeridini Kullanma ve Koruma Polis Memuru görevlendirilmesi işlemleri için sözleştiği, Barış Güler’in ofise geleceği ve çanta içerisinde 800.000,00 (Sekiz Yüz Bin) Dolar verileceği (söz verilen 1.500.000,00 Dolar’ın ilk partisi) anlaşılmıştır.	</p>
<p class="PNormalAndJustification">“Para Teslimi – 1” bölümünde detaylıca anlatıldığı üzere bu görüşmeden sonra (13.04.2013 günü) Barış Güler’in Nuruosmaniye’deki ofise gelerek Abdullah Happani’den 800.000,00 Dolar parayı aldığı anlaşılmıştır.  </p>
<p class="PNormalAndJustification">Daha sonra;</p>
<p class="PNormalAndJustification">TK:2036982285 - 13.04.2013 12:38 Rıza Sarraf – Emn. Md. Mustafa Köse görüşmesinde;</p>
<p class="PNormalAndJustification">Rıza Sarraf: “bakan beyle konuştum tamam mı 3 ayda bir kurul oluyor dedi tamam mı ilk kurula bakacaklar eee yarın tarihine ilk kurulda çıkaracaklar polis korumayı … birşey söyleyecem ondan sonra BEN EMNİYET ŞERİDİNDE FİLAN GİDEBİLİYOR MUYUM”, Mustafa Köse: “emniyet şeridinde gitmeyi aslında sana kimse vermez o hakkı ama o yanında olursa o yırtarsın diyorum ben anladın mı kurtarırsın yani kimliği gösterip geçer kimliği gösterir geçer yani anladın mı”, Rıza Sarraf: “hıh peki ÇAKARIMIZ ARABADAKİ ÇAKARIMIZ PROBLEM YARATIR MI”, Mustafa Köse: “ya sen bunu al da ben senle görüşürüm sen hiç kafana takma tamam mı sen yeter ki şunu bir al şunu”, Rıza Sarraf: “zaten bakan bey ne dedi biliyor musun … dedi ki ben bilindik birisini verecem tamam mı ve ilgili kurumlara da bunu şey yapacam bu çocuğu yani vereceği çocuğu … İbrahim de mesela nasıl ....çakar gidiyorlar … Tatlıses’te nasıl var”, Mustafa Köse: “yok ya hep şey takıyorlar onlar ne derler ona yani resmi değil onlar gayriresmi”, Rıza Sarraf: “kimse durdurmuyor ama onları”</p>
<p class="PNormalAndJustification">Bu görüşmelerden, Rıza Sarraf’ın Koruma Polis Memuru talebinin altında Emniyet Şeridini Kullanma maksadının olduğu anlaşılmıştır.</p>
<p class="PNormalAndJustification">TK:2048255058 - 19.04.2013 12:19 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Baris bey selamlar bir gelisme varmi” </p>
<p class="PNormalAndJustification"> </p>
<p class="PNormalAndJustification">TK:2048295087 ve 2048295825 - 19.04.2013 12:35 Barış Güler’in Rıza Sarraf’a gönderdiği mesajlarda;</p>
<p class="PNormalAndJustification">“Reza bey selamlar,dun aksam kendisiyle konustum hicbir problem yok,size gunle ilgili bilgi verecegim,bugun Murat bey aranacak,araclarinizin plakalari” “nin listesini rica ediyorum sizden”</p>
<p class="PNormalAndJustification">	Mesajlarda; Rıza Sarraf’ın Barış Güler’e trafik konusu ile ilgili istediği ayrıcalık konusunda bir gelişme olup olmadığını sorduğu, Barış Güler’in de konunun Muammer Güler ile görüşüldüğünü, ayrıcalık tanınması (durdurulmaması-emniyet şeridini kullanabilmesi) istenen araçların plakalarını istediği, bu konuda İstanbul İl Emniyet Müdür Yardımcısı (Trafikten Sorumlu) Murat ŞENGÜN’ün aranacağını belirttiği anlaşılmıştır.</p>
<p class="PNormalAndJustification">TK:2048313010 - 19.04.2013 12:45 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“34 rz 566 vieno34 he 0363 BMW34 dj 6510 Range 34 yıl 60 rollsroycs 34 ez 4534 range”</p>
<p class="PNormalAndJustification">Bir önceki mesajda ayrıcalık tanınması istenen araçlar için Rıza Sarraf’ın;</p>
<p class="PNormalAndJustification">	34 RZ 566</p>
<p class="PNormalAndJustification">	34 HE 0363</p>
<p class="PNormalAndJustification">	34 DJ 6510</p>
<p class="PNormalAndJustification">	34 YIL 60</p>
<p class="PNormalAndJustification">	34 EZ4534</p>
<p class="PNormalAndJustification">Plakalı 5 farklı aracını verdiği anlaşılmıştır.</p>
<p class="PNormalAndJustification">TK:2048316673 - 19.04.2013 12:47 Barış Güler ‘in Rıza Sarraf’a gönderdiği mesajda;</p>
<p class="PNormalAndJustification">“Bugün konunun gereği yapılır size de bilgisi verilir Reza beycim” şeklinde yazdığı,</p>
<p class="PNormalAndJustification">	Mesajdan, konunun gereğinin yapılarak bilgi verileceği belirtilmiş, bu mesajdan Barış Güler’in esasında “danışmanlık” değil, rüşvete ve usulsüzlüğe aracılık yaptığı anlaşılmıştır. Zira bahse konu Emniyet Şeridini Kullanma ve Koruma görevlendirme konuları, Barış Güler’den önce Muammer Güler ile Rıza Sarraf arasında konuşularak fiyata bağlanmakta, daha sonra ise konunun takibi ve paranın alınması Barış Güler tarafından gerçekleştirilmektedir. </p>
<p class="PNormalAndJustification">Daha sonra;</p>
<p class="PNormalAndJustification">TK:2050410945 - 20.04.2013 14:14 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Trafikle alakali bir gelisme varmi?”</p>
<p class="PNormalAndJustification">	TK:2050414275 ve 2050414267 - 20.04.2013 14:16 Barış Güler’in Rıza Sarraf’a gönderdiği mesajlarda;</p>
<p class="PNormalAndJustification">“PLAKALAR VERİLDİ,İŞLEM TAMAM.Sıkıntı olursa beni arayın.Fakat kimseye bundan bahsetmemeniz gerekiyor öyle dedi. … ” </p>
<p class="PNormalAndJustification">TK:2050418199 - 20.04.2013 14:18 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ok merka etmeyin selamlar”</p>
<p class="PNormalAndJustification">TK:2050426461 - 20.04.2013 14:22 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Beyefendinin danışmanı Barış Kıranta Murat beyle görüştü,kendisini iyi bilir.Problem olursa haberim olsun, …”</p>
<p class="PNormalAndJustification">	Mesajlardan; Rıza Sarraf’ın verdiği plakaların Muammer Güler’in danışmanı Barış Kıranta tarafından aranarak Murat ŞENGÜN’e bildirildiği, işlemin tamam olduğu, ancak bu durumdan kimseye bahsedilmemesinin gerektiği telkin edildiği anlaşılmıştır. Böylece Barış Güler’in Muammer Güler ile Rıza Sarraf arasında yapmış olduğu trafik konusuna dair iş takipçiliğinin usulsüzlüğünün farkındalığıyla hareket ettiği ve bu durumun “danışmanlık” hususu ile ilgili olamayacağı açıkça anlaşılmıştır.</p>
<p class="PNormalAndJustification">Bunun üzerine;</p>
<p class="PNormalAndJustification">TK:2050435124 - 20.04.2013 14:27 Rıza Sarraf – Murat Şengün görüşmesinde;</p>
<p class="PNormalAndJustification">Rıza Sarraf: “pazartesi yerinizdesiniz değil mi”, Murat Şengün: “yerimdeyim kaçta gelirsiniz … 11 de gel baba…uygun mu senin için”, Rıza Sarraf: “tabi tabi tabi”</p>
<p class="PNormalAndJustification">	Görüşmeden Rıza Sarraf’ın İl Emniyet Müdür Yardımcısı Murat ŞENGÜN’ü ziyarete gideceği anlaşılmıştır.</p>
<p class="PNormalAndJustification">TK:2052612875 - 21.04.2013 19:09 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: (bu arada Muammer Güler isimli şahıs ile aralarında görüşüyorlar :.araçları söyle araçları Murat beye söyletirdi babam araçları araçları Murat Beye söyletiyorum Barış söyledi Barış söyledi he he mesele yok diyor tamam diyor) “gözlerinizden öpüyor”, Rıza Sarraf: “çok saygılarımı iletiyorum sayın bakanıma”</p>
<p class="PNormalAndJustification">	Görüşme, Barış Güler’in yanında Muammer Güler’in olduğu ve konunun bizzat (Plakaların Murat Şengün’e iletilmesi) Muammer Güler tarafından takip edildiği anlaşılmıştır.</p>
<p class="PNormalAndJustification"> </p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">Yapılan teknik takip çalışmalarında; Rıza SARRAF’ın, 22.04.2013 günü Saat: 13.45 sıralarında İlimiz Şişli İlçesi Gayrettepe Mahallesi Prof. Dr. Bülent Tercan Caddesi No:7  sayılı adreste bulunan İstanbul Emniyet Müdürlüğü’ne geleceği ve bu adreste İstanbul Emniyet Müdürlüğü Trafik Denetleme Şube Müdürlüğü’nden sorumlu Emniyet Müdür Yardımcısı ile görüşeceği bilgisi üzerine aynı gün saat: 13:30 sıralarında bilinen adrese gidilerek fiziki takip çalışmalarına başlanmış;</p>
<p class="PNormalAndJustification">               Saat:13.48 sıralarında İlimiz Şişli İlçesi Gayrettepe Mahallesi Prof. Dr. Bülent Tercan Caddesi No:7  sayılı adreste bulunan İstanbul Emniyet Müdürlüğü’ne 34 RZ 566 Plaka Sayılı Siyah Renkli Mercades Vito marka aracın İstanbul Emniyet Müdürlüğü’nün nizamiye kapısından giriş yaptığı görülmüştür. (Görüntü-1)</p>
<p class="PNormalAndJustification">Görüntü-1</p>
<p class="PNormalAndJustification"> </p>
<p class="PNormalAndJustification">                 Saat:13.50 sıralarında 34 RZ 566 Plaka Sayılı Siyah Renkli Mercades Vito marka aracın İstanbul Emniyet Müdürlüğü’nün nizamiye kapısından giriş yaptıktan sonra aracı İstanbul Emniyet Müdürlüğü giriş kısmına park edildiği görülmüştür. (Görüntü-2)</p>
<p class="PNormalAndJustification"> </p>
<p class="PNormalAndJustification">Saat:13.50 sıralarında İlimiz Şişli İlçesi Gayrettepe Mahallesi Prof. Dr. Bülent Tercan Caddesi No:7  sayılı adreste bulunan İstanbul Emniyet Müdürlüğü’ne 34 RZ 566 Plaka Sayılı Siyah Renkli Mercades Vito marka araçtan inen Rıza SARRAF isimli şahıs İstanbul Emniyet Müdürlüğü Trafik Denetleme Şube Müdürlüğü’nden sorumlu Emniyet Müdür Yardımcısı odasına giriş yaptığı görülmüştür. (Görüntü-4-5)</p>
<p class="PNormalAndJustification">Görüntü-4</p>
<p class="PNormalAndJustification"> </p>
<p class="PNormalAndJustification">Görüntü-5</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification">(5)</p>
<p class="PNormalAndJustification">RIZA SARRAF İÇİN RÜŞVET KARŞILIĞINDA </p>
<p class="PNormalAndJustification">KORUMA POLİS MEMURU GÖREVLENDİRME</p>
<p class="PNormalAndJustification"> </p>
<p class="PNormalAndJustification">	Yapılan teknik takip çalışmalarında; Rıza SARRAF’ın gerek sosyetik ilişkileri, gerek iş hayatıyla ilgili gezileri gerekse de örgüt faaliyeti kapsamındaki eylemleri ile ilgili hareketleri sırasında İstanbul İlindeki trafik yoğunluğuna takılma hususuna çözüm bulmak için çeşitli yollar denediği anlaşılmıştır. Bu problemle baş edebilmek için başlarda Trafikten Sorumlu İl Emniyet Müdür Yardımcısı Murat ŞENGÜN ile olan ilişkisini kullandığı, İç İşleri Bakanı Muammer GÜLER ile olan maddi menfaat ilişkisinin kurulması ile bu sefer bu kanaldan probleme çözüm bulmaya çalıştığı anlaşılmıştır. Buraya kadar ki eylemler başka bir bölümde bahsedilecektir.</p>
<p class="PNormalAndJustification">Bu bölümde ise; Rıza SARRAF’ın Emniyet Müdürü Mustafa KÖSE’den aldığı fikir kapsamında, trafikteki yoğunluğa takılmamak için hem “Emniyet Şeridini” kullanma hem de “Çakar ve Siren” diye tabir edilen donanımları kullanma hususlarında mazeret/araç olarak kullanacağı, kendisi için “Koruma Polis Memuru” görevlendirilmesi hususunda İç İşleri Bakanı Muammer GÜLER ile olan maddi menfaat ilişkisini kullanma yoluna giderek trafik sorununa kalıcı bir çözüm bulduğu konusu anlatılacaktır. </p>
<p class="PNormalAndJustification">Bu kapsamda, Rıza SARRAF’ın Muammer GÜLER ile bu konuyu görüşüp çözümün fiyata bağlandığı, akabindeki işlemlerin ve paranın teslimi eylemlerinin ise Barış GÜLER tarafından takip edildiği anlaşılmıştır.</p>
<p class="PNormalAndJustification">	Bu konudaki görüşmelere bakıldığında;</p>
<p class="PNormalAndJustification">Rıza SARRAF’ın 07.04.2013 günü Muammer GÜLER ile yüz yüze yaptığı ilk görüşmedeki anlaşmanın akabinde, İç İşleri Bakanlığı nezdinde ne gibi işlemlerini hallettirebileceği hususunda araştırmalara başladığı anlaşılmıştır. Şöyle ki; </p>
<p class="PNormalAndJustification">TK:2033258429 - 11.04.2013 14:00 Rıza Sarraf – Emn. Md. Mustafa Köse görüşmesinde;</p>
<p class="PNormalAndJustification">Rıza Sarraf: “ŞİMDİ BU BİZİM HANİ ACİL GİDİŞ GELİŞLERİMİZ FİLAN OLUYOR BEN ŞİMDİ BİR TANE DEVLETTEN RESMİ POLİS GÖREVLİ ALSAM KORUMA BÜTÜN SIKINTIM ÇÖZÜLMEZ Mİ”, Mustafa Köse: “onu alabilirsen onu alabilirsen çözülür”, Rıza Sarraf: “peki bunu almanın şart ve gerekçeleri nedir ve bunu kim onay ve yetki verir”, Mustafa Köse: “BAKAN BEYDEN HALLETMEN LAZIM”, Rıza Sarraf: “BEN BAKAN BEYE SÖYLERİM derim ki yani bu kadar benim ihracatım ticaretim falan yani riskli işte diye korkuyoruz filan deyip … ondan sonra ben protokollere gidiyorum geliyorum TRAFİKLERDE ZAMAN KAYBEDİYORUZ böyle bir”, Mustafa Köse: “TRAFİĞİ SEN HİÇ GÜNDEME GETİRME TRAFİK ASLINDA BU İŞİN BANA GÖRE ÇEREZ KISMI”, Rıza Sarraf: “tamam o istese olur mu”, Mustafa Köse: “zaten o isterse oluyor başkası mümkün değil olmaz”, Rıza Sarraf: “BEN BAKAN BEYE RİCA EDERİM SÖYLERİM … ben önce bakan beye söylerim sonra da burda sayın valimizi ziyaret ederim”, Mustafa Köse: “bakan beye söylediğin zaman zaten bakan bey hem valiye hem emniyet müdürüne şey yapar söyler ve şey yaparlar değerlendirirler verirler yani … bakan beyin talimatıyla oluyor bu burası da imzalıyor sadece”, Rıza Sarraf: “peki emniyet çevirdiydi oydu buydu her yerden gidebiliyorlar mı bunlar … yani EMNİYET ŞERİDİYDİ OYDU BUYDU HER YERDEN GİDEBİLİYORLAR MI bunlar o zaman”, Mustafa Köse: “ya tabiki gider yani bu polis neticede polis polisin gidemeyeceği yer mi var yani”, Rıza Sarraf: “ha bizde o zaman resmi mi sayılıyoruz olduktan sonra o anda …o yanımızdayken”, Mustafa Köse: “e tabi yani aynen öyle sayılıyorsun ama tabi şu var yani bunu bunu mutlaka bakan beye söylemen lazım bakan beye söylemezsen bu iş olmaz abi”, Rıza Sarraf: “hayır bakan beye söyleyecem canım bakan beye söylemem de zaten bir sıkıntı yok”</p>
<p class="PNormalAndJustification">Görüşmeden, Rıza Sarraf’ın daha önceden maddi menfaat sağlama konusunda sözleştiği İç İşleri Bakanı Muammer Güler’den (vatandaşlık ve Çin ile bağlantı konusu haricinde) daha başka neler talep edebileceğini araştırmaya başladığı, bu kapsamda; EMNİYET ŞERİDİNDEN GEÇİŞ HAKKI amacıyla KORUMA MEMURU talep etmeyi planladığı anlaşılmıştır.</p>
<p class="PNormalAndJustification">Bu görüşmeden sonra Rıza SARRAF’ın Ankara’ya giderek Zafer ÇAĞLAYAN’ın oğlunun düğünü münasebetiyle Muammer GÜLER ile tekrar bir araya geldiği ve burada Emniyet Şeridini Kullanma ve Koruma Polis Memuru görevlendirilmesi konusunu konuştuğu aşağıdaki görüşmeden anlaşılmıştır.</p>
<p class="PNormalAndJustification">	TK:2036721133 - 13.04.2013 09:53 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “Zafer Bey Bakan Bey Sayın Başbakan’la tanıştırdı beni … şey talep ettim bir tane devlet koruma veriyor ya polis resmi … onu onayladılar hemen orda bakanlar ordayken kabine kopardım … 15 gün sonra başlaycak bu EMNİYET ŞERİDİNE FELAN GİRİP GİRİYORUZ YA biz … durduruyorlar falan ya problem oluyor bezen … bir de İÇİŞLERİ BAKANI şey dedi dedi ben özel bir tane secer veririm dedim bütün birimlere şey yaparım dedi bildiririm bunun şey olduğunu daha şey olur daha yani güçlü bir eleman veririm sana”, Abdullah Happani: “tabi onun kontrolünde olursa daha iyi olur öyle sıradan birini vermeleri ... sıradan biri riskte olabilir yani”, Rıza Sarraf: “oğluyla gelecem ha birazdan”, Abdullah Happani: “TAMAM BEN HAZIRLIRM HEPSİNİ 800” Rıza Sarraf: “güzelinden bir çanta al”</p>
<p class="PNormalAndJustification">Görüşmeden, Rıza Sarraf’ın Muammer Güler ile Emniyet Şeridini Kullanma ve Koruma Polis Memuru görevlendirilmesi işlemleri için sözleştiği, Barış Güler’in ofise geleceği ve çanta içerisinde 800.000,00 (Sekiz Yüz Bin) Dolar verileceği (söz verilen 1.500.000,00 Dolar’ın ilk partisi) anlaşılmıştır.	</p>
<p class="PNormalAndJustification">“Para Teslimi – 1” bölümünde detaylıca anlatıldığı üzere bu görüşmeden sonra (13.04.2013 günü) Barış Güler’in Nuruosmaniye’deki ofise gelerek Abdullah Happani’den 800.000,00 Dolar parayı aldığı anlaşılmıştır.  </p>
<p class="PNormalAndJustification">Daha sonra;</p>
<p class="PNormalAndJustification">TK:2036982285 - 13.04.2013 12:38 Rıza Sarraf – Emn. Md. Mustafa Köse görüşmesinde;</p>
<p class="PNormalAndJustification">Rıza Sarraf: “bakan beyle konuştum tamam mı 3 ayda bir kurul oluyor dedi tamam mı ilk kurula bakacaklar eee yarın tarihine İLK KURULDA ÇIKARACAKLAR POLİS KORUMAYI … BİRŞEY SÖYLEYECEM ONDAN SONRA BEN EMNİYET ŞERİDİNDE FİLAN GİDEBİLİYOR MUYUM”, Mustafa Köse: “emniyet şeridinde gitmeyi aslında sana kimse vermez o hakkı ama o yanında olursa o yırtarsın diyorum ben anladın mı kurtarırsın yani kimliği gösterip geçer kimliği gösterir geçer yani anladın mı”, Rıza Sarraf: “hıh peki ÇAKARIMIZ ARABADAKİ ÇAKARIMIZ PROBLEM YARATIR MI”, Mustafa Köse: “ya sen bunu al da ben senle görüşürüm sen hiç kafana takma tamam mı sen yeter ki şunu bir al şunu”, Rıza Sarraf: “zaten bakan bey ne dedi biliyor musun … dedi ki ben bilindik birisini verecem tamam mı ve ilgili kurumlara da bunu şey yapacam bu çocuğu yani vereceği çocuğu … İbrahim de mesela nasıl ....çakar gidiyorlar … Tatlıses’te nasıl var”, Mustafa Köse: “yok ya hep şey takıyorlar onlar ne derler ona yani resmi değil onlar gayriresmi”, Rıza Sarraf: “kimse durdurmuyor ama onları”</p>
<p class="PNormalAndJustification">Bu görüşmelerden, Rıza Sarraf’ın Koruma Polis Memuru talebinin altında Emniyet Şeridini Kullanma maksadının olduğu bir kez daha anlaşılmıştır.</p>
<p class="PNormalAndJustification">	TK:2040218684 - 15.04.2013 11:02 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Baris bey gunaydin, hayirli haftalar diliyorum.kurulun toplanacagi tarih hakkinda bilgi alabildinizmi?” şeklinde yazdığı, </p>
<p class="PNormalAndJustification">TK:2040227470 - 15.04.2013 11:07 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Reza bey gunaydın hayırlı haftalar,birazdan bildiriyorum size” şeklinde yazıldığı, </p>
<p class="PNormalAndJustification">	TK:2040292377 - 15.04.2013 11:41 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Reza bey görüştüm,kurul kararı olmadan da verebilirim,başvuruyu nasıl ve nereye yapacağınız konusunda bilgi vereceğim dedi.” şeklinde yazıldığı,</p>
<p class="PNormalAndJustification">	Yukarıdaki görüşmelerde geçen kurulun toplanması konusu ile ilgili Rıza Sarraf’ın Barış Güler’e sorduğu, Barış Güler’in de, Muammer Güler’in kurul kararı olmadan koruma verebileceğini söylediğini ilettiği anlaşılmıştır.</p>
<p class="PNormalAndJustification">TK:2040294481 - 15.04.2013 11:43 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Cok tesekkur ederim baris bey.” şeklinde yazıldığı,</p>
<p class="PNormalAndJustification">TK:2042262328 - 16.04.2013 11:17 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “geldi mi arkadaşımız”, Abdullah Happani: “yok telefon açtı trafikteyim biraz gecikebilirim dedi”, Rıza Sarraf: “tamam gelirken benim o şey işini sor ya da ben sorarım boşver bu koruma işini ne oldu diye”, Abdullah Happani: “cok istiyorsan sorarım yani”, Rıza Sarraf: “bi sor hatırlat”</p>
<p class="PNormalAndJustification">	Görüşmede Barış Güler’e Koruma Polis Memuru konusunun durumunun sorulacağı söylenmiş, görüşmeden sonra, Barış Güler’in Nuruosmaniye’deki ofise para almaya geldiği anlaşılmıştır. (Para Teslimi konuları içerisinde bu olay detaylarıyla anlatılmıştır.) </p>
<p class="PNormalAndJustification">	“Para Teslimi-2” bölümünde anlatıldığı üzere; bu arada (16.04.2013) yapılan fiziki takip çalışmalarından ve alınan MOBESE Kamerası görüntülerinden Barış Güler’in Nuruosmaniye’deki ofise eli boş gelerek çantayla çıktığı tespit edilmiştir.</p>
<p class="PNormalAndJustification">TK:2042342906 - 16.04.2013 11:56 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “O İKİ KONUYU DA KONUŞTUM SORUN YOK SİZE BİLGİ VERECEĞİZ … nereye gidilecek ne yapılacak onunla alakalı benden bir haber beklerseniz dün akşam çünkü konuştum”, Rıza Sarraf: “okey o benimkiyle alakalı başvuru yapmam lazım herhalde değil mi”, Barış Güler: “tabi tabi ikisiyle de alakalı ııı o dediğiniz şeye gerek kalmadan da olabiliyor yani hani onu bir şekilde zaten orada kanuni hakkınız sizin … ben sizin ne zaman nerede nereyle ne yapılması gerektiğini önümüzdeki günlerde söyleyeceğim zaten perşembe cuma cumartesi ııı Bakan bey burada olacak … 3 gün boyunca burda olacak gerekirse yüz yüze de görüşürüz onunla”, Rıza Sarraf: “tamam okey yani bir ilgili makama filan bir yazı yazmam lazım değil mi herhalde”, Barış Güler: “tabi tabi onu onun bütün şablonları bizde var onu zaten sizle … görüştüğümüzde halledeceğiz beraber”</p>
<p class="PNormalAndJustification">Görüşmede “2 Konu” olarak bahsedilen işlerin, birisinin Rıza Sarraf’a sağlanacak Koruma Polis Memuru konusu, diğerinin ise “Mehmet” diye hitap ettikleri Mohammed ZARRAB’a istisnai yoldan Türk vatandaşlığının verilmesi konusu olduğu ve Barış Güler’in bu konularla ilgili Muammer Güler ile Rıza Sarraf arasında aracılık yaptığı anlaşılmıştır.	</p>
<p class="PNormalAndJustification">TK:2042622030 - 16.04.2013 14:06 Rıza Sarraf – Abdullah Happani görüşmesinde;</p>
<p class="PNormalAndJustification">Abdullah Happani: “geldi abi çıktı çok kalmadı vaktim yok dedi … ben şeyi sordum KORUMA İŞİNİ O TAMAM DEDİ HALLEDERİM bir kaç güne ıı Mehmet’in işi tamamdır dedi onlarla ilgili bilgi vercem size bugün yarın dedi”, Rıza Sarraf: “tamam dedi ama değil mi”, Abdullah Happani: “tamam dedi evet bir iki güne bilgi veririm ben size onla ilgili dedi” </p>
<p class="PNormalAndJustification">	Görüşmeden, para almaya gelen Barış Güler’in ofiste Abdullah Happani ile Koruma Polis Memuru ve Vatandaşlık işlerini konuştuğunu söylediği, işlerin halledilip bilgi verileceğini söylediği anlaşılmıştır.</p>
<p class="PNormalAndJustification">TK:2046792795 - 18.04.2013 16:15 Rıza Sarraf – Murat Şengün görüşmesinde;</p>
<p class="PNormalAndJustification">Rıza Sarraf: “önümüzdeki hafta ıı bize ıı SAYIN İÇ İŞLERİ BAKANI BİR TANE RESMİ POLİS VERİYOR BANA”</p>
<p class="PNormalAndJustification">Görüşmeden, Rıza Sarraf’a için görevlendirilecek Koruma Polis Memuru görevlendirilmesi hususunun İç İşleri Bakanı Muammer Güler tarafından takip edildiği anlaşılmıştır.</p>
<p class="PNormalAndJustification">TK:2050388658 – 20.04.2013 14:03 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Baris bey selamlar bizim konuyla alakali bir gelisme var” şeklinde yazdığı,</p>
<p class="PNormalAndJustification">TK:2050408496 ve 2050408497 - 20.04.2013 14:13 Barış Güler’in Rıza Sarraf’a gönderdiği mesajlarda;</p>
<p class="PNormalAndJustification">“Selamlar Reza bey haftaiçi koruma tamam,abinize Türkiyenin Dunai konsolosluğundan da müracaat yaptırabileceğiz,gününü size haber vereceğim,herg~” “n takip ediyorum,BEYEFENDİ DE MERAK ETMESİN KESİN OLACAK DEDİ” şeklinde yazdığı,</p>
<p class="PNormalAndJustification">	Mesajdan, Rıza Sarraf için görevlendirilecek Koruma Polis Memuru konusunun bizzat maddi menfaat ilişkisi içerisinde olduğu Muammer Güler tarafından takip edildiği, gelişmelerin ve merak etmemesi haberinin Barış Güler aracılığı ile iletildiği, böylece Barış Güler’in de hem maddi menfaatin teslimi konusundaki aracılığı hem de bu işlemlerdeki aracılığı birlikte değerlendirildiğinde “danışmanlık” adı altında hem rüşvete aracılık yaptığı hem de kendisine menfaat sağladığı anlaşılmıştır. </p>
<p class="PNormalAndJustification">TK:2052612875 - 21.04.2013 19:09 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “dilekçe yazıyorsunuz hemen … İstanbul Valiliği makamına diye … şu kadar şu kadar ciro yapıyorum bu kadar ıı kendi durumunuzdan bahsediyorsunuz babamda yanımda şuanda onunda selamı var … zaman zaman tehditler almaktayım ıı …  güvenliğim ıı ve ailemin ve kendimin güvenliği için yakın koruma yakın Polis Memuru koruma talep ediyorum … yakın koruma talep ediyorum ... altına açık adresinizi yazıyorsunuz … bir zarfın içine koyuyorsunuz … sana ver göndersin dedi BEN DEDİ GEREKLİ İŞLEMLERİ YAPACAĞIM”, Rıza Sarraf: “bu dilekçeyi va vali beye mi bırakayım size sayın Bakanıma mı”, Barış Güler: “yo bana bana bana gönderttiriyorsunuz veya ben aldırttırabilirim sizden … yarın işleme koyduracağım ”</p>
<p class="PNormalAndJustification">Görüşmeden, Barış Güler’in Rıza Sarraf’a Koruma Polis Memuru görevlendirilmesi için dilekçe yazmasını ve kendisine vermesini, dilekçeyi işleme koydurtarak konunun bizzat Muammer Güler tarafından takip edileceğini söylediği anlaşılmıştır.</p>
<p class="PNormalAndJustification">TK:2053968053 - 22.04.2013 14:46 Rıza Sarraf’ın Barış Güler’e gönderidği mesajda;</p>
<p class="PNormalAndJustification">“Bugun musait olurmusunuz dilekceyi taktim edim size”  </p>
<p class="PNormalAndJustification">TK:2053970306 - 22.04.2013 14:47 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Olur” </p>
<p class="PNormalAndJustification">TK: 2054107680 - 22.04.2013 15:46 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Kac gibi musait olursunuz?”  </p>
<p class="PNormalAndJustification">TK:2054113623 - 22.04.2013 15:49 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“17:00 civarı sizdeyim” </p>
<p class="PNormalAndJustification">Mesajlardan, Rıza Sarraf’ın koruma konusu ile ilgili olarak yazdığı dilekçeyi Barış Güler’e vereceği anlaşılmıştrı.</p>
<p class="PNormalAndJustification">FİZİKİ TAKİP TUTANAĞI</p>
<p class="PNormalAndJustification">Yapılan teknik takip çalışmalarında; Barış GÜLER’in, Fatih İlçesi Nuru Osmaniye Caddesi’nde bulunan Orient Bazaar isimli iş yeri içerisinde Rıza SARRAF’ın ofisinin bulunduğu yere geleceği bilgisi üzerine,</p>
<p class="PNormalAndJustification">22.04.2013 günü saat:16:30 sıralarında İlimiz Fatih İlçesi Nuru Osmaniye Caddesine geçilerek fiziki takip çalışmalarına başlanmış; </p>
<p class="PNormalAndJustification">Aynı gün saat: 16:51 sıralarında Barış GÜLER’in ve 1.80 boylarında 75kg. civarında kısa saçlı günlük traşlı üzerinde gri renkli takım elbiseli bulunan X Şahısla birlikte İlimiz Fatih İlçesi Nuru Osmaniye Caddesi’nde bulunan Orient Bazaar isimli iş yerine geldiği, Barış GÜLER’in asansörle yukarı çıktığı X Şahsın ise giriş kapısı civarında beklediği görülmüş,</p>
<p class="PNormalAndJustification">Aynı gün saat:17:02 sıralarında Barış GÜLER’in Orient Bazaar isimli iş yerinin içerisinde bir süre kaldıktan sonra çıkış yaptığı, X Şahsın ise Barış GÜLER’in çıkış yaptıktan sonra çıktığı ve Barış GÜLER ile birlikte ayrıldıkları görülmüştür.</p>
<p class="PNormalAndJustification">Böylece dilekçenin, Muammer Güler tarafından takip edileceği üzere Barış Güler’e verildiği değerlendirilmiştir.</p>
<p class="PNormalAndJustification">TK:2056296510 - 23.04.2013 18:26 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Baris bey koruma konusu halloldu cok tesekkur ederim 2 gune kadar tahsis edicekler”</p>
<p class="PNormalAndJustification">	Mesajdan; Koruma Polis Memuru görevlendirilmesi hususunun tamamlanmak üzere olduğu ve Rıza Sarraf’ın bunun için Barış Güler’e teşekkür ettiği anlaşılmıştır.</p>
<p class="PNormalAndJustification">	TK:2061020971 - 26.04.2013 09:45 Barış Güler – Rıza Sarraf görüşmesinde;</p>
<p class="PNormalAndJustification">Rıza Sarraf: “cumartesi şey o bakan beyler görüşecek oraya resmi bi ... bugün ben görüşmek istiyorum … mümkünse bir 5 dakika vaktini alacağım ayaküstü sadece”, Barış Güler: “tamam ben şimdi görüşeceğim size bildireceğim  hı hı”, Rıza Sarraf: “Barış Bey şimdi bişey rica edecem bu bizi Koruma Şubeye yönlendirdiler Koruma Şube bize 2 3 gündür koruma verecek bunlar biraz şey yapıyorlar daha işte bugün yarın bugün yarın bugün yarın”, Barış Güler: “tamam hemen onu görüşüyorum ben hemen görüşüyorum”</p>
<p class="PNormalAndJustification">	Görüşmeden, Rıza Sarraf’ın Koruma Polis Memuru görevlendirmede gecikme gösterdiğini düşündüğü Koruma Şube Müdürlüğünü Barış Güler’e şikayet ettiği, Barış Güler’in de işi görüşeceğini söylediği anlaşılmıştır.</p>
<p class="PNormalAndJustification">Aynı gün daha sonra;</p>
<p class="PNormalAndJustification">TK:2061661671 - 26.04.2013 14:28 Erdem Topuz – Rıza Sarraf görüşmesinde;</p>
<p class="PNormalAndJustification">Erdem: “Erdem Komser ben Koruma Şubeden arıyorum da … korumanızı getirecez ama eee nereye getirelim nerdesiniz siz … tam olarak geleceğimiz yerin ismi var mı ev adres”, Rıza Sarraf: “Kireçburnu Memduhpaşa Yalısı”</p>
<p class="PNormalAndJustification">TK:2062153013 - 26.04.2013 18:02 Ömer Duman – Rıza Sarraf görüşmesinde;</p>
<p class="PNormalAndJustification">Ömer Duman: “geldi mi Uğur Bey geldi başladı değil mi”, Rıza Sarraf: “geldi geldi başladı başladı”</p>
<p class="PNormalAndJustification">Görüşmelerden, Uğur isimli Polis Memurunun, Rıza Sarraf için Koruma olarak görevlendirildiği ve görevine başladığı anlaşılmıştır.</p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">(6)</p>
<p class="PNormalAndJustification">RIZA SARRAF’ın USULSÜZLÜKLERİ HAKKINDA</p>
<p class="PNormalAndJustification">BASINDA ÇIKACAK HABERLERİN ENGELLENMESİ</p>
<p class="PNormalAndJustification"> </p>
<p class="PNormalAndJustification">“Rusya Odaklı Eski Sistem” konusunda anlatıldığı üzere, şüphelilerin, 2003 yılından itibaren Adem GELGEÇ, Ertuğrul BOZDOĞAN ve Vidadi BADALOV adına kurulan 10 farklı paravan firma adına açtıkları banka hesaplarını kullanarak yurtdışından yüklü miktarda döviz havalesi yaptıkları, bu paraların Rusya’ya fiziki olarak taşındığı anlaşılmıştır.</p>
<p class="PNormalAndJustification">Teknik takip çalışmaları esnasında, Adem GELGEÇ adına kurulu bu firmalar ile ilgili Vergi İncelemesinin başladığı anlaşılmış, bu durum zaman içerisinde liderliğini Rıza SARRAF’ın yaptığı örgüt içerisinde, eylemlerinin deşifre olacağı tedirginliğine ve endişeye sebep olduğu görülmüştür. Rıza SARRAF’ın Vergi İncelemesine sebep olan ihbarın arkasında Adem GELGEÇ’le irtibatlı olan Emniyet Müdürü Orhan İNCE olduğunu anlaması üzerine, maddi menfaat ilişkisi içerisinde olduğu İçişleri Bakanı Muammer GÜLER’in nüfuzunu kullanarak Orhan İNCE’nin İstanbul’dan tayinini çıkarttığı, Orhan İNCE’nin de kendisini Rıza SARRAF’ın sürdürdüğünü öğrendiği anlaşılmıştır.</p>
<p class="PNormalAndJustification">Bu bölümde; şahıslar arasındaki husumet sebebiyle, Orhan İNCE tarafından, bahse konu vergi incelemesi ile ilgili bilgilerin Bugün ve Yeni Şafak Gazetelerine verilerek haberin yayınlanması durumu ve haberin Rıza SARRAF’ın talebi üzerine Muammer GÜLER, Zafer ÇAĞLAYAN ve Egemen BAĞIŞ’ın girişimleri ile yayınlanmasının önüne geçilmesi eylemleri ele alınacaktır.</p>
<p class="PNormalAndJustification">Özetle, </p>
<p class="PNormalAndJustification">Orhan İNCE’nin, Rıza SARRAF’ın eski sistemine dair bahse konu vergi incelemesi ile ilgili dokümanları Bugün Gazetesi muhabiri Kamil MAMAN’a ulaştırdığı, Kamil MAMAN’ın  bu bilgilerle haber yapmak istemesi üzerine, Rıza SARRAF’ın Muammer GÜLER, Zafer ÇAĞLAYAN ve Egemen BAĞIŞ’la görüşüp Bugün Gazetesi yetkilileri ile irtibata geçerek haberin yayınlanmasının önüne geçilmesini istediği anlaşılmıştır.</p>
<p class="PNormalAndJustification">Bu kapsamda, Muammer GÜLER’in gazetede yetkili Fatih KARACA ve Erhan BAŞYURT ile, Zafer ÇAĞLAYAN’ın da gazete sahibi Akın İPEK ve gazetede yetkili Fatih KARACA ile haberin yayınlanmaması için görüşme yaptıkları, Egemen BAĞIŞ’ın yurtdışında olması sebebiyle Hüseyin ÇELİK’i gazete yetkilisi Adem YAVUZ ile haberin yayınlanmaması görüştürdüğü,</p>
<p class="PNormalAndJustification">Tüm bu girişimlerin akabinde haberin Bugün Gazetesi’nde yayınlanmadığı anlaşılmıştır.</p>
<p class="PNormalAndJustification">Bu sırada, Rıza SARRAF’ın konu ile ilgili olarak Başbakan’la görüşme talebine Muammer GÜLER ve Egemen BAĞIŞ’ın sıcak baktığı, ancak Zafer ÇAĞLAYAN’ın, Rıza SARRAF ile aralarındaki rüşvet ilişkisinin deşifre olacağı çekincesi ile bu görüşmeye sıcak bakmadığı değerlendirilmiştir. Bunun üzerine, Zafer ÇAĞLAYAN ve Muammer GÜLER’in, Rıza SARRAF’ı Maliye Bakanı Mehmet ŞİMŞEK ile görüştürmeye karar verdikleri, ancak hızla yükseliş gösteren Rıza SARRAF’ın kabine içerisindeki destekçilerinin olduğu yönünde diğer bakanlar nezdinde rahatsızlık olduğu konusundaki duyumlar sebebiyle, Rıza SARRAF’ı Edip isimli şahsın aracılığı ile Mehmet ŞİMŞEK’le görüştürdükleri anlaşılmıştır. Yapılan görüşmede Mehmet ŞİMŞEK’in Rıza SARRAF’ın beklediği şekilde tavır göstermemesi ve haber metnini alarak MASAK’a inceleteceğini söylemesi üzerine Rıza SARRAF ve en baş elemanları Abdullah HAPPANİ ve Rüçhan BAYAR’da endişe oluştuğu anlaşılmıştır.</p>
<p class="PNormalAndJustification">Bahse konu haberin Bugün Gazetesi’nde yayınlanmasının tümden önüne geçilmesinin akabinde, Orhan İNCE’nin bu sefer Yeni Şafak Gazetesi üzerinden haberi yayınlatma yoluna gittiği, bunun üzerine Rıza SARRAF’ın talebi üzerine Muammer GÜLER’in Albayrak Şirketler Grubu CEO’su Ömer BOLAT ile görüşerek haberin Rıza SARRAF ve şirketleri ile ilgili olan kısımları olmaksızın yayınlanmasının sağlandığı anlaşılmıştır.</p>
<p class="PNormalAndJustification">Bugün Gazetesi’nde haberin yapılamasının önüne geçilmesinden bir gün sonra, Rıza SARRAF’ın talimatı üzerine Egemen BAĞIŞ’ın evine 500.000,00 (Beş Yüz Bin) Dolar gönderildiği anlaşılmıştır. </p>
<p class="PNormalAndJustification">Bu süreçte (Hem Bugün Gazetesi hem de Yeni Şafak Gazetesi ile ilgili), Muammer GÜLER’in çabaları ve Orhan İNCE’ye daha fazla baskı uygulayacağı yönünde vaatlerde bulunması üzerine; Rıza SARRAF’ın Abdullah HAPPANİ’ye verdiği talimatla Özgür ÖZDEMİR, Hikmet… ve ardından Barış GÜLER aracılığı ile Muammer GÜLER’e ulaştırılmak üzere (Vatandaşlık için Mohammed ZARRAB’tan alınan 1.000.000,00 Dolar ile birlikte) toplam 3.500.000,00 (Üç Milyon) Dolar verdiği hem fiziki takip çalışmalarından hem de teknik takip çalışmalarından anlaşılmıştır.</p>
<p class="PNormalAndJustification">Rıza SARRAF’ın bu konudaki tedirginliğinin arkasında ise, Zafer ÇAĞLAYAN ve Süleyman ASLAN ile karar vererek henüz bir ay öncesinde başladığı (yine hayali transit gıda-ilaç ticareti ve Çin’den para aktarımı sistemlerine dayalı) altın ihracatı konusunun ve buna bağlı olarak Zafer ÇAĞLAYAN ve Süleyman ASLAN’dan sağladığı imtiyazların, hakkında çıkacak bir haberle sekteye uğrayacak olması endişesi olduğu değerlendirilmiştir. Zira haber konularının çözülmesinin akabinde TK.2392571637 - 21.10.2013 17:41 Rıza Sarraf – Abdullah Happani görüşmesinde; Rıza Sarraf: “bu işle uğraşıp duruyorum ya çok yordu bu iş ya”, Abdullah Happani: “işte şey olmasa YANİ SEN DEĞİL DE BAŞKA BİRİ OLSAYDI ÇOK KOLAY YAPILIRDI DA işte BASIN HER ZAMAN KORKUTUYOR İNSANI” şeklindeki konuşmalarından Rıza SARRAF’ın adının usulsüzlükleri ile birlikte basında çıkmasından çekindikleri anlaşılmıştır.</p>
<p class="PNormalAndJustification"> </p>
<p class="PNormalAndJustification">Konu ile ilgili yapılan çalışmalarda,</p>
<p class="PNormalAndJustification">TK:2356918828 - 06.10.2013 14:40 Kamil (05065824819) - Adem Gelgeç görüşmesinde;</p>
<p class="PNormalAndJustification">Kamil: “ben gazeteciyim de sizin bir ifadenize rastladım da Vergi Dairesine verdiğiniz ifade ile Bugün Gazetesi’nden arıyorum bende … burda sizin kurduğunuz şirketlerin gelen paralarla ilgili herhangi bir Maliye Bakanlığının bir incelemesi var… böyle iddaalar var İran’dan ve farklı ülkelerden ağırlıklı olarak İran’dan para transferi yapıldığı karşılıksız olarak ve bunların hiç birinin faturalandırılmadığı”, Adem Gelgeç: “hı benden ne istiyorsunuz”, Kamil: “ben bununla ilgili ben biraz daha araştırdım bu şirketlerin Rıza Zarrab tarafından böyle bu tarz şirketler kurdurulduğu ve böyle karşılıksız buraya para transferi yapıldığı ile ilgili iddaalar var… şey var ama banka hesapları da var burda havalelerde Rıza Zarrab’la para transferi yaptığınız da görülüyor şahsi hesabına da para göndermişsiniz”, Adem Gelgeç: “bu sizi ilgilendirmez beyfendi tamam … şimdi devlete intikal etmiş mi etmiş devlet cezasını keser neyse gider yatarım veya da çıkarım bu sizi ilgilendirmez yani”</p>
<p class="PNormalAndJustification"> Görüşmeden, Bugün Gazetesi muhabiri Kamil Maman’ın Adem Gelgeç’le irtibata geçerek, bahse konu vergi incelemesi ile ilgili elinde dokümanlar olduğunu, konunun Rıza Sarraf’a dayandığını söylediği, Adem Gelgeç’in konuşmak istemediği anlaşılmıştır.</p>
<p class="PNormalAndJustification">TK:2356968211 - 06.10.2013 15:11 Sedef (05323328680)- Rıza Sarraf görüşmesinde;</p>
<p class="PNormalAndJustification">Sedef: “Bugün Gazetesi’nden Kamil diye bir çocuk aradı… çocuğa şey cıktım da sonra Adem Gelgeç diye bir adam varmış bunun davası yürüyormuş şu an ondan sonra Maliye Bakanlığıda bunu incelemeye almış… 81 hayali kurulan şirketler var İran’dan para trasferi var ııı 87 Milyon Euro gibi bir para transferi olup ııı bu para transferleri ne vergisi ne şeyi hayali şirketler üzerinden yapılıp bir sürü şey söyledi… bu şirket üzerinden 4 tane ayrı bankayla 87 Milyon Euro mu ne bilmem ne transfer yapılmış ve bu transferler nereye ne resmi olan hiçbir şey yok transfer yok felan felan gibi şeyler söyledi”, Rıza Sarraf: “tamam bırak boşver … bırak hayır canım ne muhatap olacaksın… sen deki ben ulaştım de deki o istediği haberini yapsın biz mahkemede cevabını veririz”</p>
<p class="PNormalAndJustification"> TK:2356979668 - 06.10.2013 15:21 Sedef (05323328680)- Rıza Sarraf görüşmesinde;</p>
<p class="PNormalAndJustification">Sedef: “hı iyi o zaman sen konuş zaten şey HSBC’de de resmi hesabına yani HSBC Teşvikiye Şubesinde ııı bu adam tarafından diyor Rıza bey şahsi hesabına çok ciddi para akatarı mı olmuş bütün bunların hepsi diyor“</p>
<p class="PNormalAndJustification">Görüşmelerden, Bugün Gazetesi muhabiri Kamil Mamam’ın Sedef isimli şahsı da aradığı anlaşılmıştır.</p>
<p class="PNormalAndJustification">TK:2356982378 - 06.10.2013 15:22 Rıza Sarraf- Kamil (05065824819) görüşmesinde;</p>
<p class="PNormalAndJustification">Kamil: “ya bazı iddalar varda bizim ııı ismininiz geçtiği ile ilgili Maliye Bakanlığında yapılan bazı vergi müfettişlerin bazı şirketlerde yaptığı aramalarda incelemelerde … Maliye Bakanlığının yaptığı müfettişlerin Adem Gelgeç diye bir beyfendinin kurduğu şirketlerin hayali para daha doğrusu karşılıksız para trnsferleri ile ilgili ıııı burada sizin isminiz de geçiyor sizinde bu şeyleri organize ettiğinizle ilgili bazı şeyler söyleniyor o ifade tutanaklarında felan ben bunun için aradım sizi rahatsız ettim size danışmak ve sormak için ama böyle iddaları yani bununla ilgili bir haber çalışması yapıyoruz bunu sormak için aradım”, Rıza Sarraf: “siz haberinizi dilediğiniz şekilde yapın biz mahkemede onun cevabını veririz” </p>
<p class="PNormalAndJustification">	Görüşmeden, Bugün Gazetesi muhabiri Kamil Maman’ın Rıza Sarraf’la irtibata geçerek, bahse konu vergi incelemesi ile ilgili elinde dokümanlar olduğunu, konunun Rıza Sarraf’a dayandığını söylediği, konu ile ilgili haber yapmak istediğini söylediği, bu konuda Rıza Sarraf’ın kendisine danışmak istediğini söylediği, Rıza Sarraf’ın da mahkemede cevap vereceklerini söylediği anlaşılmıştır.</p>
<p class="PNormalAndJustification">TK:2357242730 - 06.10.2013 18:01 Rıza Sarraf- Abdullah Happani görüşmesinde;</p>
<p class="PNormalAndJustification">Rıza Sarraf: “diyorum ki seni en son ne zaman gördü”, Abdullah Happani: “bi hafta önce ya hatta şey SSK'dan emekli olacağım abi dedi askerlik primini yatırırsam ıı primini hesaplattırdı 8 Bin TL'de para verdim kendisine … kendisi sızdırmamıştır o kesin yani”, Rıza Sarraf: “kim sızdırır başka”, Abdullah Happani: “işte Orhan falan”, Rıza Sarraf: “tutanaklar var elinde adamın basındaki adamın… Orhan mı vermiştir”, Abdullah Happani: “be benim tahminim öyledir yani günahınıda almak istemem yani Adem'in ses kaydını almaya çalışan bi adam böyle bi imkanı varsa yapar yani”</p>
<p class="PNormalAndJustification">	Görüşmeden, bahse konu vergi incelemesi ile ilgili dokümanların gazeteciye Adem Gelgeç ve Emniyet Müdürü Orhan İnce tarafından verilmiş olduğunun tahmin edildiği anlaşılmıştır. </p>
<p class="PNormalAndJustification">TK:2357353282 - 06.10.2013 19:01 Rıza Sarraf - Ahad Khabbaz Tamimi görüşmesinde;</p>
<p class="PNormalAndJustification">Ahad Khabbaz Tamimi: “gittiler şimdi çıktılar”, Rıza Sarraf: “biliyor musun ne diyecektim kendisine… eğer ben yapmadım Orhan yapmış diyecektim pezevenk bu bilgiyi sen vermeseydin Orhan nerden bilecekti”, Ahad Khabbaz Tamimi: “onu dedim ya onu dedim… dedim bak söyleyeyim rıza bana dedi böyle rıza dedi onun işi değil Orhan’ın işidir … Adem herşeyi demiştir kim vay şerefsiz bil kiminle dost olmuşsun rengi oldu kıpkırmızı Allaha hamdolsun”, Rıza Sarraf: biliyor ki kendi ne konuştuğunu … DUR BEN O ORHAN’IN DA ANASINI SİKEYİM SABRET DERS OLMAMIŞ ONA… YOK YERİNE VERMİŞLER BUNDAN SONRA ZİNDANA ATTIRACAM… ŞİMDİ BAK SEN SABAHA SABRET”</p>
<p class="PNormalAndJustification">	Görüşmeden, Ahad Khabbaz Tamimi’nin Adem Gelgeç ile konuyu görüştüğü, buna göre işin arkasında Orhan İnce olduğundan şüphelendikleri, Rıza Sarraf’ın daha önceden tayinini çıkarttığı Orhan İnce’nin dersini almadığını, ona daha büyük zarar vereceğini söylediği anlaşılmıştır.</p>
<p class="PNormalAndJustification">Bu konuşmanın akabinde Rıza SARRAF’ın konuyu irtibatlı olduğu bakanlarla görüşmeye başladığı anlaşılmıştır.</p>
<p class="PNormalAndJustification">TK:2357361167- 06.10.2013 19:13 Rıza Sarraf- Mustafa Behçet Kaynar görüşmesinde;</p>
<p class="PNormalAndJustification">Rıza Sarraf: “sağolun İstanbul’da mısınız”, Mustafa Behçet Kaynar: “hı yok Ankara”, Rıza Sarraf: “beyefendi de mi Ankara’da”</p>
<p class="PNormalAndJustification">	Görüşmelerden, Zafer Çağlayan’ın Ankara’da olduğu anlaşılmıştır.</p>
<p class="PNormalAndJustification">Bunun üzerine hemen,</p>
<p class="PNormalAndJustification">TK:2357366348 - 06.10.2013 19:16 Rıza Sarraf- Barış Güler görüşmesinde;</p>
<p class="PNormalAndJustification">Rıza Sarraf: “İstanbul’da mısınız”, Barış Güler: “yok İzmir’deyim ama akşam dönüyorum… ben 23 uçağına aldım biletimi ama”, Rıza Sarraf: “ıııııı yok hemen size bir şey iletmem lazımda kim var yanınızda”, Barış Güler: “yok yok ben şu nda kaltım masadan dinliyorum sizi”, Rıza Sarraf: “yok yok siz beni bir bir farklı numaradan çaldırın ben sizi arayayım”, Barış Güler: “hı farklı numaradan anladım tamam oldu peki”</p>
<p class="PNormalAndJustification">Görüşmeden Rıza Sarraf’ın Barış Güler’in kendisini farklı bir numaradan çaldırmasını, çaldıracağı numarayı başka bir numaradan arayacağını söylediği, böylece şahısların yaptıkları eylemlerin usulsüzlüğünün farkındalığı içerisinde Adli Çalışmalara Karşı Koymaya çalıştıkları anlaşılmıştır.</p>
<p class="PNormalAndJustification">Hemen akabindeki görüşmeden, Rıza SARRAF’ın Barış GÜLER’le farklı telefonlardan görüşme yaptıkları, haber çıkacağını ve haberin Orhan İNCE tarafından verildiğini söylediği, Barış GÜLER’in de durumu Muammer GÜLER’e bildirdiği anlaşılmıştır, Zira;</p>
<p class="PNormalAndJustification">TK:2357385538- 06.10.2013 19:24 Rıza Sarraf- Muammer Güler görüşmesinde;</p>
<p class="PNormalAndJustification">Muammer Güler: “Barış beni aradı Barış’la da konuşuyorduk … o seni arayın muhabir kimdir”, Rıza Sarraf: “vallahi bu polis muhabiri bu arkadaş işte bir şeylerden bahsett ...işte Maliye Bakanlığında bir araştırma varmış bir kaç tane… şirket varmış o o şirketler üzerinden işlemler yapılmış bu işlemlerin arkasında sizin olduğunuz söyleniyor ben bunun haberini yapacağım ne diyorsunuz dedi bende dedim kine sen dilediğin haberi yap ben avukatlarımı bu mahkemede bunun açıklamasını yaparlar”, Muammer Güler: “peki peki BUNUN ORHAN’LA İLGİSİ VAR MI”, Rıza Sarraf: “TABİ ORHAN YAPTIRMIŞ zaten onu yaptırmak istiyor”, Muammer Güler: “hayır hayır sen nereden biliyorsun kendisimi söyledi yoksa öyle şey mi”, Rıza Sarraf: “kendisi söylemedi bende haberi var yani ben detaylı biliyorum onun yaptırdığını” Muammer Güler: “YA O ŞEREFSİZ ORDA … ORDA ONU SÜRDÜRDÜĞÜMÜZ İÇİN ben şimdi şöyle yapayım seni o arayan çoçuğu biliyor musun”, Rıza Sarraf: “biliyorum numarası var sayın bakanım numarası telefonumdan aradı beni”, Muammer Güler: “hı polis muhabiri peki ben onu yarın o şeyin sahibinden bir araştırayım diyim ki ya bir polis muhabiriniz aramış Rıza beyi nedir bu”, Rıza Sarraf: “hayır bunlar haberi gireceklerde ben diyorum ki HABERİ GİRMESİNLER HABER ÇÜNKÜ BİZİM YANİ ŞEY NASIL DERLER YANİ BİZİM İŞ HAYATIMIZA ZARAR VERECEK haber biz bunu bir gün sonra ispat edeceğiz teklif olacak ama iş işten geçiyor sayın bakanım…suçlaması yok adam haber yapacak daha bir şey suçlayamaz bizim suçumuz yok ki adam suçlasın… yani o maliyenin araştırdığı şirketler varya … o şirketlerin arkasında ben varolduğumu duymuş duyumunu almış”, Muammer Güler: “Allah Allah ya ben onu konuşuyorum o şeyin sahipleriyle gazetenin sahipleriyle gezetenin patronlarıyla konuşuyorum Fatih Karaca’ymış herhalde söylediğin”, Rıza Sarraf: “tabi tabi patronları o o Fatih beymiş”, Muammer Güler: “Fatih’i ben ararım”</p>
<p class="PNormalAndJustification">	Görüşmeden, Barış Güler’in gelişmeleri Muammer Güler’e aktardığı, haberin muhabire ulaştıranın Orhan İNCE olduğunu düşündükleri, Rıza Sarraf’ın haberin yayınlanmamasına çok önem verdiği, Muammer Güler’in de gazetenin yetkilileri ile görüşüp konuyu kapatacağını söylediği anlaşılmıştır.</p>
<p class="PNormalAndJustification">TK:2357414829 - 06.10.2013 19:43 Rıza Sarraf- Muammer Güler görüşmesinde;</p>
<p class="PNormalAndJustification">Rıza Sarraf: “muhabirin ismi Kamil ELİBOL”, Muammer Güler: “ha bak enteresan bişey ya Nuri ELİBOL’un oğlu heralde ya Nuri ELİBOL da benden randevu istemişti bu alanında araya girmek isteyen nerden nereye geliyor mesele bu Nuri ELİBOL denen adam benden randevu istiyor bu Kamil de onun oğlu olabilir”, Rıza Sarraf: “Nuri kim sayın bakanım”, Muammer Güler: “Nuri ELİBOL da yine bir gazeteci”, Rıza Sarraf: “Orhan İNCE’nin şeyi işte sayın bakanım ben size söylüyorum… işte bir şekilde bu şey durabilseydi haber iyi olurdu sayın bakanım”, Muammer Güler: “evet evet evet onu durdurmaya çalışıyoruz evet tamam tamam”, Rıza Sarraf: “o muhtemel o şeyin adamıdır Orhan İNCE’nin”</p>
<p class="PNormalAndJustification">	Görüşmeden, Rıza Sarraf’ı arayan muhabirin Kamil Maman olmasına rağmen, isim benzerliğinden ve Muammer Güler’le Orhan İnce ile ilgili görüşmek için randevu alan Nuri Elibol isimli şahsın oğlunun olabileceği değerlendirilerek Kamil Elibol isimli muhabir olabileceği konuşlulduğu ve işin arkasında Orhan İnce’nin olduğunu söyledikleri anlaşılmıştır.</p>
<p class="PNormalAndJustification">TK:2357486320 - 06.10.2013 20:23 Muammer Güler- Rıza Sarraf görüşmesinde;</p>
<p class="PNormalAndJustification">Muammer Güler: “Bugün Gazetesinin genel yayın yönetmeni var Erhan BAŞYURT… onunla görüştüm ben onunla görüştüm öyle bir haber daha yok heralde hazırlanma aşamasında dedi ben dedim ki yani böyle bu itibar sarsıcı böyle bir firmanın şeyini yapıcı bir haber olmaz bunların farklı şeyi var anladığım kadarıyla oğlan bunları fişekliyor”, Rıza Sarraf: “o kesin o beni benim haberim var bu bana benim kulağıma 10 gün önce geldi bu oğlanın bunu yapmak istediği”, Muammer Güler: “yok ben şimdi bunun heralde bunun babasıdır Nuri Elibol daha bu Orhan’ın tayini ile ilgili bana yazmış felan ben ona randevu vermemiştim şimdi buna… şimdi buna vericem diyecem ki BAK BU ADAMINIZI BEN SADECE TAYİN EDEREK KURTARDIM AMA DAHA ÜZERİNE GİDERSENİZ BUNUN BİR YERLERE ÇÖKTÜĞÜNÜ İŞLEM İŞLEME KOYARSAM BU ADAM MESLEKTEN GİDER ONUN İÇİN AYAĞINIZI DENK ALIN… GEREKTİĞİNDE DAHA DA İLERİ GİDERSE DERSİN Kİ KARDEŞİM BANA ÇÖKTÜ BENDEN ŞÖYLE BİR RÜŞVET İSTEDİ… HAYIR BUNU DAHA İLERİ GÖTÜRÜRLERSE O ZAMAN DA BEN SENİN AZINDAN İKİ SATIR İFADE ALIRIM BUNU AYNI GÜN İŞLEME ÇEKTİRİRİM VE MESLEKTEN ATTIRIRIM BU PEZEVENKİ”, Rıza Sarraf: “tamam tamam o olur yani siz görüşün salı günü bana deyin ben salı günü gidiyim iki satır zaten geçen ifadem de vermiştim salı günü gider bir daha veririm … söylemiştim demiştim ki bu daha önce benden 1 Milyon Euro para istedi… tabi tehdit ifademde var benim tehdit olayında tabi var benim avukatla verdiğim emniyette hatta daha ileri gideyim sayın bakanım benim verdiğim ifade yok muydu Asayiş’te… ifadenin aynı fotokopisini gizli belgeyi almış eline… yani içerden de belge sızmış ona”, Muammer Güler: “evet evet şimdi şöyle bişey yapacağım ben onun adamını çağıracağım diyeceğim bak eğer siz bu işi daha ileri götürürseniz ben bu adam hakkında belki de onu önlemeye çalışıyorlar şimdi bakalım onu ne yaptılar hakkında ....onu bakacağım o sizin ne zaman aldılar ifadenizi”, Rıza Sarraf: “benim ifadem çok oldu 1 ay önce aldılar o tehdit olayında aldılar işte ama onla alakalı onun eline de o belge geçmiş”, Muammer Güler: “hayır hayır .....ben böyle bir haber yapacaklarını inanmıyordum bilmiyoruz böyle ... ama ben o Nuri Elibolu da çağırırım demek ki bu kamilin babası derim ki siz yanlış yapıyorsunuz bundan yana bişey çıkmaz BU ADAM BÖYLE DAVRANIRSANIZ EĞER BEN BUNU MESLEKTEN ATARIM şimdi tayinle kurtuldu tabi ne olacağı da belli değil şu anda soruşturma da yapılıyor hakkında”</p>
<p class="PNormalAndJustification">	Görüşmeden, Muammer Güler’in konu ile ilgili Bugün Gazetesi yetkilisi Erhan Başyurt ile görüştüğünü, Nuri Elibol’a da Orhan İnce ilgili olarak daha önceden tayin ettirdiğini, husumeti devam ettirmesi durumunda meslekten ihraç edebileceğini, hatta Rıza Sarraf’ın ağzından gasp edildiğine veya rüşvet istendiğine dair iki satır ifade alınıp bunu işleme sokarak meslekten ihraç edilmesini sağlayabileceğini söylediği anlaşılmıştır.</p>
<p class="PNormalAndJustification">TK:2357513247 - 06.10.2013 20:36 Rıza Sarraf- Ahad Khabbaz Tamimi görüşmesinde;</p>
<p class="PNormalAndJustification">Rıza Sarraf: “iş çözüldü Orhan’ın işidir”, Ahad Khabbaz Tamimi: “ben sana diyorum onun işidir ayrı adamdan şüphelenme… onun işidir başka adamın işi değildir”, Rıza Sarraf: “BEN UCUNU BAĞLADIM BUNUN… NE ZAMAN OLURSA ELİMDE O”, </p>
<p class="PNormalAndJustification">Görüşmede, Rıza Sarraf’ın Muammer Güler ile olan ilişkisi sebebiyle Orhan İnce’nin elinde olduğunu söylediği anlaşılmıştır.</p>
<p class="PNormalAndJustification">TK:2358109451 - 07.10.2013 10:22 Rıza Sarraf- Abdullah Happani görüşmesinde;</p>
<p class="PNormalAndJustification">Rıza Sarraf: “şimdi bak bu bu başka yere sürülmüştü biliyosun… sonra şikayet edip itiraz gelmişti başka bi yere yine Adana'ya filan değilde daha yakın çevreye Zongundak'a gelmişti… tamam mı ondan sonra ıı bu tekrar BEN BUNU SÜRDÜRDÜM başka uzak bi yere tamam mı”, Abdullah Happani: “ya ama işte basına çıkmazsa güzel olur çıkarsa”</p>
<p class="PNormalAndJustification">Görüşmeden, Orhan İnce’nin mahkeme kararı ile İstanbul’a dönmesinin akabinde Rıza Sarraf tarafından tekrar sürdürüldüğü anlaşılmıştır.</p>
</body>
</html>
