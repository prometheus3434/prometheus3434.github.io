<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <title>Context</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="PNormalAndJustification">TK.2358505220 - 07.10.2013 14:02 X şahıs – Orhan İnce görüşmesine; </p>
<p class="PNormalAndJustification">Orhan İnce: “TAYİNİMİZİ DE ZENGİN İŞ ADAMI ÇIKARMIŞ ONU ÖĞRENDİK onu anlattık olaylarını anlattık konularını anlattık bugünlerde de basına yansıyacak o konu öyle”, X şahıs: “basına yansıyacak bir konu var diyosun yani”, Orhan İnce:” basına o adamla ilgili basına yansıyacak yani o adamla ilgili...devleti nasıl dolandırdığına dair öyle” </p>
<p class="PNormalAndJustification">Görüşmeden, bahse konu haberin Orhan İnce tarafından basına verildiği ve tayininin Rıza Sarraf tarafından çıkarıldığını öğrendiği anlaşılmıştır.</p>
<p class="PNormalAndJustification">TK.2359171774 - 07.10.2013 19:08 Rıza Sarraf – Abdullah Happani görüşmesinde; </p>
<p class="PNormalAndJustification">Rıza Sarraf: “mail okuyabiliyor musun telefondan…yapmak istedikleri haberi oku demişler ki yapmamak için bir milyon istiyoruz”, Abdullah Happani: “vay pazarlık ha ya sen ne dedin ya”, Rıza Sarraf: “bu eksik olmuş birazda üstüne koysun sağdece dedim deki bu haber cıktığı gün başbakana gideceğim haberi olsun hakikaten gideceğim”, Abdullah Happani: “okuyayım”</p>
<p class="PNormalAndJustification">TK.2359189026 - 07.10.2013 19:13 Muammer Güler – Rıza Sarraf görüşmesinde; </p>
<p class="PNormalAndJustification">Muammer Güler: “ben o .......randevu isteyen bir adam vardı onu aradım perşembe günü burada olacakmış perşembe günü gelecek bana o ........”, Rıza Sarraf: ”sayın bakanım şimdi bana metini ulaştırdılar bir şekilde…fırsatını bulursam sayın başbakana da gideceğim…çünkü o kadar canımı sıktılar ki”, Muammer Güler: “eşşekoğlu eşşekler şerefsizler hı”, Rıza Sarraf: “metini bana yollamış size mail atayım bakın içeriğini okuyun…akabininden de bana diyor ki bana 1 Milyon versin ben bunu yayınlamayayım yada yayınlayacağım aynen 3 ay önce ben sizde ifade de ifade vermiştim ya emniyette işte Orhanlar…benden 1 milyon istiyorlar şimdi de bana metini yollamışlar diyorlarki eğer bir milyon verirse yayınlamayacağız 1 milyon vermezlerse yayınlayacağız … patronlarına eğer sizin ilişkiniz iyiyse bence söyleyin tanıyorsanız”, Muammer Güler: “ben patronlara söyleyecem edeceğm bak bu konu başbakana gidiyor haberiniz olsun … bu adamlar sizi kullanarak sizin gazetenizi kullanarak böyle bir şey yapmaya çalışıyor haberiniz olsun”</p>
<p class="PNormalAndJustification">Görüşmelerden, muhabirin haberin yayınlanmaması için Rıza Sarraf’tan 1 Milyon istediği anlaşılmıştır. </p>
<p class="PNormalAndJustification">	TK.2359234616 - 07.10.2013 19:23 Abdullah Happani – Rıza Sarraf görüşmesinde; </p>
<p class="PNormalAndJustification">Abdullah Happani: “şey bu yazıya … ama çok sağlam sağlam bilgi vermişler yani aşağıdaki şirketler mirketler … BİZİM OLANLAR DA VAR İÇİNDE YA BİZİM OLANLAR DERKEN SENİN ŞİRKETLER HADİ ÖBÜRLERİNİ BOŞVER YANİ … bankalar doğru”, Rıza Sarraf: “sayfalık para transferi tespit edildi paraların karşısık bi 87 milyarı nasıl çıkarmışlar neyse… dur bakalım şurda sonra diyor ki bir dakka altın ihracatında Türkiye’nin yıldızı haline gelen İran da imtiyazlı iş adamlarının düşük kurdan elde ettikleri Euro ile Türkiye’de altın satan alıp sonra bunları kendi piyasalarında nakite çevirme ile ilgili iddaalar üzerine Maliye Bakanlığı harekete geçti 2012 Aralık ayında Maliye Bakanlığı, Cumhurbaşkanlık ve Başbakanlığa gelen ihbar ve delilleri incelemeye alan vergi müfettişleri korkunç kara para trafiği ve işte Ebru Gündeş’le evlenen Rıza ZARRAF asıllı isime ulaştı … 2012 diyor farkında mısın…2012 de vardı canım altın ticareti”, Abdullah Happani: “ha doğru 2012’nin doğru şubatında başladı … ya şu şeyleri mesela o Türk şirketlerinin hepsini Adem biliyordur”, Rıza Sarraf: “abicim bir kısmını biliyordur o denli bilmiyordur o geçip kurcalamaz AKTİVDEN ÖĞRENMİŞ OLABİLİRLER”, Abdullah Happani: “aktivden olabilir yani de aktivden nasıl öğrenmişlerdir”, Rıza Sarraf: “rahmetli dedemin bir atasözü vardı kötüdür ama der ki… sıçacak götte bok durmaz der … dur bakalım dur bakalım hiç belli olmaz ne olacağı dur bi bakalım…çok farklı bi yanda bakarsın bişey olur gazetenin patronlarına gider iş değişir meğişir…patrona telefon açıcam dedi şimdi”, Abdullah Happani: “İÇ İŞLERİ BAKANI BAKANLAR BASTIRIYOSA PATRONLARINA DURDURABİLİRLER BENCE”</p>
<p class="PNormalAndJustification">	Görüşmeden, çıkacak habere konu dokümanlarda usulsüzlüklerle ilgili çok detay bilgilerin olduğu, (Eski Sistem) başlığı altında bahsedilen eylemlerden ve bu eylemlerin Rıza Sarraf tarafından organize edildiğine dair bilgilerin olduğu, İçişleri Bakanı’nın gazeteye yapacağı müdahale sonucunda haberin yayınlanamayacaklarını söylediği anlaşılmıştır.</p>
<p class="PNormalAndJustification">TK.2359264668 - 07.10.2013 19:45 Rıza Sarraf – Sedef görüşmesinde; </p>
<p class="PNormalAndJustification">Sedef: “peki Zaferler maferler şey yapmazlar mı yani önce onlarla konuşsan daha şey değil mi”, Rıza Sarraf: “konuşmam için Ankara’ya gitmem lazım…telefon konusu değil ki bu”, Sedef: “bir şey anlatacam duyduğum bir şeyi sana gelince anlatsın yani o şeyden de SENDEN RAHATSIZ OLANLAR OLABİLİR … ŞEY AYAĞINDAN HÜKÜMET AYAĞINDAN”, Rıza Sarraf: “yani şeyden mi bakanlıklardan mı”, Sedef: “ıhı ıhı ıhı”, Rıza Sarraf: “yani onlar mı yaptırıyordur diyorsun”</p>
<p class="PNormalAndJustification">TK.2359354746 07.10.2013 20:36 Rıza Sarraf – Sedef görüşmesinde;</p>
<p class="PNormalAndJustification">Rıza Sarraf: “ben yarın gidip gitmeme arasında karar alacamda tam sen ne duydun”, Sedef: “hayatım şöyle bi durum varki eee şeyler ıı Maliye Bakanı bizim tanıdığımız o değil de mi hangisine şey”, Rıza Sarraf: “yok”, Sedef: “evet ve o hani onun yakınındaki bi kaç şey ...”, Rıza Sarraf: “Ali Babacan”, Sedef: “bilmiyorum kim olduğunu ay isim söyledilerde tam şey yapamam yani şimdi atmayım sana Maliye Bakanı ve bakanlar bi kaç şeyde hani hep böyle senin çok fazla şey olduğunu ondan sonra nasıl bu kadar diyalogların ondan sonra ıı şey ıı çok fazla hani işte diyaloglarının göze battığını ondan sonra cı bunlarında yani bi rahatsızlık olduğunu senden yana ama onların kendi aralarında da varmış galiba öyle şeyler”, Rıza Sarraf: “tabi canım aralarında var zaten onların”, Sedef: “bizim iyi bi arkadaşımızın ondan sonra yeğeni şey ee bu ekonomi şey haberciydi ondan sonra sonra NTV'ye geçti NTV'den şimdi yurtdışına gitti… anladın mı onların söylediği şey bu…HANİ YOKTU BÖYLE Bİ ADAM Dİ DİYOLARMIŞ NERDEN”, Rıza Sarraf: “ama Ebru'yla evlenmekle geldi oldu zaten bu adam”, Sedef: “hayır tamam da işte yani bu kadar vardı madem hani bu kadar şey e ben duyduğumu söylüyorum hani bilemem hani şeyini bende öyle izah ettim zaten bunu hep vardı ailede vardı ama daha çok ee yurtdışı işleri vardı bilmem ne .. burdaydı zaten adamın alt yapısı var zaten parası var ondan sonrada burdada aynı şekilde devam etti zaten o şey zaten olan bişey ama diyolar ki öncesinde böyle bi şey yokmuş yani bunlar çünkü belli bize bulmuşsunda hani maddi manevi şeyleri olan insanları zaten halk isimlerini bilmesede bunlar biliyo… anladın mı ne demek istediğimi… o yüzden bu nereden çıktı bunu bii şey yapalım kurcalayalım gibi bi durum varmış ama bilemiyorum”</p>
<p class="PNormalAndJustification">	Görüşmelerden, Sedef isimli şahsın, Rıza Sarraf’ın hızla yükselişinin Ali Babacan gibi bazı bakanların dikkatini çektiği ve Rıza Sarraf’ın bu yükselişinin arkasında kabineden bazı bakanların desteğini aldığı yönünde şüphelerin olduğu ve bu durumun bakanlar arasında rahatsızlık oluşturduğu yönünde duyumlar aldığını söylediği anlaşılmıştır. </p>
<p class="PNormalAndJustification">TK.2359398118 - 07.10.2013 21:00 Muammer Güler – Rıza Sarraf görüşmesinde; </p>
<p class="PNormalAndJustification">Muammer Güler: “ben Fatih Karaca’yı aradım şimdi dediki abi nasıl olur böyle bir şey dedim bak sakın ha gazeteniz içinde dedim bak ben adam cürmü meshud yaptırır yarın rezil olursunuz abi kurban alayım şudur budur felan ben dedi gereğini yaparım siz dedim ki bunların yakınları olan biri emniyet müdürü var bu dedim tayine tabi tutuldu diye bunda da gıcık alıyorlar bak bu kadar firmanın ismi var benim elime geçti asla böyle bir şey olmaz dedi”, Rıza Sarraf: “sayın bakanım bu konunun ama şeyle alakası var yani Orhan İnce’yle alakası var”, Muammer Güler: “biliyorum biliyorum onunda zaten soruşturması sürdürülüyormuş o soruşmayıda takip edeceğim ONUN DA DEFTERİNİ DÜRECEĞİM O RESMİYETE GİRMİŞ ÇÜNKÜ O…DEFTERİNİ DÜRECEĞİM O PENZEVENGİN SEN RAHAT OL KARDEŞİM”</p>
<p class="PNormalAndJustification">	Görüşmeden, Muammer Güler’in Bugün Gazatesi’nde haberin yayınlanmaması için Fatih Karaca’yla görüştüğü, Rıza Sarraf’ın haber olayının arkasında Orhan İnce olduğunu söylediği, Muammer Güler’in de Orhan İnce ile ilgili yürüyen ayrı bir soruşturma olduğunu, o soruşturmayı kullanarak “defterini düreceğini” söylediği anlaşılmıştır.</p>
<p class="PNormalAndJustification">TK.2359400196 - 07.10.2013 21:03 Onur Kaya – Rıza Sarraf görüşmesinde; </p>
<p class="PNormalAndJustification">Onur Kaya: “gruba gececek ya bakan direk geçerken arabada sizinle görüşür veya evde görüşür ona göre orda yol çizeriz diyor…sabah yine beni ararsınız evin tarifini felan şey yaparım hallederim”, Rıza Sarraf: “tamam canı eğer sıkınsa başka zaman geleyim…tamam okey peki hayır başkasına canı sıkılmış olursa bize patlar” </p>
<p class="PNormalAndJustification">	Görüşmeden Rıza Sarraf’ın Ekonomi Bakanı Zafer Çağlayan ile görüşmek için randevu ayarlamaya çalıştığı anlaşılmıştır.</p>
<p class="PNormalAndJustification"> 	TK.2359444255 - 07.10.2013 21:24 Egemen Bağış – Rıza Sarraf görüşmesinde; </p>
<p class="PNormalAndJustification">Rıza Sarraf: “bu basınla alakalı bu konuyu bir sayın başbakanla görüşmek istiyorum ama görüşmeden önce bir sizden fikir almak istiyordum....nasıl yapsam bilmiyorum”, Egemen Bağış: “yani telefonda konuşalım diyorsun şimdi konuş yada…yada ben çarşamba akşamı istanbula geleceğim”, Rıza Sarraf: “belki geç olur ben size söyleyim konu şey değil şimdi geçen gün beni Bugün Gazetesinden aradılar…biliyorsunuz zaten tehditin onun bunun haddi hesabı yok havalarda uçuşuyor bugün gazetesinden aradılar…bizim bu hani altın ihracatlarıyla falan alakalı işlerimiz varya İran’la altın ihracatlarıyla…bir tane x şahıs isim söyledi dedi ki işte bu adam incelemedeymiş işte şu kadar para gelmiş İran’dan hesabına da estek olmuş köstek olmuş neyse dede ki sizin bunla bir ilişkiniz var mı bu konuyla alakalı ne söylemek istiyorsunuz gazeteci bana soru sordu…bilmem ne Elibol ben de dedim ki benim söyleyecek hiç bişeyim yok ben haber yapacağım dedi dedim ki istediğiniz nitelikte istediğiniz şekilde siz haberinizi yapın ben avukatlarım gerekli savunmayı zamanında yaparlar…şimdi adam dönüyor bugün bana metni yolluyor bir aracı ile diyor ki metin bu alsın baksın ya bana 1 Milyon dolar verir yada ben bunu yayınlarım ama artık bunun o kadar ucu bucağı çıktı ki bıktım usandım bende bu konuyla alakalı gidip sayın başbakanla görüşmek istiyorum koyayım önüne metni deyim ki buyurun sayın başbakanım bunu bana yollamış bunun karşılığında da diyor ki 1 Milyon versin bunu yayınlamayım…benim yaptığım iş ortada yaptığımız ihracat ülkeye katkısı faydası cari açığın kapanması ya ben onları yapmayım ya da bunlarla uğraşamıyorum diyeyim…beyfendi ile görüşsem bu konu da sakıncası olur mu sizce”, Egemen Bağış: “yok olmaz da o da onlardan şikayetçidir… patronlarının bilgisi var mıdır bunun bu”, Rıza Sarraf: “bilmiyorum ki patronlarının bilgisi var mı yok mu işti Fatih İlçe Emniyet Müdür Yardım Fatih İlçe Emniyet Müdür Yardımcısı vardı efendim o geliyor 1 Milyon benden Euro istiyor haraç istiyor gittim o zaman ifade verdim iki ay önce o çöküyor ö çöküyor bıktım usandım ben bunlarla uğraşmaktan”, Egemen Bağış: “abi Muammer Güler’e açıp söylemen lazım”, Rıza Sarraf: “açıp söyledim”, Egemen Bağış: “şey deyim Rızacım bir Hüseyin ÇELİK’le konuşayım bizim medyadan sorumlu genel başkan yardımcımız o Bugün Gazetesinin sahipleri ile de çok samimidir bir onla konuşayım da gerekirse senle onun bir temasını sağlayım”, Rıza Sarraf: “sizce benim sayın başbakana gitmem de bir sakınca olur mu”, Egemen Bağış: “sakınca olmaz da başbakanın bin tane derdi arasında sana randevu verene kadar iş işten geçer diye ben şey yapıyorum…sen Zafer abi ile konuştun mu o ayaralırm atla gel diyorsa”, Rıza Sarraf: “konuşmadım yarın onu gidip Ankara’da göreceğim sabah ben bir şekilde sayın başbakandan randevu alıp gideceğim zaten”, Egemen Bağış: “bence sen randevu istersen alırsın … ben çarşamba akşamı dönüyorum…sen bir Zafer abi ile yüz yüze konuş…BEN DE HÜSEYİN ÇELİK’E ŞİMDİ SÖYLERİM SENLE BİR TEMAS KURSUN”</p>
<p class="PNormalAndJustification">	Görüşmeden, Rıza Sarraf’ın hakkındaki usulsüzlüklerle ilgili haber çıkabileceğini ve Orhan İnce tarafından şantaja uğradığını Egemen Bağış’la da paylaştığı, Egemen Bağış’ın şantajla ilgili Muammer Güler’e iletmesini söylediği, kendisinin yurtdışında olduğunu, haberin yaptırılmaması için Bugün Gazetesi’ne ulaşılmasını Hüseyin Çelik’e söyleyeceğini belirttiği anlaşılmıştır.  </p>
<p class="PNormalAndJustification">	Bu görüşmede planlandığı gibi, Egemen BAĞIŞ’ın Hüseyin ÇELİK ile konuyu görüştüğü, Hüseyin ÇELİK’in de Bugün Gazetesi Ankara Temsilcisi Adem YAVUZ ile görüştüğü anlaşılmıştır. Zira daha sonra (09.10.2013 tarihinde Egemen BAĞIŞ’ın evine gönderilen 500.000,00 Dolar’ın Egemen BAĞIŞ’a ulaşması üzerine yapılan) TK.2374702814 - 12.10.2013 19:28 Egemen Bağış – Rıza Sarraf görüşmesinde;</p>
<p class="PNormalAndJustification">Egemen Bağış: “ŞEY İÇİNDE ÇOK ÇOK TEŞEKKÜR EDİYORUM BENİ MAHÇUP ETTİNİZ”, Rıza Sarraf: “olur mu ne demek olur mu sayın bakanım”, Egemen Bağış: “arada ....ilgili Hüseyin Çelik seni aradı mı abi”, Rıza Sarraf: “aramadı sayın bakanım”, Egemen Bağış: “aramadı mı … çünkü Bugün Gazetesi’nin Ankara Temsilcisi Adem Yavuz benim basın müşavirimle konuşmuş Hüseyin Bey’den uyarı aldık aynı konuda Zafer Beyle Muammer Beyden de uyarı aldık ıııı hı almış”, Rıza Sarraf: “hı o zaman direk aramıştır”, Egemen Bağış: “ondan sonra ben senin numaranı da vermiştim çünkü Hüseyin Çelik’e”</p>
<p class="PNormalAndJustification">	Görüşmeden, Egemen Bağış’ın konu ile ilgili girişimlerde bulunurken Muammer Güler’in de girişimlerde bulunduğu anlaşılmıştır.</p>
<p class="PNormalAndJustification">TK.2359835116 - 08.10.2013 08:20 Rıza Sarraf – Onur Kaya görüşmesinde; </p>
<p class="PNormalAndJustification">Onur Kaya: “8 buçuk 9 gibi ben 10 çeyrek gibi orda olursanız ben şimdi evdekilerede söyleyecem sizi şeye evin içine alacaklar”, Rıza Sarraf: “tamam ben yine 10 da olmaya çalışayım de” </p>
<p class="PNormalAndJustification">	TK.2359839995 - 08.10.2013 08:31 Onur Kaya – Rıza Sarraf’a gönderdiği mesajda;</p>
<p class="PNormalAndJustification">“Alacaatli Mah.Gama cad.Gama sitesi NO:81 (Eski No:13) cayyolu”</p>
<p class="PNormalAndJustification">	TK.2359880582 - 08.10.2013 09:23 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya: “hı iyi 15 20 dakika burada olursunuz erken olursanız hani ben evdeki görevliye söyliyim sizi alacak içeriye zaten o bakan”, Rıza Sarraf: “tamam tamam peki” </p>
<p class="PNormalAndJustification">	Böylece, konu ile ilgili Rıza Sarraf ile Zafer Çağlayan’ın buluşarak görüştükleri değerlendirilmiştir.</p>
<p class="PNormalAndJustification">	Bu buluşmanın üzerine,</p>
<p class="PNormalAndJustification">TK.2360060652 - 08.10.2013 11:24 Rıza Sarraf – Abdullah Happani görüşmesinde; </p>
<p class="PNormalAndJustification">Rıza Sarraf: “görüşüyorum ya işte 3 4 kişi ile görüşeceğim teker teker görüşüyorum…Maliye Bakanı ile görüşeceğim”, Abdullah Happani: “hı büyük abiyle felan görüşmeyi düşünmüyorsun değil mi”, Rıza Sarraf: “önce bir maliye bakanı ile görüşeceğim… diyeceğim ki böyle bir araştırma varsa biz getirelim defterleri gerek yoksa soru işaretleri varsa kaldıralim bizim yaptğımız ticaret ortada zaten herkesin bundan bilgisi var”, Abdullah Happani: “şeyi mesala telefonla ilgili felan bir şey sorulduğunda ... …kapattırmamız yeterli mi”, Rıza Sarraf: “kapattır bakalım şimdi”, Abdullah Happani: “yoksa buna buna şey desen işte mesala bu adamı zaten tanıdığın belli senin hesabından felan para çekmiş… mesala kardeşim bu adam mağdur durumda bir sene önce hastalandı ben ameliyat ettirdim ettirdiğim hastahanede belli işte ettirdikten sonra da işte telefonda verdim şirketimden hattı işte aylık ufak bir yardımda da bulunuyorum da ben herkese yapıorum bir yığın insana bunada yapıyorum”, Rıza Sarraf: “onu bakarız onun altını süsleriz”, Abdullah Happani: “yani yani sonuçta sen bunu ameliyat ettirmişsin ettirdiğin yerde belli bu adamı çarşıda eski dönemlerden tanıyordum hasta olduğunuda duyunca kritikti durumu aldım ameliyat ettirdim acilen iki defa yaptırdım o da ve o durumda ufak desteğim olsun diye işte bir hat verdim kendisine şirketten ve şirketi…hastahane döneminde verdim diyeceksin ondan sonra icabında şey de dersin yani hafif bir ödemede yapıyorum ben buna aylık herkese yardım burslar veriyorum bunada bir şey veriyorum dersin” </p>
<p class="PNormalAndJustification">TK.2360071378 - 08.10.2013 11:30 Rıza Sarraf – Abdullah Happani görüşmesinde; </p>
<p class="PNormalAndJustification">Abdullah Happani: “maliye bakanlığı ile görüşmeni abi mi önerdi”, Rıza Sarraf: “ıhı”, Abdullah Happani: “yani onunla görüştün değil mi sen”, Rıza Sarraf: “görüştüm görüştüm ben ona sundum o da olumlu buldu” </p>
<p class="PNormalAndJustification"> 	Görüşmelerden, Rıza Sarraf’ın Zafer Çağlayan ile görüşmesi üzerine konuyu Başbakanla değil Maliye Bakanı Mehmet Şimşek ile görüşmesine karar verdikleri anlaşılmış, bu görüşme öncesinde Rıza Sarraf’ın haberdeki iddialardan birisi olan Adem Gelgeç’in telefon kaydının Rıza Sarraf’ın firmaları adına kayıtlı olması hususunun Mehmet Şimşek’in dikkatini çekebileceği endişesi ile Adem Gelgeç’in kullanımındaki telefonun kapattırılması talimatını verdiği anlaşılmıştır. Çünkü Rıza Sarraf’ın Mehmet Şimşek’e elemanı Adem Gelgeç ile bir irtibatının veya tanışıklılığının olmadığı yönünde açıklama yapacağı değerlendirilmiştir.</p>
<p class="PNormalAndJustification">	TK.2360217379 - 08.10.2013 12:49 Rıza Sarraf – Barış (İçişleri Bakanlığı) görüşmesinde; </p>
<p class="PNormalAndJustification">Rıza Sarraf: “Ankara’dayım evet kendisini bir ziyaret etmek istiyorumda”, Barış: “ben de Ankara’dayım buyurun ne zaman bin sizi misafir edeyim bakan bey gelince de hemen şey yapalım görüşürüz” </p>
<p class="PNormalAndJustification">TK.2360244254 - 08.10.2013 13:03 Rıza Sarraf – Barış (İçişleri Bakanlığı) görüşmesinde; </p>
<p class="PNormalAndJustification">Barış: “sayın bakan bekliyorlar”, Rıza Sarraf: “peki” </p>
<p class="PNormalAndJustification">	Böylece konu ile ilgili olarak Rıza Sarraf’ın Muammer Güler ile buluştuğu anlaşılmıştır.</p>
<p class="PNormalAndJustification">	TK.2360334577 - 08.10.2013 13:47 Rıza Sarraf – Edip görüşmsinde; </p>
<p class="PNormalAndJustification">Rıza Sarraf: “ben şimdi sayın bakanımın yanındayım… Edip: “nerdesin şeyde mi Zafer beyin orda mısın”, Rıza Sarraf: “hayır sayın Muammer Beyin yanındayım bakanımız…dedi alabildi mi ne yaptı… arayım dedi”, Edip: “şimdi konuşurum”, Rıza Sarraf: “Zafer Abiyle de konuştuk…o da dedi gidin görüşün sonra dedi bana uğrayın dedi” </p>
<p class="PNormalAndJustification">	TK.2360346797 - 08.10.2013 13:53 Rıza Sarraf – Edip görüşmsinde; </p>
<p class="PNormalAndJustification">Rıza Sarraf: “abi kusura bakma rahatsız ettim de…sayın bakanım sizinle bir görüşmek istiyor”, (Görüşmeye Muammer Güler dahil oluyor) Muammer Güler: “Rıza bey de çok değerli bir dostumuz kardeşimiz bizim”, Edip: “aynen öyle siz de öylesiniz zaten bir konuyla ilglili size gelmek istiyordum aslınd…Barışı arayım müsait bir zamanınızda geleyim” </p>
<p class="PNormalAndJustification">	TK.2360534533 - 08.10.2013 15:24 Edip – Rıza Sarraf görüşmesinde; </p>
<p class="PNormalAndJustification">Edip: “Rızacım yarım saat için bizi bekliyor yarım saat içinde”, Rıza Sarraf: “gideyim im Maliye Bakanlığına doğru”, Edip: “yarım saat daha sen on dakika beş dakikada gidersin bende şimdi burda çıkıyorum…şeyde özel kalemin orda görüşürüz” </p>
<p class="PNormalAndJustification">Görüşmelerden, Edip isimli şahsın, Rıza Sarraf’ın Maliye Bakanı Mehmet Şimşek ile görüşmesinde aracılık etmesini Zafer Çağlayan ve Muammer Güler’in ayarladığı anlaşılmıştır.</p>
<p class="PNormalAndJustification">TK.2360560959 - 08.10.2013 15:36 Abdullah Happani – Rıza Sarraf görüşmesinde; </p>
<p class="PNormalAndJustification">Abdullah Happani: “hattı kestirdim abi kendisine yeni hat almış mesaj attı bana yeni numaram hacı abi diye…bende tamam tamam abim kaydettim görüşürüz dedim sonra dedi ellerinden öperim tamam abi dedi öyle bir mesajlaştık yani”, Rıza Sarraf: “tamam oldu hadi görüşürüz”</p>
<p class="PNormalAndJustification">Görüşmelerden, Rıza Sarraf’ın habere dair usulsüzlük iddiaları ile herhangi bir ilgisinin olmadığını göstermek için Adem Gelgeç kullanımında olup Rıza Sarraf’ın firması adına kayıtlı telefonu kapattırdıkları anlaşılmıştır.</p>
<p class="PNormalAndJustification">TK.2360583204 - 08.10.2013 15:47 Rıza Sarraf – Abdullah Happani görüşmesinde; </p>
<p class="PNormalAndJustification">Rıza Sarraf: “şeyi soracağım ben sana bu Safir 2012’de ne kadar ihracaat yaptı”, Abdullah Happani: “2012 yılında mı hemen öğrenip dönerim muhasebeye hemen sorayım”, Rıza Sarraf: “karını da sor 2013’ü de söyle…2012 ve 2013 hemen bana mesaj at”</p>
<p class="PNormalAndJustification">Görüşmeden, Rıza Sarraf’ın Abdullah Happani’den reel ticari faaliyet gösteren firmalarının ihracat ve kâr bilgilerini alarak, Mehmet Şimşek’e bu yönde reklam yapmaya planladığı değerlendirilmiştir.</p>
<p class="PNormalAndJustification">TK.2360585984 - 08.10.2013 15:48 Abdullah Happani – Rıza Sarraf görüşmesinde; </p>
<p class="PNormalAndJustification">Abdullah Happani: “Volgam da da kötü değiliz ha yani ben üçüncü dönemi kapattık mesela 4…4 Milyon 818 Bin Volgam’da karımız var”, Rıza Sarraf: “yok şey ihracaat”, Abdullah Happani: “İHRACAAT YOK BUNLAR ŞEY GIDA HEPSİ”, Rıza Sarraf: “tamam Volgam ne kadar”, Abdullah Happani: “4 Milyon 818 bin karım var üçünçü dönemden sağdece yani 962 Bin TL ordan vergi ödeyeceğim geçiçi bir dönem için sağdece şeyleri de cıkartıyorum atıyorum”, Rıza Sarraf: “tamam tamam oldu” </p>
<p class="PNormalAndJustification">Görüşmede, Abdullah Happani’nin Volgam isimli firmaları üzerinden yapılan ve sahte belgelere dayanan hayali transit gıda ticaretini ihracattan saymadığı anlaşılmıştır.</p>
<p class="PNormalAndJustification">TK.2360597306 - 08.10.2013 15:54 Abdullah Happani – Rıza Sarraf gönderdiği mesajda; </p>
<p class="PNormalAndJustification">“2012 yapılan ıhracat: 10,265,276,391 trl , ödenen vergi: 890,402 trl” şeklinde yazdığı </p>
<p class="PNormalAndJustification">	TK.2360617308 - 08.10.2013 16:03 Abdullah Happani – Rıza Sarraf gönderdiği mesajda; </p>
<p class="PNormalAndJustification">“2013: ıhracat: 4,000,712,161 trl, ödenen vergi: 749,287 trl” şeklinde yazdığı </p>
<p class="PNormalAndJustification">Böylece Rıza Sarraf’ın konu ile ilgili olarak Maliye Bakanı Mehmet Şimşek ile görüştüğü anlaşılmıştır.</p>
<p class="PNormalAndJustification">TK.2360685714 - 08.10.2013 16:35 Rıza Sarraf – Onur Kaya görüşmesinde, </p>
<p class="PNormalAndJustification">Rıza Sarraf: “görüşmem bitti sayın bakanımla nerede görüşebilirim…Maliye Bakanlığ’ından çıktım”, Onur Kaya: “Maliye Bakanlığı’ndan çıktınız hemen buraya gelin”, Rıza Sarraf: “tamam Ekonomi Bakanlığı’na mı”</p>
<p class="PNormalAndJustification">	Görüşmeden, Rıza Sarraf’ın Maliye Bakanı Mehmet Şimşek ile görüştüğü, akabinde tekrar Zafer Çağlayan ile görüşmek üzere Ekonomi Bakanlığına yöneldiği anlaşılmıştır.</p>
<p class="PNormalAndJustification">	TK.2360889520 - 08.10.2013 17:50 Rıza Sarraf – Abdullah Happani görüşmesinde; </p>
<p class="PNormalAndJustification">Rıza Sarraf: “dedi bu düzmece bu şantaj için yaa zaten dedi ama aldı aldı onun fotokopisini MASAK'a da sorucak bana söylemedi ama beni götüren arkadaşa söyledi söylemiş demiş ki MASAK'a sorayım bakayım neyin nesidir bu”, Abdullah Happani: “araştıracak yani”, Rıza Sarraf: “MASAK ona bağlı yaa… SENCE GÖRÜŞMEM KÖTÜ MÜ OLDU İYİMİ SANA GÖRE SENCE”, Abdullah Happani: “yaa şu şekilde iyi mi kötü mü mesela o şeyin kopisini almışya…MUHAKKAK BUNU BİR KONTROL EDİN DER ARTIK yani ordaki senin şirketlerin de dahil olmak üzere herşeyin inceleceği garantisi geldi haa ıhh işte BU HABER YAYINLANDIĞINDA İŞİN AÇISINDAN OLABİLECEK TEHLİKE BUYDU ZATEN BU DA ARTIK ZATEN EN YÜKSEK MERCİYE SEN KENDİ ELİNLE BİLDİRMİŞ OLDUN … yani inceleme gerekli görürse yapar”, Rıza Sarraf: “sence gerekli görür mü”, Abdullah Happani: “gerekli görür mü mutlaka bilgi alır belli kurumlardan”, Rıza Sarraf: “MASAK'a soracağını söyledi”, Abdullah Happani: “yani MASAK'ta şeye bildirecek doğal olarak yani müfettişlere bir inceleyin bunları diye”, Rıza Sarraf: “peki sence iyi mi oldu kötü mü”, Abdullah Happani: “hayır iyi bir sonuç yok burda ama kötü bir sonuç olur mu yani mesela bizim şeye işte iki günden beri yaptığımız sterese artı birşey katmıyor bu şey olarak yani işte olumlu birşey katmamış”, Rıza Sarraf: “ONLAR BİLİYORSUN ALİ BABACAN'LA HANİ ŞEYLER YAA O O AYNI KAFA YAPISINDALAR İKİSİ DE YANİ O İHRACAT RAKAMLARIYLA ÇOK İLGİLENMİYOR ONLARLA ÇOK MUTLU OLMUYOR ANLADIN MI…kağıdı almamıştı sonradan aldı yaa yani çık çıktıktan sonra”, Abdullah Happani: “defterlerin incelenmesine hazırlanmak lazım…yaa bizim açımızdan birşey olmaz ne olacak yani zaten eninde sonunda dediğim gibi öbür şirketlerde eninde sonunda araştıralacaklar yani sonuçta kaçarı yok bu işin çok fazla…bakalım birde şey ıhh zaten işte MASAK'a bilgi verip araştırılmasını istese bile bu kısa sürede olan şeyler değil yani”, Rıza Sarraf: “TUHAF BİR İNSAN SÖYLÜYİM SANA DİĞERLERİ GİBİ DEĞİL...bana gitmeden söylemişlerdi yani dur bakalım…kağıdı alması iyi olmadı o şey oldu”</p>
<p class="PNormalAndJustification">	Görüşmede, Rıza Sarraf ve Abdullah Happani’nin, konuyu Maliye Bakanı Mehmet Şimşek ile görüşmüş olmalarının kendileri açsından iyi mi yoksa kötü mü olduğunu değerlendirdikleri, Mehmet Şimşek’ten, diğer irtibatlı oldukları bakanlardan farklı tavır görmeleri üzerine endişeye kapıldıkları, Ali Babacan’dan çekindikleri gibi Mehmet Şimşek’ten de çekinir oldukları, zira Mehmet Şimşek’in Rıza Sarraf’ın çıkacak haberin metni olduğu anlaşılan kağıdı alarak konuyu MASAK’a inceleteceğini söylemiş olmasını “en yüksek mercie kendi elleriyle kendilerini bildirdikleri” olarak yorumladıkları, neticede görüşmelerinin olumlu bir sonuç getirmeyeceğini düşündükleri anlaşılmıştır.</p>
<p class="PNormalAndJustification">Akabinde,</p>
<p class="PNormalAndJustification">TK.2361009343 - 08.10.2013 18:59 Rıza Sarraf – Rüçhan Bayar görüşmesinde; </p>
<p class="PNormalAndJustification">Rıza Sarraf: “yanına gittim Maliye Bakanının…o biraz soğuk”, Rüçhan Bayar: “peki bu İÇİŞLERİ BAKANLIĞI’NDA HERHANGİ BİR İSTİHBARAT’TAN BÖYLE BİR ÇALIŞMA FELAN OLMUŞ MU”, Rıza Sarraf: “hiç bir şey yok hayır”, Rüçhan Bayar: “öyle bir bilgi yok OLSA ZATEN İLK AĞIZDAN SEN DUYACAN ONU HEMEN”, Rıza Sarraf: “onlar yok onla da görüştüm bugün…ha verdiğim yazıyı da okudu şaşırdı da kendisi ben çıktıktan sonra tam özel kaleminin ordayken yazının bir fotokopisini istedi Masak’a soracakmış”, Rüçhan Bayar: “öyle bişey var yani”, Rıza Sarraf: “o pozitif mi negatif mi onu anlamadım”, Rüçhan Bayar: “ya çok daha artık kurcalama ama abi bence”, Rıza Sarraf: “yok artık kurcalamam artık ama işte o orası nereye gider ucu bilmiyorum”, Rüçhan Bayar: “YAPMASAK BELKİ DAHA İYİYİDİ BELKİ”, Rıza Sarraf: “KÖZ ACABA ALEVLENDİ Mİ”, Rüçhan Bayar: “BELKİ UYUYAN ŞEYİ DE UYANDIRDIK BELKİ BİLMİYORUM İNŞALLAH ÖYLE YAPMAMIŞIZDIR DA”, Rıza Sarraf: “peki öyle düşünsek ne olur yani en fazla bizimkileri incelerler”, Rüçhan Bayar: “biz de bir sıkıntı yok ki abi diğer 35 firmayı da incelerler bir iddia varsa…ama bizim tarafta bizi bağlayan 3 tane firmamız var aremiz var royalimiz var…ufak tefek usulsüzlük keser yani varsa bişey unutmuşuzdur bir evrak işlemi öyle bişey vardır onun dışında bişey yok önemli olan bu işin magazinsel tarafı abi…Abdullah ile konuştum şeyi mutlaka bizim hiç bişeyimiz olmasa da senin üstündeki yani gayrimenkul tarafını biz hafifletelim” </p>
<p class="PNormalAndJustification">Görüşmede, Rüçhan Bayar’ın İçişleri Bakanlığı bünyesinde İstihbarat’ın kendileri hakkında bir çalışma olup olmadığını sorduğu, Rıza Sarraf’ın olmadığını söylemesi üzerine Rüçhan Bayar’ın, Muammer Güler ile olan ilişkilerini kastederek böyle bir araştırmanın olması durumunda (ilk ağızdan) haberlerinin olacağını söylediği, Rıza Sarraf’ın, Mehmet Şimşek’in kendileri hakkında MASAK’a inceleme yaptıracağını söylemesi üzerine Rüçhan Bayar’ın “YAPMASAK DAHA İYİYDİ” “UYUYAN ŞEYİ DE UYANDIRDIK” dediği, Rıza Sarraf’ın da yine bu durum için “KÖZ ACABA ALEVLENDİ Mİ” şeklinde yorum yaptığı, böylece şahısların yaptıkları usulsüzlüklerin farkındalığı içerisinde endişeye kapıldıkları anlaşılmıştır.</p>
<p class="PNormalAndJustification">TK.2360895950 - 08.10.2013 18:11 Rıza Sarraf – Muammer Güler görüşmesinde; </p>
<p class="PNormalAndJustification">Muammer Güler: “gidebildiniz mi Maliye Bakanlığına”, Rıza Sarraf: “gittim görüştüm beyefendiyle”, Muammer Güler: “başka bir gelişme oldu Fatih Karaca beni aradı dedi ben konuya el koydum”, Rıza Sarraf: “sayın bakanımız Zafer Bey’in de yanına gittim o da aramış onu”, Muammer Güler: “tamam beni aradı cevaben dedi ki olaya el koydum bütün evrakları getirttirdim benim kontrolüm dışında hiçbirşey olmaz merak etmeyin dedi haberin olsun tamam mı”, Muammer Güler: “Orhan konusunda ben zaten takip ediyorum sen hiç merak etme o konuyu hiç şey yapma”, Rıza Sarraf: “sayın bakanım asıl önemli konu o işte herşeyden önemli”, Muammer Güler: “tamam baba o konu benim işim o konu abinin işi sen merak etme…SEN MERAK ETME BEN O PEZEVENGE BUNUN ONUN SANA YAPTIĞI ÇEKTİRDİĞİNİ BEN ONDAN KAT BE KAT BURNUNDAN FİTİL FİTİL GETİRİRİM O İTOĞLU İTİN SEN KAFANI YORMA” </p>
<p class="PNormalAndJustification">Görüşmeden, Muammer Güler’in Bugün Gazetesi yetkilisi Fatih Karaca ile görüştüğünü, haberin yayınlanmayacağını söylediğini, Rıza Sarraf’ın Zafer Çağlayan’ın da Fatih Karaca ile görüşme yaptığını söylediğini ilettiği, Muammer Güler’in Orhan İnce hakkındaki soruşturma konusunu takip ettiği söylediği, Rıza Sarraf’ın bu konunun çok önemli olduğunu söylemesi üzerine Muammer Güler’in de “O KONU BENİM İŞİM” ve “O PEZEVENGE BUNUN ONUN SANA YAPTIĞI ÇEKTİRDİĞİNİ BEN ONDAN KAT BE KAT BURNUNDAN FİTİL FİTİL GETİRİRİM” şeklinde Orhan İnce hakkında yapacaklarından (burnundan fitil fitil getireceğinden) ve bu konuyu kendine görev addettiğinden bahsettiği anlaşılmıştır.</p>
<p class="PNormalAndJustification">TK.2361353064 - 08.10.2013 22:08 Zafer Çağlayan – Rıza Sarraf görüşmesinde; </p>
<p class="PNormalAndJustification">Zafer Çağlayan: “sen biz çıktıktan hemen sonra ııı saat işte kaçta 5 civarı falanken şey aradı Fatih aradı dedi ki konuştum tamam dedi yani bu konuda sonra saat…saat 7 gibi ı Akın aradı…ya abi dedi böyle birşey yapmışız ama biz bunu çok iyi yapmak istiyoruz işte öbür tarafı bulaştırmadan falan dedim ki Akın yani yap ne istersen yap ama ben fikrimi söyledim yani bu konuda hala bir niyetin varsa bilemem onun heralde seninle bir şahsi meseleniz var mı bunları hiç daha bunları dava ettin mi”, Rıza Sarraf: “hiç tanımam ben”, Zafer Çağlayan: “neyse dedim ki bir gün bir araya gelirsiniz ama BEN YANİ İHRACATA ZARAR VERECEK BİRŞEY OLMASINI İSTEMEM DEDİM ABİ PEKİ EMRİN OLUR DEDİ SAAT 7 GİBİ FALAN BU… tabi tabi canım akın beni aradı abi izin verirsen biz bunu yapacağız diye ben net fikrimi söyledim dedim yani bana bir daha izin mizin konusunda birşey sormana gerek yok ben fikrimi söyledim dedim sonra bir araya geldiğimizde konuşuruz”, Rıza Sarraf: “yani beni ben uçağım indikten sonra beni aradılar”, Zafer Çağlayan: “tamam işte benim onun için sordum saatini benle konuştuktan 1 saat sonra sana söylemişler demek ki BENİM MESAJIM GİTMİŞ onun için söylüyorum” </p>
<p class="PNormalAndJustification">Görüşmeden, Zafer Çağlayan’ın Fatih Karaca ve Akın İpek ile görüştüğünü, Akın İpek’in haberi yayınlamak istediklerini söylemesi üzerine Zafer Çağlayan’ın üstü kapalı bir şekilde (mesaj vererek) haberin yayınlanmaması yönünde telkinde bulunduğu ve bu doğrultuda mesajın gittiğini söylediği anlaşılmıştır.</p>
<p class="PNormalAndJustification"> 	Böylece, Rıza SARRAF ve kurmuş olduğu “eski sistem”e dair usulsüzlüklerle ilgili Bugün Gazatesi’nde çıkacak haberin, Rıza SARRAF’ın talebi üzerine Muammer GÜLER, Zafer ÇAĞLAYAN ve Egemen BAĞIŞ’ın girişimleri ve gazete yetkilileri ve sahibi ile yaptıkları görüşmeler sonucunda engelledikleri anlaşılmıştır. </p>
<p class="PNormalAndJustification"> </p>
<p class="PNormalAndJustification">	Bahse konu haberin Bugün Gazetesi’nde yayınlanmasının tümden önüne geçilmesinin akabinde, Orhan İNCE’nin bu sefer Yeni Şafak Gazetesi üzerinden haberi yayınlatma yoluna gittiği anlaşılmıştır.</p>
<p class="PNormalAndJustification">	Yapılan teknik takip çalışmalarında;</p>
<p class="PNormalAndJustification">TK.2372278151 - 11.10.2013 16:28 Yakup Kocaman – Rıza Sarraf görüşmesinde;</p>
<p class="PNormalAndJustification">Yakup Kocaman: “Yeni Şafak Gazetesinden arıyorum … dökümanlar geldi ıı orda sizi işte Maliye’ye şikayette bulunmuşlar ııı sizin ıı talimatınızla yada işte çalıştığınız şirketler üzerinden yurt dışından Türkiye’ye para geldiği işte vergi ödenmediği şeklinde … sormadan herhangi bir şey yapmak şey yapmak istemedik açıkçası”, Rıza Sarraf: “ben size bilgi vereyim bu gecen hafta Bugün Gazetisinden de aradılar beni … ben de dedim ki dilediğiniz nitelikte istediğiniz şekilde haber yapabilirsiniz ama biz hakkınızda tazminat davası acacağız çünkü neden … o bahsi gecen konu ile alakalı benim hiç bir alakam yok … onu biz onlara izah ettik ııı onlarda zaten benim alakam olmadığını ııııı kanatine vardılar ve haberi yapmadılar EN AZINDAN BENİM İÇİN GECEN KISMINI YAPMADILAR yaparlarsa da zaten tazminat davası acarım ama yapmadılar”</p>
<p class="PNormalAndJustification">Görüşmeden, Yeni Şafak Gazetesi muhabiri Yakup Kocaman’ın Rıza Sarraf’la irtibata geçerek, bahse konu vergi incelemesi ile ilgili elinde dokümanlar olduğunu, konu hakkında Rıza Sarraf’a sormadan haber yapmak istemediklerini söylediği, Rıza Sarraf’ın da aynı haberin Bugün Gazetesi’nde yayınlanmak istediği, anacak haberi yapmadıklarını, en azından kendisi ile ilgili taraflarının yapılmadığını söylediği anlaşılmıştır.</p>
<p class="PNormalAndJustification">	Bugün Gazetesi’nde habere dair hiçbir şeyin yayınlanmadığı, Rıza SARRAF bunu diyerek “haberin benimle ilgili kısmını yapmayın” mesajı verdiği değerlendirilmiştir.</p>
<p class="PNormalAndJustification">Bu arada konu ile ilgili olarak Rıza SARRAF’ın Whatsap’tan Barış GÜLER ile yazıştığı,</p>
<p class="PNormalAndJustification">TK.2372293153 - 11.10.2013 16:33 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “ben de size yazıyordum Rıza bey Whatsapp’da”, Rıza Sarraf: “beni aradı arkadaş ordan gazeteden … dedim valla bu geçen hafta da Bugün Gazetesi’nden geldi muhtemelen size de ordan gelmiştir … biz konuyla alakalı onlara bazı şeyleri anlattık ve onlarda bizimle alakası olmadığı kanaatine vardılar ve bu haberi yapmadılar”, Barış Güler: “baba genel yayın yönetmenini arasın mı … baba diyorum arasın mı Yeni Şafak Gazetesi’nin Genel Yayın Yönetmenini … isterseniz arattırayım … ben bunu hallederim siz rahat olun ben öğrendim ya bunların hükümete yakın olduklarını sıkıntı yok abi ben şimdi söylettireceğim”</p>
<p class="PNormalAndJustification">TK.2372538511 - 11.10.2013 17:24 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “sizi arayan gazetecinin ismini istiyor babam”, Rıza Sarraf: “Yakup Kocaman Ekonomi Şefi”, Barış Güler: “başlarındaki şahsı arayacak babam”</p>
<p class="PNormalAndJustification">	Görüşmeden, Rıza Sarraf’ın durumu Barış Güler’e bildirdiği, Barış Güler’in de Muammer Güler’e bildirdiği, Muammer Güler’in Yeni Şafak Gazetesi yetkilisi ile görüşeceği anlaşılmıştır.</p>
<p class="PNormalAndJustification">TK.2372974913 - 11.10.2013 19:51 Muammer Güler – Rıza Sarraf görüşmesinde;</p>
<p class="PNormalAndJustification">Muammer Güler: “Yeni Şafağın Ceosu bu Albayrakların ceosu yeni toplantıdan cıkmıştı şimdi buldum onu onunla konuştum … ben bizzat özellikle bekledim ki Ömer Bolat bizim partimizin MKYK Üyesi … Ömer Bolat onların Ceosu Albayrakların Ceosu”</p>
<p class="PNormalAndJustification"> 	Görüşmeden, Muammer Güler’in haberle ilgili sıkıntı çıkmaması için Yeni Şafak Gazetesi’nin bağlı olduğu Albayrak Şirketler Grubu CEO’su Ömer Bolat ile konuyu görüştüğü anlaşılmıştır.</p>
<p class="PNormalAndJustification">13.10.2013 tarihli Yeni Şafak Gazetesi’nin görüntüsü</p>
<p class="PNormalAndJustification"> </p>
<p class="PNormalAndJustification">Yeni Şafak Gazetesi’nde çıkan ilgili haberde Rıza SARRAF’ın adının veya firmaların isimlerinden hiçbirinin habere konmadığı, kamuoyunda Rıza SARRAF’ı akla getirebilecek herhangi bir imanın bulunmadığı görülmüştür.</p>
<p class="PNormalAndJustification">	Bu durumun haberin yayınlatılmasını isteyen Orhan İNCE’nin dikkatini çektiği görülmüş, </p>
<p class="PNormalAndJustification">TK.2376318998 - 13.10.2013 19:30 X Şahıs (05323861108) – Orhan İnce görüşmesinde;</p>
<p class="PNormalAndJustification">X şahıs: “senin dava ... şey oldu manşet yaptı Şafak’ta okumadın mı”, Orhan İnce: “okudum da İSİM YOK HİÇ BİRŞEY YOK”, X şahıs: “isim yok”, Orhan İnce: “tabi kim kim bunlar”, X şahıs: “ama adam işte o şirketin sahibi”, Orhan İnce: “TAMAM YAZMIYOR Kİ O ŞİRKETTEN BİLE BAHSEDİLMİYOR KİMDİR NEDİR BAĞLANTI”</p>
<p class="PNormalAndJustification">TK.2376046652 - 13.10.2013 16:56 X Şahıs (05367153844) – Orhan İnce görüşmesinde;</p>
<p class="PNormalAndJustification">Orhan İnce: “Yeni Şafak Gazetesi almış okuyorum”, X Şahıs: “ciddi misin … var mı bişey”, Orhan İnce: “ne biliyim birşeyler yazmışlar eksik birşeyler işte”, X Şahıs: “patlamaya patlamaya başladı yani”, Orhan İnce: “patlayacak bize geçirdikten sonra patlasa ne olur ki … üstünkörü geçmişler bahsedememişler isim felan bahsedememişler”</p>
<p class="PNormalAndJustification">	Görüşmelerden Orhan İnce’nin eksik çıkan ve Rıza Sarraf’la ilgiyi ortaya koymayan haberden memnun kalmadığı ve tayininin çıkmasına karşılık olarak gördüğü sansasyonun, bu eksik haberle olmayacağını ima ettiği anlaşılmıştır.  </p>
<p class="PNormalAndJustification">Tüm bu süreçte, Muammer GÜLER’in bu konudaki çabaları ve Orhan İNCE’ye daha fazla baskı uygulayabileceğini vaat etmesi üzerine; (Para Teslimi-14)’de bahsedildiği üzere, Rıza SARRAF’ın Abdullah HAPPANİ’ye verdiği talimatla Özgür ÖZDEMİR, Hikmet TUNER ve ardından Barış GÜLER aracılığı ile Muammer GÜLER’e ulaştırılmak üzere (Vatandaşlık için Mohammed ZARRAB’tan alınan 1.000.000,00 Dolar ile birlikte) toplam 3.500.000,00 (Üç Milyon) Dolar verdiği hem fiziki takip çalışmalarından hem de teknik takip çalışmalarından anlaşılmıştır.</p>
<p class="PNormalAndJustification">(7)</p>
<p class="PNormalAndJustification">ÇİN’DEKİ PARAVAN FİRMALAR İÇİN</p>
<p class="PNormalAndJustification">İÇİŞLERİ BAKANLIĞI’NDAN</p>
<p class="PNormalAndJustification">REFERANS MEKTUBU GÖNDERME</p>
<p class="PNormalAndJustification"> </p>
<p class="PNormalAndJustification">“İran Odaklı Yeni Sistem” başlığı altındaki bölümde bahsedildiği gibi; şüpheli şahısların, İran’a uygulanan uluslararası ambargodan kaynaklanan bankacılık işlemlerindeki kara para ve swift sorgulamalarını delmek amacıyla geliştirdikleri bu yeni sistemle, Çin Halk Cumhuriyeti’nde paravan firmalar kurdukları, bu firmalar adına açtıkları banka hesaplarına İran’daki bankalardan ihracat ödemesiymiş gibi havale yaptıkları ve bu işlemler için sahte evrak tanzim ettikleri, Çin’e gelen paraları bekletmeden Türkiye’de kurdukları paravan veya gerçek firmaların hesabına ihracat ödemesi olarak gönderdikleri, devamında da paranın döviz veya altın olarak (zaman zaman da Dubai üzerinden) İran’a gönderildiği anlaşılmıştır.</p>
<p class="PNormalAndJustification">Yapılan teknik takip çalışmaları sırasında; Rüçhan BAYAR isimli şüpheli şahsın örgütün Çin’deki faaliyetlerinden sorumlu olduğu ve Çin’de bankaların paravan işlemlere karşı veya kara para şüphesine karşı parayı bloke etme girişimlerinde derhal örgüt lideri Rıza SARRAF’a bildirdiği ve Rıza SARRAF’ın direktifleriyle çözüm bulmaya çalıştıkları anlaşılmıştır.</p>
<p class="PNormalAndJustification">Yapılan çalışmalarda şüphelilerin, Çin’deki bankalarla yaşadıkları sıkıntıların aşılması veya orada kuracakları yeni sistem için Türkiye’den elde edecekleri bir kamu referansına ihtiyaç duydukları görülmüştür.</p>
<p class="PNormalAndJustification">Bu kapsamda, rüşvet ilişkisi geliştirdikleri İçişleri Bakanı Muammer GÜLER’e, Çin’de faaliyet gösteren ve yukarıda bahsedilen eylemlerinde paravan olarak kullandıkları;</p>
<p class="PNormalAndJustification">•	Trabzon Tianjin İnternational Trading </p>
<p class="PNormalAndJustification">•	İzmit Tianjin İnternational Trading </p>
<p class="PNormalAndJustification">•	Ables Tianjin İnternational Trading </p>
<p class="PNormalAndJustification">MNZ Tianjin İnternational Trading isimli firmalar için referans olmak üzere;</p>
<p class="PNormalAndJustification">Çin’de kurulu olan;</p>
<p class="PNormalAndJustification">•	Bank of Kunlun ve</p>
<p class="PNormalAndJustification">•	People’s Bank isimli bankalara hitaben 2 ayrı referans mektubu yazdırarak gönderdikleri anlaşılmıştır.</p>
<p class="PNormalAndJustification">Konunun dikkat çekici yanlarından biri şudur ki; Bank of Kunlun …</p>
<p class="PNormalAndJustification">	Dikkat çekici bir diğer husus ise, adı geçen firmaların, örgüt lideri Rıza SARRAF’ın kurduğu uluslararası paravan ve sahte işlemler zinciri içerisinde Çin basamağının temelini oluşturduğu, bu firmalara İran’dan gerçekte olmayan ihracatlara dair ödemeler yapılıp, aynı şekilde yine bu firmaların hesabından Türkiye’deki paravan/gerçek firmaların hesabına ihracat ödemesi altında aynı paranın gönderildiği, yani bu paravan firmaların sahtecilik eylemlerinin kaynağı olduğu, referans mektubu yazma hususunun ise bu firmalar üzerinden hayali işlemlerle para vurdurulduğunun Çin açısından incelenmesinin gündeme gelmesi üzerine; usulsüzlüklerin örtbas edilmesi gereksiniminden doğduğu gerçeğidir. Oysa ki referans mektuplarıyla Çin nezdinde bu firmaların reel faaliyet gösterdiği izlenimi oluşturulmaya çalışıldığı anlaşılmıştır.</p>
<p class="PNormalAndJustification">	Bu iki husus dikkate alındığında ve firmaların hesaplarının hem İran hem de Türkiye’deki işlemlerle ilintili olduğu göz önünde bulundurulduğunda, bahse konu referans mektuplarının açık bir şekilde suça kefillik olduğu değerlendirilmektedir. Bu durumun kaynağının, rüşvet ilişkisi ile birlikte, Muammer GÜLER ve yönlendirmesiyle hareket eden Barış GÜLER’in, her talebine cevap verdikleri Rıza SARRAF’a karşı duydukları örgütsel aidiyetleri ile açıklanabileceği değerlendirilmiştir. </p>
<p class="PNormalAndJustification">Diğer yandan (Para Teslimi-7) bölümünde anlatıldığı üzere, Çin’e gönderilmek üzere hazırlanan 2 farklı referans mektubu konusunun halledilmesinin hemen akabinde; Barış GÜLER’in elemanı Özgür ÖZDEMİR’in Nuruosmaniye’deki ofise gelerek Abdullah HAPPANİ’den 200.000,00 (İki Yüz Bin) Dolar istediği, akabinde Rıza SaRRAF’ın talimatı doğrultusunda Abdullah HAPPANİ’nin Barış GÜLER’in elemanlarından Özgür ÖZDEMİR’e 200.000,00 DOLAR para verdiği anlaşılmıştır.</p>
<p class="PNormalAndJustification">Rıza SARRAF’ın İçişleri Bakanı Muammer GÜLER nezdinde bu yöndeki hedefinin/planının, henüz Muammer GÜLER ile tanışmadan önce mevcut olduğu anlaşılmıştır. Zira Muammer GÜLER’in İçişleri Bakanı olmasının medyada yayınlanmasının hemen akabinde; </p>
<p class="PNormalAndJustification">	TK:1888176608 - 24.01.2013 18:52 Rıza Sarraf – Rüçhan Bayar görüşmesinde;</p>
<p class="PNormalAndJustification">Rıza Sarraf: “hayırlı uğurlu olsun gözün aydın … nasıl bir duygu artık yani İçişleri Bakanının yeğenisin … ne zaman bana ne zaman randevu alıyorsun …  gözümüz aydın olsun artık bişey söyleyecem gücümüze güç geldi”, Rüçhan Bayar: “vallaha inanılmaz bir güç”, Rıza Sarraf: “nasıl bi insan peki … benim kafa dengim mi onu söyle bana”, Rüçhan Bayar: “aynen”, Rıza Sarraf: “TABİ BURDAN O BU ÇİN’E DE BAĞLANTI KURAR BURDAN”, Rüçhan Bayar: “vallaha her yere kurar abi yani ordayken valiyken bile kuruyordu bütün dünyayla bağlantıyı bütün valileri karşılıyordu ya … çok güzel oldu”, Rıza Sarraf: “bak bişey söyleyecem artık işimiz düşük bişey söyleyecem abimin şu vatandaşlık işine de bi el atarsın artık içişleri bakanı”, Rüçhan Bayar: “haa haa atarız atarız atarız”</p>
<p class="PNormalAndJustification">Rıza Sarraf’ın “benim kafa dengim mi” şeklindeki sorusuyla Muammer Güler’in maddi menfaat ilişkisine meyilli olup olmadığını öğrenmek istediği anlaşılmıştır. (Bkz: TK:1936434637 - 19.02.2013 18:44) Görüşmede geçen “ÇİN’E DE BAĞLANTI KURAR” söylemi ise, aşağıda detaylarıyla anlatılacak olan eyleme tekabül etmektedir ki, Çin’deki paravan firmaların Çin bankalarındaki işlemlerinde yaşanan sıkıntıların çözümü için İçişleri Bakanı Muammer Güler adına Referans Mektubu hazırlandığı anlaşılmıştır.</p>
<p class="PNormalAndJustification">	İlerleyen süreçte, (diğer konularda detaylıca açıklandığı üzere) Rıza SARRAF ile Muammer GÜLER arasında maddi menfaate dayalı fiili birliktelik durumunun oluştuğu, Muammer GÜLER’in para karşılığında görevi ile ilgili (yetki ve etki alanına giren) konularda Rıza SARRAF’ın gerek şahsi gerekse örgüt faaliyetine dayanan taleplerini karşılamaya başladığı, bu hususta da Barış GÜLER ve elemanlarının iş takipçiliği ve rüşvete aracılık ettikleri anlaşılmıştır.</p>
<p class="PNormalAndJustification">	Mevcut durum bu iken, Çin’deki firmaların Çin Bankalarındaki hesapların nezdinde reel ticaret yapılmadan havale işlemleri yapıldığı gerekçesiyle paraların bloke olabileceği riskinin ortaya çıktığı, bu durumun engellenmesi için Çin’deki paravan firmaları için Rıza SARRAF’ın İçişleri Bakanı Muammer GÜLER’den aldığı iki adet referans mektubunu ilgili bankalara sunduğu, kendileri açısından problem oluşturarak sistemlerini tıkayacak hadisenin önüne bu şekilde geçtikleri anlaşılmıştır. </p>
<p class="PNormalAndJustification">	Konu ile ilgili olarak;</p>
<p class="PNormalAndJustification">TK:2189555450 - 03.07.2013 15:45 Rıza Sarraf – Rüçhan Bayar görüşmesinde; </p>
<p class="PNormalAndJustification">Rüçhan Bayar: “şimdi bir tane mail atmışlar Ticare Odasından bu yazıyı alabilir misiniz diye”, Rıza Sarraf: “ben uzun uzun Lee ile konuştum … bunlar havlu atıyor diyo ki bizim bu konuda yapabileceğimiz bişey yok bu çok SERİUSLY BİR PROBLEM bunun sizin çözemeniz lazım”, Rüçhan Bayar: “bizim çözebileceğimiz bişey yok ki yani şey aklımıza geldi parlak bir firma mı kuralım hemen hızlı şekilde burda”, Rıza Sarraf: “yani ben de onu söylüyorum zaten sabah söyledim veya isim değiştirmek daha kolay”, Rüçhan Bayar: “abi yani bir firmanın elimizdeki bir firmanın isimini mi değiştirelim”, Rıza Sarraf: “ismini değiştirsek onun yazısını alabiliriz zaten bu şirket mevcut diye doğru mu”, Rüçhan Bayar: “evet ama şöyle bir yazı istiyor yani ...Tianjin Chinaya şu şu numaralı...company e biz uzun zamandır iş yapmaktayız ticaret odası böyle bir yazı vermez ki yani ya saçmalamışlar bizim işimiz uzaktan ticarettirr...bilmem ne yiyecek işi yapıyoruz bunlar zaten vermez ki yani ticaret odası normal firmaya bile vermez”, Rıza Sarraf: “Huaxiya’nın müdüründen haber var mı sinirlendi”, Rüçhan Bayar: “şekeri çıkmıştır biraz şimdi onun o biraz sakinleşsin o biz paranın peşine düştüğümüzü öyle anlayınca sinirleniyor yani biz sırf parayı soruyoruz”, Rıza Sarraf: “yıllarca iş yapmak istiyoruz yani nasıl olacak bi de bu”, Rüçhan Bayar: “tabi onu şey yapmamız lazım yoksa ben paraları böyle bir günde şey olacak felan MAHKEME OLACAK TÜRKİYE’YE SORACAKLAR KARAR VERECEKLER PARALARI TUTACAKLAR elli kere yüz kere döner bu para ama zeminde” </p>
<p class="PNormalAndJustification">	TK:2189809626 - 03.07.2013 17:53 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “ÇİN’DEN PARALARIMIZ İADE OLAYDI YA … bence iade edebilirler”, Abdullah Happani: “ederler ya ya çünkü dediğim gibi ederler ederler çünkü süreç şey değil ABİ SONUÇTA II BANK OF KUNLUN KURULUŞ AMACI YANİ DAHA DOĞRUSU BU İŞTEKİ AMACI BELLİ OLAN BİŞEY VE İŞİNDE KİMİN NE İŞ YAPTIĞINI ÇOK NET BİLİYORLAR bunlar ha 1 Temmuz’a kadar buna göz yumdular şuan durdurdular bence şey yani herkesin parasını iade edecekler ha geçmişe dönük inceleme yaparlar mı Bank ok Kunlun bankalar yapmaz bu incelemeyi belki şey yapar icabında bizim şirketimizi inceler uygun görmez evraklarını sonra yetkili kuruma der ki kardeşim bunlarda problem var inceleyin”, Rıza Sarraf: “BEYANNAMELERİN DOĞRU OLUP OLMADIĞINI NASIL TESPİT EDECEKLER ben onu anlamıyorum”, Abdullah Happani: “BEYANNAMENİN DOĞRULUĞUNU TESPİT EDEMEZ sadece resmi yazı olarak sözlü olarak da değil resmi yazı olarak beyannamenin ait olduğu ülkeye sorar”, Rıza Sarraf: “abi gümrük kağıdı vermeyiz ki bunlar beyanname vermiş ya taşıma şirketin beyannamesini vermiş”, Abdullah Happani: “konşimento vermiş tamam onu da resmi olarak şeye sorar yani konşimentoyu bence şey yapamaz kontrol edemez beyannamesini isteyebilir şeyin beyannamesini istedikten sonrada beyannameyide resmi olarak sorabilir zaten şey yani bütün bilgileri resmi olarak isteyebilir yani devletler arasındaki resmi yazışmalarda yani aylar sürer öyle kolay bişey değil yani”, Rıza Sarraf: “iadelerden sonra diyorum CHAMBER OF COMMENCE MESALA BİR ONAYINI BASSAK NASIL DOĞRULAYACAK BUNU YA”, Abdullah Happani: “abi doğuralasa bile uzun zaman alır yani”</p>
<p class="PNormalAndJustification">	Görüşmelerden, Çin’deki Kunlun Bank’ın kuruluş amacının Rıza Sarraf’ın liderliğini yaptığı örgütün faaliyetindeki gibi İran’ın parasını döndürme üzerinden kazanç sağlama olduğu, Çin genelinde yapılan sorgulamalarda Kunlun Bank’ın bu faaliyetinin deşifre olduğu ve Kunlun Bank’ta hesabı olan firmaların işlemlerinin gerçek (reel) bir ticarete dayalı olup olmadığının sorgulanacağı, Rıza Sarraf, Rüçhan Bayar ve Abdullah Happani’nin Çin’deki paravan firmalarına ait hesaplarda bulunan paralara el konulabileceği konusunda paniğe kapılarak çözüm arayışına girdikleri anlaşılmıştır. </p>
<p class="PNormalAndJustification">TK:2190348049 - 03.07.2013 22:48 Barış Güler – Rıza Sarraf görüşmesinde;</p>
<p class="PNormalAndJustification">Rıza Sarraf: “benim bir tane bu Chamber of Commers tan BİR TANE REFERANS MEKTUNU ALMAM LAZIM … ÇİN İÇİN”, Barış Güler: “ben konuşurum … gerekeni yaparız … nasıl bir yazı olduğunu isterseniz yüz yüze görüşelim”, Rıza Sarraf: “şey yazıyor diyor ki bizim bir tane Çin’de ortak olduğumuz bir şirket var ....china ....company işte uluslararası ticaret yapıyorlar diye … bir tane referans mektubu lazım bunu bir bakanlık ta yazabilir bunu chamber of commerste yazabilir”, Barış Güler: “bakanlıkta olarakta yazarız”, Rıza Sarraf: “antentli kağıda yazıp bakanlık bunu onayladabilir”, Barış Güler:” tamam onu da yaparız nasıl derseniz ikisi de olur … bana bir e-mail haliyle taslak olarak gönderirseniz”</p>
<p class="PNormalAndJustification">	Önceki görüşmelerde şüpheli şahısların çözüm arayışı anlaşılmış, bahse konu görüşmede ise Rıza Sarraf’ın Barış Güler’e İçişleri Bakanlığı adına Çin’deki firmaları için referans mektubu yazılması konusunda fikir alış verişinde bulunduğu anlaşılmıştır.</p>
<p class="PNormalAndJustification">	TK:2191596100 - 04.07.2013 18:40 Rıza Sarraf – Cüneyt görüşmesinde;</p>
<p class="PNormalAndJustification">Rıza Sarraf: “burda bakan beylede konuştum … tabi ben dün Ekonomi Bakanımızla da konuştum onunla alakalı ondan sonra şeylede konuştum gümrük bakanıyla şeylede konuştum Rüçhan’ın dayısı ile kendim konuştum yani bir sıkıntı yok bu tarafta … gidişatı nasıl olur yani Kunlun’un işleyişi”, Cüneyt: “vallahi bu bir ıı yani Kunlun bunu açmak zorunda çünkü başka hiç bir geliri yok Kunlun’un işi bu”, Rıza Sarraf: “bunun için kurulmuş bir banka zaten … BİZİM 3-5 TANIDIĞIMIZ VAR GÜÇLÜYÜZ AMA … SİZCE NASIL BİR YAZI ALMAK LAZIM çünkü ben … ekonomi bakanlığından da alacam bir tane”, Cüneyt: “iki satır bişey alınacak bitecek gidecek yani”, Rıza Sarraf: “tamam Ekonomi Bakanlığından da alacam belki yani ondan alsam daha güçlü zaten ayın üçünde biz sayın Zafer Çağlayan’la direk cumhurbaşkanına direk misafir olarak gidiyoruz İstanbul’dan … şey önümüzdeki ayın üçünde evet orda bizim bu konuyu zaten konuşacaz yani bakan bey ricacı olacak yani bunlar Türkiye’den bizim büyük ticaret yapan şirketlerimiz bankalarınıza rica edin bunlara yardımcı olsunlar kolaylık sağlasınlar”, Cüneyt: “yav harkülade olur tabiki müthiş bişey olur”, Rıza Sarraf: “işte abi biran önce ne olur senden ricam sende bi vizeni al git de yani şu konuda … yani bir çark var bozmayalım … güzel bir sistem var yani … ömürlü bir sistem yapalım yani güzel bişey”</p>
<p class="PNormalAndJustification">	Görüşmede, Rıza Sarraf’ın Çin’de kurdukları Paravan işlemlere dayalı sistemin (çarkın) bozulmaması için güçlü bir referansa ihtiyaç duyduklarını, böyle bir gücün (Bakanlar nezdindeki) olduğunu söylediği ve bu durumu hem (Rüçhan’ın dayısı dediği) İçişleri Bakanı hem de Ekonomi Bakanı ile görüştüğünü söylediği anlaşılmıştır.</p>
<p class="PNormalAndJustification">TK:2195229386 - 06.07.2013 19:47 Rıza Sarraf – Rüçhan Bayar görüşmesinde;</p>
<p class="PNormalAndJustification">Rıza Sarraf: “bir tane mail attım onun altına o şirket isimlerini yaz bana yolla nasıl bu satır”, Rüçhan Bayar: “abi bunun altına yazacagımız bizim Çin’deki şirketlerimiz de mi abi yanlış anlamıyorum”, Rıza Sarraf: “evet evet … referans mektubu işte … bunu imzalatabilirsek bence orda çok işe yarar”</p>
<p class="PNormalAndJustification">TK:2201391778 - 10.07.2013 14:42 Onur Kaya – Rıza Sarraf görüşmesinde;</p>
<p class="PNormalAndJustification">Onur Kaya’nın taslak bir referans mektubu hazırladığı ve buna göre; Çin’de faaliyet gösteren ve Türk-Çin ortaklığı olduğu söylenen;</p>
<p class="PNormalAndJustification">•	Trabzon Tianjin İnternational Trading </p>
<p class="PNormalAndJustification">•	İzmit Tianjin İnternational Trading </p>
<p class="PNormalAndJustification">•	Ables Tianjin İnternational Trading </p>
<p class="PNormalAndJustification">•	MNZ Tianjin İnternational Trading isimli firmalar için referans olunması planlandığı anlaşılmıştır.</p>
<p class="PNormalAndJustification">	TK:2202860984 - 11.07.2013 12:20 Barış Güler – Abdullah (İçişleri Bakanlığı) görüşmesinde;</p>
<p class="PNormalAndJustification">Barış Güler: “bir e mail attım abi … BABAMIN BEKLEDİĞİ BİR ŞEYDİ bir REFERANS MEKTUBU YAZACAK orda Word Dosyası halinde bana göndermişler ... oraya da onları şey yapıyoruz tarih belirtiyoruz ilgili kurumların dikkatine diyoruz şu şu şu kurumlar orda yazan şey neyse onu yazıyoruz işte babama imzalattıyoruz onun dün bilgisi var zaten abi … BİRAZ ACİLİYETİ OLAN BABAMIN DA ÖNEM VERDİĞİ BİR KONU … REZA BEYİN KONUSU onu bi arzedebilirseniz … hazırlandıktan sonra bizim koruma Murat beye verirseniz o bana elden gönderir abi”, Abdullah: “tamam tamam tamam başüstüne”</p>
<p class="PNormalAndJustification">	Görüşmeden, Muammer Güler’in, imzalayacağı referans mektuplarının Rıza Sarraf’ın işi ile ilgili olduğunu bildiği, konunun Barış Güler tarafından takip edildiği anlaşılmıştır.</p>
<p class="PNormalAndJustification">TK:2203118971 - 11.07.2013 14:42 Abdullah (İçişleri Bakanlığı) – Barış Güler görüşmesinde;</p>
<p class="PNormalAndJustification">Abdullah: “Barışçım bu Türkçe mektup olacak öyle mi”, Barış Güler: “doğru abi Türkçe”, Abdullah: “biraz düzeltmeler yaptım ben o şeylerde … isterseniz isterseniz e maille göndereyim bi son haline”, Barış Güler: “gönder abi bakayım”</p>
<p class="PNormalAndJustification">TK:2203215426 - 11.07.2013 15:31 Barış Güler – Abdullah (İçişleri Bakanlığı) görüşmesinde;</p>
<p class="PNormalAndJustification">Barış Güler: “tamamdır abicim mektup tamamdır mektup abi”, Abdullah: “tamam o şekilde antentli bir kağıda çıktısını alalım”, Barış Güler: “antentli mühürlü bir şekilde şey yaparsınız abi onu”, Abdullah: “tabi tabi bakan bey şeydeydi Başbakanlık'taydı bi dönsün ondan sonra imzalattırırız”</p>
<p class="PNormalAndJustification">TK:2203601497 - 11.07.2013 18:58 Abdullah (İçişleri Bakanlığı) – Barış Güler görüşmesinde;</p>
<p class="PNormalAndJustification">Abdullah: “şimdi o yazıyı ben arz ettim haklı olarak bakan beyin 1-2 şeyi oldu … şimdi bakan bey imzalayacağı için Barış'ım bu ilgili kuruma değil de yani kime yazılacaksa o kurumun veya şahsın isminin açık ve net bir şekilde yazılması lazım  … metinde bir problem yok şekilde problem yok sadece onuda belirleyebilirsek yani mesela İzmit İnternational Trading şey değilse diyelim ki ne nerde işte hangi ülkede ise o ülkedeki şahsa yazılırken … 1 den fazlaysa aşağıdadır denebilir … ama yani yani hitap edilecek kişinin bakan da imzalayacağı için belli olmasında fayda var bakan beyde onu istedi zaten”, Barış Güler: “hı o zaman abi görüşün şeyle reza beyle telefonunu vereyim size … 0533 …350 00 00 … bir tanesi de 0532 … 202 66 66”, Abdullah: “ben görüşeyim yani onu şey resmi şeye döndürmek gerekecek yani”, Barış Güler: “valla dün babam benim önümde konuşurken ne istersen nasıl söylersen öyle yazarız dedi”</p>
<p class="PNormalAndJustification"> 	Görüşmeden, Muammer Güler’in referans mektubunu “ilgili kuruma” hitabıyla değil belli bir makama yönelik yazmak istediği ve konunun bir gün önce Barış Güler’le yüz yüze görüşüldüğü anlaşılmıştır.</p>
<p class="PNormalAndJustification">TK:2203609225 - 11.07.2013 19:02 Abdullah (İçişleri Bakanlığı) – Rıza Sarraf görüşmesinde;</p>
<p class="PNormalAndJustification">Abdullah: “Abdullah ERİN ben İçişleri Bakanı Danışmanı … şimdi Barış beyle sayın bakanımla konuşalan bi referans mektubu konusu var … şimdi metni aşağı yukarı oluşturduk biz sayın bakanıma da ben arz ettim yalnız kime hitaben yazılacağı konusunda”, Rıza Sarraf: “bankalara hitaben … Çin”, Abdullah: “İçişleri Bakanı olarak ben imzalayacam kime gideceğini hita yani açık bir şekilde yazmamız lazım dediler normalde resmi resmi şeyi de bakan imzalayacağı içinde bence haklı yani bakan bey”,  Rıza Sarraf: “yani banka ismimi lazım … bana mailinizi mesaj atın ben hemen yollıyım size”</p>
<p class="PNormalAndJustification">TK:2203625234  - 11.07.2013 19:11 Rüçhan Bayar – Rıza Sarraf görüşmesinde;</p>
<p class="PNormalAndJustification">Rıza Sarraf: “abi bu mektubu kime hitaben yazmaları lazım Bank of Kunlun yazsalar olur mu … BANK OF KUNLUN’A YAZALIM … PEOPLES BANK’A YAZALIM”</p>
<p class="PNormalAndJustification">	Görüşmeden, bahse konu referans mektuplarının Çin’de kurulu olan;</p>
<p class="PNormalAndJustification">•	Bank of Kunlun ve</p>
<p class="PNormalAndJustification">•	People’s Bank isimli bankalara hitaben yazılmasının planlandığı anlaşılmıştır.</p>
<p class="PNormalAndJustification">TK:2204606409 - 12.07.2013 12:19 Barış Güler – Abdullah (İçişleri Bakanlığı) görüşmesinde;</p>
<p class="PNormalAndJustification">Barış Güler: “mektupla alakalı bir gelişme olabildi mi abicim”, Abdullah: “biraz önce bu Reza bey bişey gönderdi 2 tane banka ismi gönderdi Çin'de heralde … o banka isimlerine ya yöneticilerine hitaben olsa aslında çok daha iyi olurdu Barış bey bankanın kurumsal ve mesela banka genel müdürüne”, Barış Güler: “abi şöyle burda şu şu çok önemli ııı ...niyeti ve hareketleri çok önemli yani bu adam bugün tabi gidipte kötüye kullanacak ya da sıkıntı yapacak biri felan değil yani o yüzden de bunu YANİ ÇOKTA FAZLA BÖYLE İNCE ELEYİP SIK DOKUMADAN YAPSAK İYİ OLUR çünkü yani ÇOK DERİN BİR HUKUKUMUZ VAR iyi bir hukukumuz var … ONU BABAMA ÖZELLİKLE SÖYLERSENİZ O ZATEN BİLİYOR ADAMI TANIYOR DA yani çokta fazla böyle şey yaparsak kırmaktanda çekiniyorum … babama söylersen Reza bey hani Barış bey diyor ki dersin hani rahat olun bu konuda”</p>
<p class="PNormalAndJustification">	Görüşmede, Barış Güler’in İçişleri Bakanlığı personelinden Abdullah isimli şahsa, Rıza Sarraf’la ayrı bir hukuklarının olduğunu, Muammer Güler nezdinde de ayrı bir yerinin olduğunu, bu yüzden referans mektubunun hazırlanması ile ilgili konunun çok fazla incelenmeden yapılmasını telkin ettiği anlaşılmıştır.</p>
<p class="PNormalAndJustification">	TK:2204630204 - 12.07.2013 12:35 Rıza Sarraf – Abdullah (İş İşleri Bakanlığı) görüşmesinde; </p>
<p class="PNormalAndJustification">Abdullah: “aldım Reza bey ona göre 2- 2 mektup mu yazalım bu durum da”, Rıza Sarraf: “yani 2 mektup yazarsanız daha iyi olur”, Abdullah: “aynı yazıyı 2 bankaya hitaben yazmış olalım o zaman … banka genel müdürlerine ayrıca yer verme ya onlara hitaben yazmaya gerek var mı yoksa sadece banka kurum”, Rıza Sarraf: “yazın fark etmez”, Abdullah: “tamam banka o zaman genel müdürünü ben bulayım bulabilirsem internetten” </p>
<p class="PNormalAndJustification">	Görüşmeden, bahse konu 2 ayrı banka için 2 ayrı referans mektubu hazırlanacağı anlaşılmıştır.</p>
<p class="PNormalAndJustification">TK:2208464798 - 14.07.2013 19:17 Abdullah (İçişleri Bakanlığı) – Barış Güler görüşmesinde;</p>
<p class="PNormalAndJustification">Barış Güler: “mektubu pazartesi bakacak baba de mi abi”, Abdullah: “pazartesi yarın işte”, Barış Güler: şu an için şu an için onun kriterlerine göre sizin kriterlerize göre bi sıkıntı kalmadı heralde demi isme göre yazıldığı için”, Abdullah: “yok yani isim isimleri temin ettik yani hem banka ismi yaz hem … bankanın başkanı var yani yönetim kurulu başkanı”</p>
<p class="PNormalAndJustification">TK:2209943840 - 15.07.2013 16:40 Barış Güler – Barış (İçişleri Bakanlığı) görüşmesinde;</p>
<p class="PNormalAndJustification">Barış Güler: “ne oldu abi Reza’nın işi imzalamadı mı daha”, Barış: “imzaladı Abdulllah verdi imzalattı çıkardı”</p>
<p class="PNormalAndJustification">	TK:2210167765 - 15.07.2013 18:33 Barış Güler – Abdullah (İçişleri Bakanlığı) görüşmesinde;</p>
<p class="PNormalAndJustification">Abdullah: “imzaları aldık yalnız bakan beyin bir talimatı daha oldu onları bekliyorum ... firmalarla ilgili bir bak dedi bişey var mı … gayrı resmi bir bakıyorum bu bu gece yalnızım inşallah şey yaparız yetiştiririz”, Barış Güler: “tamam abicim tamam tamam”</p>
<p class="PNormalAndJustification">	TK:2210652548 - 15.07.2013 23:14 Abdullah (İçişleri Bakanlığı) – Barış Güler görüşmesinde;</p>
<p class="PNormalAndJustification">Abdullah: “şey çıktı ....zarfları gönderecek inşallah … Murat şimdi zarfın üstüne de güzel etiket çıkarın dedim onu da hazırlıyorlar zarfı kapatıp göndereceğiz inşallah … firmaların şeyi söylemişti bakan bey bi sıkıntıları var mı yok mu diye de ben de bi geri .....şöyle bi yüzeysel olarak bir baktırdım herhangi bir sıkıntı görünmüyor … o yönetim kurulu yönetim kurulu başkanlarına hitaben yazdı zarfın üstüne de yönetim kurulu ... banka ismini yazacaz zarfları kapatmadan ben gönderecem size”</p>
<p class="PNormalAndJustification">	TK:2210717029 - 15.07.2013 23:56 Murat – Barış Güler görüşmesinde;</p>
<p class="PNormalAndJustification">Murat: “efendim bu gece saat 2 de 2 de ya da 3 te Ulusoy’un otobüsü varmış ona verelim mi efendim”, Barış Güler: “iyi tamam verin Ulusoy’a tamam verin Ulusoy’a”</p>
<p class="PNormalAndJustification">Görüşmelerden, referans mektuplarının İçişleri Bakanı Muammer Güler tarafından imzalandığı ve Barış Güler’e ulaştırıldığı anlaşılmıştır.</p>
<p class="PNormalAndJustification">TK:2211286856 - 16.07.2013 12:59 Barış Güler – Rıza Sarraf görüşmesinde;</p>
<p class="PNormalAndJustification">Barış Güler: “şimdi ben havalimanında işim bitti bi 10 dakkaya çıkacam burdan … görüşme olacak mı getiriyim mi”, Rıza Sarraf: “ben saat 4 gibi filan işim biter ondan sonra bi görüşelim”</p>
<p class="PNormalAndJustification">TK:2211745519 - 16.07.2013 16:50 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “siz kaça kadar ofistesiniz”, Barış Güler: “ben hep ofisteyim yani 1-2 saat daha ofisteyim”, Rıza Sarraf: “ben ya hemen gelirim”</p>
<p class="PNormalAndJustification">	Görüşmelerden ve buluşmadan, Barış Güler’in bahse konu referans mektuplarını Rıza Sarraf’a teslime ettiği anlaşılmıştır.</p>
<p class="PNormalAndJustification">TK:2211804652 - 16.07.2013 17:15 Rıza Sarraf – Rüçhan Bayar görüşmesinde;</p>
<p class="PNormalAndJustification"> 	Rüçhan Bayar: “mektubu açıyorum bir saniye bir dakka ...hahah ya olmaz böyle bişey ya”, Rıza Sarraf: “Kunlun’u ayrı yazdırdım Pingan’ı ayrı yazdırdım”, Rüçhan Bayar: “vay vay”, Rıza Sarraf: “iki tane”, Rüçhan Bayar: “İzmit Ables ....Trabzon okey ben bunun burda yeminli tercumanda da şeyinide yaptırayım”, Rıza Sarraf: “yok burda yaptıracam ya ben orjinalini güzel bakanlık zarfında zaten tercümana verecem Çin Konsolosluğu’na da onaylatacam yollayacam sana”, Rüçhan Bayar: “tamam elden gönder abi bunu kaybolmasın … çocuklar gelecek buraya çünkü … valla helal olsun süper hahah YAKINDA KABİNENİN YARISI BİZE KEFİL OLACAK ABİ”, Rıza Sarraf: “sana dedim ben imzalatacağım ya dedim inşallah … imzayı gördün mü kim imzalamış”, Rüçhan Bayar: “görmez miyim çok yakışıklı bir imza hahah ellerine sağlık o çok güzel oldu ya … çok iyi daha ne olacak daha da etkili bence”, Rıza Sarraf: “Bank of Kunlun’unkini de şeye yazmış Golingvang heralde bu başka … Kunlun’unkini de direk başkanına yazdı”, Rüçhan Bayar: “abi bu pisikolojik gazla Kunlun’un da kapısını çalarız yani direk kendimiz bile bitiririz işi yani … çok kuvvetli ya çok iyi bir referans abi”</p>
<p class="PNormalAndJustification">	Görüşmede, Rıza Sarraf’ın, referans mektuplarının görüntülerini Çin’de bulunan Rüçhan Bayar’a dijital ortamda gönderdiği, Rüçhan Bayar’ın bu duruma çok sevindiği, bu şekilde Türkiye Cumhuriyeti’nin İçişleri Bakanlığı’ndan gelen bir referans mektubu ile Çin’de firmalarının hesaplarında sıkıntı yaşadıkları Kunlun Bank’a giderek işlerini halledebileceklerini ve bu gidişle Türkiye’de Bakanların yarısının (Kabinenin yarısının) kendilerine kefil olacaklarını söylediği anlaşılmıştır.</p>
<p class="PNormalAndJustification">TK:2211836553 - 16.07.2013 17:34 Rıza Sarraf – Rüçhan Bayar görüşmesinde;</p>
<p class="PNormalAndJustification">Rıza Sarraf: “o yazı neyi ifade ediyor bir de biliyorsun di mi REAL TİCARET ODUĞUNU”, Rüçhan Bayar: “ya çok güzel canım bunlarla bankalardan bir yüzer milyon dolarlık kredi alırız hahah”, Rıza Sarraf: “hayır yani bu REAL TİCARET OLDUĞUNU ŞEY YAPIYOR biliyorsun di mi”, Rüçhan Bayar: “tabi canım ya “, Rıza Sarraf: “yani artık Kunlun munlun zırt pırt ...birtane Kunlun genel müdürlüğüne yazdı Pinganınkine yazdı”, Rüçhan Bayar: “TÜM SORUNUMUZU ÇÖZECEK GİBİ DURUYOR BURDA”, Rıza Sarraf: “EN AZINDAN ŞEYE MIRIN KIRIN EDEMEZLER BU REAL Mİ DEĞİL Mİ KONŞİMENTO CART CURT”, Rüçhan Bayar: “yok … Kunlun’la en üst düzeyde kendimizi ifade edebiliriz artık yani direk aracıyada gerek yok”</p>
<p class="PNormalAndJustification">Görüşmede, bahse konu referans mektuplarının, İçişleri Bakanı Muammer Güler tarafından yazıldığından, Çin’deki bankalar ve bankalara sorgu yapan kurumlar nezdinde, referans olunan firmalar hakkında –öyle olmamasına rağmen- GERÇEK (REEL) TİCARET yaptığı konusunda kanaat oluşturacağı değerlendirilmesinde bulunulmuş, böylece şüpheli şahısların paravan ve sahteciliğe dayanan işlemler zincirinin Çin basamağındaki usulsüzlükleri, Türkiye Cumhuriyeti İçişleri Bakanlığı makamının alet edilmesi ile örtbas edilmeye çalışıldığı anlaşılmıştır. Kaldı ki referans mektubunun yazıldığı Kunlun Bank’ın uluslararası camiada nasıl tanındığı yukarıda açıklanmıştır. Diğer eylemlerde de detaylarıyla açıklandığı üzere, uluslararası boyutta faaliyet gösteren suç örgütünün lideri Rıza Sarraf ile Muammer Güler arasındaki rüşvet ilişkisiyle kamu gücünün nasıl satın alınabildiği, bunun da uluslararası camiada ülkemiz imajına nasıl etki edeceği aşikardır.</p>
<p class="PNormalAndJustification">TK:2213006746 - 17.07.2013 12:24 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “o evrak geldimi eline tercümeye yolladın mı”, Abdullah Happani: “geldi saat üç de Çince tercümesini alacam … İngilizcesini yaptırdım ama daha onay falan yaptırmadım konsoloslukdan”, Rıza Sarraf: “tamam konsolosluğa yaptıralım bide nereye onaylanıyo o”, Abdullah Happani: “ya noter tasdikli isterler aslında”, Rıza Sarraf: “tamam onu yaptır … onlar bu işin realitesinin olup olmadığını sorsalar buraya sorarlar dengine sormaz … yani hayır prosüdür olarak mesela onlar bu konşimento doğru mu değil mi sormak isteseler buna sorarlar”, Abdullah Happani: “BANKADA ŞEY İZLENİMİ YARATABİLİR TAMAM BUNLARIN BÖLGEDE YAPTIKLARI İŞLER GAYET RESMİDİR FALAN GİBİ Bİ İZLENİM YARATIR”, Rıza Sarraf: “öbür abiden alsaydık o işin içine girecekti anladın mı”, Abdullah Happani: “e tabi”, Rıza Sarraf: “gerek yok”</p>
<p class="PNormalAndJustification">Görüşmede, referans mektubu yazma konusuna Ekonomi Bakanı Zafer Çağlayan’ın özellikle karıştırılmadığından bahsedildiği anlaşılmıştır.</p>
<p class="PNormalAndJustification">Bu arada (Para Teslimi-7) bölümünde anlatıldığı üzere, Çin’e gönderilmek üzere hazırlanan 2 farklı referans mektubu konusunun halledilmesinin hemen akabinde; Barış GÜLER’in elemanı Özgür ÖZDEMİR’in Nuruosmaniye’deki ofise gelerek Abdullah HAPPANİ’den 200.000,00 (İki Yüz Bin) Dolar istediği, akabinde Rıza SaRRAF’ın talimatı doğrultusunda Abdullah HAPPANİ’nin Barış GÜLER’in elemanlarından Özgür ÖZDEMİR’e 200.000,00 DOLAR para verdiği anlaşılmıştır.</p>
<p class="PNormalAndJustification">TK:2221629163 - 22.07.2013 14:56 Abdullah Happani’nin Rıza Sarraf’a gönderdiği mesajda; </p>
<p class="PNormalAndJustification">“Tercüme ettırdıgımız evraklar bende duruyor hala ne yapacağız bunları?” </p>
<p class="PNormalAndJustification">	TK:2221761813 - 22.07.2013 15:59 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification"> 	“Ruchana elden yollicax” </p>
<p class="PNormalAndJustification">TK.2246338522 - 05.08.2013 12:43 Rıza Sarraf – Rüçhan Bayar görüşmesinde; </p>
<p class="PNormalAndJustification">Rıza Sarraf: “o bakanın yazılarını yolladınız mı bankaya”, Rüçhan Bayar: “tabi tabi hepsini verdik ORJİNALİ DE BURDA şimdi ... adam devletten bir adamla tekrar Kunlun’a gidecek bu hafta içi yanlız abi bu ikisine yapıyorlar mesela bohai ye dün yaptık bugün aldım hesapları…bohai çok şıkır şıkır aldı”, Rıza Sarraf: “SEN O EVRAKLARI VER İŞE YARAR” </p>
<p class="PNormalAndJustification">	Görüşmeden, referans mektuplarının Çin’de bulunan Rüçhan Bayar’a ulaştığı anlaşılmıştır.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">(8)</p>
<p class="PNormalAndJustification">RIZA SARRAF’LA İLGİLİ</p>
<p class="PNormalAndJustification">ADLİ VE İSTİHBARİ ÇALIŞMALARIN ARAŞTIRILMASI</p>
<p class="PNormalAndJustification">ve</p>
<p class="PNormalAndJustification">ADLİ ÇALIŞMALARA KARŞI KOYMA</p>
<p class="PNormalAndJustification"> </p>
<p class="PNormalAndJustification">Yapılan teknik takip çalışmalarında, bahse konu suç örgütünün, İçişleri Bakanı Muammer GÜLER ile olan rüşvet ilişkisinden doğan nüfuzu kullanmak suretiyle, haklarında yapılan adli/istihbari çalışmalara karşı koydukları anlaşılmıştır.</p>
<p class="PNormalAndJustification">TK.2361009343 - 08.10.2013 18:59 Rıza Sarraf – Rüçhan Bayar görüşmesinde; </p>
<p class="PNormalAndJustification">Rüçhan Bayar: “İÇİŞLERİ BAKANLIĞI’NDA HERHANGİ BİR İSTİHBARAT’TAN BÖYLE BİR ÇALIŞMA FELAN OLMUŞ MU”, Rıza Sarraf: “hiç bir şey yok hayır”, Rüçhan Bayar: “öyle bir bilgi yok OLSA ZATEN İLK AĞIZDAN SEN DUYACAN ONU HEMEN”, Rıza Sarraf: “onlar yok onla da görüştüm bugün” </p>
<p class="PNormalAndJustification">	Görüşmeden, örgüt yöneticisi Rüçhan Bayar’ın kendileri hakkında İçişleri Bakanlığı (Emniyet) İstihbarat’ta bir çalışma olup olmadığına yönelik bilgileri rüşvet ilişkisi içerisinde oldukları İçişleri Bakanı Muammer Güler’den (ilk ağızdan) öğrenebileceklerini söylemesi üzerine, Rıza Sarraf’ın Mumammer Güler ile (o gün) görüştüğünü, Emniyet İstihbarat’ta haklarında bir çalışma olmadığını öğrendiğini söylediği anlaşılmıştır.</p>
<p class="PNormalAndJustification">Yapılan teknik takip çalışmalarında, Rıza Sarraf’ın bahse konu gün Muammer Güler ile makamında görüştüğü anlaşılmıştır.</p>
<p class="PNormalAndJustification">Daha sonra,</p>
<p class="PNormalAndJustification">	TK.2372974913 - 11.10.2013 19:51 Muammer Güler – Rıza Sarraf görüşmesinde;</p>
<p class="PNormalAndJustification">Basında çıkması muhtelem haberlerle ilgili yapılan görüşmede Rıza Sarraf: “sayın bakanım sadece insanın insan ailesine zedeliyorlar başka bir şey yok”, Muammer Güler: “abicim hiç sen o konuda sen rahat ol sen rahat ol … VALLAHİ BİLLAHİ BÖYLE BİR ŞEY VARSA SENİN ÖNÜNE BEN YATARIM YA … SENİN İÇİŞLERİ BAKANLIĞI’NDA BİR ŞEYİN YOK MİT’TE BİR ŞEYİN YOK MALİ’DE BİR ŞEY YOK”</p>
<p class="PNormalAndJustification">Bu görüşmede de Rıza SARRAF’ın liderliğini yaptığı suç örgütünün faaliyetlerinden haberdar olan Orhan İNCE’ye husumeti olan Rıza SARRAF’ın bu konuda haberlerin de çıkması neticesinde Muammer GÜLER’in devreye girdiği ve örgütün suç faaliyetlerinin gizli kalması konusundaki faalieyetlerini yukarıda kendisini özetlediği ve önleyici ve adli soruşturma makamlarında örgüt lideri Rıza SARRAF hakkında bir çalışma olmadığı yönünde bilgi verdiği anlaşılmıştır.</p>
<p class="PNormalAndJustification">Daha sonra,</p>
<p class="PNormalAndJustification">Örgütün faaliyeti kapsamında komisyonculuk yapan İran uyruklu şahıslar için Türk vatandaşlığı alınması,</p>
<p class="PNormalAndJustification">Rıza SARRAF’ın husumetli olduğu Emniyet Müdürü Orhan İNCE’nin İstanbul dışına tayininin çıkartılması,</p>
<p class="PNormalAndJustification">Rıza SARRAF’ın usulsüzlükleri ile ilgili basında yer alacak haberlerin engellenmesi için Muammer GÜLER’in devreye girdiği bu konuların tamamında belirleyici rol aldığı ve talimatları ile eylemleri yönettiği bu işlemlerin karşılığında (Para Teslimi-14) konusunda 3.500.00.000 Dolar aldığı tespit edilmiştir.</p>
<p class="PNormalAndJustification">(Para Teslimi-14) sırasında Mali Şube ekiplerince yapılan fiziki takip çalışması sırasında, şahıslar takip edildikleri konusunda şüpheye düşmeleri ve soruşturmanın Muammer GÜLER tarafından araştırılacağı bilgisi üzerine, İletişimin Dinlenmesi tedbiri savcılık talimatıyla 27.10.2013 tarihinde sonlandırılmıştır.</p>
<p class="PNormalAndJustification">Suç işlemek amacı ile kurulan Rıza SARRAF liderliğindeki suç örgütünün imkân ve kabiliyeti açısından üst düzeyde olduğu Muammer GÜLER’in, İçişleri Bakanı olması, örgütün ihtiyaç duyduğu kamu nüfuzunu sağlaması ve suç örgütünün de tüm bu faaliyetleri finanse edecek kapasitede olması göz önünde bulundurulduğunda açık ve net olarak ortaya çıkmaktadır. </p>
<p class="PNormalAndJustification">İmkân ve kamu nüfuzu açısından bu derecede kabiliyete sahip olan suç örgütünün, suça konu eylemleri ile ilgili olarak istihbarata karşı koyma faaliyetleri içerisinde olduğu ve Muammer GÜLER vasıtası ile kendisi ile ilgili olası teknik takip ve soruşturma aşamasına gelebilecek çalışmaları engellemeye yönelik faaliyetler içerisinde oldukları gözlemlenmiştir. Bu sebeple, CMK 135 kapsamında yapılan teknik takip çalışmaları, Muammer GÜLER’in örgüt hakkında bir soruşturma olup olmadığı yönünde çalışmalar yapmaya başlamasının anlaşılması üzerine savcılık talimatıyla sonlandırılmıştır.</p>
<p class="PNormalAndJustification">25.10.2013 günü Muammer GÜLER’e rüşvet parası olarak giden paranın fiziki takibi esnasında takip edildiğinden şüphelen şahısların aralarındaki görüşmelerine bakıldığında, Rıza SARRAF’ın paraların iki parti halinde gitmesini istemesine karşılık Muammer GÜLER’in paraların tek seferde toplanmasını istediği ancak bu olaydan sonra Muammer GÜLER’in oğlu Barış GÜLER’i hem fiziki takip hem de teknik takip çalışmalarına karşı duyarlı olması için uyardığı, ayrıca takibi yapan polislerin tespit edilmesi ve Mali Şube ile İstihbarat Şube tarafından örgüt üyeleri hakkında bir çalışma yapılıp yapılmadığının Muammer GÜLER eli ile gerçekleştirildiği anlaşılmıştır.</p>
<p class="PNormalAndJustification">	(Para Teslimi-14)’te paraının teslim alınarak Barış GÜLER’e teslim edilmesinin akabinde,</p>
<p class="PNormalAndJustification">	TK:2400253937 - 25.10.2013 15:00:18 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “bu ne olabilir”, Barış Güler: “vallaha ben hiç bilmiyorum ama yani o kesin yani sivil gibi geldi hiç bana normal insanlarmış gibi gelmedi çünkü orada çakmakımsı bişeyle fotoğraf filan çekiyorlar sağ solun fotoğrafını çekiyorlar yani o adamların…eşfali falan beli yani Özcan abi tecrübeli polistir gitsin bi kimlik sorsun veya”, Rıza Sarraf: “ne olacak bizim resmi polisler sorar”, Barış Güler: “TEDİRGİN OLDUK YANİ hani niye onlar orda duruyorlar ne yapıyorlar sağ solun milletin çakmakla fotoğrafını çekiyorlar”, Rıza Sarraf: “öyle olduysa yani nasıl bi birim olurki bizim haberimiz olmaz”, Barış Güler: “YANİ Bİ BİŞEYİ Mİ TAKİP EDİYOR NE YAPIYORLAR BİLEMEDİM YANİ ORA ARKADAŞLAR … çünkü hoşumuza gitmedi o görüntü hoşumuza gitmedi ee yani bi bi bi bişey var onun altında bişye var yani bi bakarsanız iyi olur arkadaşlar bi bakarlarsa gerekirse mesala kardeşim siz kimsiniz bi kimlik kontrolu yaparsa”, Rıza Sarraf: “yaparız problem yok onda da acaba ordalar mıdır”, Barış Güler: “...ben size tama kulubenin orası eviniz arka şey ofisiniz arkada tarafında İŞTE KAPINI ORDA ADAMLAR BEKLİYORLAR DA SAATLERCE BEKLİYORLARDI BİZİMKİLER DE BİZİMKİLERLE … ALAKALI Bİ KONU MU DİYE MERAK ETTİK YANİ, Rıza Sarraf: “işte acaba eğer yoklarsa siz o o dönemde gelmişler gitmişler sizinkiler geldiğinde”, Barış Güler: “sizinkiler bi kimlik kontrolu yapsalar” </p>
<p class="PNormalAndJustification">	Görüşmeden örgüt üyelerinin takip edildiklerinden şüphe ettikleri ve Barış GÜLER’in tedirgin olduğu, takip edildiği hissi ile rahatsızlık duyduğu ve alacağı rüşvet parasının görüntülenmesinden çekindiği ve polis olduğundan şüphelendikleri şahıslarla ilgili  “işte kapını orda adamlar bekliyorlar da saatlerce bekliyorlardı bizimkiler de bizimkilerle … alakalı bi konumu diye merak ettik yani” dediği ve katılmış oldukları suça konu eylemlerin takip edilmesinden çok çekindiği tespit edilmiştir.</p>
<p class="PNormalAndJustification">Sonrasında,</p>
<p class="PNormalAndJustification">TK:2400256104 - 25.10.2013 15:02 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “abdullah bi ofisten bi…ofisten bi dışarı çık…o arkaya doğru git o cam var ya arka sokağa bakan cam” </p>
<p class="PNormalAndJustification"> TK:2400258948 - 25.10.2013 15:04 Abdullah Happani – Rıza Sarraf görüşmesinde;</p>
<p class="PNormalAndJustification">Rıza Sarraf: “kulübe var ya…yukardan aşağıya bak arka arka sokağa…orda kulübe var beyaz” </p>
<p class="PNormalAndJustification">TK:2400264682 - 25.10.2013 15:06 Abdullah Happani – Rıza Sarraf görüşmesinde;</p>
<p class="PNormalAndJustification">Rıza Sarraf: “o dışarda kulübe var ya bi tane… onun yan yanında iki kişi adam oturuyor mu”, Abdullah Happani: “bi tane adam oturuyor”, Rıza Sarraf: “bi tane adam oturuyor mu şuandaben sana bi resim iletiyorum whatsaptan öbür telefonun yanında mı…al onları bi bak bakayım bunlar onlar mı” </p>
<p class="PNormalAndJustification"> 	TK:2400272938 - 25.10.2013 15:09 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “ben yolladım şimdi baksınlar…keşke sizinkiler o anda baksaydı”,Barış Güler: “yani keşke baksalarda yani yanlarına gidip birşey söylemediler yani şimdi yanlış ... yani işte ee şey yapama yapmak istemedik yani kimseyi ürkütmek istemedik”, Rıza Sarraf: “kim nerden anlamışlar peki resim çektiklerini”, Barış Güler: “böyle şey çakmak gibi bi şey tutuyorlarmış çakmakla çekiyorlarmış milletin resmini yani anlamış ÖZGÜR ANLAMIŞ” </p>
<p class="PNormalAndJustification">Yukarıda fiziki takip çalışmaları sırasında şüphelenen örgüt üyelerinin polis tarafından takip edilmekten duyduğu çekince ile yapmış oldukları görüşmelerde polis olduklarından şüphelendikleri şahısların fotoğraflarını almaya çalıştıkları ve Barış GÜLER’E ilettikleri, takip edildiklerinden ilk şüphelenen şahsın Barış GÜLER’in para alım işlerini organize eden-rüşvete aracılık eden adamı Özgür ÖZDEMİR olduğu anlaşılmıştır.</p>
<p class="PNormalAndJustification">TK:2400287965 - 25.10.2013 15:11 Abdullah Happani – Rıza Sarraf görüşmesinde;</p>
<p class="PNormalAndJustification">Rıza Sarraf: “orda oturan bir adam var mı siyahlı…mailin ne”, Abdullah Happani: ahappani@hotmail.com, Rıza Sarraf: “oturuyor birisi dedin dimi orda”, Abdullah Happani: “bir tane dışırda adam var bir tane içerde…gri ceket var üzerinde…bu dernek ismi yazıyor dedim ya sana kulübenin üzerinde”, Rıza Sarraf: “ama fotoğraf çekiyorlarmış orda…girenin çıkanın girenin çıkanın bizim orda arka kapı da geldi mi mail sana…whats app var mı telefonunda ya”, Abdullah Happani: “var var 6666…05333500000 değil mi”, Rıza Sarraf: “abi mesaj atmışsın akn diye whats app at…multi media attım geldi mi” </p>
<p class="PNormalAndJustification"> 	TK:2400297752 - 25.10.2013 15:20 Abdullah Happani – Rıza Sarraf görüşmesinde;</p>
<p class="PNormalAndJustification">Abdullah Happani: “abi bu fotoğraflar net değil birde burda oturan adam bunlardan birine benzemiyor yani bugün çekilmiş bir şeyse”, Rıza Sarraf: “bugün çekilmiş”, Abdullah Happani: “adamda yani bugün şu an oturan adamda gri takım elbise var bu adamlar siyah giyili ama suratlarıda net değil hafif böyle bıyıklı mıyıklı bir adam oturuyor şu anda yani” </p>
<p class="PNormalAndJustification"> 	TK:2400319509 - 25.10.2013 15:30 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “bişey söylecek bizim arakadaşlar he ...bizimkiler baktılar orda şuan öyle birisi yok…BU MUHTEMELEN SİZLE ALAKALI OLABİLİR”, Barış Güler: “e anladım tamam tamam BEN GEREKEN ÖNLEMLERİ ALACAM” </p>
<p class="PNormalAndJustification"> 	TK:2400338770 - 25.10.2013 15:36 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “yani şeyden bakabilirler orda kamera mamera varsa”, Barış Güler: “bakarız anlarız onları anlarız ortaya çıkarırız bi iki güne kadar ortaya çıkarırız onu”, Rıza Sarraf: “YANİ SİZLE ALAKALI OLMA İHTİMALİ YÜKSEK”, Barış Güler: “YANİ BEN ORTAYA ÇIKARIRIM BEN ORTAYA ÇIKARIRIM ONU BEN ORTAYA ÇIKARIRIM…bizimkiler onların fotoğrafını çekmiş hani onlar ÖZGÜR BİREŞ ŞEY OL TEDİRGİN OLUNCA BİZE SÖYLEDİ bizim arkadaşlar da yanına gittiler binanın içerisine orda o bekleyen arkadaşların fotoğraflarını çekmişler”, Barış Güler: “elimizde çok net fotoğrafları yokta Hikmet bey yarın şeye gidecek binaya gidecek kamerada o adamların kamera görüntülerini alacak ondan sonra eşgallerini eşgallerini bulduracak kimlik tespiti yaptıracağız kimdir nedir biz ortaya çıkarırız onu zaten”</p>
<p class="PNormalAndJustification"> Görüşmelerde fiziki takip yapıldığından şüphelenen örgüt lideri Rıza SARRAF ile Abdullah HAPPANİ arasında gerçekleşen görüşmelerin neticesinde Rıza SARRAF’ın Barış GÜLER’E “bu muhtemelen sizle alakalı olabilir” dediği Barış Güler’in de “ben gereken önlemleri alacam” şeklinde cevap verdiği, örgütün istihbarat karşı koyma faaliyetlerinde konumu itibari ile önemli bir yeri haiz İçişleri Bakanı Muammer GÜLER’in oğlu olması münasebeti ile konunun Barış’ı ilgilendirdiği anlaşılmıştır.</p>
<p class="PNormalAndJustification">TK:2400355324 - 25.10.2013 15:44 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “Abdullah onlar kim olabilir sence…gizli niye fotoğraf çeksinler ya çakmak kamerayla…çakmak kamera ile gizli”, Abdullah Happani: “onu nasıl görmüşler ya”, Rıza Sarraf: “görmüşler işte abi bunların işi o uzmanlık alanı o ya”, Abdullah Happani: “bilmiyorum vallahi abi ya vallahi bilmiyorum abi ya arayayım mı seni birazdan”</p>
<p class="PNormalAndJustification"> TK:2400375453 - 25.10.2013 15:52 Rıza Sarraf - Ahad Khabbaz Tamimi görüşmesinde;</p>
<p class="PNormalAndJustification">Ahad Khabbaz Tamimi: “televizyona bakıyoruz”, Rıza Sarraf: “saatlerini biliyor musunuz”, Ahad Khabbaz Tamimi: “yok bastık izliyoruz ...”, Rıza Sarraf: “saat kaçtan başladınız…saat 10.30 da geldi” </p>
<p class="PNormalAndJustification">TK:2400573090 - 25.10.2013 17:13 Rıza Sarraf - Ahad Khabbaz Tamimi görüşmesinde;</p>
<p class="PNormalAndJustification">Ahad Khabbaz Tamimi: “Rıza burda şeye çekiyorlar neydi CD’yi bir de karşıdaki kuyumcunun var o iyi gösteriyor onu akşam çekip verecekler…birini biz polise benzettik…yok demedi polis bir tanesini biz şüphelendik bir tanesi polis olabilir diyor…sabah saat 9 da 10- 11 e kadar şimdi çıkartıyor cdsini veriyor asıl ordaki kuyumcunun ki güzel gösteriyor böyle aydınlık”, Rıza Sarraf: “nerden bulabiliriz bunların yüzü lazımdır bize”</p>
<p class="PNormalAndJustification">	Görüşmelerin devamına bakıldığında polis takibi yapıldığı şüphesinin örgüt üyelerinde yüksek derecede rahatsızlık oluşturduğu, güvenlik kameraları polislerin eşkâllerinin tespit edilerek Muammer GÜLER vasıtası ile tespit edilmek istendiği anlaşılmaktadır.</p>
<p class="PNormalAndJustification"> 	TK:2401663648 - 26.10.2013 10:50 Hikmet Tuner – Özgür Özdemir görüşmesinde;</p>
<p class="PNormalAndJustification">Hikmet: “ bu adamları araştırması için şeye geldik…müdürede söyledim…onlarında bilgisi var şimdi ben bakacam o adamlar orda mı değiller mi şimdi farzetki diyelim o adamlar orda… biz adamları aldık diyelim polis değiller…sen sen şikayetci olacaksın değil mi benim resmimi çektiler diye…polis değillerse tabi yani”, Özgür Özdemir: “yani senin söylemene bağlı…sen ne dersen onu yaparım”</p>
<p class="PNormalAndJustification">TK:2401791626 - 26.10.2013 12:07 Hikmet Tuner – Özgür Özdemir görüşmesinde;</p>
<p class="PNormalAndJustification">Özgür Özdemir: “evden çıkarkende benzer şahıslardan biri var burda… yani şey benzer harekette bulunuyo elinde birtane şey var cihaz var…Bakırköy”, Hikmet: “sen çıkma o zaman sen çıkma biz oraya gelelim…şey o dünkülerden biri değil dimi”, Özgür Özdemir: “yok yok değil değil”, Hikmet: “dünkülerden biri değil peki onlarda o civarda olur sen sakın evden çıkma biz oraya geliyoruz” </p>
<p class="PNormalAndJustification"> 	</p>
<p class="PNormalAndJustification">TK:2401812687 - 26.10.2013 12:19 Hikmet Tuner – Özgür Özdemir görüşmesinde;</p>
<p class="PNormalAndJustification">Hikmet: “whatsapp a baksana bi hocam”, Özgür Özdemir: “tamam” </p>
<p class="PNormalAndJustification"> 	TK:2401901222 - 26.10.2013 13:06 Barış Güler – Özgür Özdemir görüşmesinde;</p>
<p class="PNormalAndJustification">Özgür Özdemir: “ babayla konuştum ben dedi şey yapacam dedi arayıp çağırttıracam onu dedi tamammı…büro şeyde burda şu anda Hikmet beyde Yalçın beyde burda kolaçan ediyorlar etrafı tamam”, Barış Güler: “sana nasıl sana peki nasıl şey yaptılar senin fotoğrafınımı çektiler”, Özgür Özdemir: “şöyle abi şimdi ben evden indim tamam mı yani bunlar ıı bir şekilde hani bir tanesi tam ben arabaya binerken böyle dikkatli yüzüme baktı sonra böyle bi gopro kamera gibi ellerinde bunların bişey var hepsinde aynı aletten var ama dün gördüğümde benzer bişeydi ondan sonra…ondan sonra çat diye çekti arabanın plakasına baktı yürüdü gitti ama dikkatli dikkatli baktı yani şey değil ıı bunlardan sonra bir kişi daha vardı bir kişi daha vardı o bişey yapmadı resim falan çekmedi böyle beni şey yaptı takip etti izledi çekti gitti durum o”, Barış Güler: “o zaman ben şey yapıyorum senin adresine devamlı adam koyuyorum abi bu aralar ...”, Özgür Özdemir: “evet önemli çünkü bu geri zekalılar ŞEYİ BENDE FALANDA ZANNEDEBİLİR SALAK HERİFLER anladın”, Barış Güler: “aldım aldım tamam ben gerekeni yapıyorum sen rahat ol abi” </p>
<p class="PNormalAndJustification">Görüşmelerden Barış GÜLER’in ve rüşvet paralarını takip eden Özgür ÖZDEMİR’in polis tarafından takip edildiklerini düşündükleri ve olası bir takip durumundan haberdar olmak için adreslere Hikmet ve Yalçın isimli şahısları kontrol amaçlı koydukları anlaşılmıştır.</p>
<p class="PNormalAndJustification">Görüşmede, Özgür Özdemir’in “şeyi bende falan zannedelibir salak herifler” söyleminden parayı Barış Güler’e teslim ettiği anlaşılmaktadır.</p>
<p class="PNormalAndJustification">TK:2401959070 - 26.10.2013 13:37 Hikmet – Barış Güler görüşmesinde;</p>
<p class="PNormalAndJustification">Hikmet: “Barış bey bunlar kuvvetli muhtemelen şey ya polisler ya”, Barış Güler: “hangi polisler”, Hikmet: “bizim YA İSTİHBARATIN YA DA MALİ ŞUBENİN POLİSLERİDİR şey birinin resmini çekmiş elinde doğru kamera var böyle ceketinin kolunun içinde arkadan çekmiş ama burda şüphelendiği bir araç var araçta komple siyah camlı bir araç sorgulattım ben aracı herhangi bir kaydı maydı yok Fatih’te bir adres çıkıyor bunlar kuvvetli muhtemelen polis yani kuvvetli muhtelemen değil yüzde yüz polis”, Barış Güler: “niye çekiyorlar”, Hikmet: “işte onu niye çekerler o binanın önünde çektiler sonra bu nereye gidiyor kimlerle görüşüyor ne yapıyor onu takip etmiş olabilirler böyle şey fazla fazla da ....hiç gerek yok yalnız hafta içerisinde şey yapalım Barış Özgür bey şeyi arasın Nuruosmani'ye yi ben geliyorum desin bu diyo ki ben hep telefon edip gittiğimde diyor aynısı oluyor özgür hoca öyle diyo bir daha telefon etsin oraya gitsin bizde gerekirse oraya gideriz bakarız tekrar gelip çeken bar mı bunu… bir tek onu deneriz onda da bişey yoksa kapatalım gitsin önemli bişey yok yani”, Barış Güler: “polisler takip ediyor öyle mi…adamların fotoğrafı var mı Özgür de”, Hikmet: “var ama arkadan var önden değil önde arkadan var ama elinde elinde şey olduğu belli böyle ceketinin kolunun içine yarısını sokmuş kamera şeklinde bişey var elinde yani yüzde 99 polis yüzde 99”, Barış Güler: “tamam konuşalım bunu peki” </p>
<p class="PNormalAndJustification">TK:2401974668 - 26.10.2013 13:44 Özgür Özdemir – Barış Güler görüşmesinde;</p>
<p class="PNormalAndJustification">Özgür Özdemir: “konuştuk ta şey diyor bunlar polis diyor…Mali Şube falan olabilir diyo…şimdi hani anladın mı olayı başka sıkıntılı şeylerde olmasın şimdi burda bi nasıl bişey yapmak lazım bilmiyorum yani niye böyle bi MALİ ŞUBENİN BÖYLE Bİ ÇALIŞMASI VAR MI FALAN FİLAN ONU Bİ BİRİLERİNİN SORDURMASI LAZIM YANİ ÇOKTA DİKKAT ÇEKMEDEN”</p>
<p class="PNormalAndJustification">Yukarıdaki görüşme içeriklerinden Barış GÜLER, Özgür ÖZDEMİR ve Hikmet isimli şahısların takip edildiklerinden ciddi manada şüphe ettikleri ve katılmış oldukları suç faaliyetlerini de göz önünde bulundurarak Mali Şube’den veya İstihbarat Şube’den çekindikleri için bu şubelerin polisleri tarafından takip edildiklerini düşündükleri ve dikkat çekmeden bu durumu Muammer GÜLER vasıtası ile kontrol ettirecekleri anlaşılmıştır.</p>
<p class="PNormalAndJustification">TK:2401987754 - 26.10.2013 13:53 Hikmet – Özgür görüşmesinde;</p>
<p class="PNormalAndJustification">Hikmet: “Özgür bey o arabanın plakasını sen kaydettin mi…bi verir misin bana”, Özgür Özdemir: “tamam” </p>
<p class="PNormalAndJustification">TK:2401998871 - 26.10.2013 13:58 Barış Güler – Hikmet görüşmesinde; </p>
<p class="PNormalAndJustification">Hikmet: “arabalarının fotoğrafını çektim arabalarının fotoğrafını gönderdim arabaları…tabi tabi öyle bir siyah camlı ki arabanın böyle elini koyuyorsun içi bile görünmüyor arabanın”, Barış Güler: “ha o kesin istihbarat”, Hikmet: “yani bencede”, Barış Güler: “araba arabayı bulduğunuz iyi peki onların arabası olduğunu nerden biliyosunuz”, Hikmet: “ben arabayı sorgulattım araba bayan bir bayanın üzerine çıkıyor Fatih’te bir adres çıkıyor ..”, Barış Güler: “peki o zaman nasıl polisin olduğunu düşünüyorsunuz”, Hikmet: “ya polisin elinde var ya öyle çalıntı arabalar sahibi bulunmayan arabalar şunlar bunlar…Hikmet: “ama hiç bir bilgi yok yani ne adres bilgisi şey ne telefon bilgisi ne şey sadece bir bayanın üzerine kayıtlı”</p>
<p class="PNormalAndJustification"> 	Görüşmelerden örgüt üyelerinin haklarında bir soruşturma olup olmadığını öğrenebilmek için takibi yapan polisleri bulmaya çalıştıkları anlaşılmıştır.</p>
<p class="PNormalAndJustification">TK:2402271854 - 26.10.2013 16:23 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “vallahi bizimkiler öyle demiş sizinkilere Emniyet’ten öyle demişler bunlar demiş biz de bunları arıyoruz zaten demişler WHATSAPTAN BEN SİZE YAZDIM”, Rıza Sarraf: “yok tam öyle değil konu…daha netleşmemiş”, Barış Güler: “polisler demiş ki biz bunları arıyoruz bizde bunları arıyoruzbunlar gaspçı”, Rıza Sarraf: “değil değil siz bi daha bi konuşun şimdi… tam aksıni söylüyor biz konuştuk şimdi tam aksin diyorlar siz bi daha bi konuşun”, Barış Güler: “he sivil diyorla demi”, Rıza Sarraf: “tabi tabi bi daha siz bi konuşun Hikmet beyle”</p>
<p class="PNormalAndJustification">TK:2402276933 - 26.10.2013 16:25 Barış Güler – Hikmet görüşmesinde;</p>
<p class="PNormalAndJustification">Barış Güler: “şimdi bu nurosmaniye deki arkadaşlarla alakalı Rıza beyde tersini söylüyor…bir daha görüşün hikmet beyle o konu öyle değil diyor onlar gaspçı mı yoksa sivil mi”, Hikmet: “bunlar yani yüzde 99 polis”, Hikmet: “motorla gelen valla barış bey ONU YAPACAĞIMIZ BİR İŞ VAR HAFTA HAFTA İÇERİSİNDE ÖZGÜR BEYE TELEFON ETTİRECEĞİZ OFİSE GELİYORUM DİYE…ÖZGÜR BEY ORAYA GİDERKEN BİZ O CİVARI TUTACAĞIZ ONLARDAN BİRİ GELİYORSA ONLAR DEMEK Kİ ŞEYDİR YANİ ONLARDAN BİRİNİ ALIRSAK POLİS YA DA GASPÇI OLDUĞU BELLİ OLUR…BUNU BİZ HAFTA İÇİ ÖZGÜR BEYE TELEFON ETTİRECEZ OFİSE GELİYORUZ DİYE ÖZGÜR BEY OFİSE GİDECEK GİDERKEN BİZ O SOKAKLARI TUTACAZ YANİ BU ÖZGÜR BEY’İN TELEFONUNU DİNLEYİP POLİS Mİ GELİYOR YOKSA GASPÇI MI GELİYOR ONU ÖYLE ANLAYACAĞIZ”, Hikmet: “fazla hani öyle dallandırıp budaklandırmayalım…hafta içi sessiz sedasız bir şekilde halledelim”</p>
<p class="PNormalAndJustification">Yukarıdaki görüşmelerde de Barış GÜLER ve Hikmet TUNER isimli şahısların haklarında bir fiziki takip çalışması olup olmadığını anlamak için yöntemler geliştirdikleri, kendilerini takip ettiklerini düşündükleri şahısların polis mi yoksa gaspçı mı olduğunu anlamak için strateji geliştirdikleri anlaşılmıştır.</p>
<p class="PNormalAndJustification">TK:2402858316 - 26.10.2013 21:31 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “ hani o hesapta 2 buçuk felan alacak 2 600 olan hesap var ya alacaklı olan…onu seni arayıp gelen gelen adam var ya…ONUN ARADAĞI O ŞEYLERİ KAPAT DEĞİŞTİR NERDEN ULAŞTIYSA SANA”, Abdullah Happani: “en son nerden aramıştı cepten şirket hattından aramıştı”, Rıza Sarraf: “TAMAM ONU DEĞİŞTİR”, Abdullah Happani: “tamam yarın hemen talimat veririm… tamam abi sıkıntı mı varmış onunla ilgili…yok yani onlar olabilir…şüpheleniyorlar mı”, Rıza Sarraf: abi şüpheleniyorlar onlarla alakalı gelmişlerde sonuçta bişey geçti ya…sen kapat gitsin ne gerek var…BEN KENDİ ÖNLEMİMİ ALIYORUM NE GEREK VAR”</p>
<p class="PNormalAndJustification">Görüşmeden Rıza SARRAF’ın, Abdullah HAPPANİ’ye, Özgür ÖZDEMİR tarafından arandığı numarasını değiştirmesi talimatını verdiği ve olası bir teknik takipten kurtulmak istedikleri anlaşılmıştır.</p>
<p class="PNormalAndJustification">TK: 2400371723 25.10.2013 15:49 Rıza Sarraf - Abdullah Happani görüşmesinde;</p>
<p class="PNormalAndJustification">Abdullah Happani: “abi o arkadaşlar geldiğinde saat böyle sabah 10 gibi falandı yani o saatlerde öyle bişey olur mu olmaz mı bilmiyorum bide  bu adamlar biliyorsun işleri bu olmayan bişeyi sana olurmuş gibi sunabilirler mi”, Rıza Sarraf: “niye sunsunlar ki bana ne bana ne faydası zararı olacak ki”, Abdullah Happani: “yani icabında araştır diyeceksin sonra bişey çıkaracak sonra bişyeler yani ben belki kafamda kuruyorum yani ha”, Rıza Sarraf: “HAYIR KENDİLERİNDEN ŞÜPHELENİYORLAR ONLAR”, Abdullah Happani: “ha öyle mi”, Rıza Sarraf: “kendilerinden kendileri gelmiş ya, ONLARIN ONDAN MAÇALARI DÜŞEŞ ATIYOR anladın mı yoksa bizle alakalı değil bize ne olacak”, Abdullah Happani: “kendilerini de geleceği falan bilinmiyordu abi nerden şey yapacaklar ki”, Rıza Sarraf: “abi salak işte o biraz öbürü”, Abdullah Happani: “biraz şey bir adam evet pinpirikli”, Rıza Sarraf: “hı biraz salak konuşuyorlar ediyorlar anladın mı olur olmaz telefonda, olur mu olur anladın mı salak çünkü var öyle salaklıkları ON KERE DEDİM Kİ BUNU İKİ ÜÇ SEFER YAPAK YOK YOK BUYUR İŞTE, nerden çıktıkları belli değil bize ne ya”, Abdullah Happani: “KENDİ BİLİR ABİ YANİ BİZİM YAPABİLECEĞİMİZ BİŞEY YOK GÖRÜNTÜLEYEN ADAMA NE DİYECEN Kİ”, Rıza Sarraf: “KAÇ KERE UYARDIM BEN KENDİSİNİ İKİ PARTİ YAPALIM BİLMEM NE YAPALIM YARIMINA BİLE GERİ DÖNDÜLER BÖYLE BİR SAÇMA BİRŞEY OLABİLİR Mİ YA GİT ANASINI SATAYIM BİR HAFTA SONRA GEL DÜNYANIN SONU MU YA GÜN MÜ BİTİYOR AMINA KOYUM”, Abdullah Happani: “YANİ NE ZAMAN GELSEN NE KADAR İSTİYORSAN ALIYORSUN ZATEN”, Rıza Sarraf: “enterasan adamlar ya bırak neyse”, Abdullah Happani: “şeyse abi öyle birşeyden ŞÜPHELENMEŞİSE ARAŞTIRSIN KENDİ BULAMAZSA BİZ NE YAPABİLİRİZ”, Rıza Sarraf: “kendi için ben zaten aradım dedim BİZLE BİR ALAKASI YOK SİZİNLE ALAKALI”,  Abdullah Happani: “KENDİ UĞRAŞSIN O ZAMAN”  Rıza Sarraf: “tabi canım bize ne .....canım bizim bir şeyimiz yok kendisi baksın” </p>
<p class="PNormalAndJustification">Görüşmeden şahısların kendilerinden para almaya gelen Barış Güler ve Özgür Özdemir isimli şahısların teknik takip altında olduklarını düşündükleri, Rıza Sarraf’ın “KAÇ KERE UYARDIM BEN KENDİSİNİ İKİ PARTİ YAPALIM BİLMEM NE YAPALIM YARIMINA BİLE GERİ DÖNDÜLER BÖYLE BİR SAÇMA BİRŞEY OLABİLİR Mİ YA GİT ANASINI SATAYIM BİR HAFTA SONRA GEL DÜNYANIN SONU MU YA GÜN MÜ BİTİYOR AMINA KOYUM” ifadeleri ile Muammer GÜLER ve Barış GÜLER’in paraların tek seferde gitmesini istediği ancak Rıza SARRAF’ın iki parti olarak göndermek istediği, takip edildikleri şüphesi oluşunca da Rıza SARRAF’ın ciddi manada rahatsızlık duyduğu Abdullah HAPPANİ’nin de “yani ne zaman gelsen ne kadar istiyorsan alıyorsun zaten” ifadeleri ile Muammer ve Barış GÜLER’in ne zaman ne kadar istese aldıklarını vurguladığı anlaşılmıştır.</p>
<p class="PNormalAndJustification">	</p>
<p class="PNormalAndJustification">Ertesi gün,</p>
<p class="PNormalAndJustification">TK: 2402400667 26.10.2013 17:30 Barış GÜLER-Muammer GÜLER görüşmesinde</p>
<p class="PNormalAndJustification">Muammer Güler: “Barış gelecek bugün onlarla bi konuşun bakalım ne”, Barış Güler: “evet İzmirdeyimde ben şey Özgürle bir araya  gelecekler Özgürle, konuşcaklar”, Muammer Güler: “tamam yani bu iş nedir acaba anlamıyorum Özgür mü ...”, Barış Güler:  “Özgür’ün üzerine”, Muammer Güler: “BEKLİ SENİ DE DINLEYEN VARSA”, Barış Güler: “ÖZGÜR’Ü DE DİNLİYOR OLABALİRLER, ... Özgür’ü de dinliyor olabilirler özgür ne zaman ne zaman gitsem diyor ne gitsem o zaman ordalar diyor”, Muammer Güler: “ha … Barış bak şöyle olabalir mi oğlum bi de şu bi de şu var oraya giriryor çıkıyor ordan para götüren adamları takip ediyorsa bunlar gaspcıysa bu oğlana gaspta yapabilirler”, Barış Güler: “o da olabilir tabi oda olabilir”, Muammer Güler: “gaspçı da olabilir”, Barış Güler: “ben Tunç’u uyardım ben ben Tunç Tunç’u uyardım yani Şafak’ın kuzenini ama ne bileyim belli belli müddet yanına birirni mi vermek lazım ne yapmak lazım”, Muammer Güler: “YANİ HAYIR ARTIK O ŞEYİ BARIŞ SENLE KONUŞCAK O ŞEYİ ARTIK O ŞEKİLDE YAPMAYIN KESİNLİKLE”, Barış Güler: “evet biliyorum”, Muammer Güler: “tamam mı”, Barış Güler: “biliyorum biliyorum biliyorum”, Muammer Güler: “tamam oğlum tamam peki BEN ONU ARAŞTIRACAM ONUN KİM OLUP OLMADIĞINI … dikkat ol oğlum … TELEFONDA DA  DİKKAT OLUN”, Barış Güler: “tamam baba”, Muammer Güler: “kendisiyle konuşurken de dikkatli olun” </p>
<p class="PNormalAndJustification">	Yukarıdaki görüşmeyi teyit eden bu görüşmede de Muammer GÜLER’in “YANİ HAYIR ARTIK O ŞEYİ BARIŞ SENLE KONUŞCAK O ŞEYİ ARTIK O ŞEKİLDE YAPMAYIN KESİNLİKLE” ifadeleri ile bundan sonraki para alışverişlerini bu şekilde yapmalarını istemediği, Danışmanı (İçişleri) Barış’la bu konuda kendisine haber göndereceği, ayrıca bu görüşmeden sonraki tarihlerde de para geleceğinin üstü kapalı ifade edildiği, Muammer GÜLER’in oğlu Barış GÜLER’i hem fiziki takipler konusunda hem de teknik takip (telefonlar) konusunda uyardığı, örgütün istihbarata karşı koyma faaliyetlerine katkıda bulunduğu anlaşılmıştır.</p>
<p class="PNormalAndJustification">	Şüpheli şahsıların kendilerinin adli olarak dinlendiklerinden ve takip edildiklerinden şüphelenmelerinden ve bunun üzerine İçişleri Bakanı Muammer GÜLER’in “BEN ONU ARAŞTIRACAM” şeklindeki konuşmasından ötürü, soruşturmanın deşifre olabileceği görüşü üzerine, soruşturma savcısının talimatı üzerine İletişim Dinlenmesi çalışmaları sonlandırılmıştır.</p>
<p class="PNormalAndJustification">Dinlemelerin sonlanmasından sonraki süreçte;</p>
<p class="PNormalAndJustification">İstanbul İstihbarat Şube Müdürlüğü tarafından, Mali Suçlarla Mücadele Şube Müdürlüğümüze, Rıza SARRAF liderliğindeki örgütün faaliyetleri hakkında 02.09.2012 tarih ve 317248 sayılı yazıları hakkında Şube Müdürlüğümüzce herhangi bir projeli çalışma yapılıp yapılmadığının sorulması üzerine, soruşturmanın deşifre edileceği yönünde şüphelerin arttığı değerlendirilmiştir. </p>
<p class="PNormalAndJustification">İstihbarat Şube Müdürlüğü’nün,</p>
<p class="PNormalAndJustification">Mali Suçlarla Mücadele Şube Müdürlüğümüze gönderdiği</p>
<p class="PNormalAndJustification">02.09.2012 tarihli yazısı</p>
<p class="PNormalAndJustification">  </p>
<p class="PNormalAndJustification">	Bunun akabinde, edinilen istihbarat kapsamında, şüphelilerin kamu irtibatlarının nüfuzunu kullanarak haklarında her hangi bir soruşturma olup olmadığını araştırmaya yönelik girişimlerinin olduğu değerlendirilmiştir.</p>
<p class="PNormalAndJustification">	Görüşmelerde geçen “ONU YAPACAĞIMIZ BİR İŞ VAR HAFTA HAFTA İÇERİSİNDE ÖZGÜR BEY’E TELEFON ETTİRECEĞİZ OFİSE GELİYORUM DİYE…ÖZGÜR BEY ORAYA GİDERKEN BİZ O CİVARI TUTACAĞIZ ONLARDAN BİRİ GELİYORSA ONLAR DEMEK Kİ ŞEYDİR YANİ ONLARDAN BİRİNİ ALIRSAK POLİS YA DA GASPÇI OLDUĞU BELLİ OLUR…BUNU BİZ HAFTA İÇİ ÖZGÜR BEYE TELEFON ETTİRECEZ OFİSE GELİYORUZ DİYE ÖZGÜR BEY OFİSE GİDECEK GİDERKEN BİZ O SOKAKLARI TUTACAZ YANİ BU ÖZGÜR BEY’İN TELEFONUNU DİNLEYİP POLİS Mİ GELİYOR YOKSA GASPÇI MI GELİYOR ONU ÖYLE ANLAYACAĞIZ” şeklindeki planlarından, şüphelilerin kendilerini takip eden polisleri deşifre etmek için “3. Göz” diye tabir edilen “takipçileri takip etme” girişimlerinde bulunacakları anlaşılmış, yukarıdaki belirtilen hususlardan ötürü böyle bir çalışmanın, Şube Müdürlüğümüze şüpheliler ile ilgili bir çalışma yapılıp yapılmadığını gayri resmi olarak soran İstihbarat Şube Müdürlüğü tarafından yapılabileceği şüphesi hasıl olmuştur.</p>
<p class="PNormalAndJustification">	Bunun üzerine, adli soruşturmaya karşı böyle bir deşifre çalışmasının olup olmadığını teyit etmek maksadıyla yapılan bir uygulamada;</p>
<p class="PNormalAndJustification"> </p>
<p class="PNormalAndJustification">TESPİT ÇALIŞMASI</p>
<p class="PNormalAndJustification">CMK 135 kapsamında yapılan teknik takip çalışmalarından soruşturmanın deşifre edilmesi amacıyla hedeflerin ev ve işyerleri çevresinde tedbirler aldırılacağı anlaşılması üzerine 11.11.2013 günü saat:13.30 sıralarında, Halide Edip Adıvar Caddesi No:9-11 Kanlıca/ Beykoz adresine gidilmiştir. Sonradan yapılan araştırmalarda emniyet aracı olduğu ve İSTİHBARAT ŞUBE MÜDÜRLÜĞÜ uhdesinde bulunduğu tespit edilen 34 ZP 7334 plakalı Toyota Auris marka aracın No:9-11 numaralı kapıyı görecek şekilde yolun karşı kaldırımında, park halinde beklediği görülmüştür. </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">	Böylece, İçişleri Bakanı Muammer GÜLER’in Rıza SARRAF ile aralarında gerçekleşen rüşvet ilişkisini araştıracağını söylemesinin üzerine, İstanbul İstihbarat Şube Müdürlüğü’nün, gizlilik ilkeleriyle yürütülen soruşturmamızı deşifre etmeye yönelik girişimlerinin olduğu belirlenmiştir.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">RÜŞVETE DAİR VERİLEN PARALAR</p>
<p class="PNormalAndJustification"> </p>
<p class="PNormalAndJustification">Yapılan çalışmalar kapsamında; Rıza SARRAF ile Muammer GÜLER arasındaki rüşvete dair paranın teslimi aşamasının Rıza SARRAF yönüyle Abdullah HAPPANİ, Muammer GÜLER yönüyle ise Barış GÜLER, Özgür ÖZDEMİR ve Hikmet TUNER tarafından organize edildiği anlaşılmıştır.</p>
<p class="PNormalAndJustification">Yukarıda bahsedilen eylemler karşılığında Muammer GÜLER’e gönderildiği anlaşılan paraların her defasında, Rıza SARRAF’a ait Fatih İlçesi Nuru Osmaniye Caddesi’nde bulunan Orient Bazaar isimli ofiste teslim edildiği, parayı teslim almaya ilk başlarda Barış GÜLER’in, daha sonraları ise Özgür ÖZDEMİR ve Hikmet TUNER’in geldiği anlaşılmıştır.</p>
<p class="PNormalAndJustification">Yapılan fiziki takip ve görüntü alma çalışmaları kapsamında, parayı teslim almaya gelen Barış GÜLER’in elinin boş gelip ofisten çıkarken içerisinde ağırlığın olduğu anlaşılan çanta ile çıktığı anlaşılmıştır. Üç Milyon Dolar’ın teslim alınması işleminde, Özgür ÖZDEMİR’in taşımadaki kolaylığından boş olduğu anlaşılan valizle gelip valizin çıkarken ağırlığı sebebiyle zor taşındığı anlaşılmıştır.</p>
<p class="PNormalAndJustification">Yapılan teknik takip çalışmalarında, hemen her bir para teslim eyleminde ne kadar para verildiği ve paraların hangi eylemeler için verildiği açıkça anlaşılmış, 4 farklı para teslimi eyleminde görüntü alınarak paranın alındığı teyit edilmiştir.</p>
<p class="PNormalAndJustification">Rıza SARRAF ile Muammer GÜLER’in ilk görüşmelerinde eylemlerin fiyata bağlanması, Muammer GÜLER’in Barış GÜLER’e, Özgür ÖZDEMİR’in parayı teslim alıp almadığını sorması (paranın alındığına dair geri bildirim) ve Muammer GÜLER’in eylemlerdeki çabalarına binaen Rıza SARRAF’ın Abdullah HAPPANİ’ye Muammer GÜLER için jest yapacağını söyleyip yüksek miktarda para göndermesi hususlarıyla, teslim alınan paraların Muammer GÜLER’e gönderilmek üzere alındığı anlaşılmıştır.</p>
<p class="PNormalAndJustification">Para teslimi eylemlerinin bir ortak özelliği daha olarak, Abdullah HAPPANİ’nin Rıza SARRAF’ın talimat ve onayını alarak parayı teslim ettiği, listelemesi, Özgür ÖZDEMİR’in de Barış GÜLER’e geri bildirimde bulunduğu anlaşılmıştır.</p>
<p class="PNormalAndJustification"> </p>
<p class="PNormalAndJustification">	Barış GÜLER’e “Danışmanlık” Adı Altında Verilen Paralar</p>
<p class="PNormalAndJustification">	Yapılan çalışmalarda, Muammer GÜLER ile yapılan rüşvet anlaşması karşılığında verilen paraların haricinde, Rıza SARRAF tarafından, rüşvete dair eylemlerde aracılık yapan ve parayı teslim alma eylemlerini organize eden Barış GÜLER’e “danışmanlık” adı altında aylık ödeme yapıldığı anlaşılmıştır. </p>
<p class="PNormalAndJustification">Yapılan eylemlerin (mesela Emniyet Müdürü Orhan İNCE’nin Rıza SARRAF’ın ihbar edilmesini koordine ettiği için sürülmesi eyleminin) muhteviyatına bakıldığında, Barış GÜLER’in Rıza SARRAF’tan kendisi için sağladığı maddi menfaatin (babası için aracılık ettiği rüşvetten değil danışmanlık adı altında aldığı paradan bahsedilmektedir) karşılığında koordine ettiği eylemlerdeki usulsüzlüğe (rüşvet karşılığında husumetli olunan bir kamu görevlisinin tayininin çıkarılmasına) bir danışmanlık faaliyeti olarak bakılamayacağı değerlendirilmiş, bu durumun Rıza SARRAF ile Muammer GÜLER arasındaki rüşvet ilişkisine ve bu kapsamdaki eylemlere aracılık ederken ayrıca kendine menfaat sağlama girişimi olduğu anlaşılmıştır.</p>
<p class="PNormalAndJustification">Rüşvete dair eylemlerin bazılarında, konunun öncelikle Rıza SARRAF ile Muammer GÜLER arasında görüşülerek maddi menfaate (belli bir fiyata) bağlandığı, anlaşmanın gerçekleştiği, akabindeki işlemlerin Maummer GÜLER’in talimatları ile gerçekleştiği, Barış GÜLER’in ise iletişimde aracılık ettiği veya eylemlerin kısmi takibini yaptığı anlaşılmış ve eylemin gerçekleşmesinden sonra da paranın yine Barış GÜLER’ın organizatörlüğünde alındığı anlaşılmıştır. </p>
<p class="PNormalAndJustification">Bu şekilde olmayan eylemlerde ise; Rıza SARRAF’ın durumu önce Barış GÜLER’e bildirdiği, Barış GÜLER’in de Muammer GÜLER’e bildirdiği, akabindeki işlemlerin ise bizzat Muammer GÜLER’in talimatları ile gerçekleştiği ve eylemin gerçekleşmesinden sonra da paranın yine Barış GÜLER’ın organizatörlüğünde alındığı anlaşılmıştır.</p>
<p class="PNormalAndJustification">Her iki eylem şeklinde, Barış GÜLER ve elemanlarının, Muammer GÜLER ve Rıza SARRAF arasında rüşvete aracılık ettikleri anlaşılmıştır.</p>
<p class="PNormalAndJustification">	Barış GÜLER’in, “danışmanlık” adı altında İçişleri Bakanı olan babası Muammer GÜLER’in nufüsunu ve geliştirdiği rüşvet ilişkisinden nemalanmayı bir fırsat bildiği ve bunu kullandığı yönünde gayet açıklayıcı mahiyetteki TK:2220021256 - 21.07.2013 15:29 Barış Güler – Tahsin görüşmesinde;</p>
<p class="PNormalAndJustification">Tahsin: “sen napıyosun”, Barış Güler: “iyi abi Allah’a şükür koşturmaca danışmanlık yapıyorum”, Tahsin: “nasıl paraları sayıyor musun”, Barış Güler: “...yok abi daha yok yüz yüze görüşürüz yüz yüze görüşürüz … BU DÖNEMLE ALAKALI BİŞEY YOKSA BU DÖNEMDE OLMASA YÜZÜMÜZE BAKARLAR MI YA BİLİYOSUN”, Tahsin: “dediğin doğru o şeyde valilikten gitti randevu bile vermediler Allahsızlar hatırlıyorum ben”, Barış Güler: “tabi tabi… ha hu diyolar randevu ....”, Tahsin: “OLSUN SEN DE UYANIK GEÇİN DE NE ŞİMDİ NE YAPARSAN KARDIR BOŞVER SEN DE HAKKIN”, Barış Güler: “tabi öyle aynen öyle aynen öyle”</p>
<p class="PNormalAndJustification">Görüşmeden, Barış Güler’in “danışmanlık” ve bu yolla para kazanmayı, babasının İçişleri Bakanı olmasının sağladığı “DÖNEMSEL” nüfustan nemalanma (fırsat) olarak tanımladığı anlaşılmıştır.</p>
<p class="PNormalAndJustification">Diğer yandan, Muammer GÜLER’in rüşvete dair eylemlerde iletişim için Rıza SARRAF’ı Barış GÜLER’e, Barış GÜLER’i de Rıza SARRAF’a yönlendisi suretiyle, Barış GÜLER’in bu işlemlerdeki işlevine karşılık “danışmanlık” adı altında ayrıca maddi menfaat temin etmesi ise;</p>
<p class="PNormalAndJustification">Muammer GÜLER açısından kendisinin haricinde, ayrıca Barış GÜLER için de maddi menfaat sağladığı,</p>
<p class="PNormalAndJustification">Barış GÜLER açısından ise rüşvete aracılıktan kendisine ayrıca maddi menfaat sağladığı anlamına geldiği değerlendirilmiştir.</p>
<p class="PNormalAndJustification">Bu sebeplerle, para teslimi eylemlerinde, (Para Teslimi: 2 , 5, 6, 8 ve 10) 5 farklı eylemle danışmanlık adı altında alınan paralar da bu kısımda bahsedilmiştir.</p>
<p class="PNormalAndJustification"> </p>
<p class="PNormalAndJustification">	Rüçhan Bayar’ın Borcunun Ödenmesi Konusu</p>
<p class="PNormalAndJustification">Yapılan teknik takip çalışmalarında, örgüt yöneticilerinden Rüçhan BAYAR’ın, Muammer GÜLER ile akrabalık bağının olduğu, eskiden yaptıkları ortak bir işle ilgili olarak Rüçhan BAYAR’ın Muammer GÜLER’e borçlu olduğu, örgüt lideri Rıza SARRAF’ın da bu durumun rüşvet ilşikisi içerisinde olduğu Muammer GÜLER ile olan ilişkisine zarar vermemesi için Rüçhan BAYAR’ın borcunu ödemesi için telkinde bulunduğu, daha sonra Rıza SARRAF’ın Rüçhan BAYAR’dan temin etmek üzere borcunu kapatmak için Muammer GÜLER’e Barış GÜLER ve elemanı Özgür ÖZDEMİR aracılığı ile 100.000,00 Dolar gönderdiği anlaşılmıştır.</p>
<p class="PNormalAndJustification">Bu durum, tahkikatımızda Rüşvet olarak ele alınmamıştır. Ancak, bu tarihe kadarki para teslimlerinin herhangi bir borç ilişkisine dayanmadığının anlaşılması için ele alınmıştır. </p>
<p class="PNormalAndJustification">Rüçhan BAYAR’ın borcuyla ilgili ilk görüşmede;</p>
<p class="PNormalAndJustification">TK:2054887362 - 22.04.2013 21:40 Rüçhan Bayar – Rıza Sarraf görüşmesinde;</p>
<p class="PNormalAndJustification">Rıza Sarraf: “bir şey söyliyecem sana o hani sen dedin ya o arkadşlar benim yanımda olduğunu duymuşlar haber yollaycaklar diye … hani dedin ya birileri duymuuş Barışlar benim yanımda olduğunu benim kapımı çalabiliryer diye … dedim valla benim yanımda maaşla çalışıyor”, Rüçhan Bayar: “abi istiyorsanız da çıkarın dersin yani sorun yok yani”, Rıza Sarraf: “hı dedim ki işten çıkar diyorsanız çıkarıyım camdan aşağı at diyorsanız atayım maaşını verme diyorsanız maaşını vermeyeyim ama bu adamın geçınmesi lazım”</p>
<p class="PNormalAndJustification">Görüşmede Rüçhan Bayar’ın Muammer Güler’e borcunun olduğu ile ilgili konuşulduğu anlaşılmakta olup, Muammer Güler ve Barış Güler’in, Rüçhan Bayar’ın Rıza Sarraf’ın elemanı olduğunu ilk defa duyduklarının anlaşıldığı, (bu hususun TK:1888176608 ile tezat oluşturmadığı, zira Rıza Sarraf’la Muammer Güler’i Rüçhan Bayar’ın değil Yaşar Aktürk’ün tanışdırdığı), yukarıda geçen görüşmenin tarihine bakıldığında ilk iki para tesliminden sonra gerçekleşmektedir. Görüşmenin içeriğinden bu zamana kadar herhangi bir ödemenin borç ilişkisi ile ilgili olmadığı da açıkça anlaşılmaktadır.</p>
<p class="PNormalAndJustification">Devam eden görüşmede;</p>
<p class="PNormalAndJustification">TK:2054904134 - 22.04.2013 21:47 Rüçhan Bayar – Rıza Sarraf görüşmesinde;</p>
<p class="PNormalAndJustification">Rıza Sarraf: “dinle dedim ki dedim mi ama ben bu adamı işten çıkarırsam tamam mı bunun hiç bir zaman size ödeyebilme imkanı kalmaz … hani çıkarıp senin dediğin rakamı çat diye verebilecek bi durumu yok öyle bir iş değil yani ona verdiğim çünkü dedim o benim işçi maaşı ben her yerde kendime bebr ortak çıkarsa ben işimin başını tutumam şuraya bağladık yok dedi senden dedi biz bir rica ediyoruz orta kazançında ufakta olsa en azından babam çok takık bu konuya vasiyetı var ufak ufak ne olur bizim de ihtiyacam var bir şey olursa sen ortada hakemlik yap bizede ufak ufak bir şeyler kazanırsa versin … bak bir şey söyliycem beni beni beni bak BİR TANE BİZİ BİLE TEKNİĞE TAKSALAR TAKİBE BİTERİZ … ben diyorum ki ufak ufak tamam mı ufak ufak şana 50 anladın mı işte bi 1 ay gecer bi 50 bin böyle ufak ufak ver buna benim sana nacizhane tavsiyem ben olsam öyle yapardım ama sen bilirsin”</p>
<p class="PNormalAndJustification">	Bu görüşmelerden aylar sonraki bir görüşmede;</p>
<p class="PNormalAndJustification">TK.2323095474 - 17.09.2013 14:32 Rıza Sarraf – Rüçhan Bayar görüşmesinde;</p>
<p class="PNormalAndJustification">Rıza Sarraf: “o senin dayı var ya … abi ona bir ateşleme yap bana prees yapıyorlar burda”, Rüçhan Bayar: “o dediğimiz şeyi ııı yapacak mı abi ya bütün hepsini benim üstüme yıkmayacak değil mi … gerçi konuşmamıssındır ama”, Rıza Sarraf: “ben detaya girersem bana derki cıkar sen ver anladın mı”, Rüçhan Bayar: “YANİ BİZİM ÜÇ TANE EVRAK VAR YANİ ADAMIN ELİNDE ŞİMDİ”, Rıza Sarraf: “abi ben detaya girersem derki çıkar sen ver der ama sen çıkar bir parça ver ki ben kırılmıyım yani arada ben şey olmamış olayım çünkü bugün üstüne kondura kondura söylüyordu diyordu ya sizin hep buradan geçiyor işte bu işin şuyu var buyu var teknik takibi var bilmem neyi var adamlar hep sizi kollarlar anladın mı … hep minnattar kalırlar bunu tersten okuduğun zaman ne geliyor aklına”, Rüçhan Bayar: “geliyor abi geliyor bir sürü şey geliyor okey tamam abi ben gönderiyorum … yani bir 100 BİN ödeyeceğiz herhalde”, Rıza Sarraf: “bence de 100 BİN ÖDE … bence öde abi öde ki bunlar şey olmasınlar salça olmasınlar … 100 bin öde sonra ordan düşürttür yaz ki 100 Bin öde ya da ben yada ben gireyim araya madem onlar Yaşar abiyi soktular araya anladın mı ben giriyim araya … diyim abi al bu 100 Bin 100 Bin düş borcundan”, Rüçhan Bayar: “tamam abicim olur olur en iyisi”, Rıza Sarraf: “sonra biraz bir iki ödeme yaptıktan sonra bir Barış’la bir araya getirelim felan”, Rüçhan Bayar: “olur olur”</p>
<p class="PNormalAndJustification">Görüşmeden Rüçhan Bayar’ın Muammer Güler’e olan borcuyla ilgili, Muammer Güler’in elinde 3 tane senet olduğunu, 100.000,00 Dolar civarında ödeme yapması gerektiği anlaşılmıştır. Görüşmenin sonunda Rıza Sarraf’ın, Rüçhan Bayar yerine 100.000,00 Dolar borç ödemesi yapmaya karar verdikleri ve Rıza Sarraf’ım “ben gireyim araya” sözünden de, Rıza Sarraf’ın borç konusu ile ilgili ilk defa ödeme yapma girişiminde bulunacağı anlaşılmıştır. Görüşmedenin içeriğine bakıldığında, bu tarihe kadar Rüçhan Bayar’ın borcunun ödenmesine dair herhangi bir para teslimin olmadığı, bu durumda bu tarihe kadar (17.09.2013 tarihine kadar), (başka bir deyişle 13. Para Teslimine kadar) ki ödemelerin herhangi bir borç ilişkisine dayanmadığı anlaşılmıştır. </p>
<p class="PNormalAndJustification">Devam eden görüşmelerde;</p>
<p class="PNormalAndJustification">TK.2361837179 – 09.10.2013 10:46 Özgür Özdemir – Abdullah Happani görüşmesinde; </p>
<p class="PNormalAndJustification">Özgür Özdemir: “müsaitseniz uğrayacaktım”, Abdullah Happani: “tamam bilgim yok abiyle bir görüşeyim o zaman” </p>
<p class="PNormalAndJustification">Görüşmeden, Özgür Özdemir’in Abdullah Happani’nin yanına geleceği anlaşılmıştır.</p>
<p class="PNormalAndJustification">TK.2361939954 - 09.10.2013 11:43 Abdullah Happani – Rüçhan Bayar görüşmesinde; </p>
<p class="PNormalAndJustification">Abdullah Happani: “100 BİN ÖDEME YAPTIM”, Rüçhan Bayar: “BEN GÖNDERECEM SANA ABİ bugün öğlenden sonra 3 3 buçuk gibi sana da…kasaya mı göndereyim”, Abdullah Happani: “... yok bana gelsin abi”, Rüçhan Bayar: “sana gelsin tamam” </p>
<p class="PNormalAndJustification">	Görüşmelerden, Abdullah Happani tarafından Barış Güler’in elemanı Özgür Özdemir’e 100.000,00 Dolar ödeme yapıldığı, bu paranın Rüçhan Bayar tarafından Abdullah Happani’ye ödeneceği anlaşılmıştır.</p>
<p class="PNormalAndJustification">TK.2394523444 - 22.10.2013 14:08 Rıza Sarraf – Rüçhan Bayar görüşmesinde;</p>
<p class="PNormalAndJustification">Rıza Sarraf: “O ŞEYE 100 VERDİN YA TAMAM MI BEN 100 ÜSTÜNE KOYDUM KENDİMDEN VERDİM 200, 200 OLARAK DÜŞÜRTTÜRDÜM SANA DA SORULURSA ÖYE LANS EDERSİN”, Rüçhan Bayar: “tamam tamam … ben onu Abdullah’a en yakın zamanda iletirim”, Rıza Sarraf: “tamam yani haberin olsun yani sen öyle bil öyle yani öyle bil derken öyle”, Rüçhan Bayar: “sıkınıt yapıyorlar mı”, Rıza Sarraf: “yok yok ne sıkıntı yapacaklar 4 gülün 4 yaprağı”</p>
<p class="PNormalAndJustification">Görüşmeden, Rüçhan Bayar’ın borcu için 100.000,00 Dolar gönderdiği, Rıza Sarraf’ın da Rüçhan Bayar’ın gönderdiği paraya 100.000,00 Dolar ekleyerek 200.000,00 Dolar ödediği anlaşılmıştır.</p>
<p class="PNormalAndJustification">	Görüşmelerin tarihine ve muhteviyatına bakıldığında, Rüçhan BAYAR’ın Muammer GÜLER’e olan borcunu ödemesiyle ilgili ilk girişimin 09.10.2013 tarihinde olduğu anlaşılmıştır.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">	</p>
<p class="PNormalAndJustification">PARA TESLİMİ – 1</p>
<p class="PNormalAndJustification">13.04.2013 Tarihinde Verilen</p>
<p class="PNormalAndJustification">800.000,00 Dolar</p>
<p class="PNormalAndJustification">	</p>
<p class="PNormalAndJustification">	Yukarıda, Rıza Sarraf ile Muammer Güler/Barış Güler arasındaki anlaşmaya binaen;</p>
<p class="PNormalAndJustification">	İran uyruklu örgüt yöneticisi ve diğer şahıslara istisnai Türk Vatandaşlığı verilmesi,</p>
<p class="PNormalAndJustification">	Koruma Polis Memuru görevlendirilmesi,</p>
<p class="PNormalAndJustification">	Emniyet şeridini kullanma ve araçların durdurulmaması,</p>
<p class="PNormalAndJustification">	Adem Gelgeç’in adının geçtiği firmalar ile ilgili vergi denetiminin takibi ve bu hususta önayak olan Emniyet Müdürü Orhan İnce’ye baskı uygulanması/sürülmesi,</p>
<p class="PNormalAndJustification">	Örgütün Çin’deki paravan işlemleri ile ilgili bankalar nezdindeki sıkıntıların çözülmesi</p>
<p class="PNormalAndJustification">eylemleri ile ilgili olarak maddi menfaat karşılığında yardım edileceği/icra edileceği hususu bahsedilmişti.</p>
<p class="PNormalAndJustification"> </p>
<p class="PNormalAndJustification">07.04.2013 günü Rıza SARRAF’ın Muammer GÜLER’i makamında ziyaret ederek ilk defa yüz yüze görüştükleri anlaşılmıştır. Bu ilk buluşmanın hemen akabinde;</p>
<p class="PNormalAndJustification">TK:2025584363 - 07.04.2013 14:26 Rıza Sarraf – Yaşar Aktürk görüşmesinde;</p>
<p class="PNormalAndJustification">Yaşar Aktürk: “nasıl geçti iyi mi geçti”, Rıza Sarraf: “sağolun çok iyi geçti çok selamları var size”, Yaşar Aktürk: “aleykümselam”, Rıza Sarraf: “DEDİLER ONU 1 BUÇUK YAP … sıkıntım var onu senden rica ediyorum eğer mümkünse ben de dedim sizin ricanız emirdir bana”, Yaşar Aktürk: “iyi etmişsin şimdi nese geldiğinde özel konuşuruz”, Rıza Sarraf: “evet çok mutlu oldu yani söyleyim”, Yaşar Aktürk: “tabi tabi tabi …benim 30 senelik arkadaşım hiç anlatamam sana”</p>
<p class="PNormalAndJustification">Görüşmeden, Rıza Sarraf’ın Muammer Güler ile yaptığı yüz yüze görüşme (ilk buluşma) için çok iyi geçtiğini, (taleplerle gideceği önceki görüşmelerden belli olmuştu), MUAMMER GÜLER’in İSE 1.500.000,00 (BİR BUÇUK MİLYON DOLAR) İSTEDİĞİ, -aşağıdaki görüşmelerle daha net anlaşılmıştır- bunun üzerine Yaşar Aktürk’ün de telefonda değil yüz yüze özel konuşmayı telkin ettiği anlaşılmıştır.</p>
<p class="PNormalAndJustification">12.04.2013 tarihinde Rıza Sarraf ile Barış Güler’in Ankara’dan birlikte İstanbul’a geldikleri yapılan teknik ve fiziki takip çalışmaları ile tespit edilmiştir. Devam eden görüşmelerde;</p>
<p class="PNormalAndJustification">TK:2036682555 - 13.04.2013 09:15 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “kasanda DOLAR durumun ne…yani en az bi 800 LAZIM … hazırla”, Abdullah Happani: tamam oldu … tamam ayarlarım ben”</p>
<p class="PNormalAndJustification">	TK:2036721133 - 13.04.2013 09:53 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “Zafer Bey Bakan Bey Sayın Başbakan’la tanıştırdı beni … şey talep ettim bir tane devlet koruma veriyor ya polis resmi … onu onayladılar hemen orda bakanlar ordayken kabine kopardım … 15 gün sonra başlaycak bu EMNİYET ŞERİDİne felan girip giriyoruz ya biz … durduruyorlar falan ya problem oluyor bezen … bir de İÇİŞLERİ BAKANI şey dedi dedi ben özel bir tane secer veririm dedim bütün birimlere şey yaparım dedi bildiririm bunun şey olduğunu daha şey olur daha yani güçlü bir eleman veririm sana”, Abdullah Happani: “tabi onun kontrolünde olursa daha iyi olur öyle sıradan birini vermeleri ... sıradan biri riskte olabilir yani”, Rıza Sarraf: “OĞLUYLA GELECEM HA BİRAZDAN”, Abdullah Happani: “TAMAM BEN HAZIRLIRM HEPSİNİ 800”, Rıza Sarraf: “güzelinden bir çanta al … tamam mı Abdullah onların danışmanlık şirketi var … tamam mı bir tane danışmanlık kontratı yapacaz şimdi aylık 30 Bin Dolar’a tamam mı ıı 2 seneliğine HER ŞEYİYLE ONLAR UĞRAŞIYOR NE SIKINTIN OLURSA”, Abdullah Happani: “nasıl yani”, Rıza Sarraf: “her yerde herşeyde”, Abdullah Happani: “tamam abi”, Rıza Sarraf: “2 yılda 660 Bin Dolar yapar … o mesala o şeyin kurumu felan var ya ADEM’İN FELAN … öyle şeyleri felan kendileri gidip hallediyorlar”, Abdullah Happani: “tamam abi onu şey yapalım konuşuruz ne yapabiliriz ne ... bakarız yani”, Rıza Sarraf: “SORDUM BEN YANİ NE YAPABİLECEKLERİNİ ONLARI KONUŞTUK ZATEN”</p>
<p class="PNormalAndJustification">Görüşmeden, Rıza Sarraf’ın Muammer Güler ile emniyet şeridini kullanma ve Koruma Polis Memuru görevlendirilmesi işlemleri için sözleştiği, Barış Güler’in ofise geleceği ve çanta içerisinde 800.000,00 (Sekiz Yüz Bin) Dolar verileceği (söz verilen 1.500.000,00 Dolar’ın ilk partisi), ayrıca Barış Güler ile “danışmanlık” kontratının yapılacağı, bu kapsamda rüşvete konu para haricinde aylık 30.000,00 Dolar ödeme yapılacağı, Barış Güler’le neler yapabileceklerini konuştukları, bu kapsamda Adem Gelgeç adına paravan olarak kullanılan firmaların geçirdiği vergi denetimi ve bu konu ile ilgili sıkıntılarının aşılması için anlaşmaya vardıkları anlaşılmıştır.</p>
<p class="PNormalAndJustification">	Akabinde; TK:2036747122 - 13.04.2013 10:17 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “ben gecikecem biraz kapıya bildir aa BARIŞ BEY GELECEK BARIŞ GÜLER ORDA SEN İLGİLİLENİRSİN ADAMI ALIP”, Abdullah Happani: “tamam oldu” </p>
<p class="PNormalAndJustification">	Görüşmeden Rıza Sarraf’ın ofise gelmeyeceği, para almaya Barış GÜLER’in geleceği anlaşılmıştır.</p>
<p class="PNormalAndJustification">TK:2036750476 - 13.04.2013 10:19 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “diyorum ki ÇANTA HAZIR OLSUN ha odama sonradan getirmeyin o geldikten sonra”, Abdullah Happani: “tamam abi tamam”</p>
<p class="PNormalAndJustification">	Görüşmeden, paranın çanta içerisinde verileceği anlaşılmıştır.</p>
<p class="PNormalAndJustification">TK:2036832138 - 13.04.2013 11:16 Rıza Sarraf – Barış Güler görüşmesinde;</p>
<p class="PNormalAndJustification">Barış Güler: “Rıza bey şu an Nuriosmaniye’nin köşesindeyim … geldim 2 dakka içinde yanınızdayım”, Rıza Sarraf: “tamam oldu teşekkür ederim”</p>
<p class="PNormalAndJustification">Yapılan HTS İncelemesinde;</p>
<p class="PNormalAndJustification">Görüşmeden, Barış Güler’in Nuruosminiye’deki ofise gelerek parayı aldığı anlaşılmıştır. Diğer yandan, 3. Para Teslimi bölümünde anlatılacağı üzere; TK:2058788978 - 24.04.2013 23:04 Rıza Sarraf – Abdullah Happani görüşmesinde; Rıza Sarraf’ın Barış Güler’i kastederek “GECEN 800’Ü VERDİĞİM ARKADAŞ belki yarın birisini yollar 300 verirsin” söyleminden, bahse konu eylemde paranın verildiği anlaşılmıştır.</p>
<p class="PNormalAndJustification"> </p>
<p class="PNormalAndJustification">Bu para teslimi eyleminin hemen akabinde; TK:2036982285-13.04.2013 12:38 Rıza Sarraf – Emniyet Müdürü Mustafa Köse görüşmesinde;</p>
<p class="PNormalAndJustification">Rıza Sarraf: “bakan beyle konuştum tamam mı 3 ayda bir kurul oluyor dedi tamam mı ilk kurula bakacaklar eee yarın tarihine ilk kurulda çıkaracaklar polis korumayı … birşey söyleyecem ondan sonra ben emniyet şeridinde filan gidebiliyor muyum”, Mustafa Köse: “emniyet şeridinde gitmeyi aslında sana kimse vermez o hakkı ama o yanında olursa o yırtarsın diyorum ben anladın mı kurtarırsın yani kimliği gösterip geçer kimliği gösterir geçer yani anladın mı”</p>
<p class="PNormalAndJustification">Görüşmeden, Rıza Sarraf’ın Muammer Güler’in yardımıyla elde edebileceği şeyler hakkındaki araştırması sağlanan maddi menfaat ile arzulanan menfaat arasındaki ilintiyi göstermesi açısından dikkate değer bulunmuştur. </p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification">PARA TESLİMİ – 2</p>
<p class="PNormalAndJustification">16.04.2013 Tarihinde Verilen Para</p>
<p class="PNormalAndJustification"> </p>
<p class="PNormalAndJustification">İlk para tesliminden sonra devam eden görüşmelerde;</p>
<p class="PNormalAndJustification">TK:2040218684 - 15.04.2013 11:02 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Baris bey gunaydin, hayirli haftalar diliyorum.kurulun toplanacagi tarih hakkinda bilgi alabildinizmi?”  </p>
<p class="PNormalAndJustification">TK:2040227470 - 15.04.2013 11:07 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Reza bey gunaydın hayırlı haftalar,birazdan bildiriyorum size”  </p>
<p class="PNormalAndJustification">	TK:2040292377 - 15.04.2013 11:41 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Reza bey görüştüm,kurul kararı olmadan da verebilirim,başvuruyu nasıl ve nereye yapacağınız konusunda bilgi vereceğim dedi.” </p>
<p class="PNormalAndJustification">	Mesajlasmalardan; Rıza Sarraf tarafından talep edilen Koruma Polis Memuru konusunun Barış Güler aracılığı ile bizzat Muammer Güler tarafından takip edildiği anlaşılmıştır. </p>
<p class="PNormalAndJustification">TK:2042262328 - 16.04.2013 11:17 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “geldi mi arkadaşımız”, Abdullah Happani: “yok telefon açtı trafikteyim biraz gecikebilirim dedi”, Rıza Sarraf: “tamam gelirken benim o şey işini sor ya da ben sorarım boşver bu koruma işini ne oldu diye”, Abdullah Happani: “cok istiyorsan sorarım yani”, Rıza Sarraf: “bi sor hatırlat”</p>
<p class="PNormalAndJustification">FİZİKİ TAKİP ÇALIŞMASI VE MOBESE GÖRÜNTÜLERİ</p>
<p class="PNormalAndJustification">	Yapılan teknik takip çalışmalarında; Barış GÜLER’in, İlimiz Fatih İlçesi Nuru Osmaniye Caddesi’nde bulunan Orient Bazaar isimli iş yeri içerisinde Rıza SARRAF isimli şahsın ofisinin bulunduğu yere geleceği, ofis içerisinden çanta alacağı bilgisi üzerine;</p>
<p class="PNormalAndJustification">	16.04.2013 günü Saat:11.34 sıralarında Barış GÜLER’in İstabul Fatih İlçesi Nuru Osmaniye Caddesi’nde bulunan Orient Bazaar isimli iş yerinin içerisine eli boş olarak, X Şahıs ile giriş yaptığı, giriş kısmındaki asansör civarında yaklaşık 5 dk kadar dolaştıktan sonra asansör ile üst katlara çıkış yaptığı, X Şahsın ise giriş kısmındaki asansör önünde bir süre bekledikten sonra Orient Bazaar isimli iş yerinden dışarı çıkarak giriş kapısının civarında beklediği görülmüştür.</p>
<p class="PNormalAndJustification">	16.04.2013 günü Saat:11.43 sıralarında Barış GÜLER’in asansör ile aşağı indiği, sağ elinde siyah renkli bir el çantasının bulunduğu görülmüş, daha sonra Barış GÜLER’in, Orient Bazaar isimli iş yerinin dışarısında bekleyen X Şahıs ile beraber belirtilen adresten ayrıldıkları görülmesi üzerine fiziki takip ve tarassut işlemine son verilmiştir.</p>
<p class="PNormalAndJustification">	Şahısların Orient Bazaar isimli iş yerinden giriş ve çıkışlarının görüntülerinin tespiti amacıyla çevrede yapılan çalışmalarda, Orient Bazaar isimli iş yerinin ön giriş tarafında bulunan Fatih İlçe Emniyet Müdürlüğüne ait 80-88 numaralı Mobese Kamerası görüntülerinin olduğu anlaşılmış, Fatih İlçe Emniyet Müdürlüğün’den görüntüler temin edilerek incelenmesi sonucunda, Barış GÜLER ve X Şahsın, Saat: 11.34.12 sıralarında Orient Bazaar isimli iş yerine beraber giriş yaptıkları, Saat: 11.43.43 sıralarında ise her  2 (iki) şahsında iş yerinden çıkış yaptıkları görülmüştür. (Görüntü 1) , (Görüntü 2);</p>
<p class="PNormalAndJustification"> </p>
<p class="PNormalAndJustification">GÖRÜNTÜ 01</p>
<p class="PNormalAndJustification"> </p>
<p class="PNormalAndJustification">GÖRÜNTÜ 02</p>
<p class="PNormalAndJustification"> </p>
<p class="PNormalAndJustification">	TK:2042342906 - 16.04.2013 11:56 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “ben bugün yurtdışına gidiyorum orada olamadım”, Barış Güler: “O İKİ KONUYU DA KONUŞTUM SORUN YOK SİZE BİLGİ VERECEĞİZ … nereye gidilecek ne yapılacak onunla alakalı benden bir haber beklerseniz dün akşam çünkü konuştum”, Rıza Sarraf: “okey o benimkiyle alakalı başvuru yapmam lazım herhalde değil mi”, Barış Güler: “tabi tabi ikisiyle de alakalı ııı o dediğiniz şeye gerek kalmadan da olabiliyor yani hani onu bir şekilde zaten orada kanuni hakkınız sizin … ben sizin ne zaman nerede nereyle ne yapılması gerektiğini önümüzdeki günlerde söyleyeceğim zaten perşembe cuma cumartesi ııı Bakan bey burada olacak … 3 gün boyunca burda olacak gerekirse yüz yüze de görüşürüz onunla”, Rıza Sarraf: “tamam okey yani bir ilgili makama filan bir yazı yazmam lazım değil mi herhalde”, Barış Güler: “tabi tabi onu onun bütün şablonları bizde var onu zaten sizle … görüştüğümüzde halledeceğiz beraber”</p>
<p class="PNormalAndJustification">Görüşmede “2 Konu” olarak bahsedilen işlerin, birisinin Rıza Sarraf’a sağlanacak Koruma Polis Memuru konusu, diğerinin ise “Mehmet” diye hitap ettikleri Mohammed ZARRAB’a istisnai yoldan Türk vatandaşlığının verilmesi konusu olduğu ve Barış Güler’in bu konularla ilgili Muammer Güler ile Rıza Sarraf arasında aracılık yaptığı anlaşılmıştır.</p>
<p class="PNormalAndJustification">	TK:2042622030 - 16.04.2013 14:06 Rıza Sarraf – Abdullah Happani görüşmesinde;</p>
<p class="PNormalAndJustification">Abdullah Happani: “geldi abi çıktı çok kalmadı vaktim yok dedi … ben şeyi sordum KORUMA İŞİni o tamam dedi hallederim bir kaç güne ıı MEHMET’İN İŞİ TAMAMDIR DEDİ onlarla ilgili bilgi vercem size bugün yarın dedi”, Rıza Sarraf: “tamam dedi ama değil mi”, Abdullah Happani: “tamam dedi evet bir iki güne bilgi veririm ben size onla ilgili dedi”</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 3</p>
<p class="PNormalAndJustification">25.04.2013 Tarihinde Verilen</p>
<p class="PNormalAndJustification">300.000,00 Dolar</p>
<p class="PNormalAndJustification"> </p>
<p class="PNormalAndJustification">TK:2056302304 - 23.04.2013 18:29 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Yarinda nufusa gidicez”  </p>
<p class="PNormalAndJustification">	Mesejdan, Türk Vatandaşlığına geçiş işlemleriyle uğraşıldığı, daha sonraki mesajlarda şahısların yüz yüze görüşmeye karar verdikleri anlaşılmıştır.</p>
<p class="PNormalAndJustification"> </p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">Yapılan teknik takip çalışmalarında; Rıza SARRAF’ın, 24.04.2013 günü saat:16.45 sıralarında İlimiz Bakırköy İlçesi Ataköy 7.8.9.10. Mahallesi Atrıum Çarşısı No:186 sayılı adreste bulunan Novus Residence’ye geldiği ve bu adreste Barış GÜLER ile görüştüğü bilgisi üzerine, aynı gün Saat:16:50 sıralarında bilinen adrese gidilerek fiziki takip çalışmalarına başlanmış;</p>
<p class="PNormalAndJustification">               Saat: 17.00 sıralarında Barış GÜLER’in İlimiz Bakırköy İlçesi Ataköy 7.8.9.10. Mahallesi Atrıum Çarşısı No:186 sayılı adreste bulunan Novus Residence’dan 34 GU 5515 Plaka sayılı bal köpüğü renkli Ford Mondeo marka araçla adresten ayrıldığı,</p>
<p class="PNormalAndJustification">	Saat: 17.05 sıralarında Rıza SARRAF’ın İlimiz Bakırköy İlçesi Ataköy 7.8.9.10. Mahallesi Atrıum Çarşısı  No:186 sayılı adreste bulunan Novus Residence’dan  34 HE 0363 Plaka Sayılı Beyaz Renkli BMW marka araçla adresten ayrıldığı görülmüştür.</p>
<p class="PNormalAndJustification"> </p>
<p class="PNormalAndJustification">Buluşmadan sonra, Rıza Sarraf ile Barış Güler arasındaki mesajlarda, Rıza Sarraf ile Muammer Güler’in yüz yüze görüştürülmesinin planlandığı anlaşılmış,</p>
<p class="PNormalAndJustification"> 	TK:2058608834 - 24.04.2013 21:25 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Allah razı olsun,Cuma muhakkak görüştüreceğim sizi,sabah 10:30''da Özgür bey Abdullah beye gidecek bizden,hayırlı akşamlar” </p>
<p class="PNormalAndJustification">TK:2058699382 - 24.04.2013 22:16 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ok. Abdullah bey bekliyor, sizede hayirli aksamlar”  </p>
<p class="PNormalAndJustification">	TK:2058788978 - 24.04.2013 23:04 Rıza Sarraf – Abdullah Happani görüşmesinde;</p>
<p class="PNormalAndJustification">Rıza Sarraf: “GECEN 800’Ü VERDİĞİM ARKADAŞ BELKİ YARIN BİRİSİNİ YOLLAR 300 VERİRSİN BELKİ”, Abdullah Happani: “ne kadar”, Rıza Sarraf: “yarın ya cuma 300”, Abdullah Happani: “300 TAMAM”</p>
<p class="PNormalAndJustification">	Bu görüşme ve önceki mesajlardan; Barış Güler’in 300.000,00 Dolar’ı almak üzere Özgür Özdemir’i göndereceği, paranın da Abdullah Happani tarafından verileceği anlaşılmıştır.</p>
<p class="PNormalAndJustification">	TK:2059360533 - 25.04.2013 11:55 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf:  “biz şuanda ıı nüfus müdürlüğündeyiz … müdüre hanımın yanındayız … yorduk hanımefendiyi … ABİMİN DOSYASINI ALIYOR ŞEHRAM BEYİN DE DOSYASINI ALIYORUZ TAKİP ETMEK İÇİN ELDEN … SADECE ABİMİN İSTİSNA YAZISI GELMİŞ RİCA ETSEM BİR BAKANLIKTAN ŞEHRAM BEY İÇİNDE BUGÜN BİR İSTİSNA YAZISI YOLLARLARSA”, Barış Güler: “hemen onun ismini bana tekrar bana gönderir misiniz”, Rıza Sarraf: “hemen sms atıyorum”</p>
<p class="PNormalAndJustification">Görüşmeden, bahse konu örgütte komisyoncu konumunda olan İran vatandaşları (Mehmet) Mohammed ZARRAB ve (Şehram) Shahram Mohaghegh OROMİ isimli şahısların istisnai yoldan Türk vatandaşlığına alınmışı işlemlerinin takip edildiği anlaşılmıştır.</p>
<p class="PNormalAndJustification">	TK:2059430545 - 25.04.2013 12:30 Rıza Sarraf – Barış Güler görüşmesinde;</p>
<p class="PNormalAndJustification">Rıza Sarraf: “BU ŞEHRAM BEYİN DE YAZISINI BİRAZ SIKIŞTIRIRSAK çünkü buradan bir yazı yazmaları lazım ki dosyaya koysunlar”, Barış Güler: “dün söylediğiniz arkadaşın de mi”, Rıza Sarraf: “tamam nüfustan onu yazacaklar herhalde değil mi nüfus”, Barış Güler: “tamam heh oraya yollayacaklar BABAMIN TALİMATI GEREKİYOR onu … çıkar çıkmaz bildireceğim ben”</p>
<p class="PNormalAndJustification">TK:2059616146 - 25.04.2013 13:59 Rıza Sarraf’ın Barış Güler’e gönderdiği mesajda;</p>
<p class="PNormalAndJustification">“Ozgur beyden onay aldinzmi?” </p>
<p class="PNormalAndJustification">	TK:2059630180 - 25.04.2013 14:09 Barış Güler’in Rıza Sarraf’a gönderdiği mesajda;</p>
<p class="PNormalAndJustification">“Doğrudur,çok teşekkür ediyorum” </p>
<p class="PNormalAndJustification">Mesajlarda, Rıza Sarraf’ın, Barış Güler’e, elemanı Özgür Özdemir’e teslim edilen para ile ilgili kendisine bir dönüşün olup olmadığını sorduğu, Barış Güler’in de kendisine geri bildirim yapıldığını onayladığı anlaşılmıştır.</p>
<p class="PNormalAndJustification">	Diğer yandan, rüşvete dair paranın teslimi ile ilgili yapılan bu iletişimin hemen akabinde;</p>
<p class="PNormalAndJustification">	TK:2059631555 - 25.04.2013 14:10 Barış Güler’in Rıza Sarraf’a gönderdiği mesajda;</p>
<p class="PNormalAndJustification"> “Ayrıca beyefendi aradı,gerekeni söyledim,halledecek”  </p>
<p class="PNormalAndJustification">Mesajda, Barış Güler’in (vatandaşlık konularıyla ilgili) gelişmeleri ve gerekeni Muammer Güler’e ilettiğini ve halledeceğini belirtmiştir.</p>
<p class="PNormalAndJustification">Paranın (300 Bin Dolar) teslim edildiğine dair yapılan diğer görüşmelerde;</p>
<p class="PNormalAndJustification">	TK:2060354255 - 25.04.2013 19:43 Rıza Sarraf – Abdullah Happani görüşmesinde; </p>
<p class="PNormalAndJustification">Rıza Sarraf’ın Abdullah Happani’ye günlük raporu sorduğu ve bu kapsamda “300 ÖDEDİN BARIŞ’A” dediği Abdullah Happani: “hı yani 300 onu çıkarsak yanı ıı 51900 felan yapar 51 50700 lerde felan yani 1200 felan yapar”</p>
<p class="PNormalAndJustification">Görüşmeden, paranın teslim edildiği açıkça anlaşılmıştır.</p>
<p class="PNormalAndJustification"> </p>
<p class="PNormalAndJustification">	</p>
<p class="PNormalAndJustification">	</p>
<p class="PNormalAndJustification">PARA TESLİMİ – 4</p>
<p class="PNormalAndJustification">24.05.2013 Tarihinde Verilen</p>
<p class="PNormalAndJustification">400.000,00 Dolar</p>
<p class="PNormalAndJustification"> </p>
<p class="PNormalAndJustification">	Sarkuysan A.Ş. konusu yukarıda detaylıca ele alınmıştı. Bu olay sürerken;</p>
<p class="PNormalAndJustification">TK.2115110414 - 24.05.2013 11:33 Abdullah Happani – Rıza Sarraf görüşmesinde;</p>
<p class="PNormalAndJustification">Abdullah Happani: “abi Barış Beyin oradan geldiler”, Rıza Sarraf: “tamam biliyorum bir dakika dur mesaj atıyorum sana”, Abdullah Happani: “tamam oldu”</p>
<p class="PNormalAndJustification">Bu arada, Rıza Sarraf’ın Barış Güler ile (başka eylemlerde de yaptığı gibi) Whatsap üzerinden iletişime geçtiği değerlendirilmiştir. (Barış Bey’in oradan diyerek Özgür Özdemir’in geldiğini kastettiği anlaşılmıştır)</p>
<p class="PNormalAndJustification">	Hemen akabiden;</p>
<p class="PNormalAndJustification">TK.2115111219 - 24.05.2013 11:34 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification">“400 VER 1.5 OLAN HESABA GİR”</p>
<p class="PNormalAndJustification">TK.2115111292 - 24.05.2013 11:34 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“Ok”</p>
<p class="PNormalAndJustification">Mesajdan; Rıza Sarraf’ın Abdullah Happani’ye, Barış Güler’in gönderdiği elemanına 400.000,00 Dolar daha verilmesi talimatını verdiği, böylece (1., 3. ve bu 4. para teslimi ile birlikte) ilk başta sözü verilen 1.500.000,00 Dolar’lık hesabın kapandığı anlaşılmıştır.</p>
<p class="PNormalAndJustification">	Rüşvet karşılığında Muammer GÜLER tarafından gerçekleştirilen eylemler bölümünde de anlatılacağı üzere, Rıza SARRAF ile Muammer GÜLER arasında ilk buluşmada konuşulan hususların haricinde başkaca konular eklendiğinden, şahıslar arasındaki maddi menfaate dayalı eylem ilişkisi ilk anlaşmadaki 1 Buçuk Milyon Dolar’ın ödenmesi ile bitmemiş, hem yeni eylemlerle hem de yeni para ödemeleri ile devam etmiştir.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 5</p>
<p class="PNormalAndJustification">05.06.2013 Tarihinde Verilen</p>
<p class="PNormalAndJustification">30.000,00 Dolar</p>
<p class="PNormalAndJustification"> </p>
<p class="PNormalAndJustification">TK:2036721133 - 13.04.2013 09:53 Rıza Sarraf – Abdullah Happani görüşmesinde;  Rıza Sarraf’ın Barış Güler ile “danışmanlık” kontratının yapılacağı, bu kapsamda rüşvete konu para haricinde aylık 30.000,00 Dolar ödeme yapılacağı, Barış Güler’le neler yapabileceklerini konuştukları, bu kapsamda legal/illegal faaliyetleri ile ilgili sıkıntılarının aşılması için Barış Güler’in babası Muammer Güler nezdindeki girişimlerinin kullanılacağı anlaşılmıştır.</p>
<p class="PNormalAndJustification">Bu kapsamda gerçekleştirilen faaliyetler eylemler bölümünde anlatılmış olup, bu husustaki bir ödemeye konu olarak;</p>
<p class="PNormalAndJustification">TK:2138379264 - 05.06.2013 15:02 Özgür Özdemir – Abdullah Happani görüşmesinde;</p>
<p class="PNormalAndJustification">Özgür Özdemir: “bugün kaça kadar ordasınız Abdullah bey”, Abdullah Happani: “ben saat 6, 6.30 burdayım Özgür bey”, Özgür Özdemir: “tamam oldu ben uğramaya çalışacağım size biraz”</p>
<p class="PNormalAndJustification">Görüşmeden, Özgür Özdemir’in Abdullah Happani’den ödeme almak üzere Nuruosmaniye’de bulunan ofise geleceği anlaşılmıştır.</p>
<p class="PNormalAndJustification">	Bu buluşmada, Özgür Özdemir’in 30.000,00 Dolar ödemeyi aldığı anlaşılmıştır. Zira daha sonra 6. para teslimiyle (bir ay sonraki ödemeyle) ilgili yapılan bir telefon görüşmesinde;</p>
<p class="PNormalAndJustification">TK:2187273268 - 02.07.2013 11:54 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“Barış bey ozgur beyı gondermıs 35 000 USD ıster ( once kı aylarda 30. Oduyorduk)” </p>
<p class="PNormalAndJustification">Mesajdan; 05.06.2013 tarihli ödemelerde 30.000,00 Dolar paranın ödendiği anlaşılmıştır.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 6</p>
<p class="PNormalAndJustification">02.07.2013 Tarihinde Verilen</p>
<p class="PNormalAndJustification">35.000,00 Dolar</p>
<p class="PNormalAndJustification"> </p>
<p class="PNormalAndJustification">Bir önceki ödemede bahsedildiği üzere; Barış Güler’in Özgür Özdemir’i danışmanlık ücreti adı altında aldığı parayı temin etmek için Rıza Sarraf’ın Nuruosmaniye’deki ofisine gönderdiği, burada da Abdullah Happani’nin Rıza Sarraf’ın onayı doğrultusunda parayı Özgür Özdemir’e teslim ettiği anlaşılmıştır.</p>
<p class="PNormalAndJustification">TK:2187222756 - 02.07.2013 11:26 Özgür Özdemir – Abdullah Happani görüşmesinde;</p>
<p class="PNormalAndJustification">Özgür Özdemir: “15 dakka içinde falan yanınızda olacam müsaitseniz”, Abdullah Happani: “tamam tabiki müsaitim”</p>
<p class="PNormalAndJustification">	 TK:2187273268 - 02.07.2013 11:54 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“Barış bey ozgur beyı gondermıs 35 000 USD ISTER ( once kı aylarda 30. Oduyorduk)” </p>
<p class="PNormalAndJustification">TK:2187273365 - 02.07.2013 11:55 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification">“Ok” </p>
<p class="PNormalAndJustification">	Böylece, önceki aylarda 30.000,00 Dolar şeklinde ödenen aylık bedelin be sefer 35.000,00 Dolar şeklinde ödendiği anlaşılmıştır.</p>
<p class="PNormalAndJustification">	</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 7</p>
<p class="PNormalAndJustification">19.07.2013 Tarihinde Verilen</p>
<p class="PNormalAndJustification">200.000,00 Dolar</p>
<p class="PNormalAndJustification"> </p>
<p class="PNormalAndJustification">(Çin’e Gönderilen Referans Mektupları) bölümünde anlatıldığı üzere, Çin’e gönderilmek üzere hazırlanan 2 farklı referans mektubu konusunun halledilmesinin hemen akabinde; Barış GÜLER’in elemanı Özgür ÖZDEMİR’in Nuruosmaniye’deki ofise gelerek Abdullah HAPPANİ’den 200.000,00 (İki Yüz Bin) Dolar istediği, akabinde Rıza SARRAF’ın talimatı doğrultusunda Abdullah HAPPANİ’nin Barış GÜLER’in elemanlarından Özgür ÖZDEMİR’e 200.000,00 DOLAR para verdiği anlaşılmıştır.</p>
<p class="PNormalAndJustification">Yapılan görüşmelerde,</p>
<p class="PNormalAndJustification">TK:2214869031 - 18.07.2013 14:01 Özgür Özdemir – Abdullah Happani görüşmesinde;</p>
<p class="PNormalAndJustification">Özgür Özdemir: “birşey vardı emanet vardı da onunla ilgili ben bugün mü geleyim yarın öğleden sonra mı geleyim”, Abdullah Happani: “bir görüşeyim abiyle hemen bilgi vereyim”</p>
<p class="PNormalAndJustification">TK:2214902651 - 18.07.2013 14:18 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“Özgür arıyor (barışın elamanı) bır ödeme vardı bugün mu geleyım yarın mı dıyor?” </p>
<p class="PNormalAndJustification">TK:2215037099 - 18.07.2013 15:27 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification">“Yarın gelsin” </p>
<p class="PNormalAndJustification">TK:2215065582 - 18.07.2013 15:41 Abdullah Happani – Özgür Özdemir görüşmesinde;</p>
<p class="PNormalAndJustification">Abdullah Happani: “Özgür bey abi yarın uğrasın diyo”, Özgür Özdemir: “öyle mi tamam oldu ben yarın öğlen gelecem size”</p>
<p class="PNormalAndJustification">Ertesi gün yapılan görüşmelerde;</p>
<p class="PNormalAndJustification">TK:2216664240 - 19.07.2013 14:20 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“Abi özgür bey geldı ne oduyorum ?” </p>
<p class="PNormalAndJustification">	TK:2216670700 - 19.07.2013 14:23 Abdullah Happani’nin Rıza Sarraf’a gönderdiği mesajda;</p>
<p class="PNormalAndJustification">“200 ISTIYOR” </p>
<p class="PNormalAndJustification">	TK:2216741488 - 19.07.2013 14:56 Rıza Sarraf – Abdullah Happani görüşmesinde;</p>
<p class="PNormalAndJustification">Abdullah Happani: “abi bu özgürün elemanı gelmiş”, Rıza Sarraf: “okey okey okey”</p>
<p class="PNormalAndJustification">	TK:2216740836 - 19.07.2013 14:56 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification">“Ok”</p>
<p class="PNormalAndJustification">Böylece Rıza Sarraf’ın talimatı doğrultusunda Abdullah Happani’nin Barış Güler’in elemanlarından Özgür Özdemir’e 200.000,00 Dolar para verdiği anlaşılmıştır.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 8</p>
<p class="PNormalAndJustification">06.08.2013 Tarihinde Verilen</p>
<p class="PNormalAndJustification">35.000,00 Dolar</p>
<p class="PNormalAndJustification"> </p>
<p class="PNormalAndJustification">Barış Güler’in Özgür Özdemir’i danışmanlık ücreti adı altında aldığı parayı temin etmek için Rıza Sarraf’ın Nuruosmaniye’deki ofisine gönderdiği, burada da Abdullah Happani’nin Rıza Sarraf’ın onayı doğrultusunda parayı Özgür Özdemir’e teslim ettiği anlaşılmıştır.</p>
<p class="PNormalAndJustification">TK.2248040571 - 06.08.2013 11:13 Özgür Özdemir – Abdullah Happani görüşmesinde;</p>
<p class="PNormalAndJustification">Özgür Özdemir: “ben ne zaman geliyim bugün mü geleyim yarın mı geleyim”, Abdullah Happani: “yok yarın kapalıyım ben Özgür bey”, Özgür Özdemir : “şimdi nasıl durum”, Abdullah Happani: “olur problem yok”</p>
<p class="PNormalAndJustification">TK.2248110144 - 06.08.2013 11:57 Abdullah Happani’nin Rıza Sarraf ‘a gönderdiği mesajda;	“Özgür bey geldı 35000 USD ıster aylık ödeme ıster 30000 USD la başlamış ödeme 7 . Ay 35 odemısız dogrumudur( 35 odeyeyım mı)”</p>
<p class="PNormalAndJustification">TK.2248128741 06.08.2013 12:08 Rıza Sarraf’ın Abdullah Happani’ye gönderdiği mesajda;</p>
<p class="PNormalAndJustification"> 	“Öde”</p>
<p class="PNormalAndJustification">	Böylece, Abdullah Happani’nin, Rıza Sarraf’ın talimatıyla Barış Güler’in elemanı Özgür Özdemir’e 35.000,00 Dolar ödeme yaptığı anlaşılmıştır.</p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">PARA TESLİMİ – 9</p>
<p class="PNormalAndJustification">16.08.2013 Tarihinde Verilen</p>
<p class="PNormalAndJustification">200.000,00 Dolar</p>
<p class="PNormalAndJustification"> </p>
<p class="PNormalAndJustification">	TK.2266726167 - 16.08.2013 10:53 Abdullah Happani’nin Rıza Sarraf’a gönderdiği mesajda; </p>
<p class="PNormalAndJustification">“Günaydın abi Özgür Bey Geldı BARIŞ BEY GONDERMIS bırsey odeyecekmıyız?”</p>
<p class="PNormalAndJustification">	</p>
<p class="PNormalAndJustification">TK.2266735452 - 16.08.2013 10:58 Barış Güler – Hikmet görüşmesinde; </p>
<p class="PNormalAndJustification">Barış Güler: “bizden bir arkadaş onların ofisinde de…ofisi bi arasın ofise bi dönsün Reza bey”, Hikmet: “isim verelim mi Nurosmaniye'de hangi arkaşımız var”,Barış Güler: “bişey söylemeyelim…ofisten ofisten arıyor diyelim… ofisten çünkü arıyorlar ııı Barış beylerden bir arkadaş ofisteymiş ııı ulaşamıyorlarmış size derseniz…arkadaşlar size ulaşamıyorlarmış dersiniz”, Hikmet: “tamam tamam” </p>
<p class="PNormalAndJustification"> </p>
<p class="PNormalAndJustification">TK.2266737988 - 16.08.2013 11:01 Hikmet – Murat Yılmaz görüşmesinde;</p>
<p class="PNormalAndJustification">Hikmet: “Muratım Uğur’u aradık cevap vermiyor ııı …Barış bey dedi ki Nuriosmaniye’de ofiste bir arkadaşımız var…ofisten de ııı Rıza beyi arıyorlarmış ulaşamıyorlarmış bir korumasına haber verin demişlerde… fakat o da cevap vermedi bi Nuriosmaniye ofisi arasana konu neymiş onu bir öğren Rıza beye öyle bilgi ver olmaz mı”,Murat Yılmaz: “tamam tamam oldu”</p>
<p class="PNormalAndJustification">	Görüşmelerden, şahısların parayı vermek için Rıza Sarraf’ın uyanmasını bekledikleri anlaşılmıştır.	</p>
<p class="PNormalAndJustification">	</p>
<p class="PNormalAndJustification">TK.2266747639 - 16.08.2013 11:03 Murat Yılmaz – Abdullah Happani görüşmesinde; </p>
<p class="PNormalAndJustification">Murat Yılmaz: “bu Barış beyin koruması aradı beni Hikmet beyde…beyefendiye ulaşmaya çalışıyormuş ofiste birisi beyefendiyle görüşmek istiyormuş bişey dedi bana Nuriosmaniye de pek anlayamadım açıkçası o da anlamamış bir bilginiz var mı”, Abdullah Happani: “hayır şimdi şeyin Barış beyin elemanı Özgür bey var ya…şimdi Özgür bey geldi bizim abi demiş ki cuma günü uğrayın Abdullah’ın yanına bişeyler verdirecem …kendi kendisinin de bilgisi yok ne alacağından benim de bilgim yok ne vereceğimden Özgür beyin bir işi varmış havaalanına gitti saat böyle 5’e doğru felan tekrar uğrayacak benim yanıma…o zamana kadarda zaten abi kalkar bilgi veririm ben…tabiki yani sen kalktığında bilgi ver bana artık ne ödemem gerekiyorsa bilgi versin Özgür saat 5 gibi gelecek bana”, Murat Yılmaz: “tamam tamam Abdullah bey şimdi anlaşıldı”</p>
<p class="PNormalAndJustification"> </p>
<p class="PNormalAndJustification">TK.2266748167 - 16.08.2013 11:06 Murat Yılmaz – Hikmet görüşmesinde; </p>
<p class="PNormalAndJustification">Murat Yılmaz: “Özgür beye gitmiş sanırım da…konuyu öğrendim ama işte beyefendi şeyde yatıyor şu anda kalktı bi kalksın ona söyliyim”, Hikmet: “tamam tamam” </p>
<p class="PNormalAndJustification"> </p>
<p class="PNormalAndJustification"> </p>
<p class="PNormalAndJustification">FİZİKİ TAKİP ÇALIŞMASI</p>
<p class="PNormalAndJustification">	Yapılan teknik takip çalışmalarında; Özgür ÖZDEMİR’in, 16.08.2013 günü Saat:11.00 sıralarında İlimiz Fatih İlçesi Nuru Osmaniye Caddesi’nde bulunan Orient Bazaar isimli iş yeri içerisinde Rıza SARRAF’ın ofisinin bulunduğu yere geleceği, ofis içerisinden para alacağı bilgisi üzerine bilinen adrese gidilerek fiziki takip çalışmalarına başlanmış;</p>
<p class="PNormalAndJustification">	Aynı gün saat: 11.05 sıralarında Özgür ÖZDEMİR’in İlimiz Fatih İlçesi Nuru Osmaniye Caddesi’nde bulunan Orient Bazaar isimli iş yerinden ayrıldığı görülmüştür. (Görüntü-1)</p>
<p class="PNormalAndJustification">(Görüntü-1)</p>
<p class="PNormalAndJustification"> </p>
<p class="PNormalAndJustification">Yapılan teknik takip çalışmalarında; Özgür ÖZDEMİR’in parayı almadığı ve Saat:17:00 sıralarında tekrar bilinen adrese gelerek parayı alacağı bilgisi alınmıştır.</p>
<p class="PNormalAndJustification">Fiziki takip ve görüntü alma çalışmasının devamı ilgili tapelerden sonra anlatılacaktır.</p>
<p class="PNormalAndJustification"> </p>
<p class="PNormalAndJustification">TK.2266789383 - 16.08.2013 11:29 Barış Güler – Hikmet görüşmesinde; </p>
<p class="PNormalAndJustification">Hikmet: “beyefendinin uyanmasını bekliyormuş …şimdi aradı da abi dedi görüştük ofiste dedi Özgür bey orda dedi ama dedi beyefendinin uyanmasını bekliyoruz dedi”, Barış Güler: “Özgür'ü arayın söyleyin”</p>
<p class="PNormalAndJustification"> </p>
<p class="PNormalAndJustification">TK.2266944966 - 16.08.2013 12:57 Rıza Sarraf’ın Abdullah Happani’ e gönderdiği mesajda; </p>
<p class="PNormalAndJustification">“200 VERİCEZ”</p>
<p class="PNormalAndJustification">	Mesajdan, Rıza Sarraf’ın Abdullah Happani’ye Barış Güler’in elemanı Özgür Özdemir’e 200.000,00 Dolar vermesini telkin ettiği anlaşılmıştır.</p>
</body>
</html>
