<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>16</h2>

  <div class="poetry1">
    <p>Bir el bombası pat diye düştü araya.</p>

    <p>Küçük bir çocuk ile babasının. Ne manzara!</p>

    <p>Zavallı küçükten çok azı kaldı geriye.</p>

    <p>Babası kaybetti her iki kolunu da.</p>

    <p>Çocuğu bir torbaya tıkmak istediler.</p>

    <p>Ama nafile, ancak lanet okuyabildiler kadere.</p>

    <p>Çünkü çocukcağızdan kalanlar geriye.</p>

    <p>Bir ayakkabı ve bir tutam saçtı sadece.</p>

    <p>—Neno Mujcinovc</p>
  </div>

  <p>Amsterdam'a dönüşümün ertesi gününde edebiyat bölümüne gittim. Derslerin başlamasına daha bir hafta vardı, ama ben yine de bir uğrayayım dedim.</p>

  <p>“Öğrencilerinizden biri kendini öldürmüş diye duydum," dedi sekreter beni ders programındaki değişikliklerden haberdar ederken kullanabileceği bir ses tonuyla.</p>

  <p>“Siz neden söz ediyorsunuz?” diyebildim ancak.</p>

  <p>“Öyle duydum.”</p>

  <p>“Hangi öğrencim?”</p>

  <p>“Ben nereden bileyim?”</p>

  <p>Onu boğabilirdim.</p>

  <p>“Kim söyledi?”</p>

  <p>“Başka bir öğrenciniz. Daha demin.”</p>

  <p>Alt kattaki kafeye koştum. Nevena’yla Igor oradaydı. Yüzlerindeki ifadeden bir şeylerin ters gittiğini anladım.</p>

  <p>Evet, Uros’un kendini öldürdüğünü duymuşlardı. Hayır, nasıl olduğundan haberleri yoktu. Uros’un erkek kardeşinin işlerle ilgilenmek için Amsterdam’a geldiğini duymuşlar. Ah, bir de Uros'un babasının savaş suçlusu olabileceğini ve şu anda Lahey'de yargılandığını. Hayır, bilmiyorlardı, babasının kim olduğunu bilmiyorlardı. Uros çok içine kapanıktı.</p>

  <p>Bunu ben de fark etmiştim. Benim gibi onlar da Uros’u ders dışında hiç görmemişlerdi.</p>

  <p>"Çok yazık oldu, yoldaş,” dedi Igor sadece.</p>

  <p>Savaşın ardından intihar salgını baş göstermişti.</p>

  <p>Annem cepheden dönen bir askerin hikâyesini anlattı, henüz yirmisinde bile olmayan bu çocuk eski okuluna uğramıştı. Bütün bir günü okul bahçesinde geçirmiş, çocuklara şeker almış, el bombasının nasıl bir şey olduğunu göstermiş. Ertesi gün parçaları etrafa saçılmıştı. Vücudundan bazı parçalar bir ağaca uçmuş ve dalların arasına sıkışıp kalmış. Dersler başlamadan birkaç saat önce kendi kendini havaya uçurmuş. Görevlilerin olanlardan haberi yoktu - nereden bilebilirlerdi: Bu yüzden çocuklar okula geldiklerinde kanlı ceset parçalarıyla karşılaşmışlardı.</p>

  <p>Evet, bir intihar salgını. Sessiz, huzurlu, mütevazı intiharlar. Havada o kadar çok talihsizlik ve ölüm vardı ki insanların onlar için harcayacak acıma hissi kalmamışa. İntihar savaş zamanında lükstü, merhametse zor bulunuyordu.</p>

  <p>İntihar etmek için farklı yöntemleri vardı: Ölünceye kadar içiyorlardı en ucuzu bu ya da aşırı dozda uyuşturucu almaktı savaş yüzünden sınırlarda denetim yoktu ve uyuşturucular ülkeye adeta akıyordu; ya da “kırık bir kalp yüzünden” ölüyorlardı, yani savaş boyunca artış gösteren ve tedavi edilmeyen kalp krizi ve felç vakalarından. Diğer tedavi edilmemiş hastalıklar da bu başlık altına girebilir. Kir de Sırp generalin öğrenci kızı gibiler vardı. Babası savaş suçlusuydu. Bu yüz den kız utancından kendi canına kıymıştı. Ya da yaşlı Belgradlı kadının vakası. Kadının ayağı kaymış ve otobüs durağa yanaşırken bekleyen kalabalığın içinde düşmüş. Durakta bekleyenler yerde yatan kadının bedenini çiğneyerek otobüse binmiş. Kimse kadına yardım etmeyi düşünmemiş. Doktorlar kadını tedavi etmişler ama onu evine gönderdikten kısa bir süre sonra kadın dördüncü kat penceresinden atlamış. Bir kez daha, çok yazık.</p>

  <p>Savaştan kaçan insanlar arasında da intihar vakalarına rastlanabiliyordu. Berlin’deyken bu türden pek çok hikâye dinlemiştik. Taburcu olmadan bir gün önce bir akıl hastanesinde kendini asan Bosnalı bir kadın. Karısı ve iki yaşındaki çocuğunu yastıkla boğduktan sonra mülteci kampında kendini asan Bosnalı bir mülteci. Burada Amsterdam’da sığınma merkezlerinden birin de Hırvat bir kadın gazı açmış ve yanarak ölmüştü. Bunu aşağılanmaktan, çaresizlikten, korkudan, yalnızlıktan ve utançtan yapıyorlardı. Sessiz, adsız sansız ölümler, hepsi de savaş kurbanlarıydı. Ama savaşta ölenler istatistiğine girmiyorlardı.</p>

  <p>Ayrıntıları kısa süre sonra kafeye uğrayan Darko’dan öğrendik. Darko, Uros’la şu ya da bu şekilde yakın ilişki kurmayı başaran tek kişiydi. Uros’un kendini şakağından vurduğunu söyledi. Silah temin etmekte hiç zorlanmamıştı: Tek yapması gereken şey Yugoslav mafyasıyla bağlantı kurmaktı. Amsterdam, Yugoslav silahlarıyla doluydu: Polis sık sık parklarda pimi çekilmemiş el bombalarına rastlıyordu. Kısa süre önce iki çocuk bu bombalardan birine basıp yok olmuştu.</p>

  <p>Uros tetiği çekmeden önce dairesini bir güzel temizlemişti. Sahip olduğu her şeyi atmıştı kitaplarını, giysilerini, her şeyini... hatta o ölümcül atıştan az önce giydiği şeyleri bile. Geride sadece siyah bir poşet bırakmıştı. Üstüne kardeşinin adı ve adresinin okunaklı büyük harflerle yazılı olduğu bir post-it yapıştırmıştı. Kendini ya cumartesi ya da pazar günü öldürmüştü, ev sahibesinin şehir dışında olduğu günde. Kadın onu pazartesi akşamı bulmuş, hemen polise haber vermişti. Uros odanın ortasında çırılçıplak yatıyordu. Bedeni gerekeni yapmıştı: Birkaç damla kan ve sidik dışında, saf bir haldeydi. Yanında kartondan yedi bavul vardı (oyuncak bavullar!), Blokker's’da satılanlardan. Hepsinin içinde de aynı şeyler bulunuyordu: Kullanılmamış bir diş fırçası, not defteri, ucu iyice sivriltilmiş bir kalem, bir de kipa.</p>

  <p>“Uros Yahudi miydi?”</p>

  <p>“Bildiğim kadarıyla değildi,” dedi Darko. “Babası Bosnalı bir Sırptı, siz de biliyorsunuz.”</p>

  <p>Darko'nun anlattığı şekliyle Uros’un hazırladığı ölüm sahnesi çocuksu bir şeydi, ama aynı zamanda da bıçak kadar soğuktu. Karton bavullar Uros’un yolculuk sırasında yanına almak zorunda hissettiği şeyleri içeriyordu: Kipa, diş fırçası, not defteri ve kalem, her birinden yedişer adet. Bunlar Uros’un hiyeroglifle yazılmış vasiyetini oluşturuyorlardı. İsteyen çözebilirdi.</p>

  <p>“.Ah, bir şey daha,” dedi Darko. “Ağzında da bir kurşun vardı ”</p>

  <p>“Ne için acaba,” dedi Nevena.</p>

  <p>“Bilmiyorum.”</p>

  <p>“Evet,” dedi Igor dalgın dalgın. “Ne için?”</p>

  <p>“Dediğim gibi, bilmiyorum. Ama ya şöyle olduysa: Etrafı toparlayıp soyunduktan ve tabancayı şakağına dayadıktan sonra ya canının yanacağını fark etliyse? Acıdan bağırabilirdi. Birileri sesini duyabilirdi. Belki de aklına savaş filmlerindeki sahnelerden biri geldi, hani uyuşturmadan ameliyat etmek zorunda oldukları yaralı adamın dişlerinin arasına sert bir cisim koyarlar. Adam bağırmasın diye. Bir an paniklemiş olabilir. Çünkü etrafta kullanabileceği hiçbir şey yoktu: Her şeyi toplamıştı. Ama sonra revolverden bir kurşun çıkardı, dişlenilin arasına yerleştirdi ve şakağına ateş etti.”</p>

  <p>Darko zorlukla konuşmuştu. Bu sahneyi yeniden canlandırmaya çalışırken gözyaşlarına boğulacak gibiydi. Sanki aynı anda Uros’un ölümünün ne kadar anlamsız olduğunu düşünüyor, bu durumu kabullenmek istemiyordu. Asil ve anlamlı bir ölüm diye de bir şey vardı, ne de olsa. Neden Uros’un ölümü anlamsızdır? Ve sonunda Uros’a yakınlık duydu, çünkü ölümü bile anlamsızdı. Ama Darko'nun aklından geçenler konusunda sadece fikir yürütüyordum. Aslında kabullenemeyen bendim.</p>

  <p>Igor bize NRC <i>Handelshlad'</i>daki kısa makaleyi gösterdi. Makale üç savaş suçlusunun duruşması hakkındaydı. İçlerinden biri Uros’un babasıydı. Mahkeme önüne ilk çıkarılanlardandılar. Küçük balıktılar yalnızca. Asıl büyük suçları işleyenler daha birkaç yıl görünmeyecekti.</p>

  <p>“Gidip görmemiz gerekir mi?” diye sordu, Uros'un babasını kastederek.</p>

  <p>“Duruşmalar halka açık mı yapılıyor yani?”</p>

  <p>“Bugün bölümden iki bilet aldım.”</p>

  <p>“Film gibi.”</p>

  <p>“Bunu dil alıştırması olarak görüyorlar,” dedi acı alay barındıran bir sesle. “Bedavadan.”</p>

  <p>“Ne zaman?”</p>

  <p>“İsterseniz yarın.”</p>

  <p>Kimse bir şey demedi. Sömestr sırasında savaşı unutmuştum. Öğrenciler de öyle. Uros’un ölümü beni kargaşaya, kâbusa geri yollamıştı. Allak bullak olmuştum. Nasıl bilememiştim? Çünkü sormamıştım. Sormamıştım çünkü sormaya korkuyordum. Artık çok geç olduğu için de o sormadığım sorular bana eziyet ediyordu.</p>

  <p>“Uros’un kardeşi her şeyi halletti. Burada uzun süredir yaşayan arkadaşları var, onlar yardımına koştular. Sizin ya da bizim yapabileceğimiz hiçbir şey yok. Cenazesine bile gidemeyiz.”</p>

  <p>"Ruhuna içebiliriz, değil mi?” dedi Nevena, meyhaneye doğru ilerlerken. “Ben ısmarlıyorum.”</p>

  <p>Hollanda <i>rakija</i>’larımızı sessizce yudumladık. Artık Uros’u düşünmüyordum. Savaş yeni başladığı sırada televizyonda gördüğüm bir dizi görüntü vardı aklımda. Uros’un yaşında bir genç adamla ilgiliydi. Yugoslav Ulusal Ordusu’nun üniformasını giymiş bir Slovendi. Yeni Sloven Bölge Savunması güçlerince esir alınmıştı. Orada durmuş -elleri havada, yanaklarından yaşlar boşalırken, “Ateş etmeyin, çocuklar! Ben de sizdenim!” diye bağırıyordu. Birkaç saniye sonra Slovenler kendilerinden birini vurmuşlardı.</p>

  <p>İçkilerimizi bitirdiğimizde, Nevena, Darko, Igor ve ben kendi yolumuza gittik. O gün Amsterdam Fellini’nin <i>Amarcord'</i>unun setini andırıyordu. Kar taneleri inanılmayacak kadar kocaman görünüyordu.</p>
</body>
</html>
