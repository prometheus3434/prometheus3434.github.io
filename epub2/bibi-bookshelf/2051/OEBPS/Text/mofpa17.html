<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>12</h2>

  <p>“Seni havaalanından alırım,” dedi. “Zahmet etme." dedim. “Taksi tutarım.” Ama uçaktan indiğimde, içimde bir parça hayal kırıklığı hissettim: Ortada yoktu. Yabancı ülke kimsenin sizi havaalanında karşılamaya gelmediği ülkedir, diye düşündüm. Kendi hassasiyetim beni şaşırttı: Çok çocukçaydı. Zırhımı kuşanacak vaktim olmamıştı.</p>

  <p>Bütün “mülteci hislerini" bastıracağıma yemin ettim. Standart şikâyet listesi aklımdaydı: “Kimse bize nasılsın demez; onlar kendi dertlerine düşmüşlerdir.” (Mario) “Biz” ülkeyi terk etmiş olanlar, “onlar” geride kalanlardır. “Onlar” orada yaşarlar, biz ise “burada”. “Onlar her şeyin en iyisini bilirler. Biz daha ağzımızı açmadan lafa karışırlar. Her konuda bir fikirleri vardır. İnsanın neden her şey hakkında bir fikri olmalı ki?” (Darko) “Bir dinleseniz, Amsterdam’ı bile bizden daha iyi bilirler, buraya hiç geldiler mi, hayır!” (Ante) “Durmadan her şeyin ne kadar kötü olduğunu anlatıp şikâyet ederler ve ayrıldığım için suçluluk duymamı sağlamaya çalışırlar.” (Ana) “Ne zaman geri dönsem, kendi cenazeme katılmışım gibi bir hisse kapılırım.” (Nevena) <i>"Ben</i> de kum torbası gibi hissediyorum. Her yanım ağrıyor!” (Boban) “Eskiden Noel Babayı oynardım. Giderken elim kolum hediyelerle dolu olurdu. Bu bana kendimi çok iyi hissettirirdi. Artık işler değişti.” (Johanneke) “Nasıl olduğunu bilmiyorum. Hiç geri dönmedim, dönmeye de niyetim yok.” (Selim) “Ben de dönmedim. Yüzleşme meselesinden ödüm patlıyor.” (Meliha)</p>

  <p>Annemin dairesinin kapısı aralıktı. Bu düşünceli davranışı beni etkiledi: Diken üstünde olmalıydı. Kapı zilini duymamaktan ya da anahtarı kaybetmekten, aramak zorunda kalmaktan ve ardından kapıya koşup, kapıyı açamamaktan korkuyordu. Kapının ne zaman sıkışıp kalacağı belli olmazdı...</p>

  <p>Çocuk gibi kollarıma atıldı. (“Aman Allahım! Bir deri bir kemik kalmışsın! Nerede yaşıyorsun? Bangladeş’te mi? Hayır, bütün dünyaya domates satan bir ülkede. O domateslerin tadı berbat, bu arada.”) Beni mutfak masasına oturttu ve bana verebileceği yemekleri anlatmaya koyuldu (“Hayır, hayır, ben getiririm, sen kalkma.") Tuz ya da başka bir şey isteyip istemediğimi sorup durdu.</p>

  <p>Son gördüğümden daha kırılgan bir hali vardı, boyu da kısalmıştı sanki. Kırışıkları artmış, tepesindeki saçları da azalmıştı. Artık iyice seyrelmiş gri saç tellerinin arasından kafa derisini görmek içimi acıyla karuşık bir şefkat hissiyle doldurdu. Tanrım, nasıl da yaşlanmıştı!</p>

  <p>Annemin doğuştan insanları “emireri”ne çevirmek gibi bir yeteneği var. Bunu çevresindeki herkese yapardı -bana, ailenin erkeklerine, arkadaşlarına- ve kimse ona itiraz etmezdi. Ben hep onun sarayındaki küçük, sessiz uşaktım ya da en azından ben kendimi böyle görürdüm. Beni şirin takma adlar bombardımanına tutardı. Onun “balansı”, “elmalı turtası”, “kurbişi”, “barbunyası”ydım - ama benimle fa/.la zaman geçirmezdi. Bana göz kulak olurdu, hepsi bu. Beni umursamazdı, bana bakardı. Sık sık da başkalarının bakımına bırakırdı - öğrencilerin, komşu kadınların, parayla çocuk bakan “teyzelerin.” Her zaman “okul sonrası faaliyetlerine” dahil olmuştum, sabırla gelip beni almasını beklerdim. Bir keresinde beni küçük bir operasyon için götürüldüğüm hastaneden almayı “unuttu". Bütün gece giyinik ve hazırlanmış olarak yatağımda oturduğumu, dışarıdan cesur göründüğümü, ama içten içe dehşete kapıldığımı hatırlıyorum. Onu bir daha hiç göremeyebilirdim. Ertesi sabah geldi. Bu “küçük” olayı “abartmamı" istemedi. Zamanla bu tür şeylere alıştım ve onsuz da idare etmeye başladım. Ben “annesinin küçük bağımsız kurbişiydim. Çok çalışırdı. İktisatçıydı ve sonunda bir bankanın başına getirildi. Ayrıca birkaç uzatmalı âşık ile iki koca arasında mekik dokurdu. Bütün bunlar olurken ben “annesinin küçük çalışkan öğrencisi” ve “annesinin pırlantası”ydım.</p>

  <p>Şimdi komşuları hakkında zoraki bir neşeyle konuşuyordu. Hiç aldırmadığı komşuları ile hiç konuşmadığı akrabaları ve adlarını hiç duymadığım insanlar hakkında. Bu uzun, ayrıntılı rapor onun boşlukları doldurma yöntemi ve giderek daha az arkadaşı kaldığı gerçeğini saklama şekliydi. Ölüm korkusunu savuşturma, benimle gerçek bir yüzleşmeye girmekten kaçınma, geri dönüşümün acısını hafifletme yöntemi. Dönüşüm ne de olsa kısa süre sonra gerçekleşecek ayrılışımın başlangıcıydı. Son ziyaretimden beri akıp giden zamanı silmek, kısacası, “Her şeyi yoluna sokma” yöntemiydi.</p>

  <p>“İkinci katta oturan Bay Saric’i hatırlıyor musun? Geçenlerde öldü.”</p>

  <p>“Nasıl?”</p>

  <p>“Felç geçirdi.”</p>

  <p>“Üzüldüm."</p>

  <p>“Sekizinci kattaki Boizevic’ler oğullarını kaybettiler.”</p>

  <p>“Ne oldu?”</p>

  <p>"Trafik kazası. Bayan Boizevic’i görsen tanıyamazsın. Neredeyse yirmi yıl yaşlandı. Bir gecede saçları ağardı. Şu yaptığına da bak. Sadece acıklı şeylerden bahsediyorum. Oysa iyi haberlerim de var.”</p>

  <p>Beni deniyor, acıma seviyemi ölçüyordu. Yeterli miydi yoksa beni azarlaması mı gerekecekti? (“Komşularımız senin hiç umurunda değil," diyecekti sanki kendisinin çok umurundaymış gibi.) Duygusallık yaşlılıkla birlikte gelmişti: Duygusal davranan insanlarla eskiden alay ederdi oysa.</p>

  <p>Ayağa kalktı, odadan çıkıp elinde bir not defteriyle geri geldi. Elinde dünyaya göstereceği yeni bir oyuncağı olan bir çocuğun hevesiyle bana “günlük"ünü uzattı. İçi rakamlarla doldurulmuştu.</p>

  <p>“Nedir bu?”</p>

  <p>“Günlüğüm."</p>

  <p>“Neyin?”</p>

  <p>“Şeker günlüğüm. Şeker hastasıyım. Her gün şeker seviye mi ölçmek zorundayım.”</p>

  <p>“Kötü mü?”</p>

  <p>“Şöyle böyle. Ama kendi kendime insülin iğnesi yapıyorum.”</p>

  <p>“Neden?”</p>

  <p>“Doktorlar erken başlayıp küçük dozlar almanın sonuna kadar bekleyip büyük dozlar almaktan daha iyi olduğunu söylüyorlar.”</p>

  <p>Ustalığından öyle bir içtenlik, öyle anlayış ve ilgiyle söz ediyordu ki duyan köpeğini ya da kedisini anlattığını sanırdı. Tombul parmağıyla bazı tarihleri gösterdi, o tarihlerde şeker seviyesinin neden birdenbire yükseldiğini ve diğer günlerde neden normale döndüğünü açıkladı. “Sana nasıl ölçtüğümü göstereyim,” dedi ve çabucak ekledi, “Ne kadar kalacaksın?”</p>

  <p>“Bir hafta.”</p>

  <p>“Çok yoğun bir hafta olacak senin için,” dedi, dudağını büzerek.</p>

  <p>“Ne demek istiyorsun?”</p>

  <p>“Yeni bir kimlik kanı almak zorundasın bir kere. Sistemi yenilediler. Sıralar nasıl uzun, bir görsen. İnsanlar bütün bir gün bekliyorlar. Ben az kalsın bayılıyordum. Sonra, dairen konusunda bir avukatla görüşmen gerekecek. Bir de yeni bir sağlık kartı çıkartman. Ona da yeni bir sistem getirdiler. Durmadan bir şeyleri değiştiriyorlar.”</p>

  <p>Evet, bu soluksuz konuşma, korkusunu bastırması öğrendiğinin bir göstergesiydi, belli belirsiz de olsa, onu sözcüklerle saklıyordu.</p>

  <p>Yeni kimlikleri görmem için porselen dolabının çekmecesini açtığında, aile fotoğraflarını sakladığı yerde Goran ile benim Berlin’de çekilmiş bir fotoğrafımızı gördüm.</p>

  <p>“Goran’ın annesi ile babasını ziyaret etmelisin,” dedi, baktığımı görünce. “Marko pekiyi değil.”</p>

  <p>Masayı toplayıp bulaşıktan yıkadık. Ardından bavulumu açtım, ona hediyelerini verdim. Kalın bir sabahlıkla bir çift terlik. Sabahlığı gardıroba kaldırırken, bana son ziyaretimden bu yana satın aldığı giysileri gösterdi.</p>

  <p>“Amma çok şey almışım, sanki giyeceğim çok yer var da.” İçini çekti. “Bunu sadece bir kez giydim, doğum günümde.”</p>

  <p>Ardından bir Brezilya pembe dizisi seyrettik. Annem boşu boşuna bana konusunu anlatmaya çalıştı. Ekran karşısında saatlerce oturup Marisol ve Cassandra’nın, ya da adları her neyse, kaderleri konusunda endişe etmek de, soluksuz konuşması gibi, kendini koruma stratejisinin bir parçasıydı. Annemin üç tane televizyonu vardı: Biri yatak odasında, biri oturma odasında, biri de “konuk odası” olarak döşediği odadaydı. Ucuz pembe dizilerin dünyasına bu dalış, bu televizyon histerisi, televizyon bağımlılığı, gerçekle yüzleşmekten kaçınma hali, savaşla birlikte gelmişti. Gerçeğin evlerimize kısa altyazılar (Mansol ve Cassandra’nın cümlelerinden bile daha kısa) biçiminde sızdığı sırada. Gerçeğe ayrılan yer bu kadardı. Pembe diziler korkuyu uzak tutmak için üstünüze sıktığınız köpüğü, günde iki kez tercihen arkadaşlarınızla birlikte kullandığınız bir köpüğü andırıyordu. Annem iki komşusuyla birlikte seyrederdi, Vanda ve Bayan Buden’le. Onlar Brezilya uyuşturucularının müptelası olmuşlardı.</p>

  <p>Eskiden komşularıyla samimiyet kurmaktan nefret eden annem, artık onlardan bahsetmeden duramıyordu. Onlardan bahsetme şekli bu insanların onun duygu merdivenindeki yerini belirlememi sağlıyordu. Onlardan “Bay” ya da “Bayan” diye bahsediyorsa (“Beşinci katta oturan Bayan Francetic Hırvatların Amerikalılara petrol sattığını söylüyor”), bu onlarla iyi ilişkiler içinde olduğunu gösteriyordu. Onlardan “komşularım” diye bahsediyorsa (“Komşum Vanda seni görmek için sabırsızlanıyor”), iyice samimi olmuşlar demekti. Eğer onları sadece soyadlarıyla anıyorsa (“Üçüncü kattaki Markovic hep sarhoş geziyor”), onlara pek düşkün değil demekti. Zamanla elinin altındaki insanlardan bir aile oluşturmuştu. (“Pek aman aman olmayabilirler, ama dilencilerin seçme hakkı yoktur. Benim yaşımdakilerin olmaz yani. Ve şayet başıma bir şey gelirse, onlar burada oysa sen...”) Bu bana yönelttiği en korkunç suçlamaydı: Ebeveyni öleli çok olmuştu; erkek kardeşi on yıl önce, kocası savaşın başladığı günlerde vefat etmişti, ardından ben de ondan uzaklaşmak için ülkeyi terk etmiştim.</p>

  <p>Vaktiyle her konuda görüş bildiren ve bu yüzden şimdi muhtaç olduğu insanların görüşlerine eskiden hiç kulak vermeyen o kadın artık hiç kendisinin fikri yokmuş gibi davranıyordu (“Bayan Feric Amsterdam'ın Zagreb'den küçük olduğunu söylüyor”). Hepsi numaraydı, elbette. Sanki görünmeyen bir tekerlekli sandalyede oturuyordu da insanların sakat haline saygı göstermesini talep ediyordu, isteğini verine getirenlere de yakınlık gösteriyordu.</p>

  <p>“Vanda beşte gelecek,” dedi, “istersen bir duş alıp üstünü değiştir.”</p>

  <p>Duş alıp, üzerimi değişmek üzere uysal uysal banyonun yolunu tuttum.</p>

  <p>Üçümüz kahvelerimizi içerken, annem Vanda’ya Amsterdam'daki hayatımın etkileyici bir raporunu sundu.</p>

  <p>“Tanjica, Amsterdam’ın dünyanın en güzel şehirlerinden biri olduğunu söylüyor. Geçenlerde televizyonda bir belgesel seyrettim, hakikaten Venedik’ten bile daha güzel.”</p>

  <p>Tanjica şöyle diyor, Tanjica böyle diyor. Bu şekilde hem benimle iletişim kurmaya hem de Vanda’yla havadan sudan konuşmaya çalışıyordu.</p>

  <p>Vanda gittikten sonra daireyi gezdim. Yeni duş kabinini övdüm, banyoda tavandaki sarı lekeye bir çare bulması gerektiğini söyledim. Canlandı. İvices'lerin banyosundan gelen bir sızıntı yüzündendi bu leke, ama tamir ettirmek için hiç acele etmiyorlardı. Artık insanlar böyleydi, değil mi ama. Hasara yol açıyorlardı ama kendi suçları olduğunu inkâr ediyorlardı.</p>

  <p>“Ben hallederim,” dedim.</p>

  <p>Heyecandan kıpkırmızı kesilecekti neredeyse. Duyan da evlenme teklif ettiğimi sanacaktı. Her şeyi elime alacak, yapılması gerekenleri yapacak, onu önemsemiş olacaktım. (“Tanjica geldi de işin icabına baktı, Tanrı’ya şükür. Sağ olun ama Tanjica halleder.”) Haberleri seyrettik ve televizyonla ilgili her şey hakkında bana bilgi verdi: Yeni sunucu kadın, yeni yarışma programının birincisi, yeni diziler.</p>

  <p>“Hiçbir şeyden haberin yok!” dedi. “Sanki yüz yıldır yoksun.” Bu suçlama değildi ama uzun bir sohbet için mazeretti. Annem haklıydı. Hiçbir şeyden haberim yoktu. En azından televizyon ekranındaki hayat tamamen farklı görünüyordu.</p>

  <p>“Ne yapacağımı bilmiyorum,” dedi birden iç geçirerek. “Her şey o kadar pahalı ki. Emekli maaşım gayet iyi, ama ben bile iki yakamı bir araya getirebilecek miyim diye endişeleniyorum. Sonunda kulübeyi satmak zorunda kalabilirim.”</p>

  <p>“E, sat o zaman.”</p>

  <p>“Senin için mesele yok mu demek istiyorsun?” diye sordu.</p>

  <p>Yine beni sınıyordu.</p>

  <p>“Mesele yok, diyemem,” dedim, “ama eğer gerekiyorsa yap bence."</p>

  <p>“Ama orası senin!”</p>

  <p>“Hayır, senin,” dedim.</p>

  <p>“Bütün yaz boş durdu. Goran’la sonunda gelirsiniz de deniz kıyısında bir yer istersiniz diyordum, yazı birlikte geçireceğimiz bir yer. Ama artık bir anlamı yok. Orada öylece durduğunu düşünmek canımı sıkıyor.”</p>

  <p>Hikâyeyi biraz süslemişti. Goran ile ben Cres'teki kulübeye bir ya da iki kez gitmiştik. Bu annemim mutlu aile tablosunu bizimkine yansıtmasıydı. Kocasıyla birlikte yazlarını orada geçirirdi, ta ki adam kalp krizi geçirene dek. Şansa bakın kulübede olmuştu bu. O zamandan beri bu kulübeden uzak durmuştu çoğunlukla. Bu yüzden gerçekten de kulübe bir işe yaramadan öylece duruyordu.</p>

  <p>Biraz daha gevezelik etti -yine televizyon ve hayat pahalılığı ve yorgun olduğunu söyleyip yatmaya gitti. Hemen uykuya daldı, tıpkı bir çocuk gibi. Televizyonu kapattım, ışıklan söndürdüm ve odama, “konuk odası”na gittim.</p>

  <p>Annemin yün şallarından birini omzuma atıp balkona çıktım, karanlığa baktım. Burada bana ait ne kadar az şey kaldığını düşündüm. Birkaç fotoğraf, bir-iki giysi, hepsi bu. Ama bu düşünce bana acı vermedi. Daha ne bekleyebilirdim ki. Birlikte yaşarken de çok az şeyim vardı; bütün alan ona aitti. Bense bir yerlerde, bir köşede dururdum.</p>

  <p>Şimdiyse varlığım hareketsiz, dikkatle seçilmiş birkaç parçadan ibaretti. Annem kendi dünyasının mutlak hâkimi olmuş, sanki hayat fotoğraflardan oluşuyormuş gibi, bu albümü tekrar tekrar düzenlemişti. Goran ile benim fotoğrafımı tutmasının nedeni de bu fotoğrafın ilişkimizi devam ettirmesiydi, aile pembe dizisinin yönetmeni olarak annem ayrıldığımızı kabul etmeyi reddediyordu.</p>

  <p>Evet, “eve’’ dönmüştüm. Bu kavramı eski bir sakız gibi çiğnedim, içindeki son lezzet zerreciklerini çıkarmaya çalıştım. “Ev" artık “ev” değildi. Tek kalan şey annemdi. Giden sadece Goran değildi, arkadaşlarımız da gitmişti. Çoğu dünyanın uzak köşelerine taşınmıştı, geride kalanlar da artık arkadaşımız değillerdi. Bu durum ne onlardan kaynaklanıyordu ne de benden. Sadece oluvermişti işte.</p>

  <p>Aynadaki yansımalarına bakar gibi duran binalara bakarken, zihnimi boşaltmaya çalıştım. Karanlığa gömülmek hoşuma gitmişti. Annemin şalını arkamda sürükleyerek, yatmaya gittim sonra. Uykuya dalarken şala oyuncak ayıma sarılır gibi sarıldım.</p>
</body>
</html>
