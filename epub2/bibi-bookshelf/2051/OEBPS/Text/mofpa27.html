<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>21</h2>

  <p>Kapının önünde durakladım, iki hafta önce olsa, içeri koşar adım, heves dolu bir halde girerdim; şimdi ise eşiği geçecek gücüm yoktu. Derin bir nefes aldım, evrak çantama zırh gibi yapışıp içeri girdim.</p>

  <p>“Merhaba, yoldaş! Zagreb nasıldı?"</p>

  <p>“Söz verdiğiniz çikolatayı getirdiniz mi bakalım?"</p>

  <p>“Döndüğünüze sevindim. Sizi sabırsızlıkla bekliyorduk.”</p>

  <p>Samimi olduğu belli olan bu gürültülü karşılama, dengemi bozdu. Ne diyeceğimi bilemedim. Gürültünün yatışmasını bekledim, sonra da hafta sonu hazırladığım müfredatı dağıttım. Sömestr sonuna kadar vereceğim derslerin listesiydi. Her bir dersin yanında tarihi, işleyeceğimiz konunun kısa bir özeti vardı. Ardından okunmasını istediğim materyalin listesini dağıttım; bu, haftada aşağı yukarı iki yüz sayfalık bir listeydi. Onlara programa kutsal kitapmış gibi bağlı kalacağımı ve dersten önce gerekli makaleleri okumalarını beklediğimi söyledim. İki yazılı ve son olarak da final yerine geçecek sözlü bir sınav yapacağımı bildirdim. Artık devamsızlığı hoş görmeyeceğimi söyledim: Devamsızlık final notunu etkileyecekti.</p>

  <p>“Neler oluyor burada?” diye bağırdı Meliha gülerek. "Yönetim mi değişti?"</p>

  <p>Bu sözleri duymazlıktan gelmeyi tercih ettim.</p>

  <p>“Kütüphanede hepsinden sadece birer tane varken bütün <i>bu</i> kitapları nasıl okuyacağız?” diye karşı çıktı okuma listesine göz atan Mario.</p>

  <p>“Aranızda paylaşacaksınız ya da fotokopi çektireceksiniz,” dedim. Ben de hafta sonumun büyük bir bölümünü bölüm kütüphanesinde listedeki ilk kitapların fotokopisini çektirerek geçirmiştim.</p>

  <p>“Kütüphanede bütün bu kitaplar var mıymış peki?" diye sordu Selim.</p>

  <p>“Okuma listesindeki bütün kitaplar kütüphanede var. Aksi halde listeye sokmazdım.”</p>

  <p>Müfredatın bir kopyasını da Cees’e verdim.</p>

  <p>“Haftada iki yüz sayfa mı? Biraz abartmıyor musun?”</p>

  <p>“Hiç de değil. Amerikalı öğrenciler haftada en az dört yüz sayfa okuyorlar. Ayrıca, senin istediğin buydu, değil mi?” Amerikalı öğrencilerle ilgili bilgiyi bir yerlerde okumuştum, beklediğim etkiyi yapmış gibiydi. Cees’in tek yanıtı omuz silkmek oldu.</p>

  <p>Dersler Sloven, Hırvat, Boşnak, Sırp ve Makedon edebiyat tarihlerine karşılaştırılmalı kısa bir genel bakıştı. Bu da, bir yığın bilgi, ad ve tarih dolu bir alanda yorucu bir koşuşturma demekti. Yine de sömestr sonunda birkaç Hırvat romancının tematik analizi için biraz boşluk bırakmıştım.</p>

  <p>İnanmadıkları yüzlerinden okunuyordu. Bu davranışımı geçici bir hevese yorup beni affetmeye çalıştılar, kaprisin geçici olduğunu, gelecek sefere her şeyin eskisi gibi olacağını umuyorlardı. Bana gelince, onların yüzlerini inceliyordum. Beni ispiyonlayanı bulmaya çalışıyordum. Bunun Meliha olduğunu düşündüğüm zamanlar oldu, sonra Nevena ya da Igor ya da Boban... Bir kişinin mi başının altından çıktığını yoksa iki kişinin kafa kafaya vererek mi çalıştığını anlamaya çalışırken cehennem azabı çektim. Meliha ile Igor’u Cees'e düzenli olarak sınıf aktivitelerini rapor ederken hayal ettim. Ya da Selim’in Cees'e koşup sınıftaki çılgınca şeylerden, tarihi gereklilik adına kendi yurttaşlarının yok ettiği bir ülkeyi diriltmeye çalıştığımdan söz ettiğini. Yoksa Johanneke miydi? Ya da Ana?</p>

  <p>Ders bittiğinde hemen ayrılırdım. Ofisime hiç gitmezdim iletişimi engellemek için elimden geleni yaptım. Zamanla yüzlerindeki inanmazlık ifâdesi şaşkınlığa, sonunda da hayal kırıklığına dönüştü. Yine de dersten sonra gelip onları kahve içmeye davet etmemi beklediler. Bir sefer Meliha denedi, ardından da Nevena.</p>

  <p>“Hey, yoldaş. <i>Kopje koffie</i>'ye ne dersiniz? Bizden.”</p>

  <p>‘‘Teşekkürler, ama şu anda çok meşgulüm,” dedim her iki seferinde de.</p>

  <p>Bölümün karşısındaki kafede sohbete daldıklarını görebiliyordum. Kurmay başkanlarının ortak toplantısı. Beni konuştuklarını biliyordum. “Sürtük. Lucic tam bir sürtük oldu.” İçlerinden birinin, muhbirin, ağzı sımsıkı kapalı oracıkta oturduğunu ve kaş çattığını hayal ettim. Derse gelmekten ilk hangisinin vazgeçeceğini tahmin etmeye çalıştım. Igor mu? Ante mi? Nevena mı?</p>

  <p>Sadece bir kez kontrolümü kaybettim. Ujevic’in <i>Günlük Matem</i> adlı şiirini ezberlemelerini istemiştim. Hem baştan sona, hem de sondan başa ezberden okuyabilmeleri gerektiğini söylemiştim. Hırvat şiiri dersinin pek nefret edilen profesöründen kaptığım aptalca bir numaraydı bu. Adam bize bu tür ödevlerle işkence etmekten zevk duyardı. Bir keresinde gelecekteki öğrencilerime asla bu tür şeyler yapmayacağıma yemin etliğimi de hatırlıyorum.</p>

  <p>Nevena şiiri ne öyle ne böyle öğrenmeyi reddetti. Ondan yüksek sesle okumasını istedim. Karman çorman bir şeyler söyledi. Ardından tersten okumasını istedim. Ne yapacağını bilemeden öylece kalakaldı. Acı verici, aşağılayıcı bir sahneydi. Sonunda Igor ayağa kalktı, şiiri bir güzel okuyarak onu bu dertten kurtardı.</p>

  <p>"Teşekkür ederim, Igor," dedim. “Nevena, şiiri iyice öğrendiğinde yine deneyebilirsin.”</p>

  <p>Nevena eşyalarını topladı, dişlerinin arasından, “Sürtük!" diye tıslayarak sınıfı terk etti. Kapıyı arkasından çarparak kapatırken galiba hıçkırıyordu. Onun adına ne kadar üzülsem de artık çok geçti. Kendime biçtiğim bu rolden nasıl kaçacağımı bilmiyordum.</p>

  <p>Tatminsizliklerinin büyüdüğünü hissedebiliyordum. Bunu sınıfa her girdiğimde, neredeyse fiziksel olarak, ısı değişimi gibi, hissediyordum. Bazen sanki odayı dolduruyordu, o kadar ki, camları kırmasından korkuyordum. Yine de tek kelime ermediler. Kırılma noktasına ne zaman ulaşacaklarını, ne zaman başkaldıracaklarını merak ediyordum, ya da en azından içlerinden birinin benimle yüzleşmeye gelmesini ve bu şekilde davranmamın nedenini sormasını umuyordum. Ama tek kelime etmediler. Sadece Igor bütün bunlardan etkilenmemiş gibi görünüyordu. Ruhumu görür gibi dosdoğru bana bakıyor, ara sıra da boynundan hiç çıkaramadığı kulaklıklarını takıyordu.</p>

  <p>“Walkman’ini kapat, Igor. Burası sınıf, rock konseri değil”</p>

  <p>"Rock konserine walkmanle gitmem."</p>

  <p>“Kulağında o şeyle ne dediğimi nasıl..."</p>

  <p>“Merak etmeyin. Kulağımda walkmanle sizi daha iyi duyuyorum."</p>

  <p>“Bunu,” dedim, “sınavda göreceğiz.”</p>

  <p>Çok yorucuydu. Bana ait olmayan şeyler söyleyip duruyor, bunu yaptığım için de kendimden nefret ediyordum Bu duruma dayanmamın sebebi, içlerinden birinin Cees'e gidip ilk sömestrde olan her şeyi anlattığı düşüncesinden kurtulamamamdı.</p>

  <p>Yine de yeni yönetim şekli zamanla düşmanlığımdan kurtulmamı sağladı, bir noktadan sonra “gerçek” dersler vermenin zevkini tatmaya başladım. Öğrencilerim de buna uygun karşılık verdiler. Meliha çalışkan öğrenci rolüne büründü, Igor tek ders bile kaçırmadı. Ana ağzımdan çıkan her şeyi not etti ve Johanneke o kadar çok gayret gösterdi ki bir süre beni Cees’e ispiyonlayanın o olduğundan şüphelendim. Fakat o sırada artık sınıf iyice küçülmüş, sadece onlar kalmıştı: Nevena bir daha hiç gelmedi, birer birer Mario, Selim, Boban ve Darko da gelmez oldu.</p>

  <p>Edebiyat tarihi araştırmamız sorunsuz geçti. Dönemler ve ekoller, yazarlar ve başlıklar arasında koşuşturmamızın bir tür uyuşturucu etkisi oldu. Dönüş temasını sona bıraktım. Kalmaları mı yoksa dönmeleri mi gerektiğini bilmiyorlardı, ama hepsi de buradaki hayatlarının “sadece geçici” olduğunu hissediyor, hepsi enerjilerini belgelerini almaya yöneltiyordu. Belgelerini aldıktan sonra karar verebileceklerini düşünüyorlardı. “Anavatan" hâlâ içlerinde bir yerde olası bir ÇIKIŞ levhası gibi ışıldıyordu.</p>

  <p>İşte böyle, yine kendi öğrencilerimin mülteci bavullarını hazırlıyordum. İlk sömestr de aynı şeyi yapmıştım aslında, ama tek farkla: Bu sefer bavullarda kaçak mal yoktu. Onlara kendi edebi ailelerini, atalarını tanıtıyordum. Seçtiğim örnekler kurgusal kahramanların bir tür biyografisini oluşturuyordu. Hikâye çoğu zaman üçüncü tekil şahısla başlıyor, birinci tekil şahısla, başkarakterin günlüğü ya da bir dostuna yazdığı mektuplar şeklinde sonlanıyordu. Başkarakterler her ne kadar “bizden” olsalar da, hepsi -özellikle Hırvat çeşitleri- genç Werther ve Childe Harold’la belirgin bir akrabalık taşırdı. Ayrıca bir de eleştirmenlerin “gereksiz adamlar” diye damgaladığı Rus karakterler de pek boldu: Gribocdov’un Chatsky'si, Puşkin’in Kugene Onegin’i, Lermontov’un Peehorin’i, Turgenyev’in Rudin’i ve Lavretskv’si ve Kirsamov’u ve Bazarov’u, Gonçarov'un Oblomov’u, Çehov’un Ivanov’u ve Oleşa’nın Kavalerov'u gibi karakterler; hepsi de Slav dillerinin edebiyatlarına kene gibi yapışmışlardı. Erkek tarafı böyleydi. Kadın karakterler ise uç farklı çeşitteydi: Genellikle kahramanımızın terk ettiği genç ve güzel vatansever; kahramanımızı küçümseyen ama aynı zamanda da ona ilham veren vamp kadın, bir de sonuna kadar kahramanımızın yanında kalan, kendini feda eden sessiz kadın.</p>

  <p>Başkarakterlerin hep aynı özellikleri göstermesi beni şaşırtırdı. Okuduğum sanki edebiyat değil de genetik bilimiydi. İnsanın her zaman farkında olduğu ama çok da önemsemediği bir şevi keşfetmesine benziyordu. İnsanın kendi yüzündeki beni, ebeveyninde ya da çocuğunda, büyükannesi ya da büyükbabasında da bulması gibiydi. Sık sık yüzyıldan uzun bir zamandır devam eden bir pembe dizinin farklı bir bölümünü okuduğum hissine kapılırdım (her ne kadar bunu kimseye itiraf etmeyecek olsam da).</p>

  <p>K.S. Gjalski’nin iki romanını, <i>Janko Borislavic</i> ile <i>Radmilovic'</i>i okuduk. Her ikisinde de başkarakter delirip kendi canına kıyıyordu. <i>Vjenceslav Novak</i>’ın <i>İki Dünya</i>’sıyla ve <i>Tito Dorcic'</i>ini, M.C. Nehajev’in <i>Kaçış</i>'ını okuduk, her üç romanda da baş kahraman intihar ediyordu. Krleza'nın pek beğenilen <i>Filip Latinowicz'in Dönüşü</i> adlı romanı da diğerleri gibi sürgün temasını işliyordu. Bütün bu eserlerin başkarakterleri ülkelerinin dışında kendilerini yapayalnız hissediyor olsalar da, trajik ölümlerini tetikleyen, eve döndüklerinde bir türlü uyum sağlayamamaları oluyordu.</p>

  <p>“Ama bizi kan damarımızdan vuracak olan," dedi Meliha, <i>“Gastarbeiter</i> hakkında, Almanya’ya, İsveç’e, Fransa'ya ve Hollanda’ya gidip yıllar yılı köle gibi çalışan dedelerimizle babalarımızı akıttılar. Sonunda ülkeye geri dönüp güçbela kazandıkları paraları koca koca evlere anlatan bir roman olacaktır. Sırf, arkalarında sağlam bir şey bırakıp, mutlu ölmek için. Sonra bu evler rahat bir emeklilik ütopyasına dikilen anıtlar gibi bomboş kaldı, tıpkı piramitler, türbeler gibi. Çünkü savaş çıktı ve her şey kül oldu."</p>

  <p>“Belki de,” dedi Ana tedirgin bir tavırla, “ama bu gerçekten bizim hikâyemiz mi?”</p>

  <p>“Eğer annen ile baban hayatlarının yarısını Almanya’da geçirdiyse ve sen yurtdışında cebinde beş kuruş olmadan yaşıyorsan emin ol ki öyle, kızım. Arkadaşım Alda'ya sor istersen. O sana anlatsın. Annesi ile babası otuz yılın ardından emekli oldu. Kazandıkları her kuruşu Saraybosna’daki bir bankaya yatırdılar. Bir ev yaptırıp yerleşmeyi düşünüyorlardı. Peki şimdi neredeler? Cologne’a geri döndüler! İşte bizim hikâyemiz: Her kuşak yoklukla başlayıp yoklukla sonlanıyor. Büyükannem ile büyükbabam -sonra da annem ile babam- İkinci Dünya Savaşı'nın ardından sıfırdan başlamak zorunda kaldılar, yeni savaş onları yine başladıkları noktaya geri götürdü. Şimdi de ben, en başından başlıyorum, elimde koca bir sıfırla.”</p>

  <p>Kimse tek kelime etmedi. Meliha’nın sıfırı başlarımızın üstünde ilmek gibi asılı kaldı.</p>

  <p>Göçleri inceleyen antropologlar popüler casusluk romanlarındaki “uyurlar" terimini kullanırlar. Uyurlar yeni ortamlarında kendilerine “normal” bir hayat kuran göçmenlerdir: Gittikleri ülkenin dilini öğrenir, âdetlerini uygular, tamamen uyum sağlamış görünürler - derken, birden bir hayale kapılırlar. “Yurda dönmek” fantezisi öyle bir şiddetle onları zapteder ki birer robota dönüşürler. Kazandıkları her şeyi satıp savarlar ve dönüş yaparlar. Yapmış olduktan hatanın ayırdına vardıklarında da (çoğu böyle hisseder) yirmi yıl ya da daha fazla bir süre “uyuduktan” o ülkeye geri dönerler. Yine uyum yıllarını yaşamak zorunda kalıp (tıpkı psikiyatr koltuğundaki gibi), sonunda -iki kere kırık, iki kere tamir edilmiş olarak- yazgılarıyla barışırlar. Çoğu paralel hayat yaşar: Anavatanlarının hayalini, “sadece geçici olarak” yaşadıktan ülkenin duvarlarına yansıtır, yansıttıktan hayali “gerçek” hayat olarak yaşarlar.</p>

  <p>Benim öğrencilerim “uyurlar” olmaktan çok uzaktı, onlar gibi olmayı hayal bile edemiyorlardı. Ne buraya ne de oraya aittiler. Havada kaleler inşa etmekle, aşağı bakıp kendilerine en uygun yeri aramakla meşguldüler. Elbette ben de onlarla birlikte yukarıdaydım. Ben de ne buraya ne oraya aittim. Tek fark benim aşağı bakacak cesaretimin olmamasıydı. Bende yükseklik korkusu vardı.</p>
</body>
</html>
