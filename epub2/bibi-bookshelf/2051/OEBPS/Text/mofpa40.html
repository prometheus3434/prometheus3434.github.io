<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>Sonsöz</h1>

  <div class="poetry1">
    <p>Sıla özleminin sancısı var ya!</p>

    <p>Uzun zaman önce değişimi anlayan</p>

    <p>Büsbütün aldırışsızım</p>

    <p>Nerede bütün olacağıma</p>

    <p>&nbsp;</p>

    <p>Yalnızlığım da çantamı sürüklemek de</p>

    <p>Çarşıdan yurda ya da eve</p>

    <p>Evim de benim değil</p>

    <p>Ha hastane ha bir kışla</p>

    <p>&nbsp;</p>

    <p>Nasıl insanlarla karşılaşacağım</p>

    <p>Nasıl boşverdim, bilsen</p>

    <p>Kafesteki aslanı</p>

    <p>Kim görür diye</p>

    <p>Nasıl bir dünyadan sürgün olacağım</p>

    <p>Kaçınılmaz olarak bir başkasına</p>

    <p>&nbsp;</p>

    <p>Ben ve hislerim</p>

    <p>Buzsuz bir boz ayı gibi</p>

    <p>Nereye uymayacağımı boş ver</p>

    <p>(Çabam da yok ki) Nerede tükürdüğümü yalayacağıma</p>

    <p>Yok öyle bir çabam inan ki</p>

    <p>&nbsp;</p>

    <p>Anadilim de çekmiyor beni,</p>

    <p>Kandırıkçı ve kaymak gibi</p>

    <p>Bir umudum yok başkalarının</p>

    <p>Beni tersine anladığı dilden de</p>

    <p>&nbsp;</p>

    <p>(Başının gereksiz konuşmalarının</p>

    <p>Suyunu çıkarmakta kararlı olurlar)</p>

    <p>Çünkü onlar bu çağa ait</p>

    <p>Bense çoktan aştım çağları</p>

    <p>Şaşkınım ölmeye bırakılan kütük gibi</p>

    <p>&nbsp;</p>

    <p>Ağaçlı bir patikadayım.</p>

    <p>Herkes aynı</p>

    <p>Benim için.</p>

    <p>Hepsi bir bana</p>

    <p>Ve dahası aynı</p>

    <p>&nbsp;</p>

    <p>Bana en yakın şey, geçmiştir belki de</p>

    <p>Bütün hatlarım izlerim, tarihlerim.</p>

    <p>Kaybolup gitti bataklığında:</p>

    <p>Yalnızca bir can - doğmuş bir yerlerde</p>

    <p>&nbsp;</p>

    <p>Ülkem beni yüzüstü bıraktı, ne biçim hem de</p>

    <p>İnanın, tutsanız yaman bir hafiye</p>

    <p>Deseniz araştır bu ruhu iyice</p>

    <p>Bulamaz nereden geldiğimi o bile</p>

    <p>&nbsp;</p>

    <p>Her ev yabancı, boş her ibadethane,</p>

    <p>Hepsi aynı, hepsi bir, hepsi birbirinden köhne</p>

    <p>Ama yol kenarında bir ağaç varsa</p>

    <p>Dişbudak ağacıdır mutlaka...</p>

    <p>Marina Tsvetaeva</p>
  </div>

  <p>Hayat o kadar karmaşıktır ki neyin önce neyin sonra geldiğinden kimse emin olamaz. Aynı şekilde ben de bu hikâyeyi bir şeyi sonlandırmak için mi yoksa bir şeylere başlamak için ne anlattığımdan emin değilim. Yurtdışında yaşamaya başladığımdan beri, kendi anadilimi- Hırvat şairin coşkulu dizelerinde de anlayacağınız gibi,</p>

  <p>&nbsp;</p>

  <p>Hışırdar, çınlar, tınlar ve gürler</p>

  <p>Kükrer, çalkalanır ve yankılanır,</p>

  <p>&nbsp;</p>

  <p>bir tür kekemelik, lanet, hastalık ya da gereksiz, anlamsız bir laf kalabalığı olarak gördüm. İşte bu yüzden bazen burada. Hollandalıların arasında, İngilizce iletişim kurarken anadili mi en baştan öğreniyormuş gibi hissetmemin nedeni bu. Hiç kolay değil. Sözcükleri yutarım, sesli ve sessiz harfleri öğürür gibi telaffuz ederim. Bu kaybedeceğim bir savaş: Söylemek istediğim şeyi ifade etmekte başarısız olurum, kurduğum cümleler bana boşmuş gibi gelir. Ağzımdan bir sözcük çıkar, ama özünü hissedemem ya da bir tür öz hissederim, ama bunu karşılayacak sözcüğü bulamam. Acaba böylece sakat bir dil, gerçeği ifade etmeyi hiç öğrenememiş bir dil, o gerçeğin içsel deneyimi ne kadar karmaşık olursa olsun herhangi bir şey yapabilir mi, mesela hikâye anlatabilir mi, diye sorardım kendi kendime.</p>

  <p>Hayat bana hep iyi davrandı. Perdelerimi açık tutmayı öğrendim. Hatta bunu bir meziyet olarak görmeye bile çalışıyorum. Felemenkçe kursuna yazıldım. .Sınıf arkadaşlarım gibi ben de <i>"ik"</i> zamirini gerektiğinden fazla kullanıyorum. Başlangıçlar için dünya <i>ik</i>’le başlar. <i>Ik ben Tanja. Ik kom uit vormalige Joegaslavie. Ik loop, ik zie, ik leef, ik praat</i>, <i>ik adem, ik hoor, ik sehreeuw...</i> Şu an için ise <i>"ik"</i> benim için bir şey ifade etmiyor: “ik” çocuk oyunu gibi bir şey, saklambaç gibi. İnsanlar açık alanlarda saklanmak daha kolaydır der. Hollanda dağlarında. Şu küçük sert “i" ve “k”nin arkasında.</p>

  <p>Evet, kâbuslarım yine başladı. artık evler yerine sözcükler görüyorum. Rüyamda kontrolsüz, dizginlenmez bir dil de konuşuyorum, diğer yüzü olan, sözcükleri kutudan çıkıp burnunu sallayan yaylı kukla gibi önüme fırlayan bir dilde. Genellikle bunlar değişken ruh hallerimi yansıtan monologlar oluyor. Sonlanmalarını sabırla bekliyorum. Uzun acı veren, başı sonu belirsiz şikâyet listeleri bunlar. Genellikle acı çeken bir köpeğinki gibi bir sızlanmayla, kendi sızlanmamla uyanıyorum. Düşümde etrafımdaki alanı sözcüklerle dolduruyorum. Etrafımda sarmaşık gibi dal budak salıyorlar, eğreltiotu gibi yayılıyorlar, nilüfer gibi çiçek açıyorlar, yabani orkide gibi her yanımı sarıyorlar. Bereketli yağmur ormanı cümleleri nefesimi kesiyor. Sabahleyin, kafam karmakarışık, bu sözcüksel coşkunluklarının ceza mı yoksa ödül mü olduğuna karar veremiyorum.</p>

  <p>Fakat hayat bana iyi davrandı. Paul ve Kim, haftanın dört günü çocuklarına baktığım Amerikalı çift, bana normalden fazlasını ödüyorlar. Çocuk şarkılarında uzman oldum: Bizimkiler, İngilizceler ve hatta bir-iki de Felemenkçe. Çocuklar <i>En ten tini, sava vaka tini, sava raka tika taka</i>, <i>bija baja buf</i> u biliyorlar. <i>Rub-a-dııb-a-dııb</i>, <i>three man in a tub: the butcher, the baker, the candlestick maker'</i>ı biliyorlar. Birde <i>Amsterdam, die grote stadt. Die is gebouwd op palen. Als die stadt eems ommeviel, wie zou dat betalen'</i>i Bir de <i>Eci peci pec</i>, <i>ti si mali zec, a ja mala vjcverica, eci peci pek'</i>i... Paul ve Kim beni hep arkadaşları ve akrabalarıyla tanıştırıyorlar: “Bu Tanja, bebek bakıcımız. Çocuklarla arası muhteşemdir. Gerçekten onlarla çok iyi anlaşıyor...”</p>

  <p>Annem de gayet iyi, eğer “iyi” doğru sözcükse. Ne zaman telefon etsem neşeleniyor. Bana çocukların birbirini ispiyonlaması gibi günlük olayları anlatıyor: Şikâyet listesini çıkarıp şeker hastalığıyla (ve buna “şeker belası” diyor), mafsal iltihabıyla, hayat pahalılığıyla ilgili konuşup duruyor... Benim nasıl olduğumu hiç sormuyor: Orada sadece şikâyetleri kaydetmek için bulunuyorum. Bu rolle barıştım, bu tek taraflı diyaloga da alıştım. Çok acıtmasını engellemenin yolunu öğrendim.</p>

  <p>Goran’ın babası aramızdan ayrıldı. “Onu çöp torbasına da atabilirlerdi,” dedi Olga, almaca hıçkırırken. “Çöp torbasına!” Baba komaya girmişti, Olga ambulans çağırmış, ama ilk yardım ekibi sedyeyi asansöre sokamamış, çareyi adamcağızı bir battaniyeye sarıp on kat aşağı taşımakta bulmuşlardı. Bir kaç gün sonra da hastanede ölmüştü. Başsağlığı dilemek için aradığımda bana her şeyi anlattı. “Yine de bir şekilde bitmesi gerekiyordu," diye garip bir sesle ekledi. Böyle yaparak olaya hüzünlü, duygusuz bir nokta koydu.</p>

  <p>Ana iki yıla yakın bir süre Belgrad’da yaşadı: Şehir NATO bombardımanı altındayken ölen Belgrad Televizyonu ekibindeydi. Buradan ayrıldıktan birkaç ay sonra bana gönderdiği mektubu sakladım. İş bulduğuna ve iyi olduğuna dair kısa bir notun ardından, bir de kısa kompozisyon yazmış, başlığı “Gar". Yugoslavya’da günlük hayatla ilgili hayali, müzemize son bir katkı. Belgrad tramvaylarının son durağının melankolik bir anlatımıydı. Sesleri, hüzünlü yaz günbatımını, tozlu havanın kokusunu anlatmıştı. “Plastik çantanıza koyun, hani şu kırmızı, beyaz, mavi çizgili olana,” diye yazmıştı. Bu jestin tatlı çılgınlığı bana dokundu. Geert, Belgrad’da kalmaya karar verdi. Ne yaptığını ve hayatını nasıl kazandığına dair hiçbir fikrim yok. Ara sıra bana telefon ediyor, sesinden, benim, bir yabancının, “ev”le olan tek bağlantısı olduğumu anlayabiliyorum. Hâlâ onun adresinde yaşıyorum.</p>

  <p>Diğerlerine gelince, onlar da iyi idare ediyorlar. Ante hâlâ şehirde dolaşıp akordiyonunu çalıyor. Her cumartesi onu Noordermarket’te görebilirsiniz. İnsanlar Virovitica’da şapka satan bir adamın ona verdiği şapkaya bozuk para atıyorlar. "Bizimkiler”den onu tanımayan yok. Nevena “bizim” çocuklardan biriyle evlendi, bir kızı oldu. Rabo Bank’ın Mercatorplein şubesinde çalışıyor. Meliha Saraybosna’da. Ailesinin dairesini geri almayı başardı, orada yasadışı bir şekilde yaşayanları daireden attırdı. Meliha’nın annesiyle babasının o şehirle hiçbir bağlantısı kalmadı: Buraya taşındıktan sonra oraya bir daha hiç dönmediler. Meliha “savunmasız insanlar” için bir sivil toplum örgütü kuran bir Dacer’le birlikte yaşıyor. Mario üniversiteyi bıraktı, grafiker olarak iş buldu. Onun da bebeği oldu, bir oğlan. Boban yerel bir Budist tarikatına katıldı, kafasını kazıttı, vejetaryen olup kendine işsizlik maaşı bağlattı. Sadece Johanneke, üniversitede kaldı. Büyük kızı evden kaçtı. Bosna’da babasıyla birlikte. Johanneke yıkıldı. Selim süper-Müslüman oldu, günlerini Vondel Park'taki kaçıklarla geçirip, “Biz Boşnaklar şu Sırp piçlerini gebertmeliyiz, sonra Hırvatları, sonra da bütün Avrupa’yı ve Yankileri,” gibi deli saçması konuşmalar yapıyor. Sınıfa sadece bir ya da iki kez gelen Zole’un “çifte kurban” -hem Miloseviç hem de NATO bombalarının kurbanı- olduğunu iddia ederek kapağı Kanada'ya attığına dair birtakım dedikodular geldi kulağıma. Ama yerel Sırp mafyasına karışıp sonra canını kurtarmak için kaçması gerçeğe daha yakın bir hikâye.</p>

  <p>Bütün bunları Darko’dan öğrendim. Onunla bir gün Ujssennar'a yakın boş bir kumsalda karşılaştık. Gerçeküstü bir durumdu. Onu zar zor tanıdım: Bronzlaşmıştı, saçı da açık sarıydı. Gözünde şık bir gözlük, kulağında walkman vardı. Ve at sırtındaydı. Calvin Klein modelini, ya da, daha çok, o modellerin kırılgan bir versiyonunu andırıyordu. Wassenaar Binicilik Kulübü’nde binicilik dersleri aldığını söyledi. Bir arkadaşı varmış, başarılı bir Amerikalı işadamı, ve eşcinsellerle takılıyordu. Ama artık yoksul hayatını bırakmış -bunu hiç gizlememişti- ve Reguliersgrach'ta bir eve taşınmış. Ev için bir milyon harcayan arkadaşı sayesinde. Evet doğru - bir milyon dolar, iki milyon guçe...</p>

  <p>“Ata binmekten hoşlandığımı fark ettim,” dedi Anlamlı anlamlı bakarak ekledi: “Herhangi bir kursa yazılın, her ne olursa -yoga, salsa, ne olursa- herkese bunu söylerim. Fiziksel hareket gerektiren bir şey olduğu sürece, çok şey kazanırsın."</p>

  <p>“Felemenkçe öğreniyorum," dedim.</p>

  <p>“Aferin size!" dedi, sanki başka yerdeki biriyle konuşur gibi.</p>

  <p>Tam o sırada güneş gözlüğünün camlarındaki yansımamı gördüm, sırtımda bir ürperti dolaştı: Merceklerde yansıyan iki yüz vardı, ikisi de bana ait değildi.</p>

  <p>Ama içlerinde en inanılmaz olanı Igor’un hikayesiydi, kontrolünü kaybetti, diyordu insanlar. Önce mahkemede tercüman olarak iş bulmuş. Bu arada, bizim çeteden olup da mahkemede çalışan sadece o değildi. Fakat işe gelmeyi bırakınca onu kovmuşlardı. Derken bir gün Kalküta’da, Kuala Lumpur’da ya da Singapur’da bir havaalanında bulunmuş, daha doğrusu kendini orada bulmuş. Post-travmatik sendromdan mustarip olduğunu söylediler. Sendromun iddialı bir adı vardı, müzikteki füj gibi, çözülmeli füj. Görünüşe göre bu füjler ani bir gezi sonucunda ortaya çıkıyordu. Birkaç gün ya da birkaç ay sürebiliyor ve tam bir bilinç kaybını tetikliyordu. Devam ettiği sürece “füjlü" kişi kendine yeni bir kimlik uydurmak zorundaydı: Nereden geldiği ve kim olduğu hakkında hiçbir fikri olmuyordu. Eski hayatlarına geri döndüklerindeyse, füj döneminde neler yaşadıklarını biliniyorlardı. Kimsenin daha önce duymadığı türden tam bir kaybetme-bulma bozukluğu. Bazı psikiyatrlar füjlerin, öyle birdenbire ortaya çıkmadığını, içkiyle tetiklendiklerini iddia ediyorlar. Belki de öyledir, ama Igor içki içip içmediğini hatırlamıyordu. Kimse nerede yaşadığını, hayatını nasıl kazandığını bilmiyordu. Eve bile gitmiş olabilirdi. Diğerlerine gelince, onlar da kendi yollarına gittiler. Bağlantıyı kopardılar.</p>

  <p>“Bu arada," dedi biraz fazla neşeli bir sesle, “bir keşfim daha var."</p>

  <p>“Nedir?"</p>

  <p>“Opera!" dedi, Walkman’ini işaret ederek. “Verdi'ye deli oluyorum.”</p>

  <p>Sustu, hafifçe kamburu çıktı. Narin tatlı-çocuk yüzünden bir gölge geçti.</p>

  <p>“Uros’la olanlar...” dedi tereddüt ederek, ağzındaki kumu tükürür gibi, “doğum gününüzü kutladığımız yemeğin ardından, hatırladınız mı?”</p>

  <p>“Hatırladım,” dedim.</p>

  <p>“İşte, onunla evine kadar yürüdüm, ve biz... biraz birlikte takıldık. Uros eşcinsel değildi... Sarhoştuk sadece..."</p>

  <p>“Neden bana anlatıyorsun?"</p>

  <p>Omuz silkti.</p>

  <p>“Bilmem... Uzun süredir içimi kemiriyor..."</p>

  <p>Lahey Mahkemesi’ne gelince, dosyalar üst üste yığılıyor, belgeler dağ gibi büyüyor; duruşmaların video kayıtları artık var olmayan o ülkeyi baştan aşağı kaplayacak kadar çok. Her kayıp gerçek, ironik ya da grotesk koşullarla elden geçiriliyor- ama yine de elden geçiriliyor. Bazılarının yaraları tamamen kapandı, bazılarınınkiler ise şöyle böyle ama yine de kapandı. Herkes bir yerlerde, bazıları en iyi yaptığı şeyi, bazıları da ellerinden gelenin en iyisini yapıyor. Hayat bazılarına daha iyi kartlar dağıttı, ama herkes kendine bir yer edindi. Halâ nerede olduğu bilinmeyen kayıp insanlar var, faillerinin çoğu yakalanamadı, temizlenecek çok yıkıntı, etkisiz hale getirilecek çok mayın var, ama toz çöktü artık. Hayat devam ediyor, en azından şu an için herkese karşı iyi davranıyor.</p>

  <p>Bir gün en büyük zanlı mahkemeye çıkarılacak, ben de gidip ona şöyle bir bakacağım. Gri bir takım ve beyaz bir gömlek giymiş, boynunda kırmızı bir kravat takılı olacak. Kravatın rengi yargıcın cübbesiyle aynı olacak. Sanık canı kafesinde oturacak, çeneleri sımsıkı kapalı, ağzı ters U şeklinde. Saat zamanı gösterecek, ama bu zaman mahkeme salonunun dışındaki zamanla aynı olmayacak. Aradan geçen birkaç yılda her şeyi unuttuğumu, hayatlarımızla oynayan insanların adlarını bile zar zor hatırladığımı görerek şaşkına döneceğim. İçimde savaş dokuz ya da on yıl önce değil de yüz yıl önce patlak vermiş gibi bir his olacak. Bu unutuşumun ardından bir de korku gelecek. Kırmızı kravatlı adam artık anlamadığım bir dilde konuşacak. Şu ayrıntıyı hatırlayacağım: Önündeki kâğıtları karıştırırken zanlı köy bakkalı gibi parmaklarını yalayacak. Etrafındaki havayı koklar gibi başını kaldırarak mahkeme salonundakilere kısık gözlerle bakacak; o anda camın arkasındaki gözleri benim gözlerimle buluşacak. Bu gözler karanlık, donuk, ifadesiz olacaklar; sımsıkı kapalı çeneleriyle yüzdeki donuk bakış bana kutup ayısını hatırlatacak; sonra pençesini kaldıracak, burnundaki görünmez sinekleri kovacak ve yine boş boş önüne bakmaya başlayacak.</p>

  <p>Bazen Uros aklıma geliyor ve doğru seçimi yaptığını düşünüyorum. Kalemlerini, not defterlerini, kadife kipasını da yanına alarak, haftanın her günü için birer tane. Dişlerini fırçalıyor, şartlar elverirse, kutsal Kotel hamaaravi duvarına dönmeye çalışıyor. Muhasebeci gibi ter dökerek, kinini ve dualarını kâğıt parçalarına yazıyor, bu kâğıtları yuvarlayıp rulo yaparak taşların arasındaki çatlaklara tıkıyor.</p>

  <p>Yaşadığımız her şeyden üç farklı şekilde çıktık diyor Igor: Öncekinden daha iyi. Öncekinden daha kötü, ya da Uros gibi, beynimizde bir kurşunla. Ben nasıl çıktını bilmiyorum, tek bildiğim kurşundan kaçmayı başardığım.</p>

  <p>Igor'dan bahsetmişken, Darko’ya o gün kumsalda bana anlattıklarından daha fazlasını bildiğimi söylemedim. Bir kere, polise verdiğim ifade ona hiç ulaşmadı. Evime gelen polis memuru kelepçelerimi çıkararak benim için yeterince şey yapmış olduğuna karar vermiş olmalıydı. Haklıydı da. Sezgilerini küçümsemiştim.</p>

  <p>Igor şu anda birkaç İrlandalı inşaatçıyla birlikte çalışıyor. İrlandalılar ellerini kullanmada başarılıdırlar, yetenekli marangozlar. Evleri ve daireleri yeniliyorlar, duvarları yıkıp yeniden inşa ediyorlar, yıllar yılı biriken bütün çöpleri çıkarıp atıyorlar - ne gerekiyorsa yapıyorlar yani. Amsterdam “bizimkilerle” dolu olduğundan değil, ama Igor onlardan uzak duruyor. Igor bu kas gücü gerektiren işe yeni başladı. Kendini tamamen işine veriyor, sanki bir tür kefaret öder gibi. Belki de alın teri akıtarak bir tür denge kurabileceğine dair delice bir fikre kapıldı. Burada inşa ettiği her duvara karşılık, oradaki, Bosna ya da Hırvatistan ya da ihtiyaç duyulan bir yerde yıkıntılardan bir duvar yükseleceğine inanıyor.</p>

  <p>Hayat bize iyi davrandı. Igor evden erkenden çıkıp erkenden dönüyor. Dosdoğru duşa giriyor, kirlerinden arınıyor, temiz giysiler giyiyor, gömlek kollarını sıvıyor ve masada yerini alıyor. Ben sıcak yemek servisi yapıyorum. Ağır ağır ve, tuhaf gelecek ama, çok az konuşarak yemeklerimizi yiyoruz.</p>

  <p>Sözcüklerimiz kum kadar kuru oluyor. Kumluklarından hoşlanıyorum. Belki biz de Hollandalı oluyoruz. Hollandalılar sadece söyleyecek bir şeyleri olduğunda konuşurmuş.</p>

  <p>Yemekten sonra yanına kıvrılıyorum, kokusunu içime çekiyorum, yüzgeçlerinden soluyan balık gibi teninden soluk alıyorum. Nabzımı onunkine ayarlıyorum. Damarlarında dolaşıyorum. Sanki orada olduğuna inanmakta güçlük çeker gibi bir an ona bakmak için geri çekiliyorum... Yanağında bir boya lekesi fark ediyorum, yalayıp tükürüğümle çıkarıyorum. Dişlerimle dudağına asılıyorum, dilimi ağzına sokuyorum, yaşamam için gerekli olan oksijeni emiyorum, sonra da onun için gerekli olan oksijeni veriyorum. Her ikimiz de şu an damarlarımıza dolarken sarhoş edici bir coşku duyuyoruz. Bir süreliğine hatırlayacak ve unutacak hiçbir şey olmamasının saf özünü soluyoruz...</p>

  <p>Ara sıra endişelerime yeniliyorum. Böyle olduğunda, çantamı kapıp sırtıma bir manto atıyor, daireden dışarı kaçıyorum. Igor benimle gelmeyi teklif etmekten vazgeçti; beni kendi halime bırakıyor, nereye gideceğimin farkında. Genellikle deniz kıyısı, şu uzun kumsallardan biri oluyor gittiğim yer. Sonbahar ve kış aylarında ıssız Hollanda kumsallarına bayılıyorum. Orada kurşuni denize, kurşuni göğe dalıyorum, hayali bir duvar karşımda, gözümü dikip duruyorum. Sonra ağzımı açıp bir şeyler söylüyorum, önce yavaşça, sonra gittikçe daha hızlı, gittikçe yükselen bir sesle. Dilimi peri masallarındaki ejderhalar gibi oynattığımda Hırvatça, Sırpça, Boşnakça, Slovence, Makedoncaya ayrılıp çatallanıyor... Görünmez duvara karşı, başımı ritmik bir şekilde rüzgârla sallayıp konuşuyorum. Tanrı’ya inancım yok; hiç dua bilmem. Rüzgârla sarılıp sarmalanmış, bu geniş manzarada, ben, Öğretmen, neslimin gururu, söylemem gerekenleri söyleyip Balkan ayinimi uyguluyorum. Oskar Matzerath gibi sesimle camı parçalıyorum. Sözcükler mürekkepbalığından sızan mürekkep gibi ağzımdan salgılanıyor. Seslerimi şişedeki bir mektup gibi isimsizlere postalıyorum. Rüzgâra bıraktıktan sonra, havada süzüldüklerini görüyorum. Minik rulolar halinde kıvrılmalarını, ilmek ilmek dolandıkları m görüyorum, sudan duvara çakıldıklarını, orada, Alka Seltzer gibi anında çözülüp dağıldıklarını.</p>

  <div class="poetry1">
    <p>Hem bu dünyada lanetlen hem de öbüründe.</p>

    <p>Güneşin doğuşunu görecek kadar yaşama.</p>

    <p>Seni alıcı kuşlar alsın.</p>

    <p>Bu dünyada izin kalmasın.</p>

    <p>Dikenli yollarda çıplak ayak yürü.</p>

    <p>Tanrı seni bir deri bir kemik ve tencere dibinden daha kara bıraksın.</p>

    <p>Fesleğen diktiğin yerde çalı bitsin.</p>

    <p>Şeytan alsın seni.</p>

    <p>Çorbanı Şeytan içsin.</p>

    <p>Çorbana Şeytan çeşni olsun</p>

    <p>Kargalar gözünü oysun.</p>

    <p>Damarlarında kan yerine ızdırap dolaşsın.</p>

    <p>Acılar içinde kıvran.</p>

    <p>Başına yıldırım düşsün.</p>

    <p>Başına yıldırım düşsün de ikiye ayrıl.</p>

    <p>Gözün kör olsun.</p>

    <p>Kalbini yılan soksun.</p>

    <p>Solucan gibi ayaklar altında sürünesin.</p>

    <p>Sele kapılıp gidesin.</p>

    <p>Kalbin şişip çatlasın.</p>

    <p>Kalbine ok saplansın.</p>

    <p>Bir daha gün yüzü görmeyesin</p>

    <p>Tek başına kalasın.</p>

    <p>Her şeyini kaybedesin.</p>

    <p>Tohumun kurusun.</p>

    <p>Aptal olasın yapayalnız kalasın.</p>

    <p>Bileğine yılan dolansın.</p>

    <p>Seni yılanlar yesin.</p>

    <p>Güneşte cayır cayır yanasın.</p>

    <p>Şekerin bile acı olsun.</p>

    <p>Ağzınla boynun yer değiştirsin.</p>

    <p>Ekmekle tuz boğazında kalsın.</p>

    <p>Bana yaptıklarını Tanrı sana da yapsın.</p>

    <p>Deniz kemiklerini dağıtsın.</p>

    <p>Kemiklerini ot bürüsün.</p>

    <p>Toza ve küle dönesin.</p>

    <p>Tanrı gözlerini yaksın da iki çukur bıraksın.</p>

    <p>Dilin tutulsun.</p>

    <p>Lanet olsun sana.</p>

    <p>Kan ve katran işeyesin.</p>

    <p>Cılk yaralar seni kemirsin.</p>

    <p>Ateşlerde kavrulasın.</p>

    <p>Kuyularda boğulasın.</p>

    <p>Cayır cayır yanarak yok olasın.</p>

    <p>Yüz sene bir mezarda kımıldamadan yatasın.</p>

    <p>Ne kocaya varasın ne de derdine derman bulasın.</p>

    <p>Adın batsın.</p>

    <p>Bir daha güneş yüzü göremeyesin.</p>

    <p>Her yerin çürüsün.</p>

    <p>Her gün tekrar tekrar öl.</p>

    <p>Yüzün zift gibi olsun.</p>

    <p>Kökün kurusun.</p>

    <p>Patla.</p>

    <p>Külleri yalayasın.</p>

    <p>Taş ol.</p>

    <p>Kalbin taşa dönsün.</p>

    <p>Karanlıkta geberesin.</p>

    <p>Ruhun çürüsün.</p>

    <p>Bir dilim ekmeğe muhtaç ol.</p>

    <p>Cesedine köpekler işesin.</p>

    <p>Neşe nedir bilmeyesin.</p>

    <p>Cebinde kuruş kalmasın.</p>

    <p>Solucanlara yem olasın.</p>

    <p>Kimse yüzüne bakmasın.</p>

    <p>Evin başına yıkılsın.</p>

    <p>Tuzun varken ekmeğin olmasın.</p>

    <p>Kalbin taşın altında kalsın.</p>

    <p>Bir daha adını duyan olmasın.</p>

    <p>Üstüne kurbağalar işesin.</p>

    <p>Gözyaşlarını canını alsın.</p>

    <p>Şansın hiç yaver gitmesin.</p>

    <p>Günlerin kararsın.</p>

    <p>Dilin kopsun.</p>

    <p>Başın demen kurtulmasın.</p>

    <p>Kemiklerin kurusun.</p>

    <p>Başına taş düşsün.</p>

    <p>Kör kuyulara düş.</p>

    <p>Başına benim kadar taş düşsün.</p>

    <p>Ocağın sönsün.</p>

    <p>Boyun devrilsin.</p>
  </div>

  <p>Ses tellerim iflas ettiğinde, alnını rüzgârdan uyuştuğunda, kendimi toplamış olarak kumsaldan ayrılıyorum, geride tek bir iz bile bırakmıyorum. Hollanda ufukları güzeldir; geçmişin kurutma kâğıtlarına benzerler, her şeyi emerler...</p>

  <h1 id="sigil_toc_id_2">SON</h1>
</body>
</html>
