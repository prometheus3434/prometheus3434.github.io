<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>25</h2>

  <p>“Sen de bizden?” diye soruyor uyanık bir bakışla. Sırıttığında altın dişini görüyorum. Arkadaşının ağzının kenarından nemli bir sigara sarkıyor.</p>

  <p>“Evet, bizdenim,” diyorum. “İkiniz nerelisiniz?”</p>

  <p>“Ben Smederevo’luyum, bu adam da Kumanovo'lu. Sen?”</p>

  <p>“Ben? Ben Marslıyım," diyorum.</p>

  <p>Şimdi ikisi birlikte sırıtıyorlar.</p>

  <p>“Bizimkiler gibisi yok," dedi Çingene, arkadaşına. “Tatlı dilli oluyorlar." Sonra bana döndü. “Senin için bir şey çalalım mı?”</p>

  <p>“Neden olmasın.”</p>

  <p>“Evden bir şey o zaman. Mars'tan."</p>

  <p>“Harika.”</p>

  <p>Klarnetini aldı, arkadaşı da akordiyonunu boynuna asıp sigarasını attı.</p>

  <p>Çantamdan yüz gulden çıkarıp şapkaya bıraktım.</p>

  <p>Akordiyoncu banknota el salladı, “Allah aşkına, ablacım. Sen deli misin? Bu kadar para sokağa atılır mı? Cebinde dursun. Lazım olur. Bize bir-iki gulden yeter, ama bu? Ayyy! Delilik etme, yahu. Para kolay kazanılmıyor ki.”</p>

  <p>Boş ver, der gibi elimi sallayarak yürüyüp kalabalığa karıştım. O sırada acı veren Çingene şarapneli -“Bat ey altın güneş, vakit geldi Göğü karart da ay çıksın şimdi...”- kalbim de patladı ve orada yerleşip kaldı. Birden kalbim sanki kanla doldu, duvarlarını kaplayan buzlar erimeye başladı, pazarda ardımda kanlı bir iz bırakarak yürüdüm.</p>

  <p>Albert Cuyp Pazarı Amsterdam’daki en büyük ve en ünlü pazardır. Pijp’tedir, eskiden işçi sınıfının yaşadığı bir bölgede. Terazilerin sayısının üç yüzü aştığı söylenir, her sabah dışarı çıkarılır ve ancak akşam güneş batarken içeri alınır. Balık, meyve ya da sebze alma fikri, beni polenlerden oluşan bir sis ve denizlerin ötesinden gelen baharatların kimyon, karanfil, tarçın rüzgâr ve tuzla karışan güçlü kokularıyla çevrelenen bu pazara getiren belirsiz çekim için mantıklı bir bahaneydi yalnızca. Hava pahalı ipek ve pelüşün, egzotik mücevherlerin, altın ve boncukların, şehvetle açılmış midyelerin minesinin, taze balıkların gümüşünün ışıltısıyla aydınlanırdı. Benim pazarımda elmaların bile kendine has bir parıltısı vardı; her üzüm tanesi minik bir fener gibi parlardı; süt Vermeer tablosundaki kadının teni gibi yoğun ve beyazdı.</p>

  <p>Oysa, bazı zamanlar, çekim etkisini kaybettiğinde, ölü bir balık terazide öylece yatarken, elmalar hâlâ kırmızı, marullar hâlâ yeşil oldukları halde ışıltılarım kaybederlerdi. Bu terazilerin az uzağında kılıksız sokak satıcılarının ucuz giysi sattıkları tezgâhları vardı, çevrelerindeki hava sentetik kumaşlar yüzünden elektriklenirdi; bu terazilerin az uzağında insanın isim koymakta zorlandığı bir yığın ıvır zıvırı sergileyen tezgâhlar vardı: Toz bezi yapmaya yarayan kumaşlar, türlü boy ve şekilde plastik fırçalar, her renkte plastik saç tokaları, plastik parmaklı ahşap sırt kaşıyıcıları, paketlenmiş abur cubur. Bu terazilerden pek de uzak olmayan bir noktada sabun, şampuan, yüz kremi. ucuz çanta, yapay çiçek, vatka, yama, iğne iplik, yastık ve battaniye, resim ve çerçeve, çekiç ve çivi, sosis ve peynir, tavuk ve sülün, güve yemiş eşarplar satan tezgâhlar vardı...</p>

  <p>Tezgâhların arasında dolaşırken, kalbim Çingene şarapneliyle dolu, birden gözüme bir şey takıldı: Kırmızı, beyaz, mavi çizgili plastik çanta -Ana haklıydı, sadece iki guldene aldım- ve kurulmuş bir oyuncak gibi Zuid, Güney adlı kasaba yollandım (bu, ana müşterisi olan Yugoların takma adıydı). Kasabın vitrini gururla domuz ayağı dolu kavanozlarını sergiliyordu, ve raflara mütevazı bir Yugonostalji sergisini andıran yiyecekler sıralanmıştı: Makedonya ajvarı, Srem’in sosisi, Korcula’nın zeytinyağı, Plazma Bisküvileri (piyasaya çıktıkları anda bu saçma isim sayesinde kült statüsü kazanmışlardı), Minas kahvesi (elbette Türkiye’den geliyordu) ve Zenci Baca-Temizleyicisi Şekerlemesi (bu da adı sayesinde kült değere sahipti). Bir kavanoz ajvar, biraz da şekerleme aldım. Törensel bir alışverişti, tamamen sembolik: Ajvardan nefret ederdim, bu şekerleme de bana acı gelirdi.</p>

  <p>Buna benzer ülkeler için kendi ülkelerini terk eden, nefret enikleri ajvar ve acı olduğunu bildikleri şekerleme, asla kullanmayacaktan ıvır zıvır, plastik parmaklı gülünç sırt kaşıyıcıları ve plastik tokalar alan binlerce göçmeni düşünerek kurulu oyuncak yürüyüşüme devam ettim. Şimdi Oosterpark’ın yan sokaklarından birine yönelmiştim. Burada Bela adında bir Boşnak kahvesi vardı. İçeride asık suratlı, ağzı kenetlenmiş bir grup adam buldum. Kâğıt oynuyorlardı. Bana uzun uzun baktılar ama yüzleri ifadesizdi: Erkek alanına giren bir kadın bile onları şaşırtamazdı. Tezgâhta bir yer buldum, “bizim" kahveden ısmarladım; deyim yerindeyse tövbekar bir halde oturdum. Kısa süre sonra yüzümde o görünmez tokadın izini hissedip, o adamlar gibi sırtımın kamburlaştığını fark ettim.</p>

  <p>Kahvemi bitirince, bu kutsal yolculuk sırasında topladığım hatıra eşyalarını alarak kırmızı, beyaz, mavi çizgili plastik çantadaki Makedonya ajvarını ve Zenci Baca-Temizleyicisi Şekerlemeleri- evin yolunu tuttum. Bu arada Çingene şarapneli kalbimde dağılmıştı, artık kanamıyordum, ama az önce sanki bir şeye veda etmiş ya da görünmez bir kayıt formu doldurmuşum gibi kafam karışıktı. “Allah Aşkına, ablacım. Sen deli misin?"</p>
</body>
</html>
