<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>10</h2>

  <p class="quote">(...) Bence on doğrusu lafı dolaştırmadın açıkça söylemek, Kuzey Hollanda her zaman bende Korku uyandırır. Bunu Almancadaki gibi büyük harfle yazıyorum, Naturphilosophen’in ilk öğretilerindeki temel elementlerden biri, dünyadaki hayatı oluşturan Ateş ile Su gibi. Büyük harfle yazmak insana, kaçışın hiç de kolay olmadığı kara kuruya kapatıldığı hissini veriyor.</p>

  <p class="quotename">Cees Nooteboom</p>

  <p>Amsterdam dünyanın en güzel kemerinden biridir. Bu çok basmakalıp bir cümle olabilir, ama bir şeyi, garip bir hissi, kentle ilgili neredeyse fiziksel bir yokluk hissini atlıyor olmasaydı altına hiç düşünmeden, hem de sıradanlığından hiç utanmadan imzamı atabilirdim. Sık sık peşime düşen ve bir türlü kaynağını bulamadığım bir his.</p>

  <p>Kentte dolaşırken koku bölgelerinden geçerdim; bir merdivenden inerken sidik kokusu yerini küf kokusuna bırakırdı, küf kokusunun yerini ucuz deniz ürünü satan dükkânlardan bayat kızartma yağı alır, saçıma siner, kalabalığın arasında ilerlerken üzerime yapışan insan terine dönüşür, ter gider yoğun, yapış yapış esrar kokusuyla gelirdi. Etrafımda her zaman var olan bu fizikselliğin heyecanlandırmak gibi bir gücü yoktu; Leidseplein’in ortasında, bir ipte çırılçıplak yürüyüp numara yapan eksantrik yaşlı adamın bıraktığı gibi bir erki bırakırdı O ipte kıvrılıp bükülen yaşlı insan bedeni kentin aykırılıklarının grotesk bir örneğiydi.</p>

  <p>Art arda karşıma çıkan ayrıntılar beni hazırlıksız yakalardı. Sürekli olarak bir ikilikle yüzleşirdim: Her şey iç içe geçmiş gibiydi; her artı, eksisini de barındırırdı. Güzelliğin yoksunluğu çirkin heykellerinin klasik formlarında çıkardı karşıma, Haarlemmerplein asfaltında yaran demir sinek, Leidsepiein’da sürünen metal tırtıllar, her parkta ıslak çimlerin arasından başını uzatan futbol topu boyutundaki minyatür büstler. Gerçi güzellik de yok değildi; o da klasik şekillere büründü. Müzeler, eski konaklar, kanallar, yansımalar...</p>

  <p>Kentle ilgili bir beylik laf daha vardı: “Amsterdam insanla uyumlu bir kenttir.” Bana kalırsa, bir çocuğun oranlarına sahipti. Genelev bölgesinde yetişkinler için canlı manken sergileyen vitrinler, oyuncakçı dükkânlarını andıran süslü püslü erotik shoplar, girişinde plastik mantarların “yetiştiği” anaokuluna benzeyen kafeler ve Dam’ın konulu eğlence parkları. Kentsel çocuksuluğun yıkıcı ya da alaycı olduğunu sanmayın, hiçbir art niyeti yok gibi görünüyordu. Sadece Amsterdam’ı bir tür hüzünlü Disneyland’e çeviriyordu. Kentte, pornografik oyununu oynayarak dolaşırken belirsiz bir utanç duyar, acaba onu böyle düşünen bir tek ben miyim, diye merak ederdim.</p>

  <p>Eğer Amsterdam’ın meşhur perdesiz pencereleri arkalarında olan biteni gözler Önüne seriyorsa, arkalarında olan bitenler de mahremiyet diye bir şey olmadığı gerçeğini göz önüne seriyordu. Böylece kutsal özel hayat hakkı, çelişkili bir şekilde, var olmayışıyla kesinlik kazanıyordu. Ön verandalar -bir ya da iki sandalyenin ancak sığacağı yerler- yokluğun yarattığı boşluğun bir başka teşhiriydi. Sıcak havalarda, bu evlerin sakinleri verandalarına çıkıp sergilenen canlı varlıklar gibi oturur, sergilenen diğer canlı varlıkları, sokaktan gelip geçenleri seyrederlerdi. Amsterdam her daim bir sahnedir, ama bu dünyanın diğer kentleriyle paylaştığı bir özellikse, bu şehrin sakinlerinin sahnede oynarken neredeyse mekanik sayılabilecek bir çaba harcamasıyla pencerelerini dükkan vitrinine çevirmeleri, yürürken ya da bisiklete binerken kendilerini göstermeleriyle diğer şehirlerden ayrılır. Her turist gibi ben de ilk gördüğümde bu yetişkinlere yönelik Disneyland’den etkilenmiştim, ama kısa süre sonra itici gelmeye başladı. Belki de kendi kâbuslarımı şehre yansıtmış ve aslında ona olmayan anlamlar yüklemiştim. Ama gerçek şu ki, kendime siper olarak başka bir yeri değil, Amsterdam’ı seçmiştim.</p>

  <p>Eğer Amsterdam bir sahneyse, benim iki rolüm vardı: Hem seyirci hem de oyuncuydum, hem seyreden hem de seyredilen. Su, gökyüzü ve pencere camları, bütün yüzeyler, birbirini yansıtıyor, çoğaltıyordu ve beni röntgenciliğe teşvik eden bir pencerenin önünde durduğumda odanın içindekilerin arasında eriyen kendi görüntümü, televizyon ekranındaki görüntüyü, koltuğuna oturmuş ekrana bakan ev sahibini, yoldan geçen diğer insanların yansımalarını görürdüm. Eğer genelev bölgesindeki bir pencerenin önünden geçiyorsam, kendi yansımam fahişenin yüzünden bir gölge gibi geçerdi. Her şey her şeyi yansıtır, her şey birbiriyle birleşir, gökyüzünü yansıtan pencereler kanalın sularında evlerin yansımalarıyla birlikte yüzerdi. Bunu düşünmek bile başımı döndürüyordu.</p>

  <p>Bazı evlerin ön kapılarında metal saplara takılmış aynalar olurdu. Evde yaşayanlar kendileri pencerede görünmeden kapıyı kimin çaldığını görebilsinler diye. Sık sık bu aynalarda kendi yansımamı görürdüm. Bunlar aracılığıyla paralel bir evrene geçebileceğim hissine kapılır, kendimi içeriden, bir perdenin arkasına saklanmış, zili çalarken görme düşüncesiyle korkardım.</p>

  <p>Bir gün, Kalversıraat’ta yaşlı bir orgcunun etrafına toplanmış bir grup Amerikalı turistin yanından geçerken, adamdan “şirin” diye bahsettiklerini duydum. Aklıma bu sözcüğün Felemenkçesi geldi: <i>“leuk.”</i> <i>Leuk</i>’lüğün, sorunun anahtarı olduğunu fark ettim. <i>Leuk'</i>lük mikrop öldüren bir şeydi, bütün lekeleri, pürüzleri yok eden bir dezenfektan, her şeyi eşitleyen, kabul görmesini sağlayan bir şey. Evimin yakının da Queen’s Head adında bir eşcinsel barı vardı. Vitrininde on tane erkek bebek, on tane Ken, dururdu. Çok <i>leuk</i> bir vitrindi. Ne zaman önünden geçsem, aklıma canlı Barbiler gelirdi - Moldova’dan, Bulgaristan’dan, Ukrayna'dan, Belarus’tan gelen genç kadınlar. İnsan ticaretini yapmak için satın alınan ihraç malları Batı’ya doğru uzun bir yolculuğa çıkan taze Doğu Avrupalı etini düşündüm. Eğer Sırbistan'da ya da Bosna'da batağa saplanmadılarsa, buralara kadar uzanabilirlerdi. Hem onları, hem de bu Disneyland’e, yetişkin erkek çocuklan eğlendirmek, onlara aletlerini sokacakları yabancı et vermek için gelen Doğu Avrupalı Kenleri düşündüm. Her şey ne kadar da <i>leuk'</i>dü. <i>Leuk</i> olan şey iyi ve kötüden öte bir şeydir; ahlakdışı değil ahlak yoksunluğudur; ister al ister alma meselesidir artık.</p>

  <p>Bir sabah erken saatte, içime bıçak gibi saplanan bir sahneye tanık oldum. Şafağın porselen sessizliği bir çığlık sesiyle yırtıldığında sokaklar henüz boştu. Bana doğru gelen bir kadın gördüm. Durmadan kollarını sallıyordu, yumrukları tehdit edercesine sıkılıydı, ağzından sözcüklerle karışık iniltiler çıkıyordu. Yüzüyle birleşmiş bir maske, bir acı maskesi göldüm bir an. Gözlerinde yaş yoktu, boşluğa bakıyordu, ağzının kenarları aşağı kıvrılmıştı. Beni görmeden yanımdan geçip gitti, görünürdeki tek canlı varlık olduğum halde. Yumrukları havada öylece yoluna devam etti. Hayatı boyunca öğrendiği bir dizi kültürü prova ediyordu sanki. Ne dediğini anlamasam da sözleri içime işledi. O hayali çığlık ile ölü kartonpiyer yüzün birleşimiydi beni bu kadar sarsan.</p>

  <p>Sıkıntımı yatıştırmak için çıktığım şu yolculuklardan birinde Lahey’de trenden inip Madurodam’ı ziyarete gittiğimde, kendimi, arayıp durduğum o metaforun tam ortasında buldum. Madurodam, Hollanda'nın kusursuz bir modelidir, bir tür Hollanda Disneyland'i. İçinde her şey vardı -şehirler, evler, kanallar, köprüler, yeldeğirmenleri- ve her şey “gerçeğinin" aynıydı. Sular akar, bonsailer yapraklanır, çimenler yeşerir, tekneler kanallara girer, köprüler onların geçişini sağlamak için açılır, helikopterler gökte vızır vızır uçardı. İnsanlar da vardı. Minyatür otobüslerle tramvayların şoförleri, makasçılar, bekçiler, pilotlar, yayalar, doktorlar, satıcılar, tezgâhtarlar, turistler, çocuklar, yetişkinler, yaşlılar, çiftçiler, itfaiyeciler. Bütün pistleri, uçakları, kontrol kuleleri, terminalleri ve yolcularıyla birlikte Schipol vardı. Lahey’deki Parlamento ve Utrecht’teki katedral, ünlü Alkmaar peynir pazarı, Amsterdam'ın Rijksmuseum’u, Rotterdam’ın Erasmus Köprüsü, Groningen Tren İstasyonu, Ameland deniz feneri... Birden bir hayal gördüm: Kendimi bir camekândaki iğnelenmiş bir kelebek gibi Vondel Park’ta oturur ya da Rijkmuseum’da bir çocuğun tırnağı kadar bir tabloya bakar gördüm. Amsterdam-Madurodam. Birden dünyanın en büyük bebek evinde yaşadığımı fark ettim. Pencereden dışarı bakmayı reddettim. Ne görecektim? Sadece devasa bir çocuk gözünün devasa gözbebeğini.</p>

  <p>Derken bakış açım değişti ve Amsterdam yine “dünyanın en güzel şehirlerinden biri”, bir “çöl gülü” oluverdi. Kayıtsız çöl kumunu içine çeken, dişleriyle kumu öğüten, yanan dilleriyle şekillendiren, taştan bir gül tüküren çöl rüzgârlarını düşündüm. Yağmurlu günlerde, gökyüzü o kadar alçalırdı ki sanki çatılarımızın üstüne oturup kalmış gibi görünürdü, işte o zamanlarda bu taştan gül pis ve tehditkâr bir hal alırdı. Ama bulutlar dağılır dağılmaz da, "gül" ışıkla dolar ve nefesimi kesen bir pırıltıyla parlardı.</p>

  <p>Çoğu zaman nabzımı şehrin nabzına göre ayarlayıp hayatıma devam ederdim. Pazara gider, balık, meyve ve sebze alır, sayısız Hollanda peynirinden tadardım. Yeni gösterime giren filmleri izlerdim, kafelerde insan-seyrederdim, müzelere ve galerilere giderdim. Hayat kendi normal, rahat haline dönmüş görünürdü. Amsterdam’ın tam kalbinde yaşardım. Ama bu kalp kandan çok pamuk şekeri pompalardı ya da bana öyle gelirdi. Belki de kendi kalbim kırık, bakış açım çarpıktı. Belki de kendini koruma içgüdüsü kalbimi bir arada tutan tutkal görevini görüyor, beni her şeyin “normal” olduğuna inandırıyordu.</p>
</body>
</html>
