<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>30</h2>

  <p>Ayağa kalktım, elime gelen ilk videoyu aldım ve video oynatıcıya soktum. Sonra kanepeye döndüm, örtüyü, üzerindeki duvar kâğıdı parçalarını yere göndermeye yetecek kadar silkip uzandım...</p>

  <p>Philip Kaufman'ın Kundera’dan uyarladığı <i>Var Olmanın Dayanılmaz Hafifliği</i> filmiydi. Romanı iki kez okumuştum. Ayrıca, edebi eserlerin sinemaya uyarlanması konusunda şüphelerim vardı: En iyi uyarlama bile orijinalinin yanına yaklaşamazdı. İlk sahneler gardımı almama neden oldu: Daniel Day-Lewis ve Juliwtte Binoche çoğu Çekten daha çok Çeke benzeyebilirdi, ama Binoche Çek aksanıyla İngilizce konuşmaya çalışıyordu, doğru söyleyebildiği tek sözcükler <i>Anna Karenina</i> oldu. Ayrıca filmin gündelik Komünizm gerçeğini şiirselleştirmeye çalışması da beni soğuttu: Akarsuyun altındaki çıplak çirkin gövdelerin ya da yüzme havuzunda satranç oynayan ihtiyar adamların etkileyici sahneleri, köhne Çek kaplıcalarının görüntüleri (bunlar Hırvatistan'da da olabilirdi) ve Prag sokakları (Zagreb’e çok benziyorlardı). Belki de sinirlenmemin nedeni çok kez duyduğum (<i>Bizim</i> hakkımızda ne bilebilirler ki?) istemsiz bir tepkiydi. Bu da yalnızca sömürgeleşmiş olanın kibriydi. Bu kibir sömürgeleştirenin kibrinden daha teselli edici değildi. Bu genel anlamda, son derece masum Kaufman, sadece benim yaşama hakkım olan bir bölgeyi sömürgeleştirmişti.</p>

  <p>Çekoslovakya’yı istila eden Rus birliklerinin siyah-beyaz belgesel filmlerden alınmış görüntüleri ekrana geldiğinde, Rus tanklarının Prag’a girişini, bir Rus askerinin silahını Binoche'un da aralarında bulunduğu kendilerini seyreden halka doğrulttuğu yakın çekimle doruğa ulaşan sokaklardaki protesto ve şiddet sahnelerini gördüğümde afalladım. O silah bana doğrultuluyordu. Belgesel filmdeki görüntülere başarılı bir şekilde yedirilmiş, çılgın gibi tankların fotoğraflarını çeken Binoche, artık sinirime dokunmuyordu. Film birden “gerçeğe” dönüşmekle kalmamış, aynı zamanda “benim hikâyem” haline gelmişti. Ya da en azından ben öyle hissediyordum. Yanaklarımdan aşağı yaşların süzüldüğünü hissettim.</p>

  <p>Ne oluyordu? diye merak ettim. Ruslar, Çekoslovakya’yı işgal ettiğinde sadece altı yaşındaydım, bu yüzden kendimi bu hikâyeyle özdeşleştirmem mümkün değildi. Harıl harıl hesap yapmaya koyuldum: Eğer, filmin sonundaki yazılardan öğrendiğim gibi, Kundera’nın romanı 1984’te çıktıysa ve Kaufman'ın filmi 1987’de çekildiyse, film Berlin Duvarı'nın yıkılmasından iki yıl önce ve Yugoslavya'daki savaştan da dört yıl önce çekilmiş demekti. Bu durumda filmi Zagreb’de seyredebilirdim (ama seyretmemiştim). Bir yere varmayacak hesaplar yüzünden başım dönmeye başladı, ne olduğunu anlayana kadar zamanda yolumu tamamen kaybettim. Savaştan sonra Filipinler’deki ormanlarda bırakılan şu Japon askerleri gibiydim, sonunda bulunduklarında hâlâ savaşın sürdüğünü sanıyorlardı. Her şeyi karıştırmıştım -tarihleri, görüntüleri- şimdi de ayıramıyordum. Uzun zaman önce olmuş şeyler, bana çok yakın zamanda olmuş gibi geliyordu, yakınlarda yaşananlar da zamanda geriye gitmişti sanki. Tek referans noktam şu eski videoydu. Gemi kazasından sonra dalgaların bir kıyıya attığı denizci gibi etrafıma bakındım. Bana ait olmayan bir ülkede, bana ait olmayan şehirde bana ait olmayan bir dairedeydim, ufalanan duvarlar ve küf kokusuyla sanlıydım. Elimdeki uzak tan kumanda hâlâ çalışıyordu, ama içsel kontrol mekanizmamın pilleri bitmişti: Düğmelere ne kadar basarsam basayım bir türlü harekete geçemiyordum. Olan bitenlerin ne zaman gerçekleşecek zamanı bulduğunu, Kaufman’ın filmini neden CNN haberi gibi algılamama, yalnızca iki yıl önce imzalanan kırılgan Davton Anlaşmasını, son derece kayıtsız olmayı göze alabileceğim eski çağ tarihi gibi görmeme neyin sebep olduğunu merak ettim.</p>

  <p>Az önce aldığım darbe ilk başta göründüğünden çok daha karmaşıktı. “Hayalet uzuv sendromu” ya da “nostalji” gibi sözcükler, kayıp sonucu ya da geriye dönmenin imkânsızlığından kaynaklanan duygusal darbeleri ifade etmek için kullanılan zalim sözcüklerdir. Bu sözcükler, kaybettiğimiz şeyle barışmamızın, geçmişi ya da geçmişe dönme arzusunu bir yana bırakabildiği için rahat bir nefes alabilmenin pek de önemli olmadığını ima eder. Çünkü böyle olduğunda bile darbe şiddetini kaybetmez. Nostalji, şayet doğru sözcük buysa, pusu yaklaşımını benimseyen acımasız, sinsi bir saldırgandır. En beklenmedik anda saldırır, doğrudan sinir sistemini etkiler. Nostalji her zaman maske takar, kaderin ne garip bir cilvesi ki bizler onun tesadüfi kurbanlarıyız. Nostalji, çocukların oynadığı “kulaktan kulağa” oyunundan pek de farklı olmayan karmaşık bir seyahatin ardından çeviride -çoğu zaman da kötü bir çeviride- görünür. İlk oyuncunun, yanındaki oyuncunun kulağına fısıldadığı cümle bütün bir dizi kulaktan geçerek şapkadan çıkan tavşan gibi son oyuncunun dudaklarından dökülür.</p>

  <p>Sinir sistemime inen bu son darbe uzun ve karmaşık bir yoldan geçmişti. Bir yığın aracı ve araçtan geçmiş, uzun bir süre aracılık etmiş, sonunda da Juliette Binoche şeklinde ortaya çıkmıştı. Binoche vericiler dizisinin sonundaydı, kişisel acımı kendi dilime çeviren oydu. Kusursuz bir anda. Çünkü farklı bir zamanda çevirisi hiçbir anlam ifade etmeyecekti. Sadece ve sadece o anda Kaufman’ın görüntüleri, ideal bir Coca Cola reklamı gibi bilinçaltıma saldırmayı başardı ve ben tamamen parçalandım.</p>

  <p>Telif hakkının bende olduğu tek hikâye “Yugoslav hikâyesi" olsa da, o an bütün hikâyeler bana aitmiş gibi geldi. Doğu, Orta, Doğu-Orta, Güneydoğu Avrupa diye anılan o hayali karışmış ağı, diğer Avrupa’yı düşünerek gözyaşı döktü en içteki benliğim. Her şey birbirine karışıyordu: Stalin’in kamplarında yok olan milyonlarca Rus, İkinci Dünya Savaşı’nda hayatını kaybeden milyonlar, ama ayrıca Çekleri istila eden Ruslar, Ruslar tarafından istila edilen Çekler ve Macarlar -onlar da Rusların istilasına uğramıştı Rusları besleyen Bulgarlar, Polonyalılar ve Rumenler, kendi kendini istila eden eski Yugoslav’lar. Kafamı kaybedilmiş insanlardan oluşan duvarına vuruyordum. Balkanlar’da ağıt yakan insanlar gibi hepsi için yas tuttum, ama benim kederim dilsizdi. Zagreb, Saraybosna, Belgrad, Budapeşte, Sofya, Bükreş ve Skopje’de yerle bir edilen binalar için ağladım. Ağzımdaki çikolata kâğıdının kendini sevdiren kötü tadı içimi acıttı (çikolatanın kendi kötü tadından hiç bahsetmiyorum), kulaklarımda çınlayan bir melodi parçasına, karanlıktan rasgele çıkıp yine karanlığa bürünen bir yüze, bir sese, bir ses tonuna, bir şiir dizesine, bir slogana, kokuya ya da manzaraya kederlendim. Orada oturdum, kaybedilmiş insanların manzarasına dalıp hıçkıra hıçkıra ağladım. Hatta Kaufman’ın sahte çekimleri ve selüloitten Binoche'um için bile bir parça gözyaşı döktüm. Ne de olsa duygularımı bu noktaya getiren onlardı.</p>

  <p>Sonra öğrencilerimi düşündüm. Onlar da aynı manzaradan etkilenirlerdi. Esas sorun, geçirdikleri metamorfozun başarıya ulaşmak için pek şansının olmamasıydı: Bir saniye geç kalmışlardı, saniyenin onda biri kadar. Hayır, onların metamorfozu başarısızlıkla sonuçlanacaktı, içsel baş eğişlerinden, gözlerindeki keder kırıntısından, yüzlerindeki görünmez tokadın izinden, boğazlarında düğümlenen hafif içerlemeden anlayabiliyordum bunu.</p>

  <p>Şimdi her an, her saniye Komünizm sonrası çalılığından elinde adı <i>Geleceğe Bakmak ipin Geçmişi Anlamak</i> gibi çarpıcı bir başlık taşıyan doktora tezleriyle tamamen farklı, yeni bir kabile çıkacak. Çekoslovakya’ya sadece orada ölmek için dönen Tomâs ve Tereza’nın çocukları olacaklar. Çünkü dönmek ölüm demektir, kalmak da yenilgi. Tomâs ve Tereza’nın öksüz kalmış çocukları olacak. Somonbalığı gibi yollara düşecekler, ama başka zamanlar başka nehirler ve başka yol arkadaşları demektir, gerçekten “geleceğe bakan”, arak “geçmişi anlamayan*' ya da en azından aynı şekilde anlamayan insanlar. Ve Moğolistan, Romanya, Moldova, Slovakya, Macaristan. Hırvatistan, Sırbistan, Arnavutluk, Bulgaristan, Belarus, Letonya ve Litvanya’nın “gri durgun sularından” oyuna giren bu yeni takım oyuncuları, bu dönüşüm mutandan Avrupa ve Amerika üniversitelerine akın edecek, sonunda öğrenilmesi gerekeni öğrenecekler. Uzman, organizatör, operatör, hepsinden önemlisi de iş, politika, ekoloji, kültür, alet yönetimi -hayat idaresi alanlarında yönetici ve uzman olan genç ve enerjik bir birlik oluşturacaklar. Onların cinsi insani olmayan bir hızla üreyecek, sanki üremek hayattaki tek amaçlarıymış gibi. Her zaman dört ayak üstüne düşen tipte, hayatlarını yardım ettikleri insanların talihsizliğinden yararlanarak geçirmekten rahatsızlık duymayan insanlar olacaklar, çünkü talihsizliklerin bile idare edilmesi gerekir: idare edilemeyen talihsizlik yalnızca başarısızlıktır. Bulgaristan, Bosna, Belarus, Moldova ve Romanya’daki engellilere; Bosna, Gürcistan, Tacikistan, Kazakistan, Çeçenya, Kosova, Azerbaycan ve Ermenistan’daki yetimlere; Avrupa’daki azınlıklara ve her yerdeki çingenelere; seks işçilerine, beyaz, siyah ve sarı köle ticareti kurbanlarına; mültecilere, göçmenlere, muhacirlere ve göçebelere; evsizlere bakan insanlar olacaklar. Yayılan laboratuvar virüsleri kadar etkili mutantlar olacaklar, ağlarını ve şebekelerini, şemsiye ve şemsiye organizasyonlarını, merkezlerini, bağlantılarını yayacaklar. Görsel-işitsel ve telekomünikasyon merkezlerinin başına geçecekler, ağ ve şebeke insanları olacaklar. Kendi kariyerlerinin ve diğerlerinin hayatlarının kendinden emin tasarımcıları olacaklar. Pek çok kimlikleri olacak: Aynı anda hem kozmopolit, hem küresel, hem çok-kültürlü, hem milliyetçi, hem etnik hem de diasporik olacaklar. Her çeşit şapka giyecekler ve had safhada esnek olacaklar. Kendilerini tanımlamaya ve arıtmaya, yansıtmaya ve dönüştürmeye, icat etmeye ve yenilemeye, inşa etmeye ve yeniden kurmaya her an hazır olacaklar. Bu geçiş dönemlerinde demokrasinin savunucuları olacaklar, her şey durmadan değiştiği için de <i>hareket</i> ve <i>akışkanlık</i> sözcükleri ağızlarına sakız olacak İlerici ve saldırgan gençler olacaklar, <i>Avrupa'nın birleştirilmesi ve genişletilmesi</i>nin yüksek maaşlı komiserleri, yeni dünya düzeninin müjdecileri, <i>benzersiz ulusallık –sonrası birimlerin, yeni ulusal ve ulusallık-sonrası seçkinler topluluğunun</i> yaratıcıları, <i>yerelleşmeye karşı küreselleşmenin</i> savunucuları ve tam tersi, savunulması gereken ne varsa onun ateşli savunucusu olacaklar. Ukrayna’nın iç bölgelerinde doğup, Kiev’de ortaçağ tarihi, Birmingham’da İngilizce iş idaresi okuyacaklar ve <i>Ortaçağ Tarihi ve İş İdaresinin Ortak Noktası</i> başlığını taşıyan doktora tezleri yazacaklar. Mikro ve makro ekonomi öğrenmek için Vilnius’dan Wanvick’e akın edecekler, <i>savaşın böldüğü toplamlarda iyi yönetim ve sürdürülebilir barış</i> konusunda uzmanlaşacaklar. Voronezh, Kaunas, TimiOoara ve Pecs’ten gelerek sivil toplum kuruluşlarında, AB’de, BMMYK’da çalışacaklar. Ulan Bator’dan ellerinde MBA’ları <i>biçimlendirme politikasının araçları</i> üzerine eğitim almak için gelecekler. Yerevan, Alma Ata, Veliko Tbrnovo, Taşkent, Varna ve Minsk’ten <i>birleşmiş bir Avrupa’da lider ve geleceğin seçkinleri</i> olmak için gelecekler. Romanya’daki IaOi’den ve Bulgaristan’daki Ruse'den, Makedonya’daki Tetovo’dan ceplerinde Ortodoks teolojisi doktorasıyla gelecekler. Fribourg’da birkaç yıl uluslararası ilişkiler okuyacak, Selanik, Boston ve Prag’da beyin takımına katılıp Rumen, Bulgar ve Litvanya enstitülerinde Avrupa-Atlantik birleşmesi ve savunma politikası konulu yüklü paralar karşılığında kısa toplantılar düzenleyerek, başını almış giden yozluklarını gözler önüne serecekler. Dil konusunda yetenekli olacak, birkaç dile hâkim konuşacak, kendi uyduruk sözcükleriyle süsledikleri Avrupa lisanlarını oluşturacaklar. Her zaman <i>Genişleme</i> sözcüğünü büyük G’yle yazacaklar, çünkü onlar için bu sözcük yeni bir çağın habercisi olacak, yeni bir hümanizmin, iç içe geçmiş bir Rönesans ve Aydınlanma çağının. Dillerinden düşmeyen sözcükleri <i>idarecilik, uzlaşma teknolojisi, gelir, kâr, yatırım</i>, <i>harcama, gizli iletişim</i> ve benzer şeyler olacak. Her zaman büyük bir fırsat kollayıp bir an önce iyi bir mevkide bulunmayı hedeflediklerinden, kendilerini dokuz canlı kedi gibi çabucak toparlayacak, <i>çalışkan, konuşkan, sadık, dürüst, hoşgörülü, dost canlısı</i> ve <i>stres altında çalışmakta başarılı</i> olacaklar. <i>Diplomatik ayrıcalıklara</i> karşı özel bir ilgi gösterecekler. Kısa bir süre Coca Cola, Samara ve Samara Elektrikle çalıştıktan sonra Samara'dan çıkıp Fleeher Hukuk ve Diplomasi Okulu’na ve Akdeniz Diplomasi Araştırmaları Akademisine kaydolacaklar. Başvuru formlarını <i>zorluk beni hırslandırır, mükemmellik esas hedefimdir.</i> gibi ifadelerle, <i>çağdaş kişilik, çağımızda yozlaşma, sömürgecilik-sonrası, pazarlamacılık, işe alma taktikleri, duyarlılık eğitimi</i> ve <i>kapantılar</i> gibi devimlerle süsleyecekler.</p>

  <p>Ama yollarına devam ederken onları yüzeye fırlatan esnek ligin, hareketin ve akışkanlığın aşağıda adsız bir esirler ordusu bıraktığını da unutacaklar. Gri durgun sularda yaşayanlar ise Batı Avrupalı patronların istediği malları üreterek kıt kanaat geçinecekler. Çöp kutularını karıştırıp yiyecek arayacaklar, kendilerini içkiye vuracaklar, daha çok evsiz çocuk doğuracak olan evsiz çocuklar doğuracaklar. Spermlerini, böbreklerini, küresel karaborsada para edecek her organı satacaklar. Genişlemiş Avrupa’daki aşınmışların yerine taze Doğu Avrupa cinsel organlarını kiraya verecekler. Ayrıca kardeşlerine, eşcinsel Hırvat müşterilere de yardım edecekler, insan etinin ucuz olduğu yerlere, diyelim ki Bulgaristan'a seyahat ederek. Bazıları ta Batı Avrupa kıyılarına kadar gidecek. En şanslı olanları Almanya’da kuşkonmaz ve Hollanda’da lale toplarken daha az talihlileri tuvalet temizleyecek.</p>

  <p>Anlaşılan benim öğrencilerim gemiyi kaçırmıştı, benim de kaçırdığım gibi, ama sadece bir saniyeyle. Orada ağzımız açık bir saniye daha fazla durmuş ve yeni bir çağa adım atma şansını yitirmiştik. Şimdi tek yapabileceğimiz yerimizde kalmak için bütün gücümüzle koşmaktı. Eziklik böceği kalplerimize yerleşmiş, oradaki kaslan zayıflatmıştı.</p>

  <p>Soyulan duvarlar ve toz kokusuyla çevrili bir odada oturuyordum. Burası bana gayet uygundu: Başkasına aitti, yeni aldığım ayaktakımı vizesi, umumi bir dolaba tıktıktan sonra anahtarını fırlatıp atsam da pek aramayacağım birkaç parça valiz buraya pek yakışmıştı. Eğer öyle yapmış olsaydım ve eğer otoriteler bavulların bana ait olduğunu bulsaydı, içlerinde ne olduğunu söylemekte zorlanırdım. İçindekilerin çevirisi yapılamazdı. Böylece, soyulan duvarlarla çevrilmiş olarak, aynı şekilde tercümesi zor bir meslek, paramparça olmuş bir ülke ve çatal dilli bir ejderha gibi üç ayrı dile dönüşmüş olan bir anadille birlikte öylece oturdum. Kaynağını belirleyemediğim bir suçluluk duygusu, kaynağını belirleyemediğim bir acıyla oturdum.</p>

  <p>Uzaktan kumandanın “kapat” düğmesine ve “çıkar”a bastım, kasedi video oynatıcıdan çıkarıp güzelce raftaki yerine yerleştirdim. En iyisi dışarı çıkıp bölgemi tanımak, diye karar verdim, günlük bir rutin oturtmalı, yapılması gerekenleri yapmalıydım. Yarın, diye düşündüm, bir gazete alıp tarihi öğrenmekle başlayabilirim (kendimi kapattığım hücrede ne kadar zaman geçirdiğimden emin olamıyordum) ve en yakın çamaşırhaneyi bulurum. Sonra kalan pisliği temizlemek ve kabarıp soyulan yerler için yeni bir duvar kâğıdı almak zorundaydım. Ama önce duvarlardaki çirkin lekelerden kurtulmalıydım. Bu sefer duvar kâğıdıyla kaplamadan önce duvarları zımpalayacak, çatlakları macunla sıvayacaktım. Belki yine boyardım, elbette beyaza.</p>

  <p>Kalkıp pencereyi açtım. Beton meydan, sokak lambalarının soluk ışığı ve diğer taraftaki BASIS levhasının parlak harfleriyle aydınlanıyordu. Havada sıcak, ağır, yarı-tropik bir nem vardı. En sağda küçük beton caminin turkuaz kubbesinin bir parçasını görebiliyordum. Kestane ağaçlarının taçları yumuşak bir ışıkla parıldıyordu. Yakınlardaki balkonlarda metal uydu çanakları karanlıkta beyaz beyaz ışıldıyordu. Tuhaf bir sessizlik vardı. Bu manzara beni sakinleştirdi. Belki de sonunda eve geldim, diye düşündüm.</p>

  <p>Sonra karanlıktan betonun yarı-karanlığına bir adam çıktı. Yavaş yavaş zorlukla, okyanus aşar gibi ilerliyordu. Yere sigara izmaritine benzeyen bir şey attı birden, bir gürültü koptu. Çatapattı. Seyredildiğini fark etmeden, yoldan geçen yabancı geceye kendi işaretini bırakmıştı: İçeriği olmayan, karanlıkta kaybolan bir mesaj göndermişti. Gözden kaybolurken, köpek gibi hafif çarpık yürüdüğünü fark ettim.</p>
</body>
</html>
