<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2 title=" 11">11</h2>

  <div class="poetry1">
    <p>Öncüyüz bizler.</p>

    <p>Cesur ve sadık askerler</p>

    <p>Körpe çimen misali</p>

    <p>Her gün sürgün veririz.</p>
  </div>

  <p>Harcayacak çok vaktimiz var, diye düşünürken ilk sömestr göz açıp kapayana kadar sona erdi. Ve sömestr sonu doğum günüme denk geldiğinden, çıkıp ikisini birlikte kutlamayı önerdim. Zagreb’e bir uçak biletim vardı. Orada bir hafta geçirdikten sonra dönüp ikinci sömestrin hazırlığını yapmayı planlıyordum.</p>

  <p>Çocuklar gara yakın eski bir Hollanda meyhanesinde karar kıldılar. İçlerinden biri sahibini tanıyormuş. Boş sayılırdı: Üç- dört müdavimden, mahallenin sarhoşlarından başka kimsecikler yoktu içeride.</p>

  <p>“Bakın,” dedi Darko, “burayı kapattık sanki.”</p>

  <p>Maliha bir kutu halis Boşnak “urmasice”si getirmişti. Annesi pişirmiş. Igor, Nevena ve Selim, her üçü de “bakanlık”ta çalıştığından, bana atölyeden toparladıkları birtakım şeyler getirmişlerdi: Igor bir buket sarı gülle takılmış bir çift kelepçe. Selim metal çivili deri bir tasma ve Nevena da mor kâğıda sarılıp kırmızı kurdeleyle bağlanmış bir kırbaç.</p>

  <p>“Daha nice yıllara. Yoldaş Makarenko!” dedi Igor, elimi öperken, “ihtiyacınız olan her şeye sahipsiniz artık."</p>

  <p>Kendime Makarenko adını nereden duyduğunu sordum. Adamın sorunlu Sovyet gençliğini anlattığı eseri, <i>Hayat Yolu</i> ya da <i>Pedagojik Bir Şiir</i>, ana vatanında bile hatırlanmıyordu artık.</p>

  <p>Johanneke, Rotterdam’daki Boşnak şarküterisine gitmiş ve Makedonya usulü baharatlı ajvar, çikolata kaplı Napolitanka ve bir paket de Minas kahvesi almış, hepsini bir kutuya koyarak üstüne YUGONOSTALCİKLER İÇİN İLKYARDIM GEREÇLERİ diye yazmıştı. Ante bana saksıya dikilmiş bir biberiye, Ana ise savaştan sonraki ilk Yugoslav alfabesinin fotokopisini verdi; bu fotokopiyi Amsterdam'a getirmek için ne zahmetlere katlandığını merak ettim.</p>

  <p>Mario, Boban, Darko ve Urosda geldi. Hatta Amra -derse hemen hemen hiç katılmayan genç anne- bile şöyle bir uğradı. Zole, ülkeden atılmamak için eşcinsel bir partnerle birlikte yaşadığını iddia eden çocuk da bir süre bize katıldı. Laki de. Laki’yi hepten unutmuştum.</p>

  <p>Ante akordiyonunu da getirmişti ve ilk biralar endişe verici bir hevesle boşaltılıp yeniden doldurulurken, insanı şaşırtacak kadar geniş repertuvarından partizan marşları, halk türküleri, Boşnak aşk şarkıları, Sırp ve Makedon ezgileri, Medjimuran şarkıları, Dalmaçya düetleri, Sloven polkaları ve bir-iki de Macar ve Çingene havası çaldı. Herkesin sevdiği bütün eski şarkıları biliyordu: <i>Emina, Biljana Çamaşır Yıkıyor, Saçların Amma Kara, Şekerim, Ben Güldüm, Babamın İki Atı Var, Bileçalı Kız, Vardar'dan Ta Triglav'a Kadar...</i> Müzik anıları harekete geçirdikten sonra, birer ikişer, herkes şarkılara katıldı ve kısa süre sonra bakalım kim daha çok hatırlıyormuş yarışmasına döndü. Popüler Yugoslav şarkıları üzerine yoğun bir kurs gibiydi. Opatija Festivallerini hatırladık, yıllarına göre, katılanları da dahil olmak üzere: Zdenka Vudkoviç, Ivo Robıc, Lola Novakovic, Lado Leskovar, Zvonko Spisic, Djordje Marjanovic, Ljupka Dimitrovska... Bu adları hep bir ağızdan tekrarlamaktan büyük keyif aldık.</p>

  <p>“Lola Novakovic <i>Hiç Uzatmıyorsun Bana Elini'yi</i> söylediğinde bütün Yugoslavya onunla birlikte ağlamıştı. Hatırlıyor musunuz? Elbette herkes kimin gelmediğini biliyordu da ondan.”</p>

  <p>“Ben bilmiyordum. Gelmeyen kimdi?”</p>

  <p>“Kim olacak, Cune Gojkovic, salak!”</p>

  <p>“Fakat bunu <i>siz</i> nasıl bilebilirsiniz?” diye sordum, merakla. “Çoğunuz henüz doğmamıştınız ki."</p>

  <p>“Bizde Yugo-genleri var, yoldaş, unuttunuz mu?” diye yanıtladılar koro halinde. “Onlar sayesinde elbet.”</p>

  <p>Ante, şarkılarına devam ettikçe daha fazlasını istediler. “Aferin sana Ante!”</p>

  <p>“Hey, .Ante, bir de şu...”</p>

  <p>Sonunda sıra acı tatlı şarkıları bütün eski Yugoslav halklarını umutsuz bir melankoliye sürükleyen Djordje Balasevic’e geldi. Onu Yugoslav rock klasikleri izledi: <i>Endeks, Beyaz Düğme, Azra.</i> Ante'nin molalarından birinde hep birlikte öncü andının sözcüklerini hatırlamaya çalıştık (“Vatanımızın başarılarını daha üst seviyelere çıkaracağıma ant içerim...”) ve Yugoslav Milli Marşı’nı söyledik (“Kulak verin bize, bütün Slavlar! Atalarımızın sözü oğullarının kalpleri çarptıkça yaşar...”) ama marşı modaya uygun rap ritminde okuduk. Yetmişli yıllarda yarı-folk müziğinin ve devamında gelen turbo-folk akımının popüler olmasını sağlamış bütün bestecilerin listesini yaptık. En dandik şarkı sözlerini hatırlayıp kahkahalarla güldük:</p>

  <p>&#160;</p>

  <p>Bana araba al, baba. Portakal da.</p>

  <p>Ya da git hayvanat bahçesine de</p>

  <p>Bir ayıcık al bana.</p>

  <p>Bir tavşan al bana, biraz da şekerleme.</p>

  <p>Topu sakın unutma.</p>

  <p>Hayır, hepsini birden al. İstiyorum işte!</p>

  <p>&#160;</p>

  <p>Ve <i>Tavşancık ve Dere'</i>ye geldiğinde, ikinci çocukluğumuzu yaşıyorduk artık. Nevena "Ve şimdi zavallı tavşancık ağladı da ağladı...” dizesiyle bir damla gözyaşı döktü. Ardından sıra Yugoslav televizyonuna geldiğinde, ilk çocuk programlarım hatırladık: <i>Mektup Saati, Mendo ve Slavica, Neven, Siste Saklananlar.</i> Ardından ilk Amerikan dizilerini: <i>Peyton Place, Dallas, Hanedan.</i> Polonyalı Kaptan Klos'u ve Sovyet Kaptan Shtirlits’i, Çekoslovak dizisi <i>Kenar Mahalledeki Hastaneyi,</i> Oradan daha da gerilere gittik, hepimizin annesi ya da anneannesi olabilecek yaştaki Radmila Karaklajic ile onun “Zumba, Zumba, Tuzlu Ringa”sına. Bütün etnik fıkraları anlattık: Boşnak fıkralarını (Meho ile Mujo ve Pata ile Suljo fıkralarını), Voyvodalı fıkralarını (Utla hakkında), Sloven (Janez hakkında) ve Karadağ, Dalmaçyalı ve Makedon fıkralarını anlattık. Kosovalı Arnavutların “dilimizi” konuşma şeklini taklit ettik (Sevdim mi öperim, sevmedim mi tepelerim”) ve diğer bütün yöresel aksanları denedik. Kimse cümlesini bitiremiyordu. Herkes herkesin sözünü kesiyordu Yugoslavya’daki hayat hakkında ardı arkası gelmeyen alıntılar. Kırmızı, beyaz, mavi çizgili plastik çantamızın patlayacağından, onunla birlikte yeni kurduğumuz Yugoslavya’da günlük hayatın hayali müzesinin de yok olup gideceğinden endişeleniyordum.</p>

  <p>Savaştan konuşmaktan da kaçınmadılar.</p>

  <p>“Bir dilde ölü yerine, "çocuk mışıl mışıl uyuyor’ ya da 'derin derin uyuyor’ demek yerine, ‘çocuk boğazlanmış gibi uyuyor' deniyorsa, o dilde çok ciddi bir terslik var demektir.”</p>

  <p>“Savaş da bu yüzden çıktı zaten.”</p>

  <p>“Ne demek istiyorsun?”</p>

  <p>“Eğer çocuklarının boğazının kesileceğini düşünüyorsan, bir silah alıp her kıpırtıya ateş edersin.”</p>

  <p>Çocuklarım aynı şeyi yığınla Yugoslav göçmeninin ağzından da duyduğumu bilmiyorlardı. Hatta bunu ülkeyi terk etmelerinin en önemli sebebi olarak gösterdiler. (“Neden mi ayrıldım? Çünkü diğer dillerde çocuklar sadece uyur ama benimkinde boğazlanmış gibi uyur.”)</p>

  <p>O anda içim bir sevgi dalgasıyla doldu. Onlar adına üzüldüm, onları her şeyleriyle -görünüşleriyle, söyledikleriyle, söyleme şekilleriyle- sevdim. Onlar <i>benim</i> çocuklarımdı. Gözlerimi üzerlerinde dolaştırdım, dikkatimi çeken özelliklerinin şipşak bir fotoğrafım çektim. Selim’in sıra dışı uzunluktaki ince parmaklarının, gergin zamanlarında kollarını kanat çırpar gibi çırpmasının; Meliha’nın bütün yüzüne adeta yağ gibi yayılan gülümsemesinin; Anna’nın kaşlarının arasındaki damga gibi duran derin çizginin; Uros’un huzursuz, yarı kapalı gözkapaklarının ve beyaza çalan kirpiklerinin; Nevena’nın başını kaldırırken boynunu tik gibi bükmesinin. Fotoğrafı çekilmeyen bir tek ben kalmıştım: Renim için masada bir kenara ayrılmış yer boştu. Grubun harareti bira köpüğü gibi yükseldikçe yükseliyordu. Hep birlikte geçici bir delilik yaşıyor olmalıydık. Nerede olduğumuzu unutmuştuk, öncü toplantısında mı? Parti mitinginde mi? Okul gezisinde mi? Birdenbire -ya çok içmekten, ya aşırı heyecandan veya yorgunluktan ya da bir tür toplu çöküntüden- Meliha gözyaşlarına boğuldu. Diğerleri de ona katıldı ya da boğazlarına takılan bir düğümle oturdular. Bir şey bana fazla içtiğimizi ve bu noktadan sonra hep birlikte farklı bir yere geçeceğimizi söylüyordu.</p>

  <p>Ve aynen öyle oldu.</p>

  <p>Herkesten çok daha fazlasını içmiş olan Uros, ayağa kalkıp seslendi: “Hepiniz susun. Biraz yavaş. Size bir şey söyleyeceğini.”</p>

  <p>Yüzü solgundu, derin bir nefes almaya çalışarak hafifçe sallandı.</p>

  <p>&#160;</p>

  <p>Dağlık Balkan diyarında,</p>

  <p>Yaşardı köylüler bir arada.</p>

  <p>Günlerden bir gün,</p>

  <p>Bir grup çocuğa,</p>

  <p>Kader oldu şehit ölümü.</p>

  <p>Hepsi bu çocukların,</p>

  <p>Aynı senede doğmuş.</p>

  <p>Aynı okula gitmişler.</p>

  <p>Aynı kutlamalara Katılmışlar birlikte;</p>

  <p>Aynı hastalıklar için Aşılanmışlar hepsi de.</p>

  <p>Ve ölmüşler aynı günde.</p>

  <p>&#160;</p>

  <p>Tek kelime etmeden dinledik. Ante bir partizan marşı çalıyordu. <i>Konjuh Dağları.</i></p>

  <p>&#160;</p>

  <p>O ölümcül andan</p>

  <p>Elli beş dakika önce,</p>

  <p>Bir grup çocuk</p>

  <p>Oturuyormuş sıralarda.</p>

  <p>Zor bir soruyu çözmek için</p>

  <p>Gayret gösteriyormuş sınıfta:</p>

  <p>Bir yolcu ne kadar uzağa gider.</p>

  <p>Yürürse üç kilometre hızla...</p>

  <p>&#160;</p>

  <p>Ve böyle devam ediyordu.</p>

  <p>Çok acıklı bir sahneydi. Desanka Maksimovic’in <i>Kanlı Bir Hikâyesi,</i> eski Yugoslavya’da her neslin çocukları tarafından ezbere bilinirdi. Her ders kitabında ve antolojide yer alır, her “resmi” bayramda, kutlamada ve törende ezberden okunurdu. Söz konusu olay gerçekten de yaşanmıştı: Almanlar 1941 'de Kragujevac’da bütün bir sınıf öğrenciyi katletmişti. Ama fazla sık okunması bu şiirin zararına oldu ve zamanla kendi kendinin parodisine dönüşerek etkisini yitirdi, insanlar ondan bıkıp usandılar. Uros okumaya devam ederken, şiirin doksan yaşındaki kadın şairiyle ilgili bir televizyon programını hatırladım. Kenarları başından en az üç kat daha büyük olan bir şapka takmış oturuyordu. Slobodan Milesovic'in savaş yanlısı konuşmasını ön sıradan dinliyordu. Her cümlede yüzü aydınlanıyor, grotesk bir maskot ya da mekanik bir köpek gibi başını sallıyordu.</p>

  <p>&#160;</p>

  <p>Aynı hayallere sahiptiler,</p>

  <p>Aynı sırlara...</p>

  <p>Aşk sırları ve vatan aşkı...</p>

  <p>Ceplerinin derinlerinde saklıydı</p>

  <p>Ve hepsi de inanıyordu.</p>

  <p>Uzun bir ömür yaşayacağına,</p>

  <p>Gök kubbenin altında koşacağına,</p>

  <p>Ve dünya meselelerine çözüm bulacağına...</p>

  <p>&#160;</p>

  <p>Bu masum şiirin başlangıç noktası tarihi bir olaya dayanıyordu: Savaş sırasında bir grup çocuğun ölümüne. Bu olay şiir haline getirildiğinde, şiir hemen okul müfredatlarına eklendi. Aradan elli yıl geçtikten sonra, savaş karşıtı olması gereken şiir artık tam tersine dönüşmüştü. Kadın şairin ulusal lidere gülümsemesi, onun başlatmaya çalıştığı savaşı, savaşın getireceği her şeyi desteklediğini gösteriyordu. Burada, Amsterdam'daki bu meyhanede, dizeler genç bir mültecinin ağzından tiksinti verici bir salya gibi damlıyordu. Daha acı verici, daha yanlış olamazdı herhalde. Uros hedefi şaşırmıştı. Hem de fena halde. Eğer tek kelime etmeden dinliyorduysak, nedeni şiirin etkisinde kalmamız ya da Uros’un başarılı performansı değildi; Uros’un kendisine şaşırdığımızdandı sadece. Uros bizi bir arada tutan balonu delmişti, ortak nostaljimiz delikten fiss diye kaçıp yok oldu. Ânın sihri yerini bir endişeye bıraktı.</p>

  <p>&#160;</p>

  <p>Sıra sıra çocuklar</p>

  <p>El ele çıktılar sınıftan.</p>

  <p>Kuzu gibi çıkıp son derslerinden,</p>

  <p>Geçtiler atış mangasının karşısına.</p>

  <p>Sanki ölümün hiç anlamı yokmuş gibi.</p>

  <p>&#160;</p>

  <p>Son dizeyi de okuduktan sonra iskemlesine çöktü. Kimse tek kelime etmedi. Salondaki tek ses Ante’nin eşlik eden akordiyonunun alçak sesiydi. Uros cebinden yirmi beş guldenlik bir banknot çıkardı, üstüne tükürdü ve parayı Ante’nin alnına yapıştırdı. Akordiyon sustu. Uros elini hırsla önünde duran fincana indirdi, fincan parça parça oldu. Sonra başını sertçe masaya vurdu.</p>

  <p>Tekrar doğrulurken, yüzündeki ince kan çizgilerini gördüm. Nevena ya da Ana ya da Meliha’dan gelen bir çığlık duydum. Mario ve Igor’un onu masadan kaldırıp erkekler tuvaletine sürüklediklerini gördüm. Uyuşmuştum. Etrafımda olan bitenle hiç bağlamım kalmamıştı sanki. İnsanların ne dediğini duyabiliyordum, ama sesleri çok uzaktan geliyordu.</p>

  <p>“Tıpkı Petrovic’in <i>Mutlu Çingenelere de Rastladım</i> adlı filmindeki gibiydi.”</p>

  <p>“Uros da Bekim Fehmiu’nun rolünde.”</p>

  <p>“Fehmi.”</p>

  <p>“Ne zamandan beri Şiptar adlarında uzman oldun bakalım?"</p>

  <p>“Ne zamandan beri Arnavut adlarını Şiptar adı sanıyorsun?”</p>

  <p>“Neden ‘bizim insanımız* hep bu hale gelir? Neden her şeyin bokunu çıkarırız?”</p>

  <p>Bir süre sonra çocuklar geri geldiler. Uros az çok kendini toplamış gibiydi. Igor ve Mario iyi iş çıkarmışlardı: Yüzündeki kanı yıkamışlar, meyhane sahibinin de yardımıyla yaralarına yara bandı yapıştırmışlar, elini de birinin mendiliyle bir güzel sarmışlardı.</p>

  <p>“Özür dilerim... şayet sizi...” diye mırıldandı Uros meyhaneden çıkmaya hazırlanırken.</p>

  <p>Artık sesler kulaklarıma normal gelmeye başlamıştı, ama karşılık vermedim. Ne diyeceğimi bilmiyordum.</p>

  <p>“Hey, yoldaş, iyi misiniz? Bembeyazsınız.” Bu Igor’du.</p>

  <p>Başımı sallayıp bir bardak su istedim. Garson belirdi. Hesabı ödedik. Hediyeleri çantama koydum. Sessizce meyhaneden ayrıldık.</p>

  <p>Yoğun bir sise daldık. İnsan kaldırıp yüzüne yaklaştırdığı elini bile zar zor görüyordu.</p>

  <p>“Tanrım! Sis bastırmış!"</p>

  <p>Karşılık olarak birkaç derin soluk alıp verebildim yalnızca.</p>

  <p>Öğrenciler bana baktılar, ısınmak için zıplayıp duruyorlardı, ardından yine çeneleri açıldı.</p>

  <p>“Sanki Carpenter filmlerinden birindeymişiz gibi,” diye bağırdı Mario sisin arasından.</p>

  <p>“Bakın, sakın Uros’a kızmayın,” dedi Meliha tescili etmek için “Balkan eğlenceleri Balkan tarzında sonlanır.”</p>

  <p>“Ben iyiyim,” diye mırıldandım. “İki hafta sonra görüşürüz.”</p>

  <p>“Zagreb’e tatile gidiyorsunuz ha?” diye sordu Nevena.</p>

  <p>“Evet.”</p>

  <p>“Ne zaman?”</p>

  <p>“Yarın.”</p>

  <p>“İyi yolculuklar!” dedi, yanağımdan öperken. “Bize biraz şu şahane Zagreb çikolatasından getirin.”</p>

  <p>Birer birer sise dalıp kayboldular. Kısa süre sonra sadece Igor ve ben kaldık. Igor benimle eve kadar yürümeyi önerdiğinde ona minnettar kaldım. Hediye dolu çantayı aldı, koluna girip ona yaslandım. Hâlâ gücümü toplayamamıştım.</p>

  <p>Sis pamuk şekeri kadar yoğundu. Uros olayı sırasında hissettiğim acı yerini Amsterdam’ın keyfine ve çocuksu cazibesine bırakıyordu.</p>

  <p>“Sis Amsterdam’a yakışıyor, öyle değil mi?” diye fısıldadı Igor.</p>

  <p>“Niye fısıldıyorsun?”</p>

  <p>“Sis yüzünden," dedi, bocalayarak.</p>

  <p>Ona baktım. Bocalaması bana dokunmuştu. Sis heyecan vericiydi. Tıpkı bir çocuğun görünmez olma hayali gibiydi. Bir varım bir yolcum. Aynı anda hem cezbediciydi hem de korkutucu. Tıpkı şu Rus peri masalındaki görünmezlik şapkası gibi.</p>

  <p>“Ne oldu?” dedi. “Neden bana öyle bakıyorsunuz?”</p>

  <p>“Ne çocuksun ama!”</p>

  <p>“Çocuk olan sizsiniz! Bahse girerim, nerede olduğunuzu bilmiyorsunuz.”</p>

  <p>“Sen söyle.”</p>

  <p>“Macondo’da.”</p>

  <p>“Neden Macondo?”</p>

  <p>“İnsanların birden uyumaktan vazgeçtiklerini, belleklerini tamamen kaybettiklerini hatırlıyor musunuz? Bu yüzden ne okluklarını ve ne şekilde kullanıldıklarını hatırlamak için her şevin üstüne etiket yapıştırmışlardı. Ya Arcadio Buendia’nın bellek makInesini nasıl icat ettiğini hatırlıyor musunuz?” Etrafımızdaki her şey sanki hiç kıpırdamadan duruyor gibiydi. Sivri kenar diye bir şey kalmamışa. Her şev yumuşaktı sesler, ışıklar. Her şey sessizdi, nefesini tutmuş, saklanır gibiydi. Her şey gerçekdışıydı.</p>

  <p>“Hayır, hatırlamıyorum.”</p>

  <p>“Onları kimin kurtardığını hatırlıyor musun?”</p>

  <p>“ Hayır”</p>

  <p>“Öldükten sonra dirilip onlara küçük şişelere konmuş şekerli su getiren Çingene Melquiades.”</p>

  <p>“Coca Cola mı yani?”</p>

  <p>Sislerin arasından kara, parlak gözlerini dikmiş bana bakan bir adam gördüm. Dolgun dudakları nemli ve şiş, bedeni dimdikti. Titriyordu sanki.</p>

  <p>Zihnimde unutulmuş geçmişten çıkıp gelen bir manzara çaktı. Igor’un terden ısınmış paltosunun düğmelerini çözdüğümü ve başımı göğsüne dayadığımı gördüm. Ardından ayakuçlarına yükselerek üstdudağına uzandığımı, kanatana kadar çiğnediğimi, dilimle aralayıp dilimin ucunu düzgün dişleri boyunca gezdirdiğimi...</p>

  <p>“İyi geceler,” dedim soluk soluğa ve apartmanın girişine süzüldüm.</p>
</body>
</html>
