<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>31</h2>

  <p>Hortum, evi, muhteşem güzellikteki bir ülkenin tam ortasında son derece yavaş bir şekilde -bir hortum için yani- toprağa bıraktı. Her yer yem yeşil çimenliklerle kaplıydı, ağaçların dalları ışıl ışıl yanan meyveler yüzünden yere değiyordu. Elinizi uzatırsanız tahtlardaki harika çiçeklere değerdiniz ve ender bulunur parlak tüylü kuşlar ağaçlarda ve çalılarda kanat çırpıyordu. Az ileride küçük bir dere yeşilliklerin arasında köpürerek akıyordu, hem de uzun süre kurak, gri bayırlarda yaşamış küçük bir kızın kulaklarımın pasını silecek bir şırıltıyla.</p>

  <p>Frank L. Baum, <i>Oz Büyücüsü</i></p>

  <p>Daireden çıkıp metro istasyonuna yürüdüm. Tam istasyona girmek üzereyken sırtıma vurulduğunu hissettim. 0 kadar güçlü ve ani bir darbeydi ki nefesim kesildi. Bir-iki saniye sonra omuzumda asılı olan çantam kararlı bir biçimde çekildi. Kürekkemiğim çantanın askısının kaymasına engel olunca çantamı çekerek döndüğümde sırtlarında okul çantalarıyla üç küçük oğlan çocuğu gördüm. Okuldan eve dönüyorlardı. On yaşından büyük değillerdi. İçlerinden biri, elinde oyuncak bir çakı tutuyordu. Gözlerini yere indirip çakıyı bıraktı. Üçünde de yetişkin erkeklerin karanlık, aksi ifadesi vardı. Orada Öyle hareketsiz ne kadar durduk bilmem. En çok iki ya da üç saniye. Anlaşılan hiçbirimiz bu durumla nasıl başa çıkacağımızı bilemiyorduk. Ama sonra içlerinden en güçlüsü idareyi ele aldı, ağzını kocaman açıp kara gözbebeklerini yüzüme dikerek, uzun, kulak tırmalayıcı nefret dolu bir çığlık attı. Nefreti elektrik çarpması kadar ani ve güçlüydü. Bilinmeyen derinliklerden, bilinmeyen bir karanlıktan çıkıp gelmişti. Bana çarpmak için ışık yıllarının ötesinden gelmişti. Çıplak ve bıçak kadar keskin, içinde bulunduğumuz durumdan, ciğerleri, gırtlağı ve ağzı sadece tesadüfi bir araç işlevi gören çocuktan tamamen ayrı bir şeydi.</p>

  <p>Çocuklar dönüp kaçtılar. Tuhaf çocuksu, düztaban bir koşuları vardı, çantaları sırtlarında aşağı yukarı zıplıyordu. Güvenli bir uzaklığa eriştiklerini hissettiklerinde, durup döndüler. Orada, aynı noktada kök salmış gibi dikildiğimi ve arkalarından baktığımı görünce alaycı el hareketleri yapıp tiz seslerle kıkırdadılar. İlk hırsızlık teşebbüsleri başarısızlıkla sonuçlanmış olabilirdi, ama işin bu kısmı çok eğlenceliydi. Yürüyüp gidene kadar durup onları seyrettim.</p>

  <p>Elimi açtığımda avcumda bıçağı buldum. Eğilip onu yerden aldığımı hatırlamıyordum. Bıçağa bakarken, az önce yaşanan olayın hem dokunaklı hem de korkunç olduğunu fark ettim. Çocuğun nefret dolu çığlığı hâlâ kulaklarımda çınlıyordu.</p>

  <p>Akşamüzeriydi. Günbatımı muhteşemdi, güneşin sıcak kiremit kırmızısı ışığına boyanmıştı her şey. Acı azalmışa, hâlâ bıçağı sıkı sıkı tutarak yola koyuldum. Ama artık nereye gittiğimden o kadar emin değildim. Olayı bastırmak için derin derin soluk alıp verdim. Bu herkesin başına gelebilirdi, şehrin herhangi bir yerinde, herhangi bir yerde. Her şeyin sahte olduğu dünyanın en büyük bebek evinde yaşadığımı düşündüm. Hiçbir şey gerçek değildi. Eğer hiçbir şey gerçek değilse, o zaman korkacak bir şey de yok demekti, böyle dedim kendi kendime. Adımlarımda belirgin bir hafiflik hissettim. Sanki havada yürüyor gibiydim. Madurodam önümde yün yumağı gibi açılmaya başladı. Her şeyin yepyeni göründüğü gerçeği ne bir türlü alışamıyordum: Ulu söğütleri taklit eden bonsai, bakımlı çimenlikleri taklit eden otluklar. Her şey birden billur gibi berraktı, yüzümün ortasında duran burnum kadarda açık seçikti. Madurodamplein kâğıt kadar inceydi. Uzakta mavimsi bir ufuk çizgisi ışıldıyordu. Böyle bakıldığında Amsterdam’ın kalbi de yarısı kesilmiş örümcek ağını andırıyordu. Önce Magere Brug geldi, desenleri aklıma yusufçuk böceğini getirdi, ardından Nieuwmarkt’daki Çin balık pazarı, sonra da Waterlooplein bitpazarı. Bu sahneler gözümün önünde yanıp söndü, kırılgan, dantel gibi, Nicolaas van der Waay’in resimlerinde kızların başında duran kepler kadar sade. Kanallar ve üstlerine eğilmiş sık yapraklı ağaçlar gördüm; kanallar boyunca sıralanan evlerin ön cephelerini gördüm -Herengracht, Keizersgracht, Prinsengracht ve Singel- inci dizisi gibi düzenliydiler. Munttoren’i, çiçek pazarını, Artis’i gördüm. Botanik Müzesi’nin ağır, sıcak, ihtişamlı görüntüsüne daldım. Bütün şehir önümde uzanıyordu, gökyüzü, cam ve sudan oluşan bir şehir. Ve burası evimdi.</p>

  <p>Küçük Anne Frank Müzesi’nin önünde kıvrılan bir sıra gördüm İçeride kendimi gördüm, bir ekranın önünde durmuş video teste dalmıştım: <i>1. Anne odasını önce kiminle paylaştı 2. Daha sonra kiminle paylaştı? 3. Odasını canlandırmak için anne</i> ne yaptı? <i>4. Kitaplığı kim inşa etti? 5. Frank ailesi hangi</i> ilkeden kaçtı? <i>6. Anne’in bütün kız. arkadaşları mülteci miy</i>di? Birden Prinsengracht 163’teki evin kâbuslarımda karşıma çıkan evlerle belirgin bir benzerlik taşıdığını fark ettim. Sanal basamakları bir tür rahatlama hissiyle tırmandım, sanal kapıları açıp kapadım. Sadece <i>Esc</i> tuşuna basarak evden çıktım. Artık hiçbir şeyden korkmuyordum: Kaçış her zaman bir seçenekti.</p>

  <p>Gözümde kibrit kutusu büyüklüğünde bir Lahey Mahkeme Binası canlandırdım. İçinde minik cüppeler giymiş minik yargıçları, minik sanıkları, minik tanıkları, savunma avukatlarının minik kürsüleri, içinde doğru ve yanlışın var olduğu bir hayatı taklit eden minyatür vekilleriyle. Gerçekte, haklı insan ya da haksız insan diye bir şey yoktur, iyi ve kötü insan da yoktur; sadece bu işin mekanizması vardır, işleyişi. Tek önemli şey harekettir; hareket her şeydir. Şehrin serçeleri kadar minik ve hareketli yeldeğirmenlerinin dönmesi için gereklidir. Köprülerin inip kalkması için; teknelerin uzaktan kumandalı sinekler gibi kanallarda vızır vızır gezmesi için; genelev bölgesindeki küçük fahişelerin eski moda guguklu saatler kadar düzenli vitrinlerinin perdesini açıp kapaması için minik polis memurlarının fare büyüklüğündeki atlarına binip devriye gezmesi için. Perdeler açılıp kapandığı, yeldeğirmenleri döndüğü, bonsai büyüdüğü, kan damarlarımızda dolaşıp kalbimize aktığı sürece, her şey yolunda demektir. Madurodam’ın dilinde kader, felaket ya da Tanrı anlamına gelen sözcükler yoktur. Tanrı işleyiştir; felaket ise arıza. Madem ki artık Madurodam'ı kendime mesken tutmuştum, istesem de istemesem de bunu kafama kazımak zorundaydım.</p>

  <div class="left">
    <p>1. 1991'de parçalanan Güney Avrupa ülkesinin adı neydi? a) Yugoslovakya b) Yugoslavya e) Slovenakya 2. O ülkede yaşayanlar hangi adla anılırdı? a) Yugoslav b) Mungoslav e) Slavoyug 3. Artık ülkesi olmayan bu insanlar şimdi nerede yaşıyorlar? a) Artık yaşamıyorlar, b)Artık yaşıyor sayılmazlar c) Başka bir ülkeye gittiler. 4. Başka bir ülkeye giden insanlar ne yapmalıdırlar? a) Uyum sağlamalıdırlar b) Ayrılmalıdırlar c) Daha başka bir ülkeye gitmelidirler.</p>
  </div>

  <p>Her şeyin sahte olduğunu ve eğer her şey sahteyse her hangi bir şeyle suçlanamayacağımı kafama kazımalıyım, Madurodam'da, Madurodam’ın parlak göğünün altında, hiç bir şeyle suçlanamayacağımı anlamalıyım; bunun sadece bir bakış açısı meselesi olduğunu, şeyleri ancak büyük görürsek büyük olduklarını ve küçük görürsek de küçük olduklarını. Bizim için, Madurodam sakinleri için çatılarımızda tüneyen saksağanların, az önce bana olması önemiyle orantısız bir acı veren, küçük çocuğun attığı ani, açıklaması imkânsız, nefret dolu çığlıkla kıyaslanamayacak kadar tehlikeli olduğunu anlamalıyım.</p>

  <p>Akşamüzeriydi. Günbatımı muhteşemdi, güneşin kiremit kırmızısı ışığına boyanmıştı her şey. Ağaçlara doğru yürüyordum, ayaklarım yere değmiyordu bile. Etrafta tuhaf bir sessizlik vardı: Tek duyabildiğim şey arada sırada yanımdan geçen bir bisikletlinin çıkardığı hışşş sesiydi. Çimenlerde oturan anaç tavuk gibi başı örtülü kadınlar gördüm, civcivleri de etraflarında. Burun deliklerim yeni biçilmiş çimen kokusuyla şişti. Ağaçların arasına daldım. Seyrek oldukları için aralarından ilerideki mavi gölü görebiliyordum. Ağustos ayı olduğu halde, havada sonbahar kokusu vardı. Yürürken o havayı açgözlülükle ciğerlerime çektim. Ne kadar yürüdüm ya da açıklığa varmam ne kadar sürdü bilemiyorum...</p>

  <div class="left">
    <p>... Ormandaki açıklık gür yabani çiçeklerle kaplıydı. Ortasından da inanılmayacak kadar berrak bir derecik çağıldıyordu. Güneşin altın ışıkları açıklığı saran dev söğütlerin birbirine geçmiş sık dallarından süzülüyordu. Göletin yakınındaki bir kütüğün üzerinde kara gözlü gürbüz bir kız oturuyordu. Gür saçı ensesinde toplanmıştı, gül rengi yazlık bir elbise düzgün vücudunu sarıyordu, boynundaki siyah kurdeleden küçük, sade bir haç sarkıyordu. Önünde, çimenlerin üstünde bir şapka ve bir de şarkı kitabı duruyordu. Tam karşısındaysa köyün çocukları duruyordu. Tatlı çocuklardı hepsi de. Kızlı erkekli, hepsinin de yüzlerinden sağlık fışkırıyordu, gözleri ışıl ışıl, giysileri tertemiz ve bembeyazdı. Onlara bakmak bir zevkti. Kızların çoğu saçlarına çiçeklerden yapılmış taçlar takmıştı. Elini kaldıran genç hanım, sorumluluğundaki çocuklara şarkıya başlamak üzere olduklarını gösterdi. Çocuklar kendilerinden geçmişçesine genç kızın işaretparmağına dikkat ettiler ta ki minik ağzı açılıp dünyanın en güzel sesi dudaklarından dökülene kadar. Muhteşem bir görüntüydü: Genç, neşeli yüzler, erkek çocuklar şarkının ritmine uyarak başlarını sallamaları, kızların daha mağrur, sırtları dimdik duruşları ve ortalarında da tatminkâr bir gülümsemeyle parlayan o zeki yüz, bir an bile dikkatini gözetimindeki masumlardan ayırmayan keskin bakışlı kara gözler. Öğretmen hanımdan pek de uzak sayılmayacak bir yerde iki kız oturmuş yeşil yapraklardan bir taç örüyorlardı. İşleri bitince ayağa kalktılar, usulca kızın yanına yaklaşıp bu tacı başına taktılar. Şarkı sona erdiğinde, çocuklar arı gibi öğretmenlerinin başına üşüştüler, bir yandan da avazlarının çıktığı kadar bağırıyorlardı. Öğretmen hanım doğruldu, şapkasını başına yerleştirdi, bağrışan çocukların arasından geçerek masallardaki ağaçlığa daldı.</p>
  </div>
</body>
</html>
