<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>23</h2>

  <p>İlk okuma kitabımızın sonuna geldik. Bütün harfleri öğrendik. Dergileri ve kitapları okuyabiliyoruz. Bütün güzel çocuk kitaplarını okuyabiliyoruz. Yazmayı da biliyoruz. Gördüğümüz her şeyi yazabiliyoruz. Artık bunu evde kendi kendimize de yapabiliyoruz. Ne kadar çok şey öğrenirsek, bizim için o kadar iyi.</p>

  <p>İlkokul 1. sınıf okuma kitabından</p>

  <p>Sonra sıra sınava geldi. Dördü de (Johanneke, Meliha, Ana ve Igor) gelmişti, odamın dışında, koridorda duruyorlardı. İçeri ilk Johanneke girdi. Ona birtakım sorular sordum, hepsine doğru cevap verdi. Ona A verdim. Herkesten daha çok çalışmış, olan biten her şeyi sessizce gözlemlediğini göstermişti. Onunla daha önce ciddi bir sohbet yapmamış olduğumu ancak şimdi fark ediyordum. Onu evlat edinmiştik, “bizimdi”. Bu kadarı yetmişti demek ki.</p>

  <p>“Umarım kalırsınız,” dedi.</p>

  <p>“Belki," dedim, neşeli olmaya çalışarak.</p>

  <p>Ayağa kalktım, onunla birlikte kapıya yürüyüp elimi uzattım. Huzursuz bir hali vardı.</p>

  <p>“İyi şanslar,” dedim aptal aptal, şansa ondan daha çok ihtiyacım olduğunu fark ederek. Meliha içeri girdiği anda artık rolümü oynamaya devam edemeyeceğimi anladım.</p>

  <p>“Sınavı unut. Meliha,” dedim.</p>

  <p>"Ne demek istiyorsunuz?”</p>

  <p>“Seni sınamaya gönlüm razı olmuyor,” dedim dürüstçe. “Sınavla ya da sınavsız, A almayı hak ediyorsun."</p>

  <p>"Bunu şimdi mi söylüyorsunuz! Bütün gece çalıştım, inek öğrenciler gibi. Çok güzeldi, bu arada. Gerçekten! Gelecek yıl da bizimle misiniz yani?”</p>

  <p>“Olabilir”</p>

  <p>“Eğer öyleyse,” dedi neşeli bir sesle, “ben de devam edeceğim.”</p>

  <p>Biraz anne-babasından, planlarından, çalışmalarının gidişatından konuştuk.</p>

  <p>“Ne yapacağımı bilemez haldeyim,” diye birden baklayı ağzından çıkardı. “Aşık oldum!”</p>

  <p>“Kime?”</p>

  <p>“Bir Dacer’e!”</p>

  <p>Ve biraz da Dacer’inden konuştuk. Müthiş bir adam. Bosna için deli oluyor, bir sivil toplum kuruluşunda çalışıyor. Şiddeti önleme ya da benzer bir şey. Saraybosna’da buradan daha çok zaman geçiriyor. Dili de biliyor. Belki de sonunda onunla Saraybosna’ya dönecek. Eve dönmeyi istemesi için bir Dacer’in gerekeceğini kim bilebilirdi. “Birde... şey... Babam artık pek iyi değil. Tek söylediği şey, ‘Hayat kocaman bir şakadan ibarettir.’ Papağan gibi. Yumurtan nasıl olsun, yağda mı çırpılmış mı olsun, diyorsunuz ona ve ‘Hayat kocaman bir şakadan ibarettir,’ diye yanıtlıyor. Ama belki de ondan bir-iki ders almam gerekiyordur”</p>

  <p>Ayağa kalktı. Ben de aynısını yaptım ve el sıkıştık. Tam kapıyı açacakken durdu, yüzünden bir gölge geçti. On yaş daha yaşlı görünüyordu.</p>

  <p>“Ne oldu, Meliha?*’</p>

  <p>“Hiçbir şey. Bazen delirdiğimi düşünüyorum. Yürürken birden durup kendi parçalarımı topluyorum. Kollarımı, bacaklarımı, ve üfff! Çılgın kafam da orada. Onları bulduğum için ne kadar memnun olduğumu anlatamam. Neyse, tekrar yerlerine yapıştırıyorum ve bir süre daha idare ediyorlar. Artık tamam, diyorum, ama yine oluveriyor, dağılıveriyorum. Yine topluyorum, yapboz gibi parçalarımı yerli yerine yerleştiriyorum, bir kez daha dağılıncaya dek...”</p>

  <p>Kapıyı açtı ve ekledi, “Yüzüm yaşlardan sırılsıklam oldu, benim Dacer de alt katta beni bekliyor.” Ardından yüzüne zoraki bir gülümseme oturtup dışarı çıktı.</p>

  <p>Sıra Ana’daydı.</p>

  <p>“Buraya sınav için gelmediğimi bilmenizi istiyorum,” dedi içeri girerken</p>

  <p>“Ne demek istiyorsun?”</p>

  <p>“Bir anlamı yok. Devam etmeyeceğim.”</p>

  <p>“Bu ani karar niye?”</p>

  <p>“Belgrad’a geri dönüyorum,” dedi.</p>

  <p>“Bir dakika. Biraz yavaş ol. Neden geri dönmeye karar verdin?”</p>

  <p>“Geert her zaman Belgrad’ı buraya tercih etti ve burası benim de sinirlerime dokunuyor."</p>

  <p>“Hiçbir şeyi özlemeyecek misin?”</p>

  <p>“Hayır.”</p>

  <p>“Ama birkaç yılını burada geçirdin, değil mi?"</p>

  <p>“Herhangi bir yerde de olabilirdim.”</p>

  <p>“Sana not vermemi istemediğinden emin misin?”</p>

  <p>Sorumu duymamış gibiydi.</p>

  <p>“Sadece hoşça kal demeye geldim," dedi, sonra kendini tutamayarak sordu: “Tek başınıza mısınız?”</p>

  <p>“Neden sordun?”</p>

  <p>“Yabancı bir ülkede yaşamak... insan tek başınaysa çok daha zor oluyor”</p>

  <p>“Duruma güre değişir,” dedim. Sohbete devam etmeye pek hevesli değildim.</p>

  <p>“Biliyorsunuz...” dedi, “ne olursa olsun olanlar zaten olacaktı."</p>

  <p>“Bu da ne demek şimdi?”</p>

  <p>“Farkında değilsiniz, ama siz bir araya gelmemizin son sebebiydiniz. Siz olmasaydınız her şey darmadağın olacaktı.”</p>

  <p>“Nedenmiş o?”</p>

  <p>“Çünkü böyle olur. Önce morallerimiz yüksekti: Hayattan zevk alıyorduk. Hayat sonsuz bir partiden, bir şölenden ibaretti. Derken bir sabah uyandığımızda etrafımızda açıklık bulduk.”</p>

  <p>“Açıklık mı? ‘Açıklık’ derken neyi kastediyordun?”</p>

  <p>“Bilmiyorum. Önünüzde ya da arkanızda kimsenin olmamasının verdiği şu korkunç hissi kastediyorum sanının.”</p>

  <p>“Ama senin Geert’in var.”</p>

  <p>“Hollandalılar yabancı topraklarda kendi ülkelerinden daha iyidirler.”</p>

  <p>“Bu ne demek peki?”</p>

  <p>“Yurtdışında yaşamayı iyi kıvırırlar, ama evde sudan çıkmış balığa dönerler.”</p>

  <p>“Peki ya <i>sen</i> ‘evde’ ne bulmayı umuyorsun?”</p>

  <p>“Dehşet üstüne dehşet.”</p>

  <p>“Burada neyin olurdu peki?”</p>

  <p>“Dehşetin yokluğu."</p>

  <p>“Çoğu insan için bu kalmak için yeterli sebeptir."</p>

  <p>“Her ne kadar Hollanda’nın da kendine özgü zorlukları olsa da,” dedi sakince.</p>

  <p>Sonra çantasından bir zarf çıkarıp masama koydu.</p>

  <p>“Nedir bu?”</p>

  <p>“Dairenin anahtarı “Kimin dairesinin?”</p>

  <p>“Artık ona ihtiyacımız yok, belki siz kalırsınız.”</p>

  <p>“Henüz kararımı vermedim."</p>

  <p>“Ama kalmaya karar verebilirsiniz.”</p>

  <p>“Daire senin mi?”</p>

  <p>“Hayır, Geert’in. Devlet destekli. Tek ödemeniz gereken gaz ve elektrik, onlar da çok fazla tutmuyor. Ah, şunu da söylemem gerek: Pek merkezi bir yerde değil. Adres, telefon numarası ve ihtiyacınız olabilecek diğer her şey zarfta. Mobilyalar hayli eski, ama atabilirsiniz. İstediğiniz gibi değiştirebilirsiniz. Geert ile ben bir hafta içinde ayrılıyoruz Kararınızı bana bildirim Gidip bir bakın isterseniz. Eğer beğenmezseniz anahtarı kutuya atarsınız.”</p>

  <p>Ana beni şaşırtmıştı, bir an için onu kıskandım. Anlaşılan benim bilmediğim bir şeyler biliyordu. O gittikten sonra bir şiire zarfa baktım, sonra da çantama tıktım. Ana’nın anahtarı bütün korkularımı kapattığım odanın kapısını açmıştı.</p>

  <p>Sadece Igor kalmıştı ama devam edecek gücüm yoktu. Ana ile Meliha’yı ve sürdürdükleri hayatları düşünüyordum. Hakkında hiçbir şey, ama hiçbir şey bilmediğim hayatlarını.</p>

  <p>Igor’un sınav kâğıdı önümde duruyordu, daha önce okumuş olduğum halde dalgın dalgın gözden geçirdim. Hırvat edebiyatında “dönüş” temasını incelemek için Igor hiç beklenmedik bir eseri, klasik çocuk kitapları yazan Ivana Brliç-Mazuranic'ten <i>Potjeh Gerçeği Nasıl Aradı</i> adlı peri masalını seçmişti.</p>

  <div class="left">
    <p>Vjest adında yaşlı bir adamla üç torunu yaşlı bir kayın ormanındaki açıklıkta yaşar. Bir gün Igor'un “Slav Süpermeni” dediği Svarozic üç çocuğa görünür:</p>

    <p>Sözleri bittiğinde, Svarozic pelerinini dalgalandırdı ve Ljutisa, Marun ve Potjeh’i eteklerine kaldırdı. Pelerinini bir kez daha dalgalandırdığında, pelerini dönmeye başladı. Erkek kardeşler de pelerinin eteklerinde onunla birlikte dönüp durdular ve birden dünya gözlerinin önünden geçmeye başladı. Önce o zamanlar dünyada bulunan bürün hazinden, tarlaları, mülkleri ve zenginlikleri gördüler. Sonra da, fırıl fırıl, bütün orduları, mızrakları, miğferleri, generalleri ve savaş ganimetlerini gördüler. Sonra daha da hızlı dönerken, birden bütün yıldızları, ayı. Yedi Kız Kardeş'i, rüzgârı ve bütün bulutlan gördüler Gördükleri kardeşleri çok şaşırttı, bu sırada pelerin hâlâ altın bir etek gibi hışırdıyor, dalgalanıyor, havada ıslık çalıyordu. Sonra Ljutisa, Marun ve Potjeh kendilerini yine ormandaki açıklıkta buldular. Altın parıltılı Svarozic de yine önceki gibi karşılarında duruyordu. Onlara şöyle seslendi: “İşte bunu yapacaksınız. Bu açıklıkta kalacaksınız. O sizi bırakmadan siz büyükbabanızı bırakıp gitmeyeceksiniz. Ona sevgisini iade edene kadar ne iyilik ne de kötülük için dünyaya adım atmayacaksınız.”</p>
  </div>

  <p>Büyükbaba torunlarına dünyada neler gördüklerini. Tanrı Svarozic'in kendilerine ne öğün verdiğini sorduğunda, Potjeh hatırlayamaz. Igor burada İngilizce bir sözcük kullanıyor, <i>"blackout"</i> ve bu yüzden kayıp belleği ile Svarozic’in öğüdünü bulmak için evden ayrılıp ormana gider. Orada Igor’un I.ex Luthor’un yaverleri dediği orman iblislerinin eline düşer.</p>

  <p>Igor’u içeri çağırdım. Gelip oturdu. Yüzünde kendi yansımamı gördüm. Aynaya bakmak gibi bir şeydi. Sanki ikinci sömestrde ağzımdan çıkan her sözcüğü kaydetmişti de şimdi teybin düğmesine basıyordu. Dördüne sayıp döktüğüm bütün o kuru, akademik adları ve tarihleri bana geri püskürtmeye başladı. Bana karşı hissettiği küçümsemeyi saklamaya da çalışmadı. Sözünü kestim.</p>

  <p>“Yazdıkların kafamı karıştırdı," dedim.</p>

  <p>“Akıl karıştırıcı bir eseri inceledim de ondan."</p>

  <p>“Ne demek istiyorsun?"</p>

  <p>“Potjeh’in hatırlayamadığı önemli gerçek neydi? Svarozic’in mesajı? Svarozic'in ona tek söylediği şey evden ayrılmamasıydı. ABC kadar basit.”</p>

  <p>“Sonra?”</p>

  <p>“Sonra, Svarozic, Potjeh’e bir kez daha görünüp yine aynı şeyi söyler. Evine git. Ama belleği geri geldiğinde ne olur? Ölür. ‘Çabucak yıkanıp sevgili büyükbabama dönerim,' diyerek bir kuyuya eğilir, içine düşerek boğulur.”</p>

  <p>“Peki bundan ne anlam çıkarıyorsun?”</p>

  <p>“O, ‘İnsanın evi gibisi yoktur,’ janrının kurallarını gözönü ne alacak olursak, sonsuza dek mutlu yaşamaları gerekirdi. Peri masallarındaki kahramanlar yolculuklarında erdem, zenginlik ve prensesler bulur; kuyulara düşmez. Bir şey Mazuranic’in bu peri masalını geleneksel biçimde sonlandırmasını engellemiş olmalı.”</p>

  <p>“Ama Potjeh sonunda kendini Svarozic’in sarayında bulur.”</p>

  <p>“Mazuranic, Potjeh’i cennete yollar, bu da ölüm artı mutlu son demektir, ama bu yine de yan çizmiştir, çünkü öyle ya da böyle hepimiz için cennet ya da cehennem garantisi vardır. Yani teknik açıdan bu kitap berbattır; ama psikoanalitik açıdan, tam bir deha örneğidir.”</p>

  <p>“Neden?”</p>

  <p>“Mesaj açık: ‘Sürgün’ yenilgi demektir. Potjeh ormanda koyu bir sisin içinde gezinir; belleğini yitirmiştir. Eve dönüş, belleğini kazanması anlamına gelir. Ama aynı zamanda ölüm de demektir: Belleğini kazanır kazanmaz kuyuya düşer. Yani insan özgürlüğünün tek zaferi, ironik olarak, bu, şu ya da üçüncü bir yöne sapmış olduğumuz o saniyede var olur sadece. Bu içsel gerçeğin uğrana Mazuranic janrın kurallarından saparak ‘kötü’ bir peri masalı yazar.”</p>

  <p>Bana baktı, çekik kara gözleri ruhumu ölçüp biçer gibiydi.</p>

  <p>Beni yenmişti: Bana kendi kendime asla göremeyeceğim bir şey göstermişti. Kitap pek çok şekilde yorumlanabilirdi, ama Igor’un onu bu şekilde okuması bana hem mantıklı hem de korkutucu gelmişti. Ya söylediği şeyler gerçekse ne olacaktı? Ya geri dönüş aslında ölüm -sembolik ya da gerçek- ve sürgün yenilgi demekse, ayrılık ânı bize bağışlanan tek gerçek özgürlük anıysa? Şayet bunlar doğruysa, ne işimize yarayacaktı? Hem “biz” kimdik? Parçalara ayrılmamış mıydık ve ortalıkta bu parçalarımızı toplamak için dolaşmıyor muyduk? Meliha gibi. Bu parçaları yapboz gibi bir araya getirerek kendi tükürüğümüzle yapıştırmıyor muyduk?</p>

  <p>Zihnimi okumuş gibi, “Ne oldu, yoldaş? Yani, Profesör Lucic demek istedim,” dedi alay barındıran bir sesle.</p>

  <p>Bu sözler beni rolüme döndürdü. Az önceki konuşmamız barışma yönünde atılan bir adımdı. Önce elimi uzatmıştım, ama şimdi geri çekiyordum.</p>

  <p>“Teşekkür ederim, Igor. Bu kadarı yeter. Bugün notları teslim ediyorum. Yarın ya da öbür gün gelirsen sekreter sana notunu söyler.”</p>

  <p>Bunları söylediğim an, kendimden hayatımda hiç etmediğim kadar nefret ettim.</p>

  <p>Omuz silkti, sırt çantasını alıp kapıya yürüdü. Ama sonra döndü ve “Sadece bir dipnot, profesör,” dedi. “Edebiyatta evi terk edip dünyayı görenler hep erkeklerdir. Giderler, geri dönerler ve bol bol gözyaşı dökerler. Kadınlar nerede?”</p>

  <p>Yanıt vermedim. Sağır ve aptal, gözlerimi kısıp onun durduğu tarafa baktım. Yüzünü zorlukla seçebiliyordum, Güdük kol ve bacaklarımı yere batırmış, çevremdeki nesnelerin rengini almıştım. İçimde bir yerde Proteus anguinus'un, metamorfozunun bir evresinde takılı kalan mağara semenderinin kıpırdandığını hissediyordum: Solungaçları soluk alıyor, kan incecik damarlarında dolaşıyor, minnacık kalbi neredeyse hiç ses çıkarmadan atıyordu. Yardım et bana, diye atıyordu kalp. Dokunursan dünya güzeli bir kıza dönüşeceğim; eğer terk edip gidersen sonsuza dek karanlığımın tutsağı olacağım...</p>

  <p>Igor gittikten sonra öğrencilerime not vermeye koyuldum. Nevena, Selim, Mario, Darko, Boban ve Amra'yı geçirmeye. Meliha, Johanneke ve Ana’ya da A vermeye karar verdim. Peki ya Igor'a?</p>

  <p>Yaptığımı neden yaptığımı bilmiyorum. Değerini defalarca kanıtlamış olan bir janrı neden değiştirmeye kalktığını bilemeyen Brlic-Mazuranic gibiydim. Bir şey yolunda gitmiyordu, içindeki bir şey, onun hikâyeyi alışılmış şekilde sonlandırmasına engel olmuştu, daha önce pek çok defa hem de hiç zorlanmadan sonlandırdığı şekilde. Bütün bildiğim, hikâyemi yanlış yöne döndürme dürtüsünü dizginleyemediğimdi. Uzun uzun düşündükten sonra ona, kısa ve sahte bir açıklamayla birlikte F verdim fiziksel bir tiksintiyle karışık utanç ve utançla karışık bir rahatlama duydum.</p>

  <p>Şimdi tek yapmam gereken şey notları alıp Anneke’ye götürmek, ofisimin anahtarını iade etmek ve Cees'i görmekti. Çevreme bakındım. Bir açıklıktaydım. Arkamda ıssız topraklar vardı, önümde ise çantamın dibindeki zarftaki anahtardan başka bir şey yoktu.</p>

  <p>Ama sonra bir şey unutup unutmadığımdan emin olmak için masamdaki çekmeceyi açtım ve ikiye katlanmış bir kâğıt parçası gürdüm. Birkaç ay ünce bölümdeki posta kutuma konmuş isimsiz bir nottu. Notu çekmeceme atıp tamamen unutmuştum, şimdi sanki daha önce hiç görmemiş gibi okuyordum.</p>

  <div class="left">
    <p>Yugosürtük,</p>

    <p>Canın cehenneme. Boktan Komünizmi yıkmak için canını vermiş olan insanları düşünüyorum &amp; sen de kalkmış şu kardeşlik &amp; birlik zırvalarını yayıyorsun. Senin Yugoslav saçmalığından artık gına geldi, anladın mı? Yugoslavya’ya ölüm &amp; yaşasın Faşizm!</p>

    <p>Yüzbaşı Lâsi</p>

    <p>Not: Ananı!</p>
  </div>

  <p>Notta yazarının Sırp, Hırvat ya da Boşnak mı olduğunu ele verecek tek bir sözcük bile yoktu. İşinin ehli dilbilim araştırmacılarını bile zorlayacak bir metindi. Son zamanlarda yapmış olduğum bürün alıştırmalar sonucunda nefret mektuplarında ister istemez uzmanlaştığımı fark ettim. Yine de bu metnin içeriğini diyelim ki Hollandalı birine açıklamak ne kadar zor olurdu. Uyduruk ama yaratıcı “Yugosürtük" sözcüğündeki asonans kullanımını ya da basmakalıp “kardeşlik &amp; birlik" deyiminin tınısını nasıl açıklayabilirdim? “Yugoslavya’ya ölüm, yaşasın Faşizm" sloganının altında neyin yattığını nasıl açıklayabilirdim? Ya da ellilerin kurmaca Yugoslav kahramanı Yüzbaşı Lasi’nin adının geçmesini?</p>

  <p>İsimsiz not şarapnel parçası gibiydi. Ama çekmeceme düşmüş olsa da, nereden geldiğini keşfetmeye hiç niyetim yoktu. Kırmızı (evet, kırmızı) bir tükenmezkalem alıp şefkatli bir kayıtsızlıkla imla hatalarını düzelttim. Sonra kâğıt parçasını minicik parçalara ayırıp konfeti gibi havaya fırlattım. Savaş bitmişti.</p>
</body>
</html>
