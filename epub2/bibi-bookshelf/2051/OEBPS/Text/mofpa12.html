<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>8</h2>

  <p><b>Ana: Kırmızı, Beyaz, Mavi Çizgili Plastik Çanta</b></p>

  <div class="left">
    <p>Sıradan bir çantaydı. Tek özelliği kırmızı, beyaz, mavi çizgileriydi Dünyanın en ucuz el çantasıydı, proleteryanın Vuitton'a tokadı Fermuarıydı. ama fermuarı birkaç günde bozulurdu Çocukken, tek bir delik ya da yarık açmadan vişneleri ya da diğer malzemeleri çikolatalara nasıl doldurduklarım düşünerek saatlerce kafa patlatırdım Şimdi ise beynimi başka bir çocukça soru için zorlayıp duruyorum: Kim kırmızı, beyaz ve mavi çizgili çantayı tasarlayıp, milyonlarcasını dünyanın dört bir yanına gönderdi?</p>

    <p>Kırmızı, beyaz, mavi çizgili plastik çanta Yugoslav bayrağının (Kırmızı, beyaz ve mavi! Ebediyyen sadık olacağız!) bir parodisi gibiydi, kırmızı yıldız dışında. Çantalardan birini, ilk kez bitpazarında gördüm sanırım. Polonyalılar ucuz Nivea kremlerini, keten mutfak havlularını, kamp çadırlarını, şişme yataklarını falan yere sermiş satıyorlardı. Eğer Polonyalılara sorsaydım eminim, Çeklerden aldık, diyeceklerdi. Çekler de, hayır, biz yapmıyoruz, Macarlardan aldık, diyeceklerdi Hayır, diyecekti Macarlar, Rumenlerden aldık. Hayır, bizim değil, diyecekti Rumenler. Çingeneler yaptı.</p>

    <p>Her halükarda, kırmızı, beyaz, mavi çizgili çanta bütün Doğu-Orta Avrupa’yı aşıp Rusya'ya, hatta daha bile uzağa gitti: Hindistan'a, Çin'e, Amerika'ya, dünyanın her yerine. Yoksulların bavuluydu, ufak tefek hırsızlıklarla geçinenlerin, karaborsacıların, üçkâğıtçıların, bitpazarında gezinenlerin, çamaşırhaneye gidenlerin, mültecilerin ve evsizlerin bavulu. Ah, o çantalarda Trieste'den Hırvatistan'a. Bosna'ya,</p>

    <p>Sırbistan'a, Romanya’ya, Bulgaristan'a giden blucinler, tişörtler, kahveler İstanbul'dan getirilen deri ceketler, el çantaları, eldivenler ve Makedonya'ya, Arnavutluk'a. Bosna’ya. Sırbistan’a ve daha kim bilir nerelere gitmek için Budapeşte'deki Çin Pazarı'nı terk eden onca döküntü Kırmızı, beyaz, mavi çizgili plastik çantalar gezgindiler, göçmendiler. evsizdiler, ama aynı zamanda hayatta kalanlardı: Biletsiz trenlere biner, pasaportsuz sınırlardan geçerlerdi.</p>

    <p>Amsterdam'daki Türk malları satan dükkânda bir tanesine rastladığımda iki guldene satın aldım. Ardından ikiye katlayıp bir kenara kaldırdım, tıpkı annemin sıradan beyaz poşetleri sakladığı gibi, "ne zaman işine yarayacakları belli olmazdı." Bu çantalardan bir tanesini satın alarak kendi inisiyatifimle bir tarikata üye olduğumun farkındaydım. Dünyanın en büyük tarikatına katılmıştım, renkleri, amblemi ve sancağı kırmızı, beyaz, mavi çizgili plastik çanta olan bir tarikata. Tek anlamadığım şey kırmızı yıldızı kimin söküp çıkardığıydı.</p>
  </div>

  <p>Oyunumuzu Ana’nın sembolik çantasından türettik.</p>

  <p>“İlk yapmamız gereken şey ‘bizimkilerin’ eskiden yaptığı bir şey,” dedi Meliha. “İçindekiler dökülmesin diye çantanın ağzını iple bağlamak.” Duyan da hedonistik bir töreni anlattığını sanırdı.</p>

  <p>“Havaalanında ne zaman şu ahı gitmiş vahı kalmış çantaları döner banttan aldıklarını görsem ‘bizimkilerden’ utandığımı itiraf etmeliyim,” dedi Darko.</p>

  <p>“Benim de keyfimi kaçırırdı,” dedi Igor. “Beraber yolculuk etmek zorunda kaldığım çapulculara bak, diye düşünürdüm. Ama şimdi havalı buluyorum.”</p>

  <p>“Nasıl yani?” diye sordum.</p>

  <p>“Dünyanın en pahalı çantalarını kim taşıyor, biliyor musunuz?”</p>

  <p>“Madonna mı?”</p>

  <p>“Hayır, Ruslar, en pahalı fahişeler ve üst düzey mafya üyeleri. İşte Çingene modasını takip etme sebebim bu: Evsizlerin ayakkabıları gibi iplerle sarmalanmış plastik çanta, altın diş… Şu kayıp yıldız konusunda çok haklıydın Ana. Bizler proleteriz! Ama tek sorun, Marx babanın çoktan toprak olması."</p>

  <p>“Çok doğru!” diye bağırdı Meliha. “Şu anda da mezarında ters dönüyordur.”</p>

  <p>Biraz çekinerek sınıftakilere yeni bir proje, daha doğrusu, oyun önerisiyle gittim: Yugoslavya’da günlük hayatın kataloglanması. Ana katkıda bulunan ilk kişiydi. “Çingene çantası kompozisyonu hemen ertesi derste hazırdı. Ben de onun Çingene çantasını “Yugonostalji” müzesi için koyacağımız bütün diğer malzemelerimizi saklamakta kullanmayı önerdim.</p>

  <p>“Ne müzesi?” diye sordular.</p>

  <p>“Ah, o da sanal olacak. Hatırladığınız ve önem verdiğiniz her şey. Artık ülke yok. Neden unutmak istemediğimiz şeyleri kurtarmayalım?”</p>

  <p>“Tito’nun doğum gününde düzenlenen mitingi hatırlıyorum,” dedi Boban. “Her yıl televizyonda seyrederdik.”</p>

  <p>“Bunu hepimiz hatırlıyoruz oğlum,” dedi Meliha. “Kendi hayatından bir şey söyle."</p>

  <p>“İlk bisikletim. Hani şu ‘midilli’ dediğimiz dört tekerleklilerden,” dedi Mario.</p>

  <p>“Bu sayılır mı?”</p>

  <p>“Kesinlikle.”</p>

  <p>“Tipik erkek: Fallik bir sembol,” dedi Meliha dalga geçerek. “Peki ya yiyecekler? Börekler ve baklavalar.”</p>

  <p>“Börek, baklava ve haşhaş tohumlu makarna.”</p>

  <p>Hepsi de Balasevic’in şarkısını hatırladı.</p>

  <p>“Erişte dahilse, her şey dahil edilebilir,” dedi Nevena.</p>

  <p>“Sizi mutlu eden herhangi bir şey,” dedim.</p>

  <p>“Ya da üzen?” diye sordu Selim, gözlerini yere dikerek.</p>

  <p>“Ya da üzen,” dedim. “Neden olmasın?”</p>

  <p>“Omarska’ya ne dersiniz?”</p>

  <p>Sınıf birden sus pus oldu. Tereddüte düştüm.</p>

  <p>“Bu konuda konuşmak ister misin, Selim?”</p>

  <p>“Neden olmasın? Elimdeki tek sanal sergi malzemesi bu. Suplar orada babamın gırtlağını kestiler.”</p>

  <p>Selim mayınlarından birini daha fırlatmıştı. Bunu beklemediğimi söyleyemem: En başından beri bir mayın tarlasında dolaşıyordum. Hepimizin kendi savaş anılarımız vardı, Selim’inki gibi kayıplar ölçülemez derecedeydi. Selim ve Meliha savaşa birinci elden tanık olmuşlardı, hem de bütün şiddetiyle. Uros ve Nevena da Bosna’dandı ama bu konuda konuşmayı reddediyorlardı. Mario, Boban ve Igor askere alınmamak için ülkeyi terk etmişti ve bu yüzden milliyetçilik çılgınlığı virüsüne (Boban Sırp, Mario ve Igor da Hırvat türüne) yakalanmamış görünüyorlardı. Johanneke olayları Hollanda’dan takip ermişti. Amsterdam’a Hollandalı kocasıyla birlikte savaştan önce gelen Ana, olayları Hırvat, Sırp ve Hollanda medyasından izlemişti, ama aynı zamanda düzenli olarak hem Belgrad’a hem de yakın akrabalarının olduğu Zagreb’e gitmişti. Onlarınkilerin yanında benim savaş tecrübelerim son derece sınırlıydı.</p>

  <p>Ortak bir nokta bulmak zorunda olduğumu fark etmiştim, çünkü çocuklar birbirlerinden yalnızca savaş tecrübeleri konusunda ayrılmıyorlardı; ilgi alanları da farklıydı. Meliha, Saraybosna Üniversitesi Yugoslav Edebiyatı Bölümü’nden mezundu. Uros, sadece Bosna’nın taşrasındaki bir liseyi bitirmişti ve üniversiteye daha yeni giriyordu. Mario, Zagreb Üniversitesinde sosyoloji okumuştu. Ana, Belgrad Üniversitesi’nde İngilizce Bölümüne kaydolmuş, ama neredeyse hemen bırakmıştı. Nevena, iki yıl ekonomi okumuştu. Ante, Osijek’teki öğretmen okulundan mezundu. Boban iki yıl hukuk okumuştu. Darko Opatija’daki otel yönetiminden mezundu. Selim savaş patlak verdiğinde Saraybosna Matematik Bölümü’ne henüz kaydolmuştu. Igor’a gelince, epeyce okul dolaşmıştı: Bir keresinde bir şiire psikoloji okuduğundan bahsetmişti, ama Zagreb Tiyatro ve Film Akademisi’nde iki yıl tiyatro yönetmenliği eğitimi aldığını da söylemişti. Ona geçmişi hakkında hiç soru sormadım; artık o kadar da önemli gelmiyordu.</p>

  <p>Ortak noktaya gelince, içlerinde bölündüklerini, öfkelerini, bastırdıkları isyanlarını hissedebiliyordum. Hepimiz şu ya da bu şekilde kirletilmiştik. Mahrum bırakıldığımız şeylerin listesi çok uzun ve kederliydi: Doğduğumuz ülke ve normal bir hayat yaşama hakkımız elimizden alınmıştı; dilimiz elimizden alınmıştı; aşağılanmış, korkmuş ve umutsuzluğu yaşamıştık Bir sayıya indirgenmenin, bir sürüye dönüşmenin ne demek olduğunu anlamıştık. Bazıları, örneğin Selim, yakın dostlarını ve akrabalarını kaybetmişti. Onların yükü en ağır olandı. Şimdiyse hepimiz bir tür nekahet devresindeydik.</p>

  <p>Bütün bu çılgınlığın ortasında hepimize eşit derecede ait ve hepimizi olabildiğince az incitecek bir alan bulmanı gerekiyordu. Bana göre buna uyan tek alan da ortak geçmişimizdi. Çünkü elimizden alınan bir diğer şey de hatırlama hakkımızdı. Ülkenin yok olmasıyla o ülkede yaşanan hayatın da silinmesi gerektiği hissine kapılmıştık. Başa geçen politikacılar sadece iktidarla tatmin olmuyordu; yeni ülkelerinin zombilerle dolmasını istiyorlardı, belleksiz insanlarla. Yugoslav geçmişlerini aşağıladılar, insanları eski hayatlarını reddedip unutmaları için teşvik ettiler. Edebiyat, filmler, pop müzik, fıkralar, televizyon, gazeteler, tüketim eşyaları, diller, insanlar - bütün bunları unutmamız gerekiyordu. Bunların çoğu banyo edilmemiş film ve fotoğraflar, kitap ve rehberler, belgeler ve anıtlar biçiminde çöpü boyladı... “Yugonostaljisi”, o eski ülkedeki havan hatırlamak, politik yıkımın diğer bir adı oldu.</p>

  <p>Ülkenin bölünmesi, savaş, anıların bastırılması, “kesik bacak sendromu", genel şizofreni ve ardından da sürgün -bunların, öğrencilerimin duygusal ve dilsel sorunlarının sebepleri olduğundan emindim. Hepimize bir kaos hali hâkimdi. Hiçbirimiz kim ve ne olduğumuzdan emin değildik. Kim ve ne olmak istediğimizi de bilmiyorduk. Kendi ülkelerinde öğrencilerim Yugonostaljik, yani dinozor olarak tanımlanmaktan bozuluyorlardı. Ancak, yeni oluşturulmuş devletlerin geleceklerine bir yakınlık da hissetmiyorlardı doğrusu. Burada, Hollanda’daysa “politik sığınma hakkından yararlananlar”, “mülteciler” ya da “yabancılar”, komünizm çocukları”, “Balkanlaşmanın atıkları” ya da “vahşiler” olarak damgalanıyorlardı. Geldiğimiz ülke ortak travmamızdı.</p>

  <p>İp cambazlığı yaptığımın farkındaydım: Belleği canlandırmak da sansürlemek kadar geçmişle oynamak sayılırdı. Eski ülkemizdeki yetkililer silme düğmesine, ben ise yenileme düğmesine basmıştım. Onlar Yugoslav geçmişini siliyorlardı, savaş dahil her talihsizlik için Yugoslavya'yı suçluyorlardı. Oysa ben bu geçmişi bir zamanlar hayatlarımızı oluşturan minik günlük ayrıntılar şeklinde canlandırıyordum. Gönüllü bir kayıp-bulma servisi olarak çalıştığımı da söyleyebilirsiniz. Onlar milyonlarca insanın hayatını, ben ise yalnızca bu birkaç kişiyi idare ediyor olsak da, yaptığımız şey gerçeği gizlemekti. Ortak geçmişimizin bizi mutlu eden anılarını canlandırarak yakın geçmişteki savaşın kanlı görüntülerini gizleyip gizlemediğimi merak ediyordum. Kiki şekerlerinin tadını hatırlatırken aynı zamanda sırf Arnavut olduğu için akranları taralından bıçaklanarak öldürülen Belgradlı çocuğu silmiyor muydum? Onları popüler bant karikatürün Yugoyandaşları Mirko ve Slavko üzerine “düşünmeye teşvik ederken” anlık güçleriyle sarhoş olup güçten çılgına dönmüş Yugosavaşçıların gerçekleştirdikleri sayısız zulümle yüzleşmelerini erteliyor muydum? “İşte, güzelim, bunlar gelir başına, bir kez bir Boşnak öpücüğünü tadınca," nakaratını hatırlatırken Bosna’daki sayısız ölümün, örneğin Selim’in babasının ölümünün etkisini hafifletiyor muydum? Vahşet listesinin sonu yoktu, oysa ben günlük hayatın ıvır zıvırlarından oluşan neşeli kataloglarla onları arka plana itiyordum.</p>

  <p>Öte yandan, her şey iç içe geçmişti. Biri olmadan diğerini de alamazdınız. Ölüm, Kiki şekerlerini çiğniyordu, insanlar öldürdü ve öldürüldü, yağmaladı ve yağmalandı, ucuz popüler bir nakarat eşliğinde tecavüz etti ve tecavüze uğradı. Askerler yeni ganimet olan renkli televizyonları, siperlerine sürüklerken kurşunlandı. Ölüm günlük döküntülerle kol kolaydı. Kiki şekerleri gibi bir ayrıntı sayısız farklı biçimde akla gelebilirdi - mesela, bir tetikçi tarafından vurulan, çiğnediği Kiki’nin tatlandırdığı dudaklarından kan damlayan bir kızın görüntüsü olarak. Kötülük günlük nesneler kadar sıradandı, özel bir statüye sahip değildi.</p>

  <p>Geçmişimizle barışmadan onunla nasıl yüzleşeceğimizi anlayamıyordum. Bu yüzden ortak noktamız olarak hepimizin de yakınlık duyduğu bir şeyi, Yugoslavya’da paylaştığımız günlük hayatın basit parçalarını seçtim.</p>

  <p>Kırmızı beyaz mavi çizgili çantamız yavaş yavaş doldu. Her şeyden biraz koymuştuk: Artık yaşamayan Yugoslav ilk ve ona okullarının dünyasını, Yugoslav popüler kültürünün idollerini, her tür Yugoslav ıvır zıvırını -yiyecek, içecek, kıyafet, ne bulduysak-, Yugoslav tasarımlarını, ideolojik sloganları, ünlülerimizi, atletlerimizi, etkinliklerimizi, Yugoslav sosyalizminin efsanevi isimlerini, televizyon dizilerini, bant karikatürleri, gazeteleri, filmleri...</p>

  <p>Boban bir kutu dolusu Yugoslav filmi videosu bulmuştu, bu yüzden seyredecek çok şeyimiz vardı. Bu filmler bir zamanlar bir Yugoslav hayatının varolduğunun en somut kanıtlarıydı. Ölümünden sonra bu hayata bakarken anlamak için bizler, filmlerde geleceği öngören, pek çok ayrıntı, gerçekleşen bir sürü kehanet keşfettik.</p>

  <p>Kısa süre sonra bana sıkıntı veren endişelerimden kurtuldum: “Arkeolojimiz”, “ruhaniliğimiz”, “eski güzel geçmişimizin" yeniden canlandırılması bizi o kadar yakınlaştırdı ki bir türlü kopamaz olduk. Böylece dersten sonra bir kafeye gidip sohbete devam ediyor, sadece son tramvaya, otobüse ya da trene yetişmek için dağılıyorduk. Dışarıdan bakan birine, tanrılarına seslenmek için sihirli sözcükler sıralayan bir kabile gibi görünüyor olmalıydık, transa geçmiş gibiydik. Aslında, bir bakıma öyleydik.</p>

  <p>Başa çıkmakta en çok zorlandığım öğrencim Igor'du. Belleği beni şaşırtıyordu: Yaşamış olması ihtimali olmayan şeyleri bile “hatırlıyordu”.</p>

  <p>“O zaman sen doğmamıştın bile!”</p>

  <p>“Ama ben Yugo-genlere sahibim yoldaş, ve onlar hatırlıyorlar.”</p>

  <p>Bu uyduruk kelimeyi, Yugo-genleri, Felemenkçeymiş gibi, “g” yerine gırtlaktan bir “h” sesi çıkararak telaffuz etmekten keyif alırdı. Biz de gülerdik elbet. Öğrencilerimin geçmişimizi bizden çok hiçbir sorumluluk taşımayan, hayali “Yuho- henlerinin” hatırlıyor olması fikrinden hoşlandıkları belliydi.</p>

  <p>Onlarla sık sık şehirde de karşılaşırdım. Birbirimizi sanki yıllardır görmemiş gibi sevinirdik bu durumlarda. Birbirimizi tatlı sözlü salyalarla kaplar, karşılıklı sırtı sıvazlardık, sonra sonu gelmeyecek bir <i>ukapje koffie"</i> ve işitsel bir kafeye otururduk.</p>

  <p>Gezintilerimde en sık karşılaştığım öğrencim Igor’du. Birdenbire şu uzun boyu, sırt çantası, boynundan sarkan olmazsa olmaz kulaklıklarıyla Igor beliriverirdi.</p>

  <p>“Hangi rüzgâr attı seni buralara?” diye sorardım.</p>

  <p>“Ya sizi?” derdi karşılık olarak.</p>

  <p>“Önerin nedir?”</p>

  <p>“Bir <i>'lope'</i>ye ne dersiniz?"</p>

  <p>Böyle konuşurlardı. Kendi argolarıydı bu. Onlar için <i>ulope”</i> “yürüyüş” demekti, Felemenkçe <i>lopen</i> sözcüğünden türettikleri bir şey. Ayrıca bir de <i>"wandel"</i> önerebilirdi bana, Felemenkçedeki wandelen sözcüğünden, “gezmeye gitmek”. Bazen de “haydi bir <i>"kopje koffie'</i>ye gidelim,” gibi şeyler derlerdi. Selim’in Felemenkçe-Boşnakça kombinasyonları çok komikti.</p>

  <p>Öğrencilerim ortak projemizden zevk aldıklarını söyledikleri halde, ben bir türlü şu mayın tarlası görüntüsünden kurtulamıyordum. Bir gün Igor’la sokaklarda gezinirken, bu konuyla ilgili gerçek düşüncelerini öğrenmeye çalıştım.</p>

  <p>“Söylesene Igor, ders hakkında ne düşünüyorsun?”</p>

  <p>“Tito ilk karşılaştıklarında müstakbel eşine ne demiş, biliyor musunuz?”</p>

  <p>“Hayır, ne demiş?”</p>

  <p>“Ey Jovanka, kulak ver düşüncelerime.</p>

  <p>Senin ellerin benimkilerden daha masum değil.</p>

  <p>Bu gece alnımda bir yangın,</p>

  <p>Gözkapaklarımda bir titreme.</p>

  <p>Güzel bir rüyaya dalacağım bu gece:</p>

  <p>Ve ölene kadar yanımda olacak güzelliğin!”</p>

  <p>Igor’un hayalinde Hırvat bir kadın şairin dizesiyle Hırvat bir erkek şairin kıtası böyle birleşiyordu işte.</p>

  <p>“Hiç mi kutsal bir şey kalmadı artık?” dedim, gülerek.</p>

  <p>Yanıt vermek yerine, sordu: “Söylesenize, meleklerin hiç gülmediğini fark ettiniz mi?”</p>

  <p>“Bu konuda fazla kafa yorduğumu söyleyemem.”</p>

  <p>“Hiç mi bir meleğin gözlerine bakmadınız?”</p>

  <p>“Hayır, sanmıyorum... Hatırladığım kadarıyla bakmadım...”</p>

  <p>“Madem öyle, hemen bir yere uğramalıyız.”</p>

  <p>Akşama kadar Rijksmuseum'da eski ustaların resimlerindeki melek yüzlerine bakıp durduk.</p>

  <p>“Gördünüz mü? Haklıymışım,” dedi. “Melekler gülmüyormuş, değil mi?”</p>

  <p>“Cellatlar gibi."</p>

  <p>Her ikimiz de kahkahalara boğulduk, hem de hiç komik olmadığı halde. Kahkahamız görünmez bir kaygıyla baş etme yöntemimizdi.</p>

  <p>Nekahet dönemindekiler -bir hastalıktan ya da bir tür travmadan, kazadan, selden, gemi kazasından sonra iyileşmeye başlayan insanlar-, onlar da gülmezler. Biz nekahet dönemindeydik. Yine de bir şey demedim.</p>
</body>
</html>
