<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>17</h2>

  <div class="poetry1">
    <p>Arada bir birileri</p>

    <p>Paslanmış çıkaracaktır</p>

    <p>Çalıların dibinden</p>

    <p>Ve fırlatıp atacaktır çöpe.</p>

    <p>—Wislawa Szymborska</p>
  </div>

  <p>Ne yapacağımı bilmiyordum. Dairemdeki daracık alanda dört dönüyor, hafif bir ateşle titriyordum. Kendimi hiçbir şeye veremiyordum, Uros’un ölümü migren gibi alnıma saplanmıştı. Derken gözüm bir deftere takıldı, Zagreb'de babanın bana verdiği üç defterden birine. Diğer ikisini annemin evinde bırakmıştım, çünkü okuyacak zamanım ya ila niyetim olmayacağını biliyordum. Zaten bunu da vicdanımı rahatlatmak için alıp getirmiştim. Defteri raftan alıp karıştırmaya başladım.</p>

  <p>Daktiloyla yazılmıştı. Saylanın en kenarından başlanmış, sözcük aralarında tek boşluk bırakılmıştı. Mürekkep bulanıktı. Bana herhalde üçüncü ya da dördüncü kopyayı vermişti. Sayfaları zımbalamış, açık yeşil renkte karton kapak yapmış, üstüne de elyazısıyla <i>Bir Kasaba Öğretmenin Anıları</i> diye yazmıştı. Defterlere “kitap" diyordu. “Birinci Kitap" ne başlık attığını bilmiyordum. Herhalde çocukluğunu anlatmıştı. "İkinci Kitap"a herhalde <i>Okul Günleri</i>. <i>Eski Güzel Okul Günleri</i> gibi bir başlık atılmıştı. Elimdeki “Beşinci Kitap”tı, ve ilk sayfasındaki ithaf şöyleydi: “Gelecekteki torunuma.” Babanın gelecekte bir torunu olacağına dair fazla umudu yoktu, torun sadece romantik bir mazeretti, ama hayatıyla ilgili itirafların birkaç kopyasını birden hazırladığına göre, belli ki bir gün binlerinin alıp okumasını istemişti.</p>

  <div class="left">
    <p>N kasabasına eğitimini aldığım şeyi yapmaya gittim: Öğretmeye. Ben de diğer pek çok insan gibi öğretmendim, ama bir fark vardı: Okula ve N kasabasına Goliotok'tan gelmiştim.</p>
  </div>

  <p>Baba itiraflarında Komünform’a duyduğu sempati yüzünden Goliotok'a siyasi mahkûm olarak gönderilmesi sonucu yaşadıklarını da anlatıyordu. Bu deneyim onu tamamen raydan çıkarmıştı: Salıverildikten sonra bile aklandığını hissetmemişti. <sup>"</sup>İçeride”yken, “hayattan mahrumken, “her gün bütün gün on kiloluk kayaları yokuş yukarı elli metre taşıyıp, gardiyanın keyfine göre bir an için yere bırakıp soluklanarak geçirirken” dışarıdaki insanlar, hiç utanmadan, “devletin cebinden çalmayı” öğrenmişti. Hapis sonrası hayatını “ölümümden sonra” diye adlandırıyor, kendine de “ceset” diyordu. Goli otok geç inişini frengi vakası gibi saklamak zorunda kalıyordu. Diğer alanlarda da kendini hayattan sürülmüş olarak hissediyordu: Partizan statüsünü kaybetmişti (bir yerde askeri nişanlarının kendisinden nasıl sökülüp alındığını anlatıyordu) ve artık Komünist de değildi (Parti’den ihraç edilmişti). Artık sadece öğretmendi.</p>

  <p>Anlatım tarzı ve ruh hali değişim gösteriyordu: Kendine acımadan öğretmence bir vaaz çekmeye ya da gerçek inanç sahibinin gururuna ya da taşradaki “siyasi torpilli sosyal hizmet görevlisinin eylemciliğine geçiyordu. Önce bir sıra görünmez hapishane duvarına seslendiğini düşündüm, ama kısa süre sonra gerçek okurunun gelecekteki torunu, Tito, parti, gizli polis ya da Yugoslav devleti olmadığını anladım, hatta zalim Goli otok gardiyanları bile değildi; öğretmenlik yaptığı küçük kasabaydı okuru.</p>

  <p>Yavaş yavaş, elliler ve altmışlardaki Yugoslav taşra hayatının bir portresi onaya çıktı. Baba birkaç yıl N’de öğretmenlik yaptıktan sonra her yanı dökülen okulu nasıl yenilemeye başladığını ayrıntılarıyla anlatıyordu: Çamur içindeki arka bahçeye çimento dökmesini, ardından sağdan soldan topladığı tahta parçalarıyla bir atölye inşa etmesini; çok daha sonra, yerel üniversitenin başına getirildiğinde, kültür salonu inşaatını üstlenmesini ve Sanat İşçileri Derneği'nin kurulmasını; gerçek projektör sağlamayı başardığı amatör tiyatro grubunu oluşturmasını; ilk sinema merkezinin inşa edilmesini ve bu merkez için film bulmalarını; ilk gerçek halk kütüphanesini kurmaları ve kitap alacak parayı sağlamalarını; çoktandır ihmal edilmiş belediye parkını hayata döndürmelerini; bir ortaokul kompleksi ile ilk yüzme havuzunu inşa etmelerini; bir basketbol kulübü kurmalarını; ilk müzik okulunu açmalarını...</p>

  <p>Öğrencileri için ayrılmış sayfalar özellikle duygu doluydu. Bir yerinde “tahtaya gel" yerine yanlışlıkla “tahtaya çık" dediğini hatırlıyordu. Arkası dönükken öğrencisi sözlerini dinlemişti. “Çocuk tahtayı yerinden indirmişti, sınıf kahkahalardan kırılırken, üstüne çıkmış duruyordu. O çocuk daha sonra iki üniversite birden bitirdi.”</p>

  <p>Emeklilik döneminde -o zaman Zagreb’e taşınmıştı artık görevini yapmış olduğu için şu standart altın kol saatiyle ödüllendirilmişti; ama hayatının en güzel yıllarını harcadığı kasabadakilerin minnetlerini gösterecek en ufak bir şey yapmamış olması onu çok incinmişti.</p>

  <p>“Kitap"ın en sonunda baba çocukluğundan yaşlılığına (tabutlar da bu kategoride yer alıyordu) hayatında yer almış olan çeşitli dolap, gardırop ve rafı anlatmak için geniş bir yer ayırmıştı; Zagreb’deki dairesinde yer alan kitaplığın üzerinde özellikle durmuştu. Bu raflardan her türden belge, afiş ve madalya düşebilirdi her an. Belgelerden biri ondan, “Ulusal Özgürleşme Savaşı’nda genç zihinleri eğitmek için gösterdiği fedakâr çabadan” dolayı övgüyle söz ediyordu. Bir diğeri ise “ülkemizin toplumsal ve kültürel gelişiminde ki fedakâr çabaları"ndan. Bir tanesi de “Partizan Öğretmen Sertifikası”ydı. (“Bu bana bir yanda Alman bombalarının gürültüsü ve müttefiklerin uçan kalelerinin uzaktan duyulan top atışları ve az öteden gelen makineli tüfek sesleri eşliğinde okuma-yazma aritmetik öğretildiği günleri hatırlattı. Öğrencilerimiz kucaklarında yazı tahtaları ellerine tebeşir bir ağacın altında oturup partizan öğretmenin gözetiminde kelime, okuma ve hesap yapmayı öğrenirlerdi...”)</p>

  <div class="left">
    <p>Bir gün o sararmış belgeleri karıştırmaya başladım ve aralarında üstünde devlet mührü olan bir kâğıt buldum. Bir de ne göreyim? Bana değil miymiş. Ulusuma vermiş olduğum hizmetler için beni madalyayla ödüllendiriyorlarmış. Orada oturup kendi kendime. "Bu nasıl bir ulusmuş ki böyle? Bir madalyayı hak edecek kadar hizmet ettiğim ama böyle bir şey aldığımı tamamen unuttuğuma göre?" diye düşündüm Yine de orada elimde bu kâğıt parçasıyla otururken, birden, hayatımın beyhude geçtiğine dair korkularım buhar olup uçtu. Gözlerim yazılarda dolaştı ve kesinlikle oradaydı. Daha dün gibiydi.</p>

    <p>Zagreb'e vardığımda ne yaptığıma dair hiçbir fikrim yoktu, ama iki dirhem bir çekirdektim, kravatlı falan (Tanrı en büyük düşmanıma bile bu işkenceyi çektirmesin). Beni aldıkları salona bir tören havası hakimdi. Fısıltıyla konuşan insanlar, gözlerde bir beklenti, yüzü gülen kimse yok ve ardından Hırvatistan Üniversite Geliştirme Komitesi başkanı sahneye yürüdü Koltuğunun altında bir deste önemli gibi duran kâğıt. “Sosyalist Hırvatistan Cumhuriyetinin eğitimi ve kültürünün büyük katkılardan dolayı ilk sertifikayı..." ve benim adımı okudu ve "takdim ediyorum." diyerek cümlesini tamamladı.</p>
  </div>

  <p>Baba daha parlak bir gelecek inşa ettiğine inanan bir nesle aitti. İnançlı bir faşizm karşıtı olarak partizan hareketine katılmış, savaşı kazandığını hissetmişti. Politik güvenilmezliği olanlarla birlikte bir kampa gönderilmesinin sebebi, insanların içinde, Stalinci kamplarının varlığını reddettiğini söylemiş olmasıydı herhalde. Serbest bırakıldıktan sonra, “inançları sarsılmamış” bir halde inşa etmeye geri döndü, ama emekliliği yaklaştığında artık hayallerini yitirmişti - bu yüzden “kitaplar” ortaya çıkmıştı. Her şeyi bir süre sonra alaşağı edecek olan insanlardan bahsediyordu, sürü içgüdüsüne karşı duramayacak kadar zayıf olan bu insanların çoğu kendi kuşağındandı. Bildiği her şeyi yazıya dökmesinin ardından, pencereyi sonuna kadar açıp derin bir soluk almış ve harabeleri incelemişti, zaman geriye gitmiş gibiydi. Başladığı yere dönmüştü. Yine savaş zamanıydı. Kamplar ve dikenli teller vardı.</p>

  <p>Söylemek zorunda kaldığı şeyleri birileri okuyacak mı, diye merak ettim. Özlemini çektiği torunları, eğer olacaksa, Japonca konuşacaklardı. Bunları binlerce kez dinlemiş olan Olga, duvarları ne zaman beyaza boyayacağıyla daha çok ilgileniyordu. Yıllar geçtikçe baba kurbandan işkenceciye dönüşmüş, durmadan laf bombardımanına tuttuğu anneyi de bir itirafçıya çevirmişti.</p>

  <p>Babayı duvarlara şikâyetlerini sıralarken, kimsenin almak istemediği sinyaller gönderirken, varlığını haklı kılmaya çalışırken, sızlanırken, maruz kaldığı hakaretlerin provası yaparken, hayal kırıklığı ve adi, pis insan ihanetinden yaralanmış, bitmez tükenmez hakaret listesini çıkarırken hayal edebiliyordum yalnızca. Çizgili pijamasıyla odanın tam ortasında dururken gözümün önüne getirdim. Göğüs düğmeleri çözüktü, önünden sonda aleti uzanıyordu - sözcükler kamikaze uçuşuna çıkan uçaklar gibi ağzından dökülüp çarptıkları duvarlarda kan izleri bırakıyordu.</p>

  <p>Goran'ı da düşündüm. Goran da babası gibi kendi payına düşen hakaretleri içinde beslemişti. Bunları kendisiyle birlikte Japonya'ya götürdüğünden, bir kasa mücevher kaçırır gibi sınırdan içeri kaçak soktuğundan emindim. Babası gibi o da dışlanarak lekelenmişti (“lekelenmiş”, babasının bir yerde kullandığı bir sözcüktü). <i>Silinmek -çıkarılmak -yok edilmek -sürülmek - atılmak - sansürlenmek - men edilmek - yasaklanmak - uzaklaştırılmak - reddedilmek - engellenmek - dışlanmak</i> ... Ve de S-E-N dışarı!</p>

  <p>Goran artık beni sevmiyordu. Bu yüzden onunla Japonya'ya gitmeyi reddetmiştim. Sessizce, hissettirmeden, belirli bir sebep olmaksızın varmıştık bu raddeye. Goran elinden geleni yaptı: Kalbini canlandırmak ve nabzını hızlandırmak için elinden gelen her şeyi yaptı. Aşkın bu şekilde kayıp gidebileceği ne inanmıyordu. Fakat yavaş yavaş bana karşı olan hisleri de hakaret görmüş birinin hislerine dönüştü. Belki ben de aynı şeyleri hissediyordum; belki bu hisler içimde kış uykusuna yatmıştı. Kendi fay hatlarımızı bulmak, damarlarımıza sızan lekeyi görmek çok zordur.</p>

  <p>Goran da babayla aynı hamurdandı. Bir zafer kazandığı anda, zaferi zihninde kendi kişisel, özel 'N' kasabasına sunardı. Başarı ne kadar büyükse, kasaba da bu başarıya karşı o kadar vurdumduymaz olurdu. Kasaba sadece onun başarısızlıklarıyla ilgilenirdi. Bunları duymaya çok istekliydiler çünkü onun hakkında yanılmadıklarını anlamalarına yarardı bunlar. Bu yüzden hem Goran hem de baba için ülke iki zıt, eşit derecede tutkulu kampa bölünmüştü: Kurbanlar ve işkencecileri. Sonra ilk kez olarak bir şey keşfetmiş olabileceklerini fark ettim: Belki de şu anda dağılmış olan ülkemiz gerçekten de sadece kurbanlar ve işkencecilerinden oluşuyordu. Düzenli olarak yer değiştiren, birbirinin yerini alan, kurbanlar ve işkencecileri.</p>

  <p>İnsan geçmişten nasıl kurtulur, bunu merak ediyordum... Öğrencilerimden ilk adım olarak geçmişle barışmalarını istemiştim. Onlara geçmişin acısız bölgesini sunmuştum, onları korumaya çalışmıştım, ailelerin çocuklarını ve çocukların kendi arkadaşlarını koruduğu gibi, annemin beni ve Goran'ın babasının da Goran'ı koruduğu gibi. Fakat hayır, kurtuluş yoktu; sadece unutuş vardı. Bu da hepimizin beyninde bulunan şu küçük mucizeci silgicikler tarafından sağlanıyordu. Herkes arkasında bir dolap sürükler, her dolabın iskeletleri vardır. Farklı şekillere, mesela babanın kitaplığından düşen belgelere bürünseler bile, er ya da geç bu iskeletler ortaya dökülür. Geçmiş bizim “enstalasyonumuzdur”. Amatörce oluşturmuşuzdur belki, ama sanatsal kaygılarımız da olmuştur. Şuraya bir rötuş, buraya bir ekleme, şuraya, hatta buraya bir düzeltme, her yerde rötuş-rötuş. Rötuşlamak en sevdiğimiz sanatsal araçtır. Her birimiz kendi müzemizin küratörüyüz. Geçmişe erişimimiz yoksa onunla barışmamız da mümkün olmayacaktır. Barışmak için Hollanda’yı sel felaketinden kurtaran çocuk Hans Brinker gibi parmağımızı toprak duvara sokabilmeliyiz. Parmağını toprak duvara sok. Ekranını resimlerle doldur. Hayatını tozdan arındır. Arada sırada değişiklik yap. Bir iki şeyi at. A’yı aç, B'yi ört. Bütün lekeleri çıkar. Ağzını kapattın. Dilini silah olarak gör. Bir şey düşün ama başka şey söyle. Niyetini iyice belli etmek için abartılı ifadeler kullan. İnançlarını sakla. Sakladığın şeye inan. Bütün bu tekrarlardan, özetlemelerden, yinelenen şikâyetlerden ve mazeretlerden, virüsle bulaşan hastalıklı talihsizliklerden ve bizi sarıp sarmalayan, birbirimize dolayan, durmadan içinde debelendiğimiz berbat, acı verici, kanlı bir yığın halinde birbirimize bağlayan göbek bağlarından sıkıntı gelmişti - anne-babalar, çocuklar, torunlar, asılan ve cellat, kurban ve işkenceci, gardiyan ve mahkum, yargıç ve zanlı...</p>

  <p>Havaya ihtiyacım vardı. Babanın defterini yere fırlattım, paltomu giyip dışarı çıktım. Bir süre Zeedijk boyunca yürüdüm, ardından De Verdwenen Minnaar’a, ara sıra kahve içtiğim pub’a gittim. İnsan seslerinin uğultusu ve bedenlerden yayılan sıcaklık sinirlerimi yatıştırmaya yaradı. Şakaklarımdaki ağrıyı dindirmek için sıcak insan etine ihtiyacım vardı. Yanımda bir adam oturuyordu. Bir-iki laf ettik, birkaç içki içtik, biraz bakıştık ve vücutlarımızın birbirine değmesine izin verdik: Beden sıvılarının birbirine karışmasını içeren karşılıklı bir yardımlaşma işlemine doğru ilerliyorduk. Alışveriş başarılı oldu: İhtiyacım olan şeyi, kendini aşağılamanın tesellisini aldım. Acı kayboldu.</p>

  <p>Parmaklıklı pencereden gelen soluk sabah ışığında uykulu gözlerim yatağımın yanı başındaki masada bir banknota takıldı: Yüzünü zihnime kazıyacak zamanı bulamadığım adam, bana yüz gulden bırakmıştı. Yüzüm bir gülümsemeyle aydınlandı. Hollandalıların da dediği gibi, <i>Snip voor een wip!"</i> Vizite yüz gulden. Genelev mahallesinde yaşadığım tamamen aklımdan çıkmıştı!</p>
</body>
</html>
