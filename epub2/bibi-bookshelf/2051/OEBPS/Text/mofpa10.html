<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>6</h2>

  <p class="quote">Burada hayatın muhafaza edildiğini, ama hayatın kendi değerinden çok daha yüksek bir bedele muhafaza edildiğini gördük; çünkü onu korumak ve sürdürmek için gereken gücü bir sonraki nesilden ödünç aldık, bu yüzden onlar borçlu ve esaret altında doğdu. Bu mücadeleden sağ çıkan tek şey saf bir hayatı savunma içgüdüsü oldu, bu arada hayatın kendisi o kadar çok zayiata uğradı ki adından başka bir şey kalmadı. Onun da pek değeri yoktu. Ayakta kalıp yaşayan şeyse ya kavruk ya da eğri; dünyaya gelen ve yaşayan şey içinde filizinde zehir taşıyor ve yüreği de hastalıklı, insanların düşünceleri ve sözcükleri yarım kaldı, adeta kökünden koparılıp atıldı.</p>

  <p class="quotename">Ivo Andric</p>

  <p>Onlara korkacak hiçbir şey olmadığını söyledim: Hepsi yüksek notlar alacaktı. Çoğunun Sırpça-Hırvatçayı işlerine geldiği için okuduğunun farkında olduğumu, bu nedenle onlara zorluk çıkarmak gibi bir niyetimin olmadığını belirttim.</p>

  <p>“Misafir okutman olarak iki sömestrliğine buradayım yalnızca. Öğretmencilik oynamam pek mantıklı değil, siz de rol yapmaktan kurtuldunuz yani.”</p>

  <p>“Peki ne yapacağız o zaman?”</p>

  <p>“Hiçbir şey mi?” diye sordular, şaşırarak.</p>

  <p>“Canım, bir şekilde yapacak bir şey buluruz,” dedim.</p>

  <p>Gözlerini üstümde hissettim. İlgilerini çektiğim açıkça görülüyordu.</p>

  <p>“Ben zaten derslere gelemeyecektim," dedi genç bir kadın. "Bebeğim var."</p>

  <p>"Sorun değil," dedim.</p>

  <p>“Teşekkürler,” dedi genç kadın, eşyalarını toplaşıp sınıftan çıkarken.</p>

  <p>Diğerleri gülüşüp yine bana baktılar. Şimdi ne diyeceğimi merak ediyorlardı. Konuyu bağlayan Meliha oldu.</p>

  <p>“Geldiğimiz zaman ilk yaptıktan şey bizi mülteci kamplarına koymak oldu ve -bu Hollandalıları siz de tanımışsınızdır artık- bizi psikiyatra gönderdiler. Neyse bizim psikiyatr da ‘bizden’ çıktı. Ne dedi biliyor musunuz? ‘Bana bir iyilik yapın, olur mu? Kendinizde ufak bir delilik bulun. Bir-iki travma uyduruverin gerekirse. İşimi kaybetmek istemem.’”</p>

  <p>Hepimiz güldük. Top yuvarlanmaya başlamıştı.</p>

  <p>Durumumun tuhaflığının farkındaydım elbette: Artık resmi olarak var olmayan bir konuda ders vermem isteniyordu. Vaktiyle üniversitede Yugoslavistika dediğimiz şey, yani Sloven, Hırvat, Boşnak, Sırp, Karadağ ve Makedon edebiyatları, doğdukları ülkeyle birlikte kaybolup gitmişlerdi. Ayrıca, dersimi alacak öğrencilerin de edebiyata karşı özel bir ilgileri yoktu. Flemenkçe gazeteler daha çok ilgilerini çekiyordu. Öğrencilerime, kaçtıkları ya da sürüldükleri ülkenin edebiyatını (ya da ülkelerin edebiyatlarını) okutmak için işe alınmıştım.</p>

  <p>En önemli aracımın dil olduğuna karar verdim: “Bizim" dilimiz. Sırpça-Hırvatça. Ancak, Hırvatistan’da, Sırbistan’da, Bosna’da ve Karadağ’da konuşulan dil, konuşulduğu ülke gibi birbirinden ayrı birimlere bölünerek üç farklı resmi dil haline gelmişti: Hırvatça, Sırpça ve Boşnakça. Doğru, Hırvatça ve Sırpça, Yugoslavya zamanlarında bile bir tür resmi özerkliğe sahipti, ama artık yeni bir şey söz konusuydu: Aralarındaki farkların altını çizmek için dikilen birtakım kontrol noktaları “Yeni” diller beni pek ilgilendirmiyordu, onları birbirinden ayıran elli kadar sözcüğe göre bölmeye de niyetim yoktu. Beni ilgilendiren şey dildeki belirli bir değişmezlikti, öğrencilerimin bu dili kullanmak istememelerine ve kullanamamalarına yol açan o bükülmezlik: Şüpheli anadillerinin yerini yarım yamalak bir İngilizce ve şimdilerde de yarım yamalak bir Felemenkçe almıştı.</p>

  <p>Onlara Hırvatça, Sırpça ve Boşnakçanın tek bir dilin farklı biçimleri olduğuna kesinlikle inandığımı söyledim. “Bir dil, ordunun desteklediği lehçedir. Hırvatça, Sırpça ve Boşnakçaya ise milis güçleri arka çıkıyor. Yarı cahil suçluların dilbilimsel konularda size tavsiye vermesine izin vermeyeceksiniz değil mi?” Zamanında Latin ya da Kiril alfabesiyle basılan Slovence, Makedonca, Sırpça ve Hırvatça okuma parçalarının serpiştirildiği ilkokul ve ortaokul ders kitaplarını kullanmış en son kuşağa ait olduğumun da farkındaydım. Bu tür ders kitaplarının varlığının çok yakında unutulacağının da.</p>

  <p>Ama işler bu kadar da basit değildi. Öğrencilerim ordu konusunu açtığımda mecazi anlamda konuşmadığımı gayet iyi biliyorlardı: “Dillerimizin” gerçek askeri birlikler tarafından desteklendiğini, küfretmek, aşağılamak, öldürmek, tecavüz etmek ve sürmek için kullanıldığını biliyorlardı. Bu diller uzlaşmaz olduklarına inanarak savaşa girmişlerdi, belki de tam olarak ayrılmaz oldukları için.</p>

  <p>Gazeteler dil sütunlarıyla dolmuştu. Kasap, fırıncı, herkes birden dilbilimci kesilmişti. Savaşla birlikte “ayrımcı sözlüklerde" bir artış olmuştu. Büyük ölçüde Latin harflerini benimsemiş olan Sırplar. Kiril alfabesine dönmeye başladılar; Hırvatlar ise, Hırvatistan'ı olabildiğince Hırvat yapmak istedikleri için, Rusçadan ödünç aldıkları birkaç tuhaf yapı ile ikinci Dünya Savaşı sırasında kullanılan daha da tuhaf birkaç sözcüğü dillerine soktular. Çığlık kıyamet yaşanan bir boşanmaya benziyordu. Dil silahtı ne de olsa: Damgalar, ihanet eder, ayırır ve birleştirirdi. Hırvatlar <i>kruh</i>'larını yerken Sırplar <i>hleb</i>'lerini, Boşnaklar da <i>hljeb</i>'lerini yiyecekti: Üç dilde de ekmek sözcüğü farklıydı. <i>Smrt,</i> ölüm sözcüğüyse aynı.</p>

  <p>Boşanmadan önceki dilin, savaşın yok ettiğinden -Sırp- Hırvatça ya da Hırvat-Sırpça ya da Hırvatça ve Sırpça- daha iyi, daha kabul edilebilir bir dil yapısını temsil ettiğini sanmayın. Hayır, o da politik bir işleve hizmet ediyordu; onu da ordu desteklemişti; o da kullanılmış, ağır biçimde ideoloji haline getirilmiş, Yugoslavlıkla kirletilmişti. Ama tarih, dilsel değişkenlerin tek bir yapıda birleşmesinin hikâyesi, bir gecelik boşanmadan daha uzun ve anlamlı bir süreçti. Tıpkı köprü ve yol inşa etmenin hikâyesinin, onları bir gecede yok etmekten çok daha uzun sürmesi gibi.</p>

  <p>Boban bize sık sık gördüğü bir rüyayı anlattı. Rüyasında Zagreb’de bir sokak arıyor, ama insanlar konuşmasından Belgradlı olduğunu anlayacaklar diye yol sormaya korkuyordu.</p>

  <p>“Peki anlasalardı ne olur?" diye sordum.</p>

  <p>“O zaman Sırp olduğum ortaya çıkacaktı. Bana tükürebilirler ya da beni kovalayabilirlerdi.”</p>

  <p>“O zaman ne olurdu?”</p>

  <p>"O zaman aradığım sokağı bulamayacaktım.”</p>

  <p>“Kimi arıyordun?”</p>

  <p>“Bir kız arkadaşımı. Adı Maja’ydı."</p>

  <p>Birisi kıs kıs güldü.</p>

  <p>“Nerede yaşıyordu senin Maja?”</p>

  <p>“Mosa Pijade’den sağa dönüyorsun. O sokaklardan birinde."</p>

  <p>“Mosa Pijade’nin artık yeni bir adı var,” dedim.</p>

  <p>“Nedir peki?"</p>

  <p>“Medvescak.”</p>

  <p>“Ah, teşekkürler," dedi ciddi bir ifadeyle, sanki bu bilgiyi o gece kullanacakmış gibi.</p>

  <p>“Maja’nın sokağının eski adı Novakova olabilir mi?" diye sordum.</p>

  <p>“O işte!” diye bağırdı, yüzünün aydınlanmasından çok rahatladığı anlaşılıyordu. “Novakova!”</p>

  <p>“İyi ki rüyanda Bosna’yı görmedin, arkadaşım," dedi Selim. “Bizimkiler seni bir ellerine geçirselerdi, canına okurlardı.”</p>

  <p>Odada çıt çıkmıyordu. Selim bombayı atmıştı bir kere.</p>

  <p>“Bundan sonra bu tür yorumlarını kendine saklayacaksın. Selim. Sınıfı savaş alanına çevirmenize izin verecek değilim.”</p>

  <p>Selim, Boban’ın Sırpçılığına tahammül edemiyordu, bu çok açıktı: Boban sınıfta söz aldığında. Selim gözlerini devirir, yüksek sesle soluk alır, eline öksürürdü; kendisi söz aldığında da hararetli hararetli Boşnakçılığa “dışarıda" olduğundan daha çok yüklenirdi.</p>

  <p>Nevena tamamen farklıydı. Onun konuşmasına bir çeşit dilsel şizofreni hâkimdi: Kekeler, hiç ayrım yapmadan bütün yerel ifadelerle aksanları kullanırdı; bir cümleye Güney Sırp lehçesiyle başlar, ardından Zagreblilerin konuşmasını taklit eder, Boşnaklara özgü bir şekilde kelimeleri yuvarlamaya geçer, sonunda da öyle garip bir tonlama tuttururdu ki duyanlar onu otistik bir çocuk sanırdı. Daha sonra bana Sırp babası ve Hırvat annesinin sürekli kavga ettiklerini, sonunda da savaştan hemen önce ayrıldıklarını anlattı. Hepimizin taşımak zorunda olduğu etnik yükler vardı. Nevena, Bosna’da yaşayan büyükannesinin yanına taşınmış, oradan da mülteci olarak Amsterdam'a gelmenin bir yolunu bulmuştu.</p>

  <p>“Felemenkçede kendimi çok daha rahat hissediyorum,” dedi bana, bir uyku tulumundan bahseder gibi.</p>

  <p>Uros çoğu zaman mırıldanarak konuştuğu için ne dediğini zar zor anlardık. Konuşmasında pek çok küçültme sıfatı yer alırdı. On dokuzuncu yüzyıla ait Rus romanlarındaki uşaklar gibi, bu sözcükleri etrafındakilerin gönlünü almak için kullanırdı. Sanki böyle yapmasa konuştuğu kişi burnuna bir yumruk indirecekti ve bu küçük hoş sıfatlar onu dayaktan koruyordu. Sınıftakiler Uros’un sözcükleriyle dalga geçtikleri gibi Hollandalıların bunları kullanma alışkanlığıyla da dalga geçerdi. Sınıfta söz almak Uros için o kadar zor bir hal aldı ki çoğu zaman onu kendi haline bırakırdım.</p>

  <p>Igor’un Felemenkçesi çok akıcıydı. Felemenkçe onun için özgürlük demekti; anadili yük haline gelmişti.</p>

  <p>“‘Dilimizi’ konuştuğumda, kendimi taşra oyununda rol alan bir karakter gibi hissediyorum, anlarsınız ya,” dedi. “Anlarsınız ya," Amerikan İngilizcesiydi. “Dilimizi" Amerikancayla renklendirirdi: Bu şekilde kendisi için daha tahammül edilir bir hale getirirdi.</p>

  <p>“‘Bizim' dillerin hepsi kendi yazınsal normlarını oluşturmaya çalışıyorlar, ama tek doğal sayılan şekil, saf olmayan, yozlaşmış hali. Ya da bir lehçe. Dalmaçyalıların Hırvatçasını duyduğumda. ‘Hey, pek havalıymış,’ diye düşünürüm. Resmi görevlilerin Hırvatçasını işitince aklıma yapmacıklık ve tecavüz geliyor. Hepsinde doğal olmayan bir şey var -Hırvatça, Sırpça, Boşnakca... Bakın, ben rockçıyım, müzisyenim. Müthiş müzik kulağım vardır. Ne dediğimi iyi biliyorum."</p>

  <p>“Bizim” dilimizin Igor’un bahsettiği şekli, yani standart Hırvatça, o ülkeden ayrıldıktan sonra çok daha boğucu bir hal alınıştı. Medyanın dilden bahsetmediği tek bir gün bile geçmiyordu. Muazzam bir değişim baskısı vardı. Bazıları bu yeni dili insanı şaşırtacak kadar sakin karşıladılar; bazıları da dehşetle kaçındılar. Bazıları bunu bağlılıklarını kanıtlamanın tek yolu olarak görürken, bazıları da yaşadıkları kâbusun ta kendisi olarak gördü. Resmi, kuru, basmakalıp sözler hayatı kolaylaştırıyor, uzun hikâyeleri kısaltıyordu. Basmakalıp sözler şifreli bir dildir adeta: Konuşmacıyı kişiliksizleştirir, çevresine bir kalkan örer. Basmakalıp sözler zaten sözcüklere dökülemeyecek şeylerin dilidir. Yalnızca iki seçenek var gibiydi: Dürüst bir sessizliği korumak ya da konuşup yalan söylemek.</p>

  <p>Gençler hemen, bir zamanlar “hödükçe" diye nefret ettikleri lehçelere sığındılar. Ya da gerileyerek daha kişisel bir tarza kaçtılar, örneğin oyun ve okul arkadaşlarıyla aralarında geliştirdikleri argoya. Bunlar savaşla gelip her yere yayılan, her şeyi kirleten resmi dilden kaçtıkları geçici sığmaklardı. Yetişkinler anlamasın diye çocukken kendi aramızda uydurduğumuz bir dilde konuşmamız gibi. Bö-göy-le-ge de-ge di-gi-ye-ge-bi-gi-li-gi-ri-gim.</p>

  <p>Dil ortak travmamızdı, en sapkın biçimlere bürünebiliyordu. Bosnalı bir kadının örneği aklımdan hiç çıkmıyordu. Söylenenlere göre, kadın kendi tecavüzünün hikayesini ezberlemişti, sorulduğunda ezberden yineliyordu. Savaş aracı olarak tecavüz uluslararası haberlere konu olmaya başladığında, bu konuda tutarlı şeyler anlatabilen bir tek o olmuştu. Kısa şiire sonra yabana muhabirlerin ve kadın örgütlerinin en çok peşinde koştuğu kişi haline gelmiş, hatta bu örgütlerden biri onu Amerika’ya davet etmiş. Orada şehir şehir dolaşarak aşağılanmasının hikâyesini anlatmış, en sonunda da bu olayın İngilizce versiyonunu bile ezberlemiş. Durmadan devam etmiş -artık anlamını yitirmeye başlayan bir hikâyeyi ezberden anlatmış-, tıpkı cenaze törenlerinde ağıt yakması için tutulan ağıtçı köylüler gibi. Acı veren bu hikâyeyi makine gibi başa sarmak acıyı köreltme yöntemiydi.</p>

  <p>Sık sık, acaba Hırvatçam da kuru ve renksiz mi olmaya başladı, diye düşünüyordum. Bazen Hırvatçayı yabancı bir dil olarak öğrenen öğrencilere benzetirdim kendimi. Son derece basmakalıp bir şey söylerken yakalardım kendimi, öyle soğuk bir şeydi ki ağzım buz kalıplarıyla doluymuş gibi bir his verirdi.</p>

  <p>“Eskiden seyrettiğimiz Japon filmlerindeki samurayları hatırlıyor musunuz?" dedi Boban bir gün. “Samuraylar konuşmaz; yüzlerini buruşturup gözlerini devirirler. Ben hep şu asla ağızlarından dökülemeyen sözcükler yüzünden patlayacaklarından korkardım. İşte, biz de onlara benziyoruz, samuraylara. Kıpkırmızı oluyoruz, gözlerimiz yuvalarından uğruyor, şakaklarımızdaki damarlar patlayacak gibi şişiyor ve tek kelime edemiyoruz. O zaman da kılıç çıkıyor.”</p>

  <p>Sınıf alkıştan yıkıldı.</p>

  <p>“Vay, vay, vay!” dedi Igor. “Senden böyle bir şey beklemiyordum! Milosevic’i bile geçtin!”</p>

  <p>“Çok doğru!” diye bağırdı Meliha. “Ben Saraybosnalı bir samurayım!”</p>

  <p>Meliha’ya her zaman güvenebilirdim. Onun Saraybosna hikâyelerine doyamazdık - korku, karanlık, aşağılanma, çılgınlık, nefret, yaşayanlar ve ölüler... Meliha ayrıntı ustasıydı. Alarm sırasında sığınaklardaki zifiri karanlığı anlatırken bile. Hele anlattığı hikâyeler. Çocuğu bir el bombasıyla parçalanınca deliren ve saatlerce yanaklarını evinin alçı duvarına sürterek cılk yara haline getiren kadın; savaştan önceki hayatı, ilk alıkonulduğu mülteci kampı kendisine dostluk etmesi için ona para veren iyi kalpli, yaşlı Hollandalı adam; komşusunun üç yaşındaki çocuğuna bakıcılık yaparak Felemenkçe öğrenen, bir dünyaya acı çekmeden geçişini kolaylaştırmak, unutmayı çok istediği geçmişini unutmak için çocuk gibi konuşmaya başlayan annesi hakkında.</p>

  <p>Her sözcüğünü cankulağıyla dinlerdik. Kimse onun kadar açılmaya istekli değildi. Bazıları hâlâ çok korkuyordu, bazıları da utanıyordu; bazıları savaşı yaşamamanın suçluluğuyla bazıları da yaşadıklarının korkunçluğuyla felce uğramıştı.</p>

  <p>Sonuçta, evdeyken dilin “ulusal öz” olması üstüne koparılan o kuru gürültü hem bir dizi yalandı, hem de gerçeğin ta kendisi; sonuçta, öğrencilerim kendilerine ait olmayan dillerde -İngilizce ve Felemenkçe anlatmak istediklerini daha kolay anlatıyordu, bu dillere o kadar hâkim olamasalar bile. Anadil, “klanın dili”, Hırvat şairin esrik dizelerindeki dil.</p>

  <p>&nbsp;</p>

  <p>Hışırdar, çınlar, tınlar ve gümbürder</p>

  <p>Gürler, kükrer, yankılanır...</p>

  <p>&nbsp;</p>

  <p>onlara birden tamamen farklı bir ışıkta görünmüştü. Burada söz konusu olan “öz” artık dilbilimsel bir hafıza kaybı, sözel bir yorgunluk, tik, kekeleme, lanet, küfür ya da basit bir lafebeliği halini almıştı.</p>

  <p>“Hey, millet!” diye bağırdı bir gün Meliha. “Dili siktir edin! Sadece konuşalım!”</p>

  <p>Ve birden top yine yuvarlanmaya başlamıştı.</p>
</body>
</html>
