<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>15</h2>

  <p>Havaalanındaki gümrüksüz mağazalardaki zorunlu çikolatalardan birkaç kutu aldım. Meşhur Kras marka çikolatalar üstünde Hırvatistan amblemi olan ve yeni Hırvat pasaportlarına benzer şekilde tasarlanmış kutularda satılıyordu.</p>

  <p>Havalandıktan sonra belli belirsiz bir rahatlama hissettim. Havayolu dergisini karıştırıp, uçuşların istikametlere boş boş baktım, ardından Istria’nın yer mantarları, Korcula’nın güzellikleri, piyanist Ivo Pogorelic’in muhteşem kariyeri ve en sonunda da tenis şampiyonu Goran Ivanisevic’in son başarıları hakkındaki yazılan okudum.</p>

  <p>Zagreb’de geçirdiğim yedi gün hiçbir işime yaramamıştı. Yeni bir kimlik kartı edinememiştim: Avukata da danışmamıştım. Elbette, daire kaybedilmiş bir davaydı: Buna benzer binlerce olay vardı. Ayrıca, geride bıraktığımız şevlere pek de düşkün değildim. Evet, kitapları özlüyordum, hem Goran'ınkileri hem de kendiminkileri, ama şu andaki kiracı onları bile iade etmeye razı olsa bile koyacak yerim yoktu.</p>

  <p>Ama annemin üst katındaki kiracıyı bir tamirci bulup banyo tavanındaki şu çirkin sarı lekeyi halletmesi için ikna etmiştim. Ayrıca benzer acil durumlar için anneme biraz da para bırakmış, lavabo için yeni bir musluk satın almıştım. Zagreb’de geçirdiğim yedi gün boyunca Brezilya pembe dizisinin yedi bölümünü seyretmiştim. Karakterlerin geniş ailesinde kim kimdir öğrenmiştim. Annemin üç televizyonundan biri yataktan kalkar kalkmaz mutlaka açılırdı.</p>

  <p>“Kendimi yalnız hissetmiyorum gibi geliyor,” demişti kendini haklı çıkarmak için.</p>

  <p>“Neden bir şeyler okumuyorsun?”</p>

  <p>“Okuyamam. Gözlerim ağrıyor.”</p>

  <p>“Yeni bir gözlük al.”</p>

  <p>“Aldım, ama işe yaramadı. Sanki gözlerime kum doluyor, öyle bir his işte.”</p>

  <p>Hiç telefon görüşmesi yapmamışımı: Arayacak kimsem yoktu. Eski adres defterimdeki numaralara göz atmıştım. Hatta bir keresinde almacı kaldırarak eski bir arkadaşımın numarasını tuşlamış, ama kimsenin yanıtlamasına fırsat vermeden telefonu kapatmıştım. Rahat bir nefes almıştım.</p>

  <p>Annemi, bölgesini nasıl koruduğunu düşünmüştüm. Onun için lekenin hallolması, musluğun artık damlatmaması, perdelerin yıkanması ve hayatın normal akışına devam etmesi her şeyden daha önemliydi. Ama aynı zamanda savaşçıydı, kendine de bir düşman bulmuştu: Şeker. Başka düşman tanımayı reddediyordu: Artık çok zayıftı; onlarla bir savaşı kaybederdi. Bu yüzden bölgesini belirlemiş ve orada üstünlüğünü ilan etmişti.</p>

  <p>Goran'la olan fotoğrafım annemin oturma odasındaki porselen dolabındaydı. Fotoğrafı orada görünce annemin “sergisi”nin göçmenlerin oturma odalarında gördüklerime ne kadar da benzediğini fark ettim. Göçmenlerin hatıra eşyalarından oluşturdukları sergi daha önce yaşadıkları hayata ya da anavatanlarına karşı duydukları nostaljiyi yansıtmaz; böyle bir şeyin olmayışını ifade ederler. Bütün o kalp şeklindeki zencefilli kurabiyeler, çarık küllükler, minyatür Dalmaçya ya da Karadağ şapkaları, elişi nakışlar ve danteller, deri tulumlar ve Adriyatik’ten çıkarılan deniz kabukları, türbeler, minik mezarlar, bir hayat tarzının sonunu, net bir seçimi, bu seçimin beraberinde getirdiği kayıpları kabul etme isteğini gösteriyordu.</p>

  <p>Bunları kabul ettim mi, bilemiyordum. Ama şunu söyleyebilirim, orada geçirdiğim bir hafta boyunca huzursuzluğumdan kurtulamadım. Dışarıda, annemin yanında olduğumdan daha huzursuzdum. Yüzümde görünmez bir tokadın iziyle Zagreb sokaklarında dolaştım, tavşan gibi ürkek bakışlarla etrafıma baktım, güvende olmak için bina duvarlarına yakın yürüdüm. Her şey sağlıksız, griydi, bir an <i>benim</i>, bir an <i>yabancı</i>, bir an <i>eski.</i></p>

  <p>Anneme yeni bir kimlik kartı almaya çalıştığımdan hiç bahsetmedim. Ama işin aslı, verildiği yeri bulamadım. O binaya daha önce birkaç kez gitmiş olmama rağmen, o caddeyi avcumun içi gibi tanımama rağmen, yön bulma konusunda çok iyi olmama rağmen, yerini bulamadım. Yön sorduğumdaysa, insanlar önce solu gösterdiler, sonra da sağı, ama yine de bulamadım. Tarif edilen dar çemberde dönüp durdum iki, en fazla üç sokak, sonunda içim bir panik hissiyle doldu ve gözyaşlarına boğuldum. Annenin, birden çocuğun gözünün önünden kaybolmasına denk olan mülteci travması, yüzeye çıkmıştı. Hem de en az beklediğim yerde: “Evde.” Avcumun içi gibi bildiğim bir bölgede kaybolmayı başarmış olmam gerçeği beni dehşete düşürdü.</p>

  <p>Bu olayı uçakta yanımda oturan yolcuya aktardım. O da Zagrebliydi, benden belki bir ya da iki yaş büyüktü. Mimardı. Zagreb’den doksan birde ayrılmıştı. Amerika’ya, iş bulup yerleştiği yere dönüyordu.</p>

  <p>“Aklımı kaçırdığımı sandım.”</p>

  <p>“Neden? Kaybolmak için o kadar çok sebebiniz vardı ki,” dedi “Çoğu sokağın adı değişti bir kere.”</p>

  <p>“Ama sokaklar aynı."</p>

  <p>“Eğer adları yeniyse değiller,” dedi.</p>

  <p>“Yine de bunun olduğuna inanamıyorum.”</p>

  <p>“Küçük bir bellek kaybı. Çok kısa zamanda çok fazla şeyin değişmiş olmasından.”</p>

  <p>“Ama kendi şehrimde nasıl kaybolurum?”</p>

  <p>“Peki ya Zagreb artık sizin şehriniz değilse?”</p>

  <p>“Zagreb her zaman benim şehrim olarak kalacak,” dedim inatla, söylediğimin ne kadar saçma olduğunu fark ederek.</p>

  <p>“Gelecek sefer yeni sokak adlarını öğrenmeye çalışın. O zaman her şey yoluna girecektir. Eski adları ne kadar çabuk unutursanız o kadar iyi.”</p>

  <p>“Kolay mı sanıyorsunuz?”</p>

  <p>“Hiç değil. Bu konuda ne kadar üzgün olduğunuzu görebiliyorum. Eskiden ben de öyleydim. Ama üstesinden geldim. Ya da daha doğrusu kendi kendinin icabına baktı. Çünkü bizi defterden sildiler. Beni, sizi, ayrılan herkesi. Tamam, biz artık işlerine yaramıyoruz, ama varlığımız nasıl yadsınır? İhmal edilen bir azınlık olduk artık. Bakın, eve daha yeni gittiniz. İnsanların son on yılda yaşananlardan rahatsızlık duyduğuna dair bir izlenim edindiniz mi?”</p>

  <p>“Bilmiyorum.”</p>

  <p>“İnsanlar doksan birde rahatladılar. Eski Yugoslavya'da hayat çoğu insan için zordu, millet birbirini yiyordu o zaman. Hep lanet bir hedef için çalışmak zorundaydım. Parlak bir gelecek ya da şu ya da bu reform. Bir de şu tavuklarınız daha mı çok yumurtluyor diye gözetleyen lanet komşular. Bu yüzden eski Yugoslavya dağılınca çoğu insan rahat nefes aldı: Artık burunlarını karıştırabilir, kıçlarını kaşıyabilir, ayaklarını masaya uzatabilir, müziğin sesini sonuna kadar açabilirler ya ila sadece oturup televizyon seyredebilirlerdi. Hırvatlar Sırpları kovdu, Suplarda Hırvatları kovup Amavutları dövdüler. Zavallı Boşnaklar - onlar da biz mülteciler gibi, defterden silindi. Hem Hırvatlar hem de Sırplar tarafından. Evet, şimdi her taraf suçlu kaynıyor, suçlular hepsini aptal yerine koyuyor ama hâlâ eskisinden daha iyi durumda olduklarını düşünüyorlar: Hiç olmazsa suçlular istedikleri gibi yaşıyor ve kimse uygulanması imkânsız standartlar getiremiyor. Milosevic’e dua etsinler: Nede olsa, Yugoslavya'nın fişini çeken oydu. Kimsede o cesaret yoktu. Oysa herkes bunu yapmak için yanıp tutuşuyordu."</p>

  <p><sup>"</sup>Peki ya sonrasında yaşananlar? Bürün olanların sorumluluğu.”</p>

  <p>“Siz neden dert ediyorsunuz? Hem ayrıca bu tür sorular ne işe yarar ki? Bakın, bir-iki yıl sonra kimse Vukovar’ı hatırlamayacak. Ya da Saraybosna’yı. Orada yaşayanlar bile. Bu yüzden bu kadar kızgın ve endişeli olmayın. İnanın bana buna değmez.”</p>

  <p>“Ama elimde değil.”</p>

  <p>“Söylesenize, hiç İkinci Dünya Savaşı’ndan sonra ayrılan mültecilerle karşılaştınız mı? Ya da yetmiş birdeki milliyetçi çatışmaları yüzünden ayrılanlarla? Ben karşılaştım. Amerika'da bir amcam var. Beni bu insanlarla tanıştırdı. Hayaletlerle tanışmak gibi bir şeydi. Hayatlarımızla en ufak ilgisi olmayan şeylerden konuşup duruyorlar. Zamanı algılama şekilleri vaizimden. İnsan ayrıldığında mekânından fazlasını değiştirir; zamanı da değişir, içsel zamanı. Zagreb’de zaman artık sizin içsel zamanınızdan daha hızlı akıyor. Siz kendi zaman çerçevenizde sıkışıp kalmışsınız. Bahse girerim savaşın dün yaşandığını düşünüyorsunuz.”</p>

  <p>“Ama öyle oldu!” dedim hararetli hararetli. “Ve henüz sona ermedi.”</p>

  <p>“Ama geride kalanlar için sona erdi! Sizin ‘dününüz onlar için tarih oldu. Hırvatistan bağımsızlığını ilan ettikten sonra Kanada’dan, Avustralya’dan, Batı Avrupa’dan Güney Amerika’dan geri dönen göçmenleri hatırlıyor musunuz? Sadık ve milliyetçi Hırvatlar, Tudjman'ın borusuna yanıt veren sahtekârlar, lejyonerler, tetikçiler ve ezikler.”</p>

  <p>“Bir taşra müzesinde sergilenen eşyalar.”</p>

  <p>“Aynen öyle. Birkaç yıl içinde, geride kalanlar bizi de o gözle görebilirler. Bu yüzden yapılacak şey unutmak, her şeyi unutmak.”</p>

  <p>"Peki o zaman kim hatırlayacak?”</p>

  <p>“Sizce neden insanlar sembolik vekil diye bir şey icat ettiler? Diğer insanların acı çekmesini ve kendileri adına hatırlamalarını sağlamak için.”</p>

  <p>“Bilmem ben bunu yapabilir miyim...”</p>

  <p>“Şöyle söyleyeyim. Hikâyemiz anlatması kolay bir hikaye değil. Sayılar bile, farklı insanlara farklı hikâye anlatırlar. Bizim tufan dediğimize başkaları sağanak yağmur der: Birkaç yüz bin insan öldürüldü, birkaç milyonu yerinden edildi, orada bir yangın, burada bir bomba, biraz da yağmalama. Amma mühim mesele! Bu yıl Hindistan’daki sellerde daha çok insan öldü."</p>

  <p>“Çıldırmış olmalısınız!”</p>

  <p>“İnsanlar talihsizlikleri hatırlamaktan hoşlanmazlar, inanın bana. Kitlesel felaketlerle özdeşleşemezler. En azından uzun süreliğine felaket kendi başlarına gelmiş bile olsa. İşte bu yüzden şu vekil çözümünü buldular.”</p>

  <p>“Anlamıyorum.”</p>

  <p>“Çoğu insan Saraybosna Kütüphanesinin artık var olmadığını bilmez. Elvis Presley'in varolmadığını bilenlerin sayısı daha fazladır. Srebrenica'da kurban edilen Müslümanlardan haberdar olanlar da sayıca fazla değildir. Felaketler insana çekici gelmez.”</p>

  <p>“Söyledikleriniz çok korkunç."</p>

  <p>“Henüz hiçbir şey duymuş sayılmazsınız. Konuşmaya başladım mı benden kurtulmak için can atacaksınız..."</p>

  <p>Bir uçuş görevlisinin Amsterdam’a iniş için alçaldığımız anonsu sözünü kesti.</p>

  <p>“Zil sizi kurtardı,” dedi candan bir gülümsemeyle. <i>Felemenkçede daha rahatım,</i> demişti Nevena, sanki Felemenkçe uyku tulumu falanmış gibi.</p>

  <p>“Havada daha rahatım,” dedim.</p>

  <p>Yol arkadaşım bu sözlerime kulak asmadı, sanki söylediklerimin konuyla ilgisi yokmuş gibi.</p>

  <p>Görüş mükemmeldi - hava temiz, gökyüzü mavi, güneş pırıl pırıl. Altımızdaki yeryüzü bisküvi hamuruna benziyordu, ince, düzenli parçalara ayrılmıştı. Hollanda. Malevich'in <i>Beyaz</i> Kore'sinin on binlerce ucuz reprodüksiyonu. Birden aklımda Zagreb’in tek bir kare görüntüsünün bile bulunmadığım fark ettim. Bir görüntü oluşturmak için gayret sarf ettim, ama tek elde edebildiğim bir dizi bulanık ve tuhaf bir şekilde, siyah beyaz görüntü oldu. Bilinçaltını Zagreb dosyalarını renkli-öncesi döneme atmıştı.</p>

  <p>“Söylesenize,” dedim, birden komşuma dönerek, “Varteks dükkânı hâlâ Cumhuriyet Meydanı’nda mı?”</p>

  <p>“Vali Jelacic Meydanı demek istiyorsunuz.”</p>

  <p>“Her neyse.”</p>

  <p>“Hımm. Bilmiyorum.”</p>

  <p>“Ben de. Dün oradaydım ve o dükkanı görüp görmediği mi hatırlayamıyorum.”</p>

  <p>“Oradan hiçbir şey almadım,” dedi. “Nasıl oluyor da sizi bu kadar rahatsız ediyor?”</p>

  <p>“Ediyor işte,” dedim.</p>
</body>
</html>
