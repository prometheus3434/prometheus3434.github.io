<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>9</h2>

  <p>Hayali laboratuvarımızın kayıtsız duvarlarının arasında artık var olmayan bir hayata hayat üfledik. Sırayla kalp masajı ve suni solunum uyguladık. Beceriksizce ve amatörce davransak da, sonunda o geçmiş çağın kalbini canlandırmayı başardık.</p>

  <p>Çoğu çocukluğuna döndü: En güvenli, en az tehditkâr sayılabilecek yere. Ayrıntıların kendilerine ait olup olmaması, anne-babalarından alıp almamaları ya da Igor’un sık sık yaptığı gibi uydurup uydurmamaları önemli değildi. Her ayrıntı özünde bir gerçeklik barındırıyordu.</p>

  <p>Bütün olarak bakacak olursak, yaptıklarımızı tercüme etmesi mümkün değildi: Artık var olmayan, sadece bizim anlayabildiğimiz bir dilde konuşuyorduk. Bütün bunları bir başkasına nasıl açıklayabilirdik, bu sözcükleri, kavramları, görüntüleri ve -daha da önemlisi- bu sözcüklerin, kavramların ve görüntülerin bizde uyandırdığı duyguları? Simya gibi bir şeydi bu: Onları sonunda altın elde edeceğimize ikna etmiştim, bir an ışıl ışıl parlayan bir ayrıntının bir saniye sonra sönüp yok olabileceğini gayet iyi bildiğim halde. Hep birlikte canlandırdığımız bu kalbin de yok olup gidebileceğini bildiğim gibi.</p>

  <p>Bazen yaptığım şeyin, yaptığımı sandığım şeyle taban tabana zıt olup olmadığını merak ederdim. Ne de olsa, yeni kurulan devletlerin ideologlarının ortak geçmişimize ait anılara getirdiği yasaklamalar geri tepmişti: Bu sayede ortak geçmiş daha bile cazip hale gelmişti. Belki de geçmiş hayatlarımızı hatırlamaları için onları cesaretlendirirken geçmişin halesini yok ediyordum. Ya da belki de geçmişi yeniden kurma çabalarım onun soluk bir taklidini oluşturmanın ötesine geçemeyecekti, şu çok güçlü olduğunu sandığımız bagajın yoksulluğunu göstermeye yarayacaktı sadece. Yine de ne zaman bu ve buna benzer meseleleri düşünmeye dalsam, bellek oyunumuzdan aldığımız keyif bu endişelerimi bir kenara iterdi, tıpkı başımdan aşağı kaynar sular boşalmasına neden olan bir keşfimi, yani, onların unuttuğundan çok daha fazlasını unutmuş olduğum için pek de iyi bir bellek öğretmeni sayılamayacağım gerçeğini bir kenara itmem gibi.</p>

  <p>Fakat artık çok geçti: Tekerlekler dönmeye başlamıştı ve artık durdurulamazdı.</p>

  <div class="left">
    <p>Nevena: Her Ayın İlk Günü</p>

    <p>Babam fabrika işçisiydi, annem ise ev hanımı. En önemli aile tatilimiz "ayın ilk günüydü" Babam maaşını "maaş cebine" koyarak gelir (böyle derdik), anneme sunardı. Annem parayı idare ederdi: Şu kadarı gaz parası, şu kadarı elektrik, şu kadarı kira için, şu kadarı veresiye aldıklarımızın parasını ödemek için. Ardından sanki yemeğe çıkacak gibi giyinip kuşanır ve alışverişe giderdik.</p>

    <p>Babam alışveriş için Türkçe bir sözcük -bakkallık- kullanırdı, annem ise Hırvat Almancasındaki <i>“fasung"</i> sözcüğünü <i>Fasung</i> gezisini annem yönetirdi, çünkü neye ihtiyacımız olduğunu sadece o bilirdi (gelecek ayın ilk günü gelmeden ne kadar şeker, ne kadar un, ne kadar yağ, ne kadar tuz, ne kadar kahve, ne kadar makarna, ne kadar şehriye gerektiğini), biz de peşi sıra kasılarak yürürdük. Annem her zaman çiğ kahve alırdı, bunu evde silindir şeklinde teneke bir kapta kendimiz kavururduk Kabın bir kenarında küçük kapıları, bir de tutacağı vardı Gri kahve tanelerini bu kapılardan içeri doldurur, kapıları kapatır ve kabı ocağa oturturduk Sonra da tutacağından tutup kabı çevirirdik, bu sayede kaptaki kahve taneleri de yavaş yavaş dönerek ateşte kavrulurdu Bütün apartman taze kavrulmuş kahve kokardı. Bu kokuyu nasıl da severdim Çok kahve kullanırdık çünkü komşular her gün annem; görmeye geldiklerinde kahve içerlerdi. Başka şey almazdık pek. Annem reçel ve komposto yapardı, salatalık turşusu kurardı, kırmızıbiberleri kurutur, ajvar ve benzer şeyler yapardı işte. Ayrıca vişnelerden, yemişlerden ve çikolatadan likör yapmakta da üstüne yoktu. Bu yüzden bunları da satın almamıza gerek kalmazdı Her şeyi kilerde saklardık. Annem kavanozların üstüne içindekinin ne olduğunu ve üretildiği tarihi yazardı. Biz çocuklar en çok tatlı saatini severdik. Annem birkaç kutu bisküvi ve "pişirme çikolatası" (adı buydu) alırdı, çünkü en ucuzu buydu. Bir de ayakkabı şeklinde, üstü çikolata şeritleri kaplı, bir tur bisküvi, "ev hanımı bisküvileri" vardı. İşte, süte daldırmak için en iyi bisküvi, bunlardı. Annem her birimize hep napolitanka denen yuvarlak, çikolatalı kıtır gofretlerden de alırdı Biz çocuklar "bakkaldan alınan"ın "ev yapımı"ndan daha lezzetli olduğunu düşünürdük.</p>

    <p>Annem on paket baton on paket de tuzlu kraker alırdı, ama bunlar misafirler içindi. Ne zaman misafir gelse, annem batonlarla tuzlu krakerleri iki ayrı kaba yerleştirirdi Misafirler kanepede otururdu "Tuzlu kraker buyurun." derdi. Annem kapları uzun, alçak sehpaya yerleştirirken Misafirler de bir tane tuzlu kraker kemirmeye koyulurlardı. Tavşana benzerlerdi. Ardından annem "ikebana"sını (babam bu düzenlemeye böyle derdi) ortaya çıkarırdı, iki ya da üç düz tabağı halkalar halinde dilimlediği turşu, sosis, yeşil biber ve peynirle doldururdu Her dilimin üstüne saplanmış bir kürdan ve düzenlemenin tam ortasında da bir yığın tepeleme ajvar olurdu. Misafirler her seferinde annemin ikebanasına iltifat ederlerdi, ama onlar babamın sinirine dokunurdu</p>

    <p>"Bir gün birisi senin şu kürdanların yüzünden boğulacak," derdi öfkeyle.</p>

    <p>"Sen de neyin moda olduğundan hiç anlamazsın." derdi Annem.</p>

    <p>Galiba "moda" günün en popüler sözcüğüydü. Annem her zaman en moda mobilyayı, en moda lambayı, en moda saç modelini, en moda perdeyi, en moda ayakkabıyı, en moda gözlük çerçevesini bilirdi. Her şeyin plastikten yapıldığı zamanlardı. Plastik en moda olan şeydi</p>

    <p>Tatlıdan sonra babam televizyonu açardı Televizyonumuzun önünde gökkuşağı renklerinde plastikten bir filtre vardı. Bu sayede siyah beyaz olduğu halde renkliymiş gibi görünürdü. Ne zaman <i>Yurttaş Mollycoddle</i> oynasa gülmekten ölürdük.</p>

    <p>Şimdi bütün bunları yazarken, gerçekte böyle olup olmadığından emin olamıyorum. Her şey o kadar bulanık ve hayal gibi geliyor ki daha çok kendi hikâyemi değil de başkasınınkini anlatıyormuş gibi hissediyorum.</p>
  </div>

  <p><b>Boban: En Sevdiğim Çizgi Roman</b></p>

  <div class="left">
    <p>Evimizde fazla kitap yoktu ama henüz çok küçükken bile ilgimi çeken bir kitap vardı. Kitaptan çok portfolyoya benziyordu. Siyah deri kapağı vardı, sayfalarının kenarı altın yaldızlıydı ön kapağının tam ortasında kocaman metal bir paraya benzeyen metal bir amblem vardı. Üstünde de sakallı bir adamın profili oyulmuştu. Çocukken, bunu kazıyarak çıkarmaya çalışırdım, ama asla çıkarmayı başaramadım İçindeki daktilo sayfası boyutundaki sayfalar eskilikten sararmıştı Belgeler, resimler, haritalar ve fotoğraflar. Yazıdan çok resimle doluydu. Kötü düzenlenmiş bir çizgi romana benziyordu.</p>

    <p>"Bu kitap devrim hakkındadır," derdi Büyükbabam.</p>

    <p>"Devyim." diye tekrarlardım onun ardından.</p>

    <p>"Büyük Ekim Devrimi'nin kitabıdır bu."</p>

    <p>Okumayı öğrendikten sonra, kitabın adını defalarca okudum: <i>V.I. Lenin'in Hayatı ve Eserleri. 1870-1924</i> Kitapta en çok devrimcilerin portrelerini severdim. Bu portrelerde hep esmer, çatık kaşlı tipler olarak gösterilirlerdi ve çoğunlukla da bir masada oturmuş tartışırken görünürlerdi. Kitap Lenin hakkında olsa da, Stalin hep ön plandaydı Lenin bir masada oturan Stalin'in arkasında dururdu genelde. Resimlerdeki her şeyin yarı karanlıkta olmasından hoşlanırım. Işık her zaman ya bir lambadan ya da pencereden gelirdi. Ama en çok da kitapları severdim. Geri planda her zaman kitap dolu kitaplıklar olurdu. Bir resimde Stalin Lenin'i odasında ziyaret ediyordu. Lenin onu karşılamak için ayağa kalkmıştı, koltukta açık bir kitap duruyordu Başka bir resimde Lenin ile Stalin “Orta Asya Cumhuriyetlerinden gelen delegelerle' sohbet ediyorlardı. Dünmüş gibi hatırlıyorum: 'Orta Asya Cumhuriyetleri'nden gelen delegeler' Bütün delegelerin başında şu Asyalıların taktığı takkelerden vardı, arka planda da kocaman bir kitaplık. Delegelerin kitaplıktaki kitapların çokluğundan nasıl etkilendiğim görebilirdiniz. Bir de altında <i>V.I. Lenin ve Eşi N.K. Krupskaya Sibirya'da Sürgünde</i> diye yazan bir resim hatırlıyorum, Lenin burada bir komodinin yanında durmuş derin derin düşünürken, karısı ise bir kitaplığın yanında dikilirken resmedilmişti.</p>

    <p>Daha sonra kitabın içindeki elyazısını da okudum. Güzel, yuvarlak harflerden oluşan bir elyazısı. Şöyle diyordu: "En yakın dostum Nebojsa Krstic'e en iyi dileklerimle. Albay Veljko Vukasinovic "</p>

    <p>Büyükbabamın adı Nebojsa Krstic'ti.</p>

    <p>Büyükbabam partizandı. 'Prvoborac' dediklerindendi, direnişe ilk katılanlardan biri yani. Babam ona “udbas" derdi, bu da gizli polis teşkilatı üyesi anlamına geliyordu. Ama Komünistler güçlerini kaybedene kadar ona bu şekilde seslenemedi. Babam boktan bir herifti. Ama aslına bakarsanız, çoğu insan boktandır. Güç kimdeyse ona selam dururlar. Bu arada, Komünistlerin Sai babadan çok farklı olduğunu da nereden çıkardınız? Komünistler de mucizeler yaratmaya çalıştılar. Ama sonunda güçten düştüler, hepsi bu. Bütün o kitapları okuduklarına da hiç inanmıyorum.</p>

    <p>Eğer birisi bana ailenin temsili bir resmini çiz dese, babamın yanına ne koyardım, biliyor musunuz? Bir Zastava 101, çünkü herif o külüstüre benden daha çok değer verirdi. Annemin yanına pazardan aldığı öte beriyi taşıdığı şu plastik el çantasını. Kendi yanıma da bir futbol topu. Büyükbabamın yanına yatağının yanındaki masada duran ve beni asla yanına yaklaştırmadığı şu revolverini. Annem ile babam hödüktü Komünistler ise havalıydılar!</p>
  </div>

  <p><b>Ante: Balo Davetiyesi</b></p>

  <div class="left">
    <p>Okuldaki danslı çay partilerimizi hatırlıyorum O zaman on iki ya da on üç yaşlarındaydı Disko modasıyla yok oldular. Danslı çay partilerinde ne çay, ne de çaya benzer herhangi bir içecek servisi yapılırdı Hala onlara neden danslı çay partisi dendiğini anlamış değilim. Salonun karşılıklı iki duvarına sandalyeler dizilirdi. Oğlanlar bir tarafta, kızlar diğer tarafta otururdu. Her danslı çay partisinin bir "müdiresi" olurdu. Müdirenin görevi o hiç servis etmedikleri çaydan fazla içmememiz için bize göz kulak olmaktı. Birisi de müzikle ilgilenirdi. O günlerde pikap ve kasetçalarlarımız vardı. Artık onlar da yok. Her birimiz gidip bir kızın önünde dururduk. Bir kavalye falan gibi. Tek kelime etmeden. Bu onunla dans etmek istediğimizi gösterirdi. Arada bir müdire. "Şimdi hanımlar seçsin!" diye seslendiğinde kızlar yerlerinden kalkıp bize gelirdi Hangi kızın bizden hoşlandığım böyle anlardık.</p>

    <p>Bunlar "hormon saçtığımız” yıllardı, bu yüzden hepimiz yakın dansları iple çekerdik. Bu tür danslara "yapışmalık" derdik Yavaş parçalardı, yani "Only You" gibi yavaş parçalar. Kıza iyice yapışırdın, o kadar ki, ikiniz de zor nefes alırdınız. Heyecandan her yerin uyuşurdu. Ama sanki heyecanlanmamış gibi yapardın. Düşüncesi bile hâlâ nefesimi kesiyor. Sanki suya dalmıştım da yukarı kızla yanak yanağa çıkmıştım. İşte öyle bir his. O kadar yakın dururduk ki gözlerim odaklanamaz. Şaşı bakmaya başlardım. Kızın şeffaf, süt beyazı tenini hisseder, gözkapaklarındaki mavi damarları seçerdim. Nefesi nane şekeri kokardı. Şimdi bile düşündüğümde başım dönüyor. Adı Sanja Petrinic'ti.</p>
  </div>

  <p><b>Meliha: Boşnak Yahnisi</b></p>

  <div class="left">
    <p><i>Bellek hayatta kalmaya yardımcı olur.</i></p>

    <p><i>Marcel/a Proust/ic</i></p>

    <p>İçindekiler 1/2 kilo kemiksiz domuz eti ve 1/2 kilo kemiksiz dana eti, kuşbaşı, 1/2 kilo küçük patates, bütün; 2 soğan, yarıya bölünmüş; 10 diş sarımsak bütün; 400 gram taze domates; 4 yeşil ya da kırmızı biber. 300 gram brokoli. 200 gram lahana; 2 havuç; 2 demet maydanoz; 1 demet Akdeniz kerevizi; 1 yer lahanası; 10 adet sırık fasulyesi; 2 tatlı kaşığı dolusu tatlı kırmızıbiber; 15-20 tane karabiber, birkaç defneyaprağı; 300 gram kadar su, et suyu ya da beyaz şarap.</p>

    <p>Sebzeleri kabaca doğrayın. Eti, soğanları ve sebzeleri tencereye, tercihen güveç tenceresine yerleştirin. Suyu ve şarabı ekleyin. Tencerenin kapağını yerleştirin ve iç tarafın: hava geçirmeyecek şekilde hamurla çevirin (buharının kaçmasını engellemek için) Kaynamaya bırakın, sonra 4 ya da 5 saat kadar demlenmeye bırakın.</p>
  </div>

  <p><b>Johanneke: Vanilyalı Kornet</b></p>

  <div class="left">
    <p>Büyük bir aileden geliyorum. Annem ile babam Yugoslavya'yı çok severdi Bu yüzden biz çocuklar da çok severdik. Şimdi yaz tatillerimizi Yugoslavya’da geçirmemizin bir sebebinin daha olduğunu anlıyorum Çünkü ucuzdu. Ev kadar kocaman çadırlardan biriyle Adriyatik kıyısındaki kamp yerlerini dolaşırdık. İlk yabancı turistlerdendik. Kız erkek yedi kardeşim vardı. Babam çalışıyordu, ama annem evde bizimle kalırdı, bu yüzden her guldeni düşünerek harcardık ve tatillere harcayacak paramız da yoktu. O zamanlar Hollandalılar bile fakirdi. Savaştan sonra Hollandalılar yabancı ülkelere (Yeni Zelanda'ya, Kanada'ya, Brezilya’ya) gittiler ve Yugoların şimdi yaptığı gibi canlarını dişlerine takarak çalıştılar. Bu yüzden bezim için Adriyatik adeta cennetti. Her gün sekizimiz birden -küçükten büyüğe doğru- sıraya girerdik. Annemiz ile babamız da sıranın sonunda olurdu ve hep birlikte dondurma yemeğe giderdik. Her gün Nazif bizi, "Sız Hollandalılar, kaymaklı dondurma kadar beyazsınız," diyerek karşılardı Sonra bunu herkes öğrendi ve bize "kaymaklar" demeye başladılar. "Hey, bakın! Kaymaklar geliyor!” (Gerçek adımız Ter Bruggen Hugenholtz'tu. Bu adı da kimsecikler telaffuz edemiyordu.) Her birimizin ayrı ayrı ilk adları da oldu Yazlık adlar derdik bunlara. Ben Joka'ydım, erkek kardeşim Gerard Grga’ydı. Frans Frane’di, Wouter Walter'dı Herkesin gördüğü o Saraybosna'nın savunulmasıyla ilgili olan filmdeki Walter. <i>"Das</i> <i>ist Walter!"</i> diye arkasından seslenirlerdi, bozuk Almancalarıyla. <i>Das ist Walter!"</i> Ona hâlâ <i>Das ist Walter</i> derim.</p>

    <p>O dondurma Yugoslavya'yla ilgili ilk hatıramdı. Annemiz ile babamız evde bizi hiç dondurma yemeğe götürmezdi. Çok pahalıydı Kasabalılar dondurmacı Nazif'e Şıptar derdi O sırada sizin farklı etnik gruplarınız hakkında hiçbir şey bilmiyordum, bu yüzden bu sözcüğün Arnavut anlamına geldiğinden de haberdar değildim. Bize hepiniz aynı görünürdünüz. Siz bizi kaymaklı dondurmaya benzetirdiniz, biz de sizi fındığa.</p>
  </div>

  <p><b>Selim: Güney Özlemi</b></p>

  <div class="left">
    <p>Bildiğiniz gibi hepimiz Makedon. Sloven. Hırvat. Sırp ve Karadağ edebiyat tarihlerini okumak zorundaydık Bu dersten D'den yüksek not alamadım. Bir Makedon şiiri vardı, adı <i>Güney Özlemi</i>'ydi. Sadece başlığını biliyordum, çünkü şiiri hiç okumamıştım, ama başlık nedense bana gülünç gelirdi Şiirden çok reklama benzerdi. Derken bir gün burada, edebiyat bölümünün okuma salonunda bu şiiri fakslanmış buldum. Konstantin Miladinov tarafından yüz elli yıldan uzun bir zaman önce yazılmıştı, siz de bilirsiniz. Her neyse. Hollandalı dostlarımızın her zaman yaz planları, yaz tatilleri hakkında gevezelik ettiklerini bilirsiniz; ya gitmeye hazırlanırlar ya da yeni dönmüşlerdir, o da değilse, sizin bu yıl nereye gideceğinizi sorup dururlar. İşte, bu şiir de aynı böyledir. Makedonyalı bir şairden çok Felemenk bir şairin yazdığını sanabilirsiniz. Mieke'm için şiiri çevirmeliydim. Bu yüzden Makedoncasını ezbere okumaya başladım ve -Tito şahidimdir- beynim şiiri hiç hatasız taradı! Sizi sıkmak istemem ama. şiirin okluğu kitap elinizin altında değilse diye, izin verin, nasıl başladığını size hatırlatayım.</p>

    <p>&nbsp;</p>

    <p>Karanlık her yerde, karanlık sarar sarmalar beni</p>

    <p>Sislerin en karası çepeçevre kuşatır dünyayı...</p>

    <p>&nbsp;</p>

    <p>Neyse, bu hava durumu bir süre devam eder, ama ardından şair asıl söylemek istediğine gelir, hem de çok etkili bir şekilde.</p>

    <p>&nbsp;</p>

    <p>Burada yaşamaya katlanamam;</p>

    <p>Karın, dolunun ve buzun ortasında yaşayamam.</p>

    <p>Tanrım, bana kanat ver. ver ki uçayım,</p>

    <p>Bir an önce vatanıma kavuşayım.</p>

    <p>Bir kez daha bayram etsin gözlerim</p>

    <p>Güneşli Struga'da ve Ohrid'in güzel kıyılarında.</p>

    <p>Sonum gelip de son trene bineceğim de</p>

    <p>Orada yüreğim son soluğunu verecek,</p>

    <p>Güneş batarken ufukta, orda öleceğim ben de.</p>

    <p>Tanrı aşkına. O kadar ağladım ki. Orada oturmuş, sank,. o toprağın evladıymışım gibi ezberden Makedonca okuyor ve hüngür hüngür ağlıyordum Herhalde kafayı yedim, diye düşündüm Neyse şiiri Mieke'm için çevirdim, hâlâ yanaklarımdan yaşlar akkordu ve ne dese beğenirsiniz? <i>"Mooi!"</i> Ve şu Felemenkçe <i>"mooi"</i>yi duyduğum anda, ona okkalı bir tokat akşettirdim ve o da ağlamaya başladı. Neden böyle yaptım hiç bilemiyorum. Şu <i>"mooi</i>"deki bir şey tepemi attırmıştı işte. Herhalde ondandı. O sözcük güzel anlamına geliyordu ama işte. Belki de sorumlusu ottur. Belki de acıklı bir etkisi vardı</p>
  </div>

  <p><b>Darko: Annem Tito'yla El Ele</b></p>

  <div class="left">
    <p>Bu hatıra bana değil, anneme ait. Okulundaki diğer çocuklar gibi o da Komünist Gençlik Hareketi'nden, yani Öncüler'denmiş. Sınıfının da birincisi olduğu için, bir keresinde. Tito'nun doğum günü kutlamalarına göndermek için onu seçmişler. Öncüler'in kutlamalara en çalışkan öğrencileri göndermeleri âdettenmiş. Annem bize anlatırdı hep. Fotoğrafçı geleneksel Tito ve Öncüler" fotoğrafını çekmek için geldiğinde, annem koşup Tito'nun eline yapışmış. Fotoğrafı ben de gördüm. Tito'ya yaslanıp, sımsıkı elini tutmuş, Tito'nun boşta kalan elinde bir Küba pürosu var. Fotoğraf çekme seansı sona erdiğinde, Tito elini annemden kurtarmaya çalışmış ama o izin vermemiş. Adama yapışmış adeta. Tito bir kez daha denemiş, ama annemin parmakları mengene gibiymiş. İnsanlar huzursuzlanmaya başlamış. Muhafızlardan biri gelip adamın elini zorla kurtarmak zorunda kalmış ve annem de korkunç bir çığlık koparmış.</p>

    <p>"Neden böyle yaptım, bilemiyorum,” demişti bana, ‘ya da bu gücü nereden bulduğumu.”</p>

    <p>Tito'yu bir kez ben de canlı gördüm. Zagreb Ticaret Fuarı'ndaydı Annem ve ben o maiyetindekilerle birlikte geçerken sokakta sıralanmış kalabalığın arasındaydık. Fotoğraflarından ve filmlerdeki görüntüsünden daha ufak tefek duruyordu. Yaşlı ve cılızdı, mumya gibi bir şey Bir ışık huzmesi başının tepesini aydınlattığında, neredeyse yüreğim ağzıma gelecekti, çünkü başının derisi, turuncuya dönmüş bir tutam boyalı saçla örtülü kahverengi lekelerle kaplıydı.</p>

    <p>"Haydi gel." dedi annem, elimden tutup çekiştirerek beni dondurma yemeye götürdü. O kadar çok dondurma aldı ki yarısını bile yiyemedim. Neden böyle yapmıştı, bilemiyorum.</p>
  </div>

  <p><b>Mario: Tarifesiz Tren</b></p>

  <div class="left">
    <p>Geçmişe baktığımda eski Yugoslavya'daki her şeyin bir şekilde trenlerle bağlantısı olduğu izlenimine kapılıyorum Hayatımızda önemli bir yeri olan ve olmayan bütün trenleri birbirine bağlasanız. resmi tarihe paralel -ve hatta ondan daha geçerli- bir ülke tarihi elde edersiniz.</p>

    <p>1.</p>

    <p>Yugoslavya'yı "kardeşlik ve birlik" sloganından daha çok birleştiren şey Avusturya-Macaristan demiryolları ve tren istasyonlarıdır. Ne zaman o istasyonların sarıya boyalı duvarlarını, sardunya saksılarını görsem boğazıma bir şey düğümlenir. Bu istasyonlar ev demek benim için.</p>

    <p>2.</p>

    <p>Hayatımdaki ilk tren Mate Lovrak'ın yazdığı <i>Kardaki Tren</i> adlı çocuk kitabında ortaya çıktı. Yugomitolojisi tarihindeki -ve aynı zamanda da Yugoslav sineması tarihindeki- ilk olay Veljko Bulajic’in <i>Tarifesiz Tren</i>'idir Bir grup insanın, trenle kayalık Dinar Alpleri'nden kuzeyde bulunan Yugoslavya'nın “ekmek sepeti", zengin, verimli Baranja (yoksa Backa mıydı?) bölgesine göçünü anlatır. Bu yolculuk sırasında âşık olurlar, dövüşürler, ideolojik tartışmalara girerler, bir çocuk doğar, bir insan ölür. <i>Tarifesiz Tren</i> Yugoslav sinemasında bir tren furyası başlatır. Bu furyanın son halkası Emir Kusturica’nın <i>Babam İş Gezisinde</i> filmin de geçen pis tuvaletteki çarpıcı aşk sahnesidir. Bu arada, Yugoslav sineması da son nefesini Kusturica'yla verdi.</p>

    <p>3.</p>

    <p>Raylar, uluslararası ve ulusal süper üretken genç işçi hareketinin, ellilerin simgesiydi. Genç nesil iki önemli hattın inşaatında görevlendirilmişti: Brcka-Bonovici hattı ("Brcka-Bonovici hedefimiz/Yaz sonu gelmeden oradayız") ve Samac-Saraybosna hattı O zamanlar gençlik hareketleri yerli filmlerin vazgeçilmeziydiler. Milena Dravic'in başrolünü oynadığı <i>Figüran Kız</i> da bu filmlere bir örnek teşkil eder.</p>

    <p>4.</p>

    <p>Raylar döşendikten sonra trenlere doyamaz olduk: Okul gezilerinde trene bindik; deniz kıyısına giderken trene bindik; askere giderken trene bindik. Bütün trenlerin üstünde Latin ve Kiril harfleriyle JDZ yazardı. Çoğu insan yabancı dillerle ilk kez trenlerde karşılaştı Küçük pirinç levhalara "Pencereden sarkmayın" yazılmış ve bu levhalar pencerelerin altına asılmıştı. Hem de Fransızca. Almanca ve Rusça karşılıklarıyla birlikte. Kitaplarda ve filmlerde herkesin diline pelesenk oldu bu cümle, <i>Beyaz Düğme</i> adlı meşhur şarkıda da kullanıldı. ("Trenle gel Selma. ama sakın pencereden sarkma...") Her koltuğun başında bir Yugoslav kasabasının ya da turistlerin ilgisini çekecek bir şeyin çerçevelenmiş fotoğrafı asılı olurdu. En çok Biokova'dan görünen Makarska’yı severdim. Sırf şu "görünen" sözcüğü yüzünden. En lezzetli sandviçler trenlerde yenirdi. En lezzetli ve sulu kızarmış tavuk da öyle. Günün en önemli icadı termostu, en takdire şayan manzara ise, milyonlarca Yugoslav'ın belleğine kazınmış olan, uzun süre görünmedikten sonra birden ufukta beliren Adriyatik'ti. Adriyatik'e gitmek için trene binen herkes aynı oyunu oynardı: Denizi ilk gören, "Suuuuu!" diye bağırır, beş dinar ya da ortada dönen meblağı kazanırdı.</p>

    <p>5.</p>

    <p>Altmışlı ve yetmişli yıllar "Gastarbeiter trenleriyle anılır. Batı'ya çalışmaya giden ve ülkelerine dönen Yugoslav, Yunan ve Türk işçilerin tercih ettiği ulaşım biçimi. Otomobil, trenin yerini alıncaya dek bu şekilde devam ettiler. Adı bilinmeyen bir Yugoslavın eve dönerken çektiği açlık şu Gastarbeiter şarkısında da açıkça anlaşılmaktadır:</p>

    <p>&nbsp;</p>

    <p>Donunu indir, aşkım, naz çekecek halim yok valla</p>

    <p>Benimki Frankfurt'tan beri duruyor hazırolda.’</p>

    <p>&nbsp;</p>

    <p>6</p>

    <p>Yugoslav tüketiciliğinin seksenlerdeki simgesi Trieste'ye giden trendi. Bu tren ağzına kadar karaborsa eşyayla doluydu: Blucin, kahve, pirinç, zeytinyağı, tişört, iç çamaşırı - daha neler neler. Trieste’den alışveriş çılgınlığının doruğa çıkması Tito'nun ölümüne rasgeldi Tito seksen sekiz yaşında öldü, bu olay hummalı birtakım tarımsal faaliyetlerle belleğimize kazındı: Bir bölge halkı kalkıp "Yoldaş Tito için seksen sekiz gül" dikti, başka bir grup da "Yurttaş Tito için seksen sekiz kayın ağacı" falan filan. Çingene fıkrası da buradan çıkmıştır Trieste’den gelen trendeki bir Çingene'ye gümrük memuru sorar: "O çuvallarda ne var?" Çingene cevabı yapıştırır "Yoldaş Tito için seksen sekiz Levis kot.</p>

    <p>7</p>

    <p>Son Yugoslav treni Tito'nun na'şını Ljubljana-Zagreb-Belgrad hattı boyunca Belgrad'daki Çiçek Evi'ne, gömüleceği yere taşınan "hüzün treni 'dir. Yüz binlerce Yugoslav raylara sıralanıp "Yugoslav halklarının ve uluslarının en yüce oğlu" için saygı duruşunda bulundular Yugoslav "kardeşlik ve bütünlüğü" yılları şu duygu dolu dizelerle ölümsüzleşti:</p>

    <p>&nbsp;</p>

    <p>Tren tünelden geçti, karanlıktan.</p>

    <p>Beş köşeli kızıl yıldız ışıldadı durmadan</p>

    <p>8</p>

    <p>Yugoslavya’nın dağılması ve beraberinde getirdiği savaşın temelleri Hırvatistan'daki Krajina'lı Sırplarının Zagreb-Split hattını kayalarla tıkadıkları ve bu hattın birkaç yıl boyunca kullanım dışı kalmasına neden oldukları o tarihi günde atılır.</p>

    <p>9</p>

    <p>Zagreb - Split hattı birkaç yıl önce yeniden hizmete girdi "Özgürlük treni" olarak vaftiz edilen trenin tek bir seferini gerçekleştirmesi bütün bir günü aldı, bu sefer Hırvat Televizyonu'nda naklen yayınlandı. Bu yolculuğun bu kadar uzun sürmesinin nedeni Hırvat Başbakanı'nın her durakta trenden inip nutuk atması oldu. Bu arada, Krajina’dan kovduğumuz Sırplar Sırbistan'a yürüyerek, otobüsle ya da otomobille, traktörle ya da at arabasıyla döndüler. Tren hariç her türlü taşıtla yani.</p>

    <p>10.</p>

    <p>Son olarak, Sırpça ve Hırvatçanın farklı iki dil olduklarına ve savaşın tarih açısından kaçınılmaz olduğuna dair ortaya atılan en önemli iddialardan biri de trenlerle ilişkilidir. Tren anlamına gelen sözcük her iki dilde de ayrıdır çünkü. Hırvatlar trene <i>"vlak”</i> der, Sırplar ise <i>"voz'.</i></p>
  </div>

  <p><b>Igor: Korku ve Bahçıvanlık</b></p>

  <div class="left">
    <p>(Ona ödünç verdiğim <i>Yeni Yugoslav Şiir Antolojisi'</i>ni [Zagreb 1966] inceledikten sonra arkadaşım Mikac tarafından yapılan yorumlar.)</p>

    <p>&nbsp;</p>

    <p>Hepsi de vardı: Sırplar, Hırvatlar, Makedonlar. Slovenler. Boşnak ya da Karadağlı ise hiç yoktu, ya da daha doğrusu, vardı da kendilerine ait bölümleri yoktu. Benim için en önemli şey Slovenleri Slovence ve Makedonları da Makedoncada okuyabilmekti. Çevirisini değil.</p>

    <p>Pekâlâ, dedim kendi kendime, sen daha beşikteyken millet evde ne okuyormuş bir bakalım. Ve hesap makinesini ortaya çıkardım, bakkaldaki gibi. Dolac, bakalım, yumurtaların bugün kaça gidiyor şekerim? der. Hesap kitap işine giriştim. Antolojideki 173 şairden elli altısı Sırp, altmış ikisi Hırvat, kırkı Sloven ve on altısı da Makedondu. Pekâlâ. Güzel. Bu sefer de kadınları saydım. Sırpların biri kadındı. Hırvatların üçü, Slovenlerin de ikisi. Toplamda 167 erkek ve altı kadın şair vardı yani. O altı kadından biri o kadar yılmıştı ki erkek takma adıyla yazmıştı eserlerini. Öğrendiğim bir başka şey de şairlerimizin şaşaalı isimlere pek meraklı olduklarıydı; ya iki ya da üç sözcükten oluşan isimler seçmişlerdi kendilerine. Tıpkı şu adlarını okullara verdikleri partizan kahramanlar gibi. Yani insan Jure Franicevic-Plocar ya da Milenko Brkovic-Crni gibi bir adla karşılaştığında kimin kalem kimin kılıç kuşandığını söylemesi çok zordu. Aynı şey şu anda ortalıkta dolaşan Nazi özentileri için de geçerli. Onlar da uçlu adlara acayip meraklı oluyorlar Herhalde ne kadar uzunsa o kadar iyidir, diye düşünüyorlar. Bu durumda da anatomik bir kusurlarını örtmeye mi çalışıyorlar acaba, diye merak ediyorum. Canım, bilirsiniz işte, bir ya da iki santim çok şey değiştirir ya. Ah, bir şey daha. Şairlerimiz birbirlerine şiir ithaf etmeye de pek meraklı. Ne demek istediğimi anladınız mı? Birbirlerini tavlamaya çalışan iki erkek gibi. Daha ne diyeyim?</p>

    <p>Her neyse, devam edelim Ve süpriiiiz! Şiirlerin yaklaşık yüzde ellisi ana ya da anavatan hakkında. Bu da anavatanı anaya çeviriyor. Ya da tam tersi. Kısacası her ikisi için de yazılmış ağlak zırlak şeyler. Okunacak gibi değil, kusarsınız. Ah, ve yaklaşık yüzde onu da şu korku hikâyelerinden ibaret, cidden, mezarlar ve türbeler ve bu tür boktan şeylerden. Cidden, ödüm koptu. Yani şunu demeye getiriyorum, bizim şairlerimiz her taşın altında düşman arayan bir grup gulyabaniden başka bir şey değilmiş galiba. İçlerinden biri kendi bölgesinin sınırlarını çiziyor mesela ("İşte buraya gömdüm ölülerimi”) ve ardından da eline bir kürek alıyor ("Size sesleniyorum gölgelerim"). Seni pis mezar soyguncusu, diye düşünüyorum içimden. Stephen King bile korkardı kesin. Tam kendime gelirken, bir de ne göreyim:</p>

    <p>Ey dehşetin aynaları! Darağacı ya da ilmek göstermeyin artık bana!</p>

    <p>"Kan' Kan!" diye haykırıyor kanım şu kötüye kullanılmış Hırvatistan toprağında.</p>

    <p>Yuh yani!</p>

    <p>Devam edelim. Yüzde on megaloman ya da ben-ben-ben şiirleri yazmış olan kesime gelelim. Adamların yıldızlarla, evrenle falan bire bir sohbet ettiği türden şeyler, mesela. "Eğer sen de insan olsaydın, göğün altında başın dik yürüseydin" gibi boktan şeyler. Herkesin süperman olduğu şiirler.</p>

    <p>İyi Güzel. Sıradaki kategori: Doğanın güzelliklerinden bahseden yüzde yirmi, bilirsiniz, hani mevsimlerden, yağan yağmurdan, bu tür zırvalardan bahsedenler. Gören de bunların bir grup -neydi adı şu Sırp hava durumu sunucusunun?- hah. Kamenko Katices takımı olduğunu zanneder Bizim ucubeler çiçeklere hayvanlardan daha çok meraklıymışlar. Evet, bir buzağı hakkında bir şiire rastlamadım değil, ama sonuna dek başka bir şey hakkında olduğunu sandım. Önce bir çıtırdan bahsediyor sandım -tatlı bir dili vardı ve seksi şeyler söylüyordu- ama birden, şiirin ortalarında gübreden bahseden bir dizeyle karşılaştım… Neyse, biz yine bitkilere dönelim. Her türden ağaç hakkında şiir yazmış bunlar: Gürgen, söğüt, meşe, çam. O kadar korku şiirinden sonra bizimkilerin çiçeklerden hoşlandığını görmek beni şaşırttı: Müge, şakayık, gül, leylak. Korku ve bahçıvanlığın birlikte anılabileceğini bilmezdim hiç. Gerçi içlerinden biri kendini kanlı tavşankulaklarından bahsetmekten de alamamış.</p>

    <p>Toplamda kaç oldu? Yüzde doksan mı? Pekâlâ. Bu yüzden ben de bu kez cinsellikten bahsedip bahsetmediklerini incelemeye koyuldum Veee, çok şaşırdım: Bizimkiler sekse zerre kadar önem vermiyormuş. Öyle hesap makinesi falan da gerekmedi bunu anlamak için. İnanın, bir kadın hakkınca ancak ölüp gömüldüğünde şiir yazmışlar. Sanki şiir yazmak için hatunun ölmesini sabırsızlıkla bekliyorlarmış gibi geliyor bana. Ne kadar acıklıysa o kadar iyi. Dalmaçyalılar gibi. Tanrı aşkına. Bu şiiri hepiniz bilirsiniz:</p>

    <p>&nbsp;</p>

    <p>Dün gece gördüm seni. Rüyamda. Kederli. Ölü.</p>

    <p>Harabeye dönmüş bir salon, ortasında bir çelenk.</p>

    <p>Yüksek bir tabut, etrafında şamdanlar.</p>

    <p>&nbsp;</p>

    <p>Elbette biliyorsunuz bu şiiri. Okulda hepimize ezberletmişlerdi. Neyse, aynı ölü-sevici şöyle yazmış bir de:</p>

    <p>&nbsp;</p>

    <p>Bilmiyorum sen nesin: Kadın mısın yoksa sırtlan mı?</p>

    <p>&nbsp;</p>

    <p>Yuh ulan! Herife acayip kızdım ha! Yani, gördüğü zaman bir şeyin kadın olup olmadığını da mı anlamıyor? Sevgilisini gömecek yer bulamayan biri vardı bir de ("Ey sevgili artık gittin, nereye koyacağım seni?), bir de -okudukça tepem atıyordu- evinden yıllarca uzak kalıp döndüğünde sevgilisi çoktan öbür dünyayı boylamış olan adam:</p>

    <p>&nbsp;</p>

    <p>Ve döndüm işte</p>

    <p>Neredesin ner'de?</p>

    <p>&nbsp;</p>

    <p>Neden döndün peki, bok kafa? Bize okulda ezberlettikleri bir şiir daha var. Hatırladınız mı?</p>

    <p>&nbsp;</p>

    <p>Aşk her an gelebilir, hiç ummasak da</p>

    <p>İster miyim, istemez miyim, o başka.</p>

    <p>&nbsp;</p>

    <p>Bu şiir de beni deli eder. Sorun istemekte değil ki, dostum; âşık olup olamama becerin olup olmadığında. Bu yüzden pilim pırtını topla ve kaybol. Sattığın şeyi almaya niyetim yok.</p>

    <p>Bizim şairler bir grup ucubeymiş. Sadece antolojide olanlardan da bahsetmiyorum. Son iki yüzyılda içlerinden bir tane akıllı adam çıkmamış. Sırp, Hırvat, Sloven, Makedon - hiç fark etmez. Hepsi bunakmış. Bunu anlamak için hesap makinesine gerek yok</p>
  </div>

  <p><b>Uros Keşke Bülbül Olsaydım</b></p>

  <div class="left">
    <p>İlkokul ikideyken öğretmen, Tito hakkında bir kompozisyon yazmamızı istedi. Tito'nun bir bacağı kesildi ve şu anda nekahet döneminde, dedi bize. Eğer güzel bir şeyler yazarsanız mutlu olacaktır. Ben keşke bülbül olsam, diye yazdım, böylece her sabah Yoldaş Tito'nun hastane yatağının başucuna uçup onu şakıyarak uyandırırdım. Öğretmen kompozisyonumu göklere çıkardı ve sınıfa okudu. Sınıf arkadaşlarım benimle dalga geçti. Adım bülbüle çıktı. "Hey, bakın, bülbül geliyor." diye arkamdan alay ettiler. Ailem kompozisyondan haberdar olunca, onlar da benimle dalga geçtiler, özellikle de benim peder. Ardından, çok geçmeden Tito öldü, babam ağladı, bütün aile cenaze töreninin sürdüğü üç gün boyunca televizyonun karşısında oturup ağladı. En çok da yabancı devlet büyüklerinin törene katılmasından etkilendiler "Onca unlu insan." dedi validem. Sunucunun devlet büyükleri ile ünlülerin adlarını yanlış telaffuz etmesi onları çok eğlendirdi. Ama Margaret Thatcher'ın adının. Tratcher değil de Thatcher olduğunu, sunucunun yanlış telaffuz etmediğini söylediğimde babam. "Bu kadar konuştuğun yeter. Bülbül," dedi. “Git de bana buzluktan bir bira getir Ama dikkat et de gagandan düşmesin!" Herkes buna çok güldü.</p>

    <p>Yugoslavya berbat bir yerdi. Herkes yalancıydı. Hâlâ yalan söylüyorlar elbette, ama şimdi her yalan beşe bölünüyor, ülke başına bir yalan.</p>
  </div>
</body>
</html>
