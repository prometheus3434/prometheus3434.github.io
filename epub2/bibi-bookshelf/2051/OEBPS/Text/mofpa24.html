<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>18</h2>

  <p>EYUCM’yi, Eski Yugoslavya Uluslararası Ceza Mahkemesini içinde barındıran kompleks, bana en çok altmışlı ve yetmişli yıllardaki Yugoslav sosyalist mimarisini andırıyordu. Parlak bir gelecek, enternasyonalizm ve herkes için adalet ideallerinin yanında işlevselliğin geri plana atıldığı binalardı onlar. Bu binanın mimarisiyse BM tarzındaydı; ufak bir ülke olan Hollanda'nın boyutlarına uydurulmuştu. Uluslararası Ceza Mahkemesi, Yugoslav suçlular dahil herkesi “evinde" hissettirmeyi amaçlıyordu. Ama bu suçlular içerinin mütevazılığı karşısında hayal kırıklığı duysalar şaşırmazdım.</p>

  <p>Biletlerimizi gösterip, titiz bir aramadan geçip sırt çantalarımızı dolaplara tıktıktan sonra, Igor ve ben son bir kontrol noktasından geçtik ve en sonunda metal bir merdivenden (şu gemilerde olanlardan) aşağı inerek mahkeme salonuna girdik. İzleyicilere ayrılmış kısım ikiye bölünmüştü: Sol taraf gazeteciler, sağ taraf halk içindi. İçeri girerken kulaklıklarımızı aldık. Küçük bir tabela bize hangi dillerin hangi kanalda olduğunu gösteriyordu. Altıncı kanal HBS diline, yani Hırvatça/Boşnakça/Sırpçaya ayrılmıştı. Koltuklarımız bir dizi jaluziyle örtülmüş cam bir duvara bakıyordu. Sağ ve sol köşede tavandan aşağı televizyon monitörleri sarkıyordu. Saat tam dokuzda jaluziler kalktı, yargıçlar mahkeme salonuna girerken ayağa kalktık. Sırtlarında kırmızı ve siyah cüppelerle üç yargıç, salonun tam ortasındaki kürsüye yürüyüp yerlerini aldılar. Beyaz yakala siyah cüppe giymiş üç yardımcı, yargıçların hemen alımdaki koltuklara oturdular. İddia ve savunma avukatlarının yerleri daha aşağıda ve kenara doğruydu. Bizse her şeyi gayet net görebiliyorduk. Hepsinin önünde kendi bilgisayarı vardı. Sanık, avukatının yanı başında oturuyordu. Gri takım elbise giymiş donuk bakışlı bir adamdı. Ona yaşlı ve patates suratlıydı. Bu surata yakışacak bir de oturuşu vardı. Patates çuvalı gibi yığılmış kalmıştı sanki. Hayal kırıklığına uğramıştım. Igor’un da aynı şeyi hissettiğini tahmin edebiliyordum. Bir suçluyla karşılaşmayı bekliyorduk ama ne görmüştük? Fazlasıyla unutulabilir yüzlü bir adam. Tek bir aynım dışında: Dudakları aşağı doğru kıvrılmıştı, çenesi de sımsıkı kapalıydı. Miloşeviç'in yüzünün kopyasıydı, aynı zamanda Tudjman’ın tıpkısıydı. Aynı sıkılmış dişler, ters bir U’yu andıran aynı ince çarpık ağız yarığı. Çocukların çizdiği şu basık yüzler gibi. Kötücül bir yüz.</p>

  <p>Davacı, kürsüye bir tanık çağırdı. Jaluziler bir süreliğine indi, sonra tanığı saklayan dışındakiler yine kalktı. Tanığın monitördeki yüzü seçilmiyordu ama sesini duyabiliyorduk. Arada bir kameralar izleyicilere doğru döndüğünde monitörde kendi yüzümüzü görüyorduk. Ayrıca cam duvarın arkasındaki insanların yüzlerine binen kendi aksimizi de görebiliyorduk.</p>

  <p>Önce duruşmayı camın arkasından takip ettik, televizyon monitörüne arada bir baktık, ama gitgide gözlerimin ekrana daha çok kaydığım fark ettim, sanki ekran görüntüsünü gerçeğinden daha güvenilir buluyormuşum gibi. Duyduğumuz kelimeler, arada bir kanal değiştirerek İngilizcesinin, Fransızcasının ya da Felemenkçesinin nasıl olduğuna bakmalarımız, son derece gerçekdışı geliyordu. Cam duvarın bizden ayırdığı gerçeklik "gerçek” gerçeklikten daha güvenilir değildi: Her ikisi de -yalan üstüne yalan üreteni ve gerçeği, sadece gerçeği söyleyeceğine söz vereni- aynı derecede inanılmazdı, eğer doğru sözcük buysa.</p>

  <p>Sorgulamanın merkezinde bir sazan üretme çiftliği vardı. Uros’un babası Bosna’nın küçük bir kasabasındaki bir sazan çiftliğinin yöneticisiydi. Ana binanın akan çatısında yapılan tadilat, bu çatıyı kaplamak için kullanılan metal levhalar, ne kadara mal olduğu ve bunu kimlerin ödediği hakkında sorular soruluyordu. Bir kamyon ya da kamyoneti, sürücüsünü ve daha bir yığın şeyi sordular. Bizim için hiçbir anlamı olmayan bu bitmez tükenmez, can sıkıcı ayrıntıların amacı Uros’un babasıyla iki suç ortağının yakınlardaki bir barakaya giderek, kasabanın Müslümanlarının kapatıldığı bu yerde onlara zorla birtakım onur kırıcı cinsel oyunlar oynatacak iddialara göre en sevdikleri “baba-oğul”du ve ardından da sazan kokan elleriyle onları öldürüp cesetlerini göle atacak kadar zamanları olduğunu göstermekti.</p>

  <p>Bu prodüksiyonda yer alan bütün sanıklar amatör aktörleri andırıyorlardı: İnsan’dan çok Robot gibi konuşuyor, kötülüğü herhangi bir şey kadar mekanik bir hikâye çizgisine dönüştürüyorlardı. Suçlananların hiçbiri en ufak bir suçluluk duymuyordu. Ülkeyi mahveden bütün o insanlardan liderler, politikacılar, generaller, askerler, dolandırıcılar, katiller, mafya üyeleri, yalancılar, hırsızlar, kötüler ve gönüllüler hiçbiri öne çıkıp ben suçluyum, demeye istekli değildi. “Suçlu” sözcüğünü onlardan daha önce dc duymamıştım, Igor’la mahkeme salonunda otururken de duymadım, şimdi duymayı da beklemiyorum zaten. Hepsi de sadece görevini yerine getiriyordu. İnsan duvara çivi çakarken suçluluk duyar mı? Hayır. İnsan o çiviye bir resim asarken suçluluk duyar mı? Hayır. İnsan yüz kişiyi döverek öldürmüşse suçluluk duyar mı? Yine hayır.</p>

  <p>Coşkulu destekleri olmadan savaşın gerçekleşemeyeceği yüzbinlerce adsız insanın ne düşündüğünü merak ettim. Onlar suçluluk duyuyor muydu? Peki ya ülkeyi doldurmuş yabana politikacı, diplomat, delege ve askeri personel sürüsü? Sadece büyük paralar kazanmakla kalmadılar; BM ya da temsil ettikleri kurumsal hiyerarşide, terfinin yanı sıra kurtarıcı sıfatı kazandılar. (Üstelik Hırvatistan ve Bosna çok da zorlu görev yerleri sayılmazlardı: Otellerindeki hizmet çok iyi, yemekler düzgündür, Adriyatik kıyısı yakındır.) Onlar suçluluk duydular mı? Onlar da sadece görevlerini yerine getiriyordu. Tıpkı Saraybosna sokaklarındaki kadına ateş eden tepedeki tetikçi gibi. Tıpkı o kadının fotoğrafını çeken (oysa ambulans çağırmayı hiç akıl edememişti) ve yılın en iyi savaş fotoğrafı ödülünü kazanan yabancı fotoğrafçı gibi. Kaldırımda kanı fışkırıp, can çekişen zavallı kadın, farkında olmasa da savaşı otantik bir şekilde temsil ederek görevini yapıyordu. Selim’in babasının ölümünün suçlusu kim? Bizim Uros'umuzun ölümünün suçlusu peki? Ya Igor ile beni adalet açlığıyla koltuklarımıza çivileyen kim? Bu kimin suçu?</p>

  <p>Oradaydık işte, Igor ve ben, televizyon seyrediyorduk! Bu hepimizin suç ortağı olduğu, bizim de sapkın olduğumuz, sapkın gerçekliğin görüntüsüydü. Bir bakıma, televizyon ekranının karşısında hiç kıpırdamadan oturan ben ve cam duvarın arkasındaki koltuğunda hiç kıpırdamadan oturan Uros’un babası arasında hiç fark yoktu. Her şeyin medya bombardımanına tutulduğu bir dünyada hepimiz suçluyduk. Suç gerçekdışıydı. Herkes gerçekdışıydı. Fareyi tek bir kez tıklayarak hem yargıç, hem sanık, hem de izleyicilerden kurtulmanın olası olduğuna dair bir hisse kapıldım. Tek bir mutluluk verici, uzlaştırıcı <i>sil.</i> Gerçek olan tek şey vardı: Acı. Acı, konuşmayan, hiçbir işe yaramayan tek gerçek tanıktı. Selim’in damarlarında dolaşan, şakaklarında yüzeye çıkan acı. Benim içimde küt küt atan acı. Igor’un içinde. Bir anda bizi sırtüstü deviren sağır, sessiz ve kör acı. Bir şeylerin gerçekten yanlış olduğunu işaret eden o acı.</p>

  <p>Böylece orada cam duvara bakarak oturdum ve düşündüm... Peki ya bütün bu acılar Oskar Matzcrath adlı bir şahsın zayıf zihnine çullansa, adam ayağa kalkıp bir çığlık atarsa ne olur, dedim kendi kendime. Cam duvarın binlerce minik parça halinde tuzla buz olduğunu, bilgisayar ekranlarının, ışıkların, gözlüklerin, insanların dişlerindeki porselen kaplamaların... hepsinin tuzla buz olduğunu hayal ettim. O kulak tırmalayan tiz çığlığın Uros’un babasının gri patatesi andıran kafasını havaya uçurduğunu, bütün kanlı katillerin kafalarını kopardığınu, taşlaşmış kulak zarlarını, nasır tutmuş kalplerini parçaladığını hayal ettim...</p>

  <p>Igor'a baktım. Bakışımı yüzünde hissederek döndü, soru sorar gibi bir ifadeyle baktı. Kulaklıkları kulağından çıkardım.</p>

  <p>“Kalk,” dedim, “buradan gidelim.”</p>
</body>
</html>
