<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>7</h2>

  <p>Edebiyat bölümünde kendimi bir tür kaçak yolcu gibi hissediyordum. Bölüm başkanı ve “ev sahibim” olan Cees Draaisma’yla görüşmek için birkaç teşebbüste bulundum, her seferinde, “Evet, kesinlikle. Ama şu sıralar inanılmayacak kadar meşgulüm. Eğer istediğin formalitelerle ilgili bir şeyse, eminim Dunja da sana yardım edebilir,” dedi.</p>

  <p>Bölüm sekreteri Dunja, Hollandalıydı. Kocası Rustu. Gerçek adı Anneke’ydi. Anneke kocaman, kaygısız bir foka benzerdi. Tozlu bitkilerin arasında, ofis denen kendi özel akvaryumunda güneşlenir, ara sıra, uğrayan ziyaretçileri boş bir bakışla onurlandırırdı. Hiçbir şey onu uyandırmazdı: Ne soracak olsam gönülsüz bir “evet” ya da “hayır”la cevap verir ya da duymazlıktan gelirdi.</p>

  <p>“Verdiğim ders hakkında konuşacaktık,” dedim Draaisma’ya birkaç kere, hatırlatma amacıyla.</p>

  <p>“Slavlar doğuştan öğretmendir,” derdi bir futbol antrenörünün sesiyle.</p>

  <p>Bu sözlerin dalga geçmek için mi söylendiğini yoksa iltifat amaçlı mı olduğunu anlayamıyordum.</p>

  <p>“Ines selam söyledi. Okulun ilk günlerinin kargaşası biter bitmez seni akşam yemeğine çağıracağız, tamam mı?”</p>

  <p>Draaisma sadece Ines’i telefonla her arayışımda bana söylediklerini teyit ediyordu. (“Mutlaka gelip bizi görmelisin. Ortalık sakinleşir sakinleşmez. Çocuklar ne zorluklar çıkarı yor tahmin bile edemezsin. Kuaföre dahi ayıracak vaktim yok. Ama yemek davetimiz geçerli. Bak ne diyeceğim. Önce şehir deki müzeleri bir dolaş, sonra seni yemeğe alırız.”)</p>

  <p>Edebiyat bölümünün bulunduğu beşinci kat uzun, karanlık bir koridor ve on beş kapalı kapıdan oluşuyordu. Zaman zaman meslektaşlarımdan birinin, yüzüme bile bakmadan sessizce odasına girdiğine tanık olurdum. Anneke bölüm sekreterliğinin kapısını kapalı tutardı, sık sık BİRAZDAN DÖNECEĞİM yazısı asılı olurdu. Sonunda Draaisma’yı görmeye çalışmaktan vazgeçtim. Bölümde düzenli olarak gördüğüm tek yaşayan varlık tombul Rus okutmandı. Yarı açık kapının ardındaki masasında oturup dudaklarını görünmez bir sandviç yiyormuş ya da bir şey okuyormuş gibi oynatırdı.</p>

  <p>Göz göze gelecek olursak, “<i>Zdravstvuite,"</i> derdi utangaç bir ifadeyle.</p>

  <p>Sadece bir kez meslektaşlarımdan biri kapımı çaldı. “Girebilir miyim?” diye sordu.</p>

  <p>“Lütfen girin,” dedim.</p>

  <p>“Demek yeni iş arkadaşımız sizsiniz.”</p>

  <p>“Öyle de diyebilirsiniz.”</p>

  <p>Adam elini uzattı.</p>

  <p>“Tanıştığımıza sevindim. Adım Wim. Wim Hoeks. Çekçe öğretmeniyim. Çek diii ve edebiyatı. Soldaki son kapı.”</p>

  <p>Ona hemen ısındım.</p>

  <p>“Cees'in sizi neden kimseyle tanıştırmadığını merak ediyorum.”</p>

  <p>“Ah, muhtemelen sadece iki sömestrliğine geldiğim içindir.”</p>

  <p>“Öyle bile olsa tanıştırması gerekirdi.”</p>

  <p>“Buradaki akademik çevrede kurallar böyle sanırım.”</p>

  <p>“Aslında doğru, biz Hollandalılar her işi ağırdan alırız. Birini evimize davet etmeden önce onu birkaç yıl tanımamız gerekir. Özel yaşama saygı her şeyde kullandığımız mazerettir, bu affedilmez kabalık da dahil. ‘İstemediğimizden değil, sadece zorlamaktan hoşlanmayız.’”</p>

  <p>“Gerçekten mi?”</p>

  <p>“Dünyanın en ikiyüzlü ülkesine hoş geldin!” dedi. “Şimdi anlatın bakalım, nasıl gidiyor?”</p>

  <p>“İyi sayılır.”</p>

  <p>“Ne dersi veriyorsunuz?”</p>

  <p>“Şu an sadece öğrencilerimi tanımakla uğraşıyorum.”</p>

  <p>“Miroslav Krleza büyük bir yazardır,” dedi.</p>

  <p>“Sizin Çekler de hiç fena değil.”</p>

  <p>“Peki ya havalar? Yabancılar sık sık havamızdan yakınırlar.”</p>

  <p>“Şey, pek Karayıp iklimi sayılmaz, ama...”</p>

  <p>“Sıkılmadınız mı?”</p>

  <p>“Niçin sordunuz?”</p>

  <p>“Çünkü burası dünyanın en can sıkıcı ülkesidir!”</p>

  <p>“Bu biraz çelişkili değil mi?”</p>

  <p>“Ne demek istiyorsunuz?”</p>

  <p>“Bir ülke aynı anda nasıl hem ikiyüzlü hem de sıkıcı olabilir?”</p>

  <p>“Bu ayrıcalık sadece Hollanda’ya özgüdür.”</p>

  <p>“Ben de Doğu Avrupalıları kendileriyle dalga geçmekte usta sanırdım.”</p>

  <p>“Hayır, bu da diğer ayrıcalığımızdır. Seni kandırmamıza izin verme. Niyetimiz bu değildir. Aslında kendimizi çok beğeniriz. Sömürge döneminden kalma bir kibir bu. Sömürgelerimizin gitmesine seyirci kaldık, ama kibrimizi koruduk. Göreceksiniz...”Saatine bir göz attı, ayağa kalkıp, “Bakın ne diyeceğim, canınız ne zaman isterse beni görmeye gelin. Bir yerlerde kahve içeriz. Soldaki son kapı, bu kattaki en küçük ofis. Sizinki çok daha büyük. Eski Yugoslavya’dan geldiniz. Çeklerden daha önemlisiniz,” dedi.</p>

  <p>“Ne bakımdan?”</p>

  <p>“Sizde milliyetçilik, savaş, komünizm sonrası döneminiz var. Biz de Lahey’de boğazımıza kadar bunlara battık.”</p>

  <p>“Maalesef.”</p>

  <p>“Üstelik ne harika bir ülkeydi sizinkisi! Dubrovnik hayatımda gördüğüm en güzel şehirdir! Asla neden böyle olduğunu anlayamayacağım.”</p>

  <p>“Benim anladığımı sanmıyorsunuzdur herhalde.”</p>

  <p>“Elbette hayır... Fakat <i>siz</i> birinin karnına bir bıçak sapladığınızda, öyle bir gürültü çıkarıyorsunuz ki bütün dünya bundan haberdar oluyor. Bizse her şeyi sessizce yaparız. Kimse bilsin istemeyiz, bu yüzden kurbanlarımız bile bize minnet duyar... Neyse, yine konuşuruz. Tanıştığımıza sevindim.” Kapıya yöneldi, ardından geri döndü.</p>

  <p>“Dalmaçya kıyısının açıklarındaki şu ada, hani yabancıların asla adını telaffuz edemediği...”</p>

  <p>“Krk.”</p>

  <p>“Evet o. ‘Boyun’ anlamına geliyor, değil mi?”</p>

  <p>“Boyun mu? Hayır, ‘boyun’ <i>vrat</i>’tır. Niçin sordunuz?”</p>

  <p>“Çünkü Çekçede bu anlama geliyor. Çekler yabancılara <i>‘Strç prst skrz krk</i>’ cümlesiyle eziyet etmekten hoşlanırlar.”</p>

  <p>“Peki ya <i>bu</i> ne anlama geliyor?”</p>

  <p>“Parmağını boynundan sok,” dedi gülerek. Bir yandan da nasıl yapılacağını gösterdi. Ardından el sallayarak, yine döndü ve koridor boyunca ilerledi.</p>

  <p>Beşinci kat her zaman o kadar ıssızdı ki kaçak yolcu gibi hissetmekten vazgeçtim. Sekretere soru sormaktan, Draaisma’nın kapısını çalmaktan da vazgeçtim. Ama Wim’e üç kez uğradım. Ofisi gerçekten de benimkinden küçüktü. Her seferinde çok meşgul olduğunu söyleyip, teselli etmek için olsa gerek, elime yazdığı bir makalenin imzalı özel baskısını tutuşturdu. İlki Karel Capek'in <i>Hollanda'dan Mektuplar'</i>ı İkincisi Kundera’nın romanlarındaki kadın düşmanlığı, üçüncüsü de Bohumil Hrabal'ın eserlerindeki “dilbilimsel hedonizm" üzerineydi.</p>

  <p>Hiç kahve içmeye gitmedik. Bölümdeki tek “canlı” bağlantım tombul kurs okutmanı olarak kaldı, şu elinde görünmez bir sandviçle oturan. Ne zaman ofisinin önünden geçsem, görünmez lokmasını yutarak çekingence <i>zdravstvusite'</i>sini yineledi.</p>

  <p>Her şey göz önüne alındığında, edebiyat bölümü bende iç bunaltıcı bir izlenim bıraktı. Bu izlenim Slavistlerin tipik Batı Avrupalı Slavcılar olduklarından şüphe duymamla daha da arttı. Batı Avrupalı Slavistler bu alana duygusal nedenlerle girmeye meyilliydi: Şu Doğu Bloku’na has egzotik tiplerden birine âşık olarak. Ya da politik-kültürel-profesyonel-duygusal olarak-doğru bir evlilikle seçtikleri alanı sağlamlaştırırlardı. Bir unsur daha vardı: Bu alan onları daha önce kimsenin girmediği küçük, sapa, dil ve-edebiyat derebeyliklerinin mutlak efendileri haline getiriyordu. Böylece yetkinliklerinin istatistik olarak yeterince ölçülmesi olasılığını önemsiz hale getiriyordu. Ama yine de onları küçümseyecek en son kişi bendim. Ne de olsa şu andaki görevimi Ines’i tanıdığım için elde etmiştim. Edebiyat bölümünün başkanı olan Draaisma'yla evli olan Ines'i.</p>
</body>
</html>
