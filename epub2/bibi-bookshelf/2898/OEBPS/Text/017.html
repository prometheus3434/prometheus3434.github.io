<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>III. BÖLÜM DİL FELSEFESİ TARİHÇESİ</title>
</head>

<body>
  <h1 class="h11">III. BÖLÜM<br />
  &nbsp;<br />
  DİL FELSEFESİ TARİHÇESİ</h1>

  <h2 class="h22"><a id="ncx359"></a><a id="a98"></a>1. Antik Çağ</h2>

  <p class="p15">Felsefe tarihindeki ilk dil filozofu olma payesi (Cassirer&rsquo;in de belirttiği gibi) Herakleitos&rsquo;undur. Herakleitos <span class="t21">logos</span> kavramıyla dil, düşünme ve varlık arasında bir özdeşlik ilişkisi bulunduğunu savunmaktadır. Hiç kuşkusuz, Antik Çağ&rsquo;da insan ve evren arasında bulunduğu varsayılan ve &ldquo;makrokosmos-mikrokosmos&rdquo; terimleriyle ifade edilen simetrik ilişki bu özdeşlik savının kaynağını oluşturmaktadır. Buna göre mikrokosmos olan insan, makrokosmos&rsquo;un, yani evrenin bir yansıması, onun küçük ölçekli bir reprezantasyonudur. Antik Çağ&rsquo;daki bu bakış tarzı, Sofistlere kadar geçen dönemin filozoflarının onto-gnoseolojilerini ve buna bağlı olarak da dil görüşlerini derinden etkilemiştir. Örneğin Platon&rsquo;da gördüğümüz adların doğruluğu tartışmasının da, pre-sokratik filozofların (ardından en sistematik açıklamasını Aristoteles&rsquo;te bulacak olan) varlık-mantık-dil özdeşliği düşüncesine yönelik Sofistler&rsquo;in relativist eleştirilerinden doğmuş bir tartışma olduğu açıkça görülmektedir.</p>

  <p class="p15">Herakleitos&rsquo;a göre logos hem düşünmenin hem sözün hem de varlığın yasasıdır. Bir başka deyişle logos, realite hakkında mantıklı konuşmanın imkânının koşuludur. Ancak Herakleitos&rsquo;un dil ile gerçeklik (dış dünya) arasındaki bağlantıya yaklaşımının, dil ile düşünme arasındaki ilişkiye dair açıklaması oranında başarılı olmadığı görülmektedir. Zira onun dil ile dış dünya arasındaki ilişkiye dair açıklaması determinist bir bakış açısına dayalıdır. Şöyle ki: Herakleitos&rsquo;a göre sözcükleri oluşturan harfler, doğadaki akışın düzenine bağlıdır; nesneler ile onların adları arasında zorunlu bir bağlantı vardır. Bu natüralist anlayış, dünyada nesnelerin doğasını doğru (!) olarak yansıtan tek dilin Yunan dili olduğu gibi bir kültürmerkezci (etnosantrik) bakıştan kaynaklanmaktadır.</p>

  <p class="p15">Herakleitos gibi Demokritos da doğal fenomenler ile kültürel fenomenler arasında bulunan ayrımı dikkate almayarak dili doğal bir fenomen gibi yorumlamaktadır. Ona göre sözcükler insan doğasından kaynaklanan ve ait olduğu doğal yapıyı yansıtan imlerdir. Demokritos sözcükleri, insan konuştuğunda kendiliğinden ağızdan dökülen sesler olarak değerlendirmekte ve insan ruhunun spontan işaretleri biçiminde yorumlamaktadır.</p>

  <p class="p15">Epikuros&rsquo;un dil konusunda söyledikleri de yukarıdaki görüşlerle benzerlik taşır. Epikuros da dilin, sözcüklerin kaynağının doğa olduğunu düşünmektedir. Epikuros için dil, duyumlardan ve özellikle iki temel duyum olan acı ve hazdan türemiştir. Dilin kaynağını oluşturan bu temel duyumlar insanda ve hayvanda ortaktır. Ne var ki, bu duyumlardan kaynaklanan sesleri karşılıklı anlaşmaya yarayan sözcüklere dönüştürmeyi yalnızca insan başarabilmiştir.</p>

  <p class="p15">Herakleitos, Demokritos ve Epikuros gibi filozofların dile natüralist yaklaşımlarına yönelik sarsıcı bir eleştiri Sofistler döneminde yapılmıştır. Sofistler tıpkı töreler ve yasalar gibi dilin de, doğal varlıklardan farklı, insanî bir fenomen olarak ele alınması gerektiğini ünlü <span class="t21">thesei</span> / <span class="t21">physei</span> ayrımıyla dile getirmektedir. Hermogenes, adların belirttikleri nesnelerin doğasından kaynaklandığı ve her bir nesne için ancak tek bir doğru adlandırma olacağı savını eleştirmektedir. Ona göre nesnelerin adlarının kaynağında, insan topluluklarındaki mutabakatlar dışında herhangi bir şey aramak yersizdir.</p>

  <p class="p15">Dil felsefesi alanında Antik Çağ&rsquo;da rastlanabilen ilk sistematik metin, Platon&rsquo;un <span class="t21">Kratylos</span> diyaloğudur. Platon'un bu diyalogundaki ana sorun &ndash; <span class="t21">Sofist</span> ve <span class="t21">Parmenides</span> diyaloglarında da değinilen&ndash; ad verme ve adların doğruluğu sorunudur. Platon&rsquo;un adlar teorisinin onun bilgikuramsal realizmine sıkı sıkıya bağlı olduğu görülmektedir. <span class="t21">Kratylos</span>&rsquo;ta Sokrates&rsquo;in ağzından konuşan Platon&rsquo;a göre, duyulur nesnelerin bulunduğu dünyada onlara ad verme, ancak diyalektikçi tarafından gerçekleştirilebilecek bir iştir. Ad verme görünüşteki nesneler hakkındaki kanılarla yetinen bilgisiz kimselere bırakılamaz; nesnelerin gerisindeki ideaların bilgisine, yani <span class="t21">episteme</span>'ye sahip olanların uygun şekilde üstesinden gelebileceği bir iştir.</p>

  <p class="p15"><span class="t21">Sofist</span> diyalogunda ise Platon (yine Sokrates&rsquo;in ağzından) dilsel ifade konusunda şöyle bir tanım vermektedir: &ldquo;Düşünce ile ifade aynı şeydir. Ancak birincisi sözel ifade etme olmaksızın ruhun içinden kendi kendisiyle bir konuşmasıdır. Bundan dolayı ona <span class="t21">dü</span><span class="t21">ş</span><span class="t21">ünme</span> adını veririz. Buna karşılık düşüncenin, ses eşliğinde ağız yoluyla ruhtan çıkmasına <span class="t21">ifade</span> denir&rdquo;. Sokrates&rsquo;in alıntıladığımız sözlerinden de anlaşıldığı gibi, Platon düşünmeyi bir &ldquo;iç konuşma&rdquo; veya başka bir deyişle sessiz bir monolog olarak görmektedir. Düşüncelerin dışlaşması ise, konuşma etkinliğiyle gerçekleşmektedir.</p>

  <p class="p15">Antik Çağ&rsquo;da Aristoteles'e gelinceye kadar geçen dönemde dil konusunda üretilmiş düşüncelerin çoğunlukla nesnelere ad verme ve adların doğruluğu sorununa odaklanmış olduğu görülmektedir. Bu dönemde dili gramatikal ve mantıksal bir bakış açısıyla irdeleyen ilk filozof, Aristoteles&rsquo;tir. Aristoteles dil konusundaki düşüncelerini, diğer yapıtları arasında özellikle <span class="t21">Poetika</span>, <span class="t21">Peri Hermeneias</span> ve <span class="t21">Retorik</span>&rsquo;te serimlemektedir. Onun dilsel ilgisinin gramer ve mantık ekseninde yoğunlaştığı görülmektedir. Aristoteles <span class="t21">Poetika</span>&rsquo;nın 20, 21 ve 22. bölümlerinde Eski Yunancayı örnek alarak gramatikal ayrımlar yapmaktadır. Bir dilsel anlatımı meydana getiren öğeleri şöyle sıralamaktadır: Harf, hece, bağlaç, tanım edatı, isim, fiil, hâl, cümle. Ardından, bu gramatikal öğeleri tek tek ele alarak incelemektedir. Aristoteles&rsquo;in bu yapıtı <span class="t21">Peri Hermeneias</span> ile birlikte, gramer alanındaki konulara değinen en eski metinlerden biri olma özelliğine sahiptir.</p>

  <p class="p15"><span class="t21">Peri Hermeneias</span>&rsquo;ta ise, doğruluk sorunu çerçevesi içinde ad, fiil gibi sözcük türleri ve bildirim, dilek-istek gibi cümle tipleri arasındaki ayrımları açıklamaktadır. Aristoteles&rsquo;e göre söylenen sözcükler ruhtaki duygulanımların imleridir; yazılı sözcükler ise sesli sözcüklerin. Bununla birlikte Aristoteles, tek başına söylendiğinde ad türünde bir sözcüğün bütünlenmiş bir anlamdan yoksun kalacağını, ancak o ada bir oluş yüklendiğinde anlamlı bir cümleye ulaşılacağını belirtmektedir. Ona göre bildirisel cümleler dışında kalanlar &ndash;örneğin dilek kipinde olanlar&ndash; da mutabakata dayalı olarak anlamlı ifadelerdir.</p>

  <p class="p15">Aristoteles&rsquo;in <span class="t21">Retorik</span>&rsquo;te, bilgisel bir temele dayanmasını zorunlu gördüğü felsefi retoriği, diyalektiğin dilin stilistik kullanım formlarını araştıran kolu biçiminde tanımlanmaktadır. Platon&rsquo;un <span class="t21">Gorgias</span> diyalogunda amansızca eleştirdiği retoriğin, bu yapıtında Aristoteles tarafından bilgisel temele dayalı olması koşuluyla bir söylevin etkisini artıran meşru bir sanat olarak sunulduğu görülmektedir. Ona göre &ldquo;retorik belli bir durumda, elde var olan inandırma yollarını kullanma yetisi olarak tanımlanabilir&rdquo; (s. 37). Fakat, &ldquo;retorik inandırma yalnızca gösteren kanıtla değil, aynı zamanda etik kanıtla da başarılır; eğer konuşmacının kendisinin iyilik ya da bize karşı iyi niyet veya her ikisi gibi bazı niteliklere sahip olduğuna inanırsak, bizi ikna etmesine yardımı olur bunun&rdquo; (s. 63) sözlerinden de anlaşılacağı üzere Aristoteles, inandırma sanatı olan retoriğin olası etik sorunlarla ilişkisine dikkat çekmektedir: &ldquo;Böylece retoriğin, diyalektiğin ve aynı zamanda etik çalışmalarının bir dalı olduğu ortaya çıkıyor.&rdquo; (s. 38).</p>
</body>
</html>
