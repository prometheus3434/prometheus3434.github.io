<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html" xml:lang="tr-TR">
    <div class="Basic-Text-Frame">
      <p class="anabaslik-1" id="toc_marker-1"><span class="char-style-override-10">ÖNSÖZ</span></p>

      <p class="resim-2 para-style-override-8"><img alt="3.png" class="image" height="18" src="../Images/3_fmt.jpeg" width="46" /></p>

      <p class="paragraf-1">Son on yılda Cumhuriyet tarihimizin en çalkantılı dönemlerinden birini yaşadık: Görülmemiş kutuplaşma, kamplaşma, gerginlik.. Durumu ifade için en sık kullanılan sözcükler bunlar oldu. Bir yanda sandıkta zafer üzerine zafer kazanan bir parti; öte yanda “laik cumhuriyet elden gidiyor!” kaygısıyla sokaklara dökülen milyonlar.. Bir yanda darbe sohbetleri, muhtıralar, kapatma davaları; öte yanda Ergenekon heyulası, toplu davalar, sahte belgeler, itirafçı tanıklar.. Bir yanda yolsuzluk baskınları, Bakan evlerinde ele geçirilen milyonlarca dolarlar, hazırlanan fezlekeler; öte yanda “darbe” iddiaları, “paralel devlet” ve “Haşhaşi!” çığlıkları.. Bir yanda Kürtlerle barış, “ileri demokrasi”, “millet-devlet kaynaşması” söylemleri; öte yanda yüksek yargı seçimlerinin bile tamamen siyasileştiği, Kürtlerin 1990’larda dahi yaşanmamış şekilde ayaklandığı bir siyasal karmaşa! Ve bu karmaşanın gizlemeye çalıştığı rant ekonomisi; maden ocaklarında ölen emekçilerin yerini almak için kuyruğa giren işsizler ordusu ve her yıl servetine servet katan holdingler, bankalar, müteahhitler..</p>

      <p class="paragraf-1">Bu tablo karşısında kim suskun kalabilir?</p>

      <p class="paragraf-1">Demokrasi sandıktan ibaret olmadığına göre, bırakınız toplum bilimci ya da tarihçileri, günlük yaşam kavgası veren sıradan vatandaş bile bu yozlaşmaya kayıtsız kalabilir mi? İşte ben de böyle duygular içinde son on yılda düşündüklerimi ve yazdıklarımı bir araya getirip okuyuculara toplu bir şekilde sunma ihtiyacı hissettim.</p>

      <p class="yildiz-1"><span class="char-style-override-11"><img alt="4.png" class="image" height="21" src="../Images/4_fmt.jpeg" width="29" /></span></p>

      <p class="paragraf-1">Kitabım üç kısımdan oluşuyor. Girişte AKP’nin on iki yıllık iktidarının genel bir tablosunu çizmeye çalıştım. Burada amacım, esere bütünlük sağlayacak ve aslında sonuç bölümü olarak da okunabilecek bir giriş yazmaktı. İkinci kısım bu yıllarda yazdığım makalelerden ve bazı gazete ve dergilerle yaptığım söyleşilerden oluşuyor. Bunlar, ikisi hariç, hep güncel gelişmelerle ilgili. İki istisnayı da 2008 kapitalizm krizi ve Necip Fazıl Kısakürek ile ilgili yazılarım teşkil ediyor. Bunlardan 2008 krizi, Türkiye’de de yarattığı etkilerle, günümüzü hâlâ yakından ilgilendiriyor ve önümüzdeki dönemde daha da belirleyici etkilere gebe izlenimi veriyor. N. F. Kısakürek ise, başta Erdoğan olmak üzere AKP kurucularının dünya görüşlerinin oluşmasında en büyük payı olan ve kendilerinin de bu payı sık sık minnet duygularıyla hatırlattıkları bir şair ve düşünür. Bu iki incelemenin bugünü de anlamamıza yardımcı olacağını sanıyorum. Aynı kısıma TÜYAP’ın beni “onur yazarı” olarak onurlandırdığı 2013 İstanbul Kitap Fuarı vesilesiyle yaptığım söyleşileri de ekledim. Bunlarda da Türkiye’ye ve dünyaya tüm yayınlarımın bütünlüğü içinde nasıl baktığımı anlatmaya çalışmıştım. Bu söyleşilerde sorulan bazı soruların benzerliği ister istemez yanıtlarımda bazı tekrarlara yol açtı. Bu konuda bir ayıklama yapmadım ve kendi içinde bir bütünlüğü olan söyleşileri olduğu gibi kitaba ekledim. Fazla bir yer tutmayan bazı tekrarları okuyucularımın anlayışla karşılayacaklarını umut ediyorum.</p>

      <p class="paragraf-1">Nihayet üçüncü kısımda da, sosyal medyanın günlük ve samimi dili içinde, son gelişmelere kadar dostlarla paylaştığım düşüncelerimi koydum. Bunlara, sınırlarımızda yaşanan ve bizi de çok yakından ilgilendiren Rojava Devrimi ve Kobani kuşatması ile ilgili (ve özetini sosyal medyada paylaştığım) bir makalemi de ekledim. Günümüzde sosyal medya, her düşünen insana düşündüklerini paylaşması için en özgür iletişim alanını oluşturuyor. Çok gecikmeyle de olsa, bu özgür “kamusal alan”daki iletişim kervanına katılmış olmak benim için bir mutluluk vesilesi oldu.</p>

      <p class="yildiz-1"><span class="char-style-override-11"><img alt="4.png" class="image" height="21" src="../Images/4_fmt1.jpeg" width="29" /></span></p>

      <p class="paragraf-1">Bugün vardığımız noktada en acil sorunumuzun <span class="char-style-override-12">özgürlük ve demokrasi</span> <span class="char-style-override-12">kavgası</span> olduğunu ve on yaşındaki kızlarımızın bile türban “özgürlüğüne” kavuştuğu bir ortamda her gün biraz daha güçlenen bir “karşı-devrim” süreci içinde, bu kavganın <span class="char-style-override-12">laiklik kavgasından</span> bağımsız yürütülemeyeceği inancındayım. Bu kitapta yer alan tüm yazılarıma kılavuz olan ilke de bu oldu.</p>

      <p class="paragraf-1 para-style-override-9"><span class="char-style-override-13">Ekim 2014, Cihangir</span> <span class="char-style-override-13">-</span> <span class="char-style-override-13">İstanbul</span></p>
    </div>
  </div>
</body>
</html>
