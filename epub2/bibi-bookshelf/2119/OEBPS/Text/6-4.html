<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-6">BARIŞ SÜRECİ, MEZHEP SAVAŞI VE DEMOKRASİ</p>

      <p class="resim para-style-override-8"><img alt="3.png" class="image" height="18" src="../Images/3_fmt5.jpeg" width="46" /></p>

      <p class="soru"><span class="char-style-override-10">—</span> Barış sürecini nasıl değerlendiriyorsunuz?</p>

      <p class="paragraf">— Barış süreci denen gelişmelerin iki boyutu var: Bir boyutunu temenniler oluşturuyor. Diğer boyutunda ise daha önce yapılmış –veya yapıldığını sandığımız– hazırlıklar var. Ne var ki, bugüne kadar hazırlık boyutunun pek işaretlerini göremedik.</p>

      <p class="paragraf">Bu aşamaya kadar yapılan şey “barış güzel şey, barış olsun, barışalım” sözlerinin pek de ötesine geçmedi. Fakat barış deyince akla savaş geliyor; “barış”, savaşı bitiren bir olgu. Savaş deyince de savaştan barışa geçilirken masaya oturanların birinin yenen, diğerinin yenilen olması lazım. Oysa barış konusundaki söylemlere baktığımız zaman, iki tarafın da kendisini yenen olarak ilan ettiğini görüyoruz.</p>

      <p class="soru">— Yani iki taraf da mı kazanıyor?</p>

      <p class="paragraf">Her iki tarafın sözcülerine göre öyle görünüyor! Hükümet açısından, Başbakan’ın konuşmalarına bakarsak, “bunlar terör örgütü, şimdiye kadar söylediklerimizden fazla bir şey verilmeyecek” deniyor. Öcalan’a televizyon ve yakınlarıyla görüşme hakkı verildi; daha sonraki aşamalarda da yerel idarelerde bazı haklar, hatta Anayasa’da vatandaşlık tanımının değişmesi gibi hususlar gündeme gelebilir deniyor. Bunlar hiçbir dayanağı olmayan, AKP grubunda bile tartışılmamış vaatler. Bu durumda Başbakan’ın aslında hiçbir ödün vermediği, bu işi sırf kendi karizmasıyla çözdüğü izlenimi yaratılmaya çalışılıyor.</p>

      <p class="paragraf">Buna karşılık öbür tarafa bakarsak, daha Öcalan’ın ilk basına intikal eden ve Başbakan’ı da öfkelendiren ifadelerinden itibaren, farklı bir tabloyla karşılaşıyoruz. AKP’yi kendilerinin iktidara getirdiğini söyleyen, sadece Türkiye değil, Ortadoğu’da da barış sürecinin mimarı olduklarını iddia eden, bu iktidarı da kendilerinin masaya oturmak zorunda bıraktığını söyleyen bir söylem var ortada. Ayrıca BDP medya organlarında, Öcalan serbest kalmadan barışın da gerçekleşemeyeceği yazılıyor.</p>

      <p class="paragraf">Normalde, daha resmî açıklamalar yapılmadan bazı prensip anlaşmalarına varılır; detaylar da daha sonraki görüşmelerde şekillenir. Oysa mevcut iki söylem arasında bir uyum yok. Ayrıca ateşkes sonrasının gelişmesiyle ilgili söylemler de çok farklı. Barış tam olarak ne zaman gerçekleşecek? BDP-PKK cephesine veya <span class="char-style-override-12">Özgür Gündem</span>’de yazılanlara baktığımız zaman barış sürecinin birkaç yıl, hatta bazı ifadelerde on yıl kadar sürebileceği gibi ifadeler var.</p>

      <p class="paragraf">O zaman, şu ortaya çıkıyor: Gerçek bir barışa hazırlıklı bir girişimle karşı karşıya değiliz.</p>

      <p class="soru"><span class="char-style-override-11">— Sizce toplum genelinin beklentisi nasıl?</span></p>

      <p class="paragraf">— Diyorlar ki toplumun yüzde 60-65’i barışı destekliyor. Bu açıdan bakarsanız, barış söz konusu olduğunda bu çok düşük bir oran aslında.</p>

      <p class="paragraf">Kim savaş istiyor? Barışı herkes ister. Oran en az yüzde doksan olmalıydı. Ama mesele niyet meselesi değil ki. Mesele analitik bir açıklama; analiz yapmaya, durumu anlamaya çalışıyoruz.</p>

      <p class="soru">— Toplumun geneline anlatmaya çalışıyoruz diyorlar.</p>

      <p class="paragraf">İşte bunun için de Akil İnsanlar grubu oluşturuldu. 63 kişi, gruplara ayrıldılar ve bütün bölgelere dağıldılar. Sahada yaşadıkları süreç, bunun da fazla başarılı olamayacağını ve barışa hizmet edemeyeceğini gösteriyor. Bu konuda bence iki yanlış yapıldı. Birincisi “akil”lerin seçim tarzıyla ilgili. Başbakan, oyuncu seçen teknik direktör gibi, tek seçici oldu. Oysa kendini aydın olarak gören bir insanı küçülten bir taraf var bu yöntemde. “Seni akil insan yapıyorum! Onur duyarım; teşekkür ederim!” Bu bir aydın tavrı değil!</p>

      <p class="paragraf">Erdoğan, “Fatih Terim’i de akil insan yapacaktım ama onun işi çok” diyerek, seçtiği insanları ne gözle gördüğünü ortaya koydu. Ayrıca isim de yanlış. “İyi niyet heyetleri” gibi bir şey daha doğru olurdu. Hem seçiliş tarzı hem de isimleri çok isabetsiz.</p>

      <p class="paragraf">Bütün bunlara rağmen ülkede bir barış havası esiyor. Hani İngilizlerin bir lafı var, “self fulfilling prophecy” diyorlar, kendi kendini doğrulayan kehanet manasında. O barış diyor, bu barış diyor, herkes barış diyor ve sonunda da “mademki herkes barış istiyor”, o halde bir şeyler yapmak kaçınılmaz oluyor.</p>

      <p class="paragraf">Pek umutlu değilim ama belki bu yolla da barış gelebilir!</p>

      <p class="soru">— Peki, barış hedeflemiyorsa bu süreç neden başladı?</p>

      <p class="paragraf">Daha genel bir çerçevede barış sürecinin arkasında iktidar açısından Türkiye’yi aşan Suriye ve Ortadoğu’yu kapsayan başka bir sorun var.</p>

      <p class="paragraf">Türkiye’nin bugünkü en önemli sorunu Kürt sorunu olmaktan çıktı. PKK ile otuz yıldır savaşıldı; şimdi ise adı konmamış bir savaşın içinde Türkiye; Suriye’yle savaşıyor. Çünkü eğer siz iç savaş içinde olan bir ülkenin bir tarafını açıkça destekler, kendi ülkenizde ona olanaklar sunar, silah, para, her tür yardımı yaparsanız, siz de bu savaşın bir parçası oldunuz demektir. Zaten Başbakan’ın, Suriye konusunda bütün konuşmaları bir savaş nutku şeklinde geçiyor. “Esad rejimi bir an önce yıkılmalıdır” diyor, “eli kanlı diktatör” diye ekliyor.</p>

      <p class="paragraf">Ne var ki kendisi doğrudan savaşmak niyetinde de değil. Bombalar patlayınca, uçaklar düşürülünce ABD’ye dönüyor, NATO’ya yanaşıyor “sen savaş” diyor. Burada yanlış olan savaşmak niyetinde olmaması değil; savaşın bizzat içinde olması!</p>

      <p class="paragraf">Gelen mülteciye kapıları tabii ki açık tutacaksın; onları koruyacaksın; fakat sığınmacı artık siyaset yapmaz. Siyaseti bırakın tam tersi oldu, sığınmacıları örtü olarak kullanan çeteler, iç savaşı daha da körükledi. Bunların en güçlüsü olan El Nusra, El Kaide’ye bağlı olduğunu açıkça ilan etti.</p>

      <p class="soru">— Hedeflerine ulaşacaklarını düşünüyor musunuz?</p>

      <p class="paragraf">Bu işte başarılı olacaklarını düşünüyorlardı fakat galiba son bir ay içinde işler değişmeye başladı. Bütün problem de bu. Batı ve İsrail basınında çıkan bazı yazılara bakılırsa, savaş Esad lehine dönmeye başladı. Esad’ın ordusunun büyük bir kısmı, yüzde 70’i Sünni. Tabii onlardan kaçanlar, muhaliflere katılanlar da çok oldu ama Esad çaresini buldu. Ordu zaten yıpranmış, çökmüştü. Manevi yıkıntı içindeydi. Esad ve kurmayları, son aylarda gönüllülere dayanan 60 bin kişilik yeni bir milis kuvveti kurdular. İran ve Rusya’dan da maddi yardım ve eğitim alıyorlar. Muhalefet ise çok parçalı ve arkasında açıkça bir devlet duramıyor; destekleyen devletler birbiriyle rekabet içinde. Ama milislerin arkasında Suriye gibi hâlâ güçlü bir devlet var. Son haftalarda Suriye, muhaliflerin eline geçmiş bazı yerleri geri almaya başladı.</p>

      <p class="paragraf">Bu gelişmeleri Türkiye basını sansürlü veriyor.</p>

      <p class="soru">— Esad güçlenirken Reyhanlı’da bombalar patlıyor…</p>

      <p class="paragraf"><span class="char-style-override-12">—</span> Evet, bakıyoruz tam bu sırada bombalar patlıyor Reyhanlı’da. Kime yarar sağlar diye düşünürsek, Esad’a hiçbir yarar sağlamayacağı açık. Esad tüm beyanatlarında hep Türk halkını yanına çekmeye çalışıyor. Ayrıca bombaların, Erdoğan’ın ABD yolculuğu öncesinde patlaması da anlamlı. Elde kanıt yok ama bu tür provokasyonlar, pek iz bırakmayacak ya da karşı tarafı bağlayacak izler bırakacak şekilde yapılır.</p>

      <p class="ara">AKP’nin açıklamaları inandırıcı değil</p>

      <p class="paragraf">Tabii bombaların arkasında Esad’ın ajanları olabilir; fakat Reyhanlı’yla ilgili AKP açıklamalarının fazla bir inandırıcılığı olduğu da söylenemez.</p>

      <p class="paragraf">Esad’ın karşısında El Nusra gibi El Kaide parçası bir hareket var. Türkiye’yi işin içine daha fazla çekmeyi, en çok onlar istiyor. Bu arada PYD Başkanı Salih Müslim sık sık söyleşiler yapıyor; Davutoğlu’nun kendisini Esad karşıtı cepheye yönlendirmek istediğini iddia ediyor. AKP’nin Selefi grupları, en radikal İslamcı grupları maddeten desteklediği de Salih Müslim’in söyledikleri arasında! Bu korkunç haberler Türkiye basınında çıkıyor ve fazla yankı uyandırmıyor.</p>

      <p class="paragraf">Tabii, çevredeki istihbarat örgütlerini de unutmamak lazım. Esad’ın yıkılması İsrail’in de işine gelecek bir şey. Yeniden birliğini sağlamış bir Suriye yerine, küçük küçük parçalara bölünmüş bir Suriye istediklerini Tel Aviv gazeteleri açıkça yazdılar zaten.</p>

      <p class="paragraf">Bu tabii AKP’nin bu işteki sorumluluğunu ortadan kaldırmıyor. Cumhuriyet kurulduğundan bu yana, Türkiye’yi ilk defa bir mezhep savaşı içine sokuyor AKP.</p>

      <p class="ara">AKP İktidardan Düşmekten Korkuyor</p>

      <p class="soru para-style-override-13">— Barış sürecinin Kürt halkına neler getireceğini düşünüyorsunuz?</p>

      <p class="paragraf"><span class="char-style-override-12">—</span> PKK ve BDP, süreci kendi çıkarları açısından kullanmayı deniyor. Bugüne kadar ne BDP’nin ne de PKK’nın bu iktidara tam güven içinde olduğunu söyleyemeyiz. Demirtaş’ın “Hükümetin yanındayız” mealindeki beyanı bunun dışında kalıyor ama bunu da çok önemsememek lazım. Her an bir tıkanma tehlikesi çok belirgin. Öyle görünüyor ki, iktidarın kafasında bu sorunu çözmekten ziyade, dış politikada Esad’ı ezmek ve iç politikada da anayasa sürecinde Kürt oylarını yanına almak var. Açıkça söylendi de bunlar.</p>

      <p class="paragraf">Fakat unutmayalım, daha önce de sekiz-on defa, ateşkes boyutuyla geçici barışlar yaşadık. Henüz birkaç aylık bir süreçte kesin yargılara varmamak lazım.</p>

      <p class="paragraf">Tabii tabloda bir de Erdoğan’a gönül vermiş kitleler var. Galiba onlar da Erdoğan’a, fareli köyün kavalcısı gibi, tatlı nağmelerle ve “akiller” korosuyla köyü farelerden temizleyecek bir büyüleyici gözüyle bakıyorlar. Masalda var, ama bu, bugünkü gerçeklere uygun bir şey değil. Kürt siyasetçileri aslında çok bilinçli insanlar. Öyle kavala kanıp, köyü terk edecek kimseler değiller. Peki, bu arada AKP’ye oy verenler ne yapıyor? Anlaşılan onlar da tam bir güven içinde değiller. Mesela AKP’nin yüzde 70 gibi oy aldığı Kayseri’de bile yuhalandı Akil Adamlar. Protesto edenlere çapulcu dediler; güzel de bunları alkışlayanlar nerede?</p>

      <p class="paragraf">Öyle görünüyor ki AKP, iktidardan düşmekten çok korkuyor. Çünkü iktidardan düşerlerse, bunun salt iktidardan düşmekten daha fazla bir şey olacağını düşünüyorlar. Kendileri, nasıl, Menderes devrinin tabiriyle “devr-i sabık” yarattılarsa, yani hep eski defterleri karıştırdılarsa, gelenlerin de kendi defterlerini kurcalamasından ürküyorlar.</p>

      <p class="soru">— Sosyalistler ne yapmalı sizce?</p>

      <p class="paragraf"><span class="char-style-override-12">—</span> Bu soru, bizi çağımızda ulusal sorunları nasıl ele almak gerektiğine götürür. Sosyalistlerin temel sorunu ulusal değil, sınıfsal sorundur. Ulusal sorun ise sınıfsal sorunun türevi olup teorik değil, pratik ve konjonktürel bir sorundur. Tarihi maddeciliğin kurucuları bir “ulusallık” kuramı geliştirmediler; Osmanlı halkları, Polonya sorunu, İrlanda sorunu gibi konularda değişen somut durumlara göre farklı duruşlar sergilediler. Bulgar hareketini değerlendirirken Engels, “her at hırsızını ulusal kurtuluşçu mu sayacağız?” diye sorarken, İrlanda’daki kurtuluşçuları da destekliyordu. “Tarihi uluslar”, “ezilen uluslar”, “büyüyen pazarın devrimci niteliği” gibi “kavramsallaştırma”lar da farklı bağlamlarda kullanıldı. Bu konularda geniş bir literatür bulunuyor.</p>

      <p class="paragraf">Şu apaçık ortadadır: Bugün Kürtlere “ezilen halk” demek yetersiz kalıyor; Türk halkı da eziliyor. Sosyalistlerin bu ezilenleri birleştirmek gibi bir hedefi olmalıdır. Bir maden ocağında ya da bir tersanede şu kadar işçi öldü denilirken, kimse bunların kaçı Türk, kaçı Kürt’tü diye döküm yapmıyor. Bir topluluğu bütünüyle “ezilen halk” ilan eder, bütün politikanızı buna endekslerseniz, sonunda siz ezilen Kürtleri değil, Kürt burjuvazisini destekler hale gelirsiniz.</p>

      <p class="paragraf"><span>Sosyalistler bence doğru yaptı, süreci Kürtlerin haklarını da gözeterek eleştirdiler. Türk ve Kürt halklarının ortak çıkarını, Kürt halkının temel haklarını da tanıyan bir platform içinde savunuyorlar.</span></p>

      <p class="ara"><span>Türkiye bu tabloya sığmaz</span></p>

      <p class="soru para-style-override-13">— <span>Yeni anayasa yapmaya çok anlam yüklediler ve bugün eski anayasayı değiştirerek devam etmek görüşü daha ön plana çıktı. Yeni Anayasa hedefinde ne kadar ciddiler ve sizce bunu gerçekleştirebilirler mi?</span></p>

      <p class="paragraf"><span class="char-style-override-12">—</span> <span>Öncelikle böyle bir hedefleri var, bundan kuşku duymuyorum. Ama bu hedeflerini gerçekleştirebileceklerini, Türkiye’nin bugün sosyal kuvvetlerinin buna müsaade edeceğini sanmıyorum.</span></p>

      <p class="paragraf"><span>İşin aslına bakarsak, bu tarz radikal değişiklikler devrimler ve darbeler sonrasında oluyor. Türkiye’de iki “tam” darbe oldu. Tam darbe derken, meclisin feshedilmesini, Anayasa’nın rafa kaldırılmasını ve yeni bir Anayasa yapılmasını kastediyorum. Bunlar 1960 ve 1980 darbeleriydi ve her ikisi de yeni bir Anayasa ile sonuçlandı. Aslında bunlardan ikincisi, birincisine karşıydı ve bu arada “Silahlı Kuvvetler Birliği” haline gelen darbeci generaller, bunu açıkça ifade ediyorlardı. “1961 Anayasası Türkiye’ye bol geldi” diyorlardı.</span></p>

      <p class="paragraf"><span>Ne var ki Türkiye’nin bugünkü koşullarında gerçekten demokratik bir rejime geçilmesi isteniyorsa, bu, sadece Anayasa değişikliği ile sınırlı kalamaz. Anayasa’yla beraber hukuk dilinde “organik kanunlar” denilen yasalar da vardır. Bunlar hep bir arada “anayasal rejimi” sağlar. Hatta bazı koşullarda bu “organik kanunlar” anayasadan daha da önemli hale gelebi</span>lir. Seçim kanunu, siyasi partiler kanunu, yargıyı düzenleyen kanunlar bunlardandır.</p>

      <p class="paragraf">Oysa bu organik yasalardan fazla bahsedilmiyor. Hep Anayasa söz konusu; hatta AKP iktidarı Anayasa’da şimdiye kadar kendi lehine, kapsamlı değişiklikler yaptı. Bu arada demokrasi kavgası yaptığını sanan bir kısım liberal aydınlar da bunlara “Yetmez, ama evet!” dedi. Şimdi bütün bunlar ortadayken, nasıl “ileri demokrasi” bekleyebiliriz? Gerçek şu ki, bu son dönemde Türkiye’de demokratik güçlerin sanıldığından çok daha zayıf olduğu ortaya çıktı. Tutukluların kendilerini savunabilme haklarını savunması gereken kimi “aydın”lar, “demokrasi” adına, gazetelerinde ya da köşelerinde “zanlı”ların aslında “suçlu” olduklarını kanıtlamaya çalıştılar. İnsanlar 1971 darbesinde Org. Faik Türün’ün “Fırtına”larını anımsatan “dalga”larla tutuklanırken, bunlar sık sık “suç duyuruları”nda bulundular. Demokrasi adına yüz kızartıcı bir tablo.</p>

      <p class="soru">— Beraberinde kurulmak istenen başkanlık sistemi var zaten…</p>

      <p class="paragraf"><span class="char-style-override-12">—</span> <span>AKP’nin başkanlık sistemini istediği de kesin. Ne yapıp edip, hatta gerekirse o çok övündükleri tüzüklerini de değiştirip, daha –en azından– 2023’e kadar iktidarda kalmak istiyorlar. Tekrar edeyim: Bu iktidar, iktidardan düşmeyi salt iktidardan düşmek olarak görmüyor ve bundan çekiniyor. Başkanlık sistemini, belki de iktidarda daha uzun süre kalmak için bir garanti olarak görüyorlar. Türkiye’nin her geçen gün daha dinselleşmesi de bu sürecin bir parçası. AKP on yıldır iktidarda, tüm kilit noktalarına kendi adamlarını tayin etti, fakat hâlâ “istediklerini yapamamaktan”, “bürokrasi”den şikâyet ediyor. Anlamlı değil mi?</span></p>

      <p class="soru">— Türkiye bu tabloya sığar mı?</p>

      <p class="paragraf"><span class="char-style-override-12">—</span> Bence sığmaz. Bu süreç, Türkiye’de çok büyük karışıklıklara, kargaşaya ve giderek rejimin “destabilizasyon”una yol açabilir. Büyük bir iktisadi krizle birleşirse, çok büyük altüst oluşlar yaşanabilir.</p>

      <p class="paragraf para-style-override-14"><span class="char-style-override-16">soL</span> <span class="char-style-override-15">gazetesi için Alper Dizdar ile söyleşi, Mayıs 2013</span></p>
    </div>
  </div>
</body>
</html>
