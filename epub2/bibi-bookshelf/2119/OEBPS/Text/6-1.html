<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-1.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-3">2008 KRİZİ, TÜRKİYE’DE DEMOKRASİ VE VESAYET KAVGASI</p>

      <p class="resim para-style-override-8"><img alt="3.png" class="image" height="18" src="../Images/3_fmt2.jpeg" width="46" /></p>

      <p class="ara para-style-override-11">Kapitalizm, 2008 Krizi ve Küreselleşmenin Sonu?</p>

      <p class="paragraf">Uluslararası kapitalizmin sözcülüğünü yapan gazete ve dergiler genellikle çarpıcı manşetlerden kaçınırlar. Beş sütunluk başlıklar Batı’da olağanüstü gelişmeler, “tarihi” olaylar için kullanılır. Yine de son bir yıl içinde bu gibi yayın organlarını izleyenler, pek çok tarihe geçecek, arşivlenecek manşete tanık oldular. Bunlar hemen hepsi iktisadi krizle ilgiliydiler ve aralarında en çarpıcı olanı da 2008 Eylül ayı ortasında ünlü Amerikan yatırım bankası Lehman Brothers’ın iflasını ilan eden başlıklar olmuştu. P. Krugman, o vesileyle yazdığı yazıda, âdeta bir dönüm noktasını saptar gibi, “bu iflasın, kredilerin donması, borsa değerlerinin çöküşe geçmesi gibi iktisadi sonuçlarının 1930’ların büyük banka bozgunuyla aynı olduğunu” söylemişti.<span class="dipp"><a class="footnote-link" href="#footnote-225-65" id="footnote-225-65-backlink">65</a></span> Daha önce de bir sürü banka ve şirket iflası olmuştu, fakat bu yüz elli yıllık “marka” bankanın kurtarılamaması artık Rubikon’un geçildiğini gözler önüne seriyordu.</p>

      <p class="paragraf">İkinci Dünya Savaşı’ndan sonra uluslararası kapitalizm irili ufaklı çok sayıda kriz yaşamıştır. Ne var ki, yaygın kanı artık kapitalizmin krizleri önleyemese bile kontrol altına aldığı, bu sisteme bir almaşık aramanın –yani anti-kapitalist kavganın– anlamını yitirdiği yönündeydi. Bu bağlamda “1929 Krizi” de belleklerden silinmiş, sözcük âdeta tabu haline gelmişti. Gerçi neoliberallerin çılgınlıkları, neo-con’ların pervasızlıkları eleştirilmiyor değildi; fakat Marksist ön-kabullerden hareket eden regülasyon kuramcıları (örneğin M. Aglietta ve çevresi) bile artık büyük krizler bitti diyordu. Neoliberal siyaset kuramcıları daha da ileri gittiler ve sosyalizmin çöküşüyle beraber tarihin de bittiğini ilan ettiler.</p>

      <p class="paragraf"><span>Şimdi iyice görülüyor ki ne büyük krizler bitmiş, ne de tarih sona ermişti; biten, daha ziyade, elli yıldan beri kamuoyuna pompalanan pembe gelecek düşleriydi. Kuşkusuz bu düşler aslında daha çok son yıllarda servetlerine servet katan mutlu bir azınlığın düşleriydi. Ne var ki finans kapitalizminin kamuoyunu da yönlendirdiği bir ortamda, hayallerini gerçek gibi sunmasını bilen bu mutlu azınlığın artık kendisi de bunlara inanmaya başlamıştı. Ve aynı ortamda, birtakım CEO’ların –üstelik şirketlerini büyük zararlara sokmuş oldukları durumlarda bile– bir emekçinin onlarca yıllık ücretinin toplamına eşit “</span><span class="char-style-override-12">bonus</span><span>” ve “</span><span class="char-style-override-12">stock option</span><span>”larla kazanç sağlamaları bir skandal etkisi yapmıyordu.</span><span class="dipp"><a class="footnote-link" href="#footnote-225-66" id="footnote-225-66-backlink">66</a></span></p>

      <p class="paragraf"><span>Aslında kapitalizmin 19. yüzyıl sonlarında emperyalizm aşamasına ulaşmasından ve bir dünya sistemi haline gelmesinden beri krizler birbirini izliyor, birbirine benziyor ve birbirini yaratıyordu. Tarihi materyalizmin kurucuları üretimin kolektif yapısıyla üretim araçlarının bireysel mülkiyeti arasındaki çelişkinin sistemi giderek şiddetlenen krizlere mahkûm ettiğini ortaya koymuşlar ve salt iktisat kuramını aşan bir tarihi-toplumsal kuram geliştirmişlerdi. Bu bağlamda krizler, “kârın maksimizasyonu” motifiyle hareket eden kapitalist sınıfın artık değeri pazarda gerçekleştirememesi ve “üretim fazlası” yaratması durumlarında ortaya çıkıyordu.</span></p>

      <p class="paragraf">Doğrusu, kitlelerin ihtiyaçlarına göre değil de, “kârın pazarda gerçekleşmesi”ne göre tanımlanmış ve “üretim fazlası” olarak adlandırılmış bir kriz anlayışı kapitalizmin gerçek niteliğini güzel sergiliyor. Fakat Marx <span class="char-style-override-12">Kapital</span>’de, burjuva hırsının bununla yetinmediği ve belli konjonktürel durumlarda etiyle-kemiğiyle kendisi için devamlı bir “sorun” teşkil eden işçiyi devreden çıkararak doğrudan paradan para kazanma yollarını aradığı durumlara da işaret etmiştir. Bu bağlamda kapitalist ‘<span class="char-style-override-12">üretim süreci’</span>nin, “sadece, para yapmak için kaçınılmaz bir ara yol, zorunlu bir ıstırap” olduğunu söyleyen Marx, “bu yüzden kapitalist üretim biçimine geçmiş bütün milletler, zaman zaman, üretim sürecinden geçmeden para yapmak tutkusuna kapılırlar” diyordu.<span class="dipp"><a class="footnote-link" href="#footnote-225-67" id="footnote-225-67-backlink">67</a></span></p>

      <p class="paragraf">Böyle bir süreç daha 1870’lerde, Komün tecrübesinin kanlı bir şekilde bastırılmasından sonra yaşanmaya başlamış ve 1873’te patlak veren kriz de Osmanlı Devleti’ni (1875 iflasıyla) ilk kurbanları arasına almıştı. Komün faciasını izleyen beş yıl içinde, üç ayrı ülkede (Avusturya, İngiltere ve Fransa’da), üç ayrı iktisatçı da (Menger, Jevons, Walras) emek-değer kuramına saldırdı ve “faydacı” bir değer kuramı geliştirdiler. Buradan günümüze bir sıçrama yaparak, son yirmi yılda yaşanan ve sonunda bugünkü krize yol açan finans soygununun da Sovyet sisteminin çöküşüyle ilgili olduğunu yadsıyabilir miyiz? Burada bir parantez açarak, sözü burjuvazinin temsilcilerine bırakalım ve, J. P. Morgan başkanının, küreselleşme zihniyetini yansıtan ve biraz da itiraf niteliği taşıyan şu sözlerine kulak verelim. Geçtiğimiz yıl, ünlü CEO James Dimon, “Finans alanında size büyük kazanç sağlayacak durumlarda risk almamak için çok cesur olmanız gerekir” demişti.<span class="dipp"><a class="footnote-link" href="#footnote-225-68" id="footnote-225-68-backlink">68</a></span> Risk almanın değil de, risk almamanın cesaret işi olduğu bir fırsatçılık ve yağma ortamının doğurduğu sonuçları bugün hep birlikte yaşıyoruz. Fakat biz başa dönelim ve yaşadığımız krizin çıkış koşullarını anlamaya çalışalım.</p>

      <p class="ara">Kriz Nasıl Başladı?</p>

      <p class="paragraf">Kapitalizm, her finansal krizi, ancak ileride daha büyük bir kriz yaratacak önlemler alarak bastırıyor. Bu bağlamda 2008 krizi de, yakın nedeni itibariyle, 2000 yılında patlayan “<span class="char-style-override-12">internet balonu</span>”nu söndürmek için alınan (fakat bu arada yeni ve daha tehlikeli bir balon yaratan) önlemlerin sonucu olarak doğdu. Birleşik Amerika’da yeni teknolojilerin borsa endeksi NASDAQ, 1999 ortaları ile 2000 Mart ayı arasında % 75 değer kazanmıştı. Bunu izleyen iki buçuk yıl içinde de bu kez % 75 değer kaybetti ki bunun dolar olarak ifadesi beş trilyonu buluyordu.<span class="dipp"><a class="footnote-link" href="#footnote-225-69" id="footnote-225-69-backlink">69</a></span> Bu durumda faizler hemen % 1’e çekildi ve yatırımcılar ucuz kredi bolluğu içinde “ev sahibi” olmaya yöneltildi. İkiz kulelerin yıkıldığı 11 Eylül suikastı endişeleri paniğe çevirmiş, ülkede borsalar bir hafta süreyle kapalı kalmıştı. % 7,3 düşüşle yeniden açıldıkları zaman artık iktisadi kriz toplumsal bir boyut kazanmış bulunuyordu. Bu koşullarda sistemi kurtarmak için iktisadi önlemlere bir de sosyal içerik yüklemek gerekti ve o da bulundu. Amerikan liberalizminin fetiş referanslarından A. de Tocqueville, mülk sahipleri arttıkça devrim olasılığı da azalır, dememiş miydi? Nasıl Thatcher, Reagan, hatta Blair bu efsaneye sarılmışlarsa, şimdi de Bush “mülk sahibi olma toplumu” (“ownership society”) sloganını programının temel ilkesi haline getiriyordu. Hatta Harvard’lı profesör E. Glaeser bir de çalışma yaptı ve ev sahiplerinin “daha iyi vatandaş” olduklarını kanıtladı.<span class="dipp"><a class="footnote-link" href="#footnote-225-70" id="footnote-225-70-backlink">70</a></span></p>

      <p class="paragraf">Bütün bunlar güzeldi ve mütevazı ailelere pembe ufuklar vaat ediyordu. Ne var ki bu kez, parası dünya parası olan bir ülke “mülk sahipliği” oyununu yepyeni finans araçlarıyla dünya çapında sahneye koymaya başladı. Mali piyasalarda radikal bir yeniliği temsil eden bu araçlar, finans jargonunda “türev ürünler” olarak adlandırıldılar.</p>

      <p class="paragraf">Bu “ürünler” neydi ve nasıl oluştu?</p>

      <p class="paragraf">P. Krugman’ın krizin başlıca sorumlusu olarak gördüğü ve RMBS, CDO, SIV, ABCP, gibi harflerle anıldıkları için “alfabe salatası” dediği bu finans ürünlerinin temelinde yatan “felsefe” şuydu.<span class="dipp"><a class="footnote-link" href="#footnote-225-71" id="footnote-225-71-backlink">71</a></span> Amerikalı bir kısım büyük bankalar 1990’ların başlarından itibaren bazı riskli kredilerini birleştirmiş ve bunlardan bir seri tahvil senedi yapmıştı. Bu şekilde paketleştirilen (<span class="char-style-override-12">titrisation</span>) kâğıtlar da kurumsal yatırımcılara satılmak üzere bankaların bilançolarından çıkarıldı. Buna karşılık yatırım bankaları RMBS (<span class="char-style-override-12">Residantial Mortgage Backed Securities</span>) adıyla satın aldıkları kâğıtlardan CDO (<span class="char-style-override-12">Collateralised Debt Obligation</span>) adıyla yeni kâğıtlar ürettiler. Sonra da bu kâğıtları risk derecelerine göre üç kategoriye ayırarak tüm dünyaya dağıttılar. Bu üç kategori arasında getirisi en fazla olanı ve bu yüzden de en risklisi kuşkusuz spekülatif fonlar (<span class="char-style-override-12">hedge funds</span>) tarafından satın alınan kâğıtlardı.<span class="dipp"><a class="footnote-link" href="#footnote-225-72" id="footnote-225-72-backlink">72</a></span></p>

      <p class="paragraf">Sayıları on bini bulan ve iki trilyon doları aşan bir fonu kontrol eden spekülatif fonlar daha çok “vergi cennetleri”nde mevzilenerek yatırımcılarına en büyük getirileri sağlıyorlardı.<span class="dipp"><a class="footnote-link" href="#footnote-225-73" id="footnote-225-73-backlink">73</a></span> Bu nitelikleriyle potansiyel kriz fitilleyicisi olarak da bu fonlar ve vergi cennetleri görülüyor ve parmaklar daha çok bunlara çevriliyordu. Oysa krizin gerçek yaratıcısı bu fonlar olmadı.</p>

      <p class="paragraf">Peki krizi aslında hangi kurumlar yarattı?</p>

      <p class="paragraf">İlginçtir ki, sonunda kriz bu spekülatif fonlar yüzünden değil, yukarıda açıklamaya çalıştığımız mekanizmaları icat eden normal ve nizami bankalar tarafından yaratıldı. Küresel ekonominin temeline saatli bombaları onlar koymuşlardı. Dünya finans sisteminin sözcülerinden bir gazete, “finansal istikrarsızlığın kaynağı olacak diye uzun süre korkulan spekülatif fonların mevcut krizin kökeninde olmaması küçük bir ironi değildir, diyordu; krizi patlatan, spekülatif fonlar değil, nizami (<span class="char-style-override-12">regulated</span>) bankalar oldu”.<span class="dipp"><a class="footnote-link" href="#footnote-225-74" id="footnote-225-74-backlink">74</a></span> Aksine spekülatif fonlar, yıllarca tatlı kârlarla nemalandıktan sonra, krizin ilk “kurbanları” arasına girdi. 2008 yılında bu fonların üçte biri iflas etti. Belli bir aşamadan sonra onlar da krizi şiddetlendiren ek bir faktör haline gelmişti.</p>

      <p class="ara">1970’lerdeki Dönüşüm..</p>

      <p class="paragraf">Şimdi daha da gerilere gidersek, krizin 1970’lere uzanan kökenlerine eğilelim. Günümüz küresel kapitalizmine damgasını vuran önemli olgu şudur: Başkan Nixon, Vietnam Savaşı’nın yarattığı bütçe açıklarının kapanması için 15 Ağustos 1971’de doların altınla bağını koparıp, dalgalı likidite dönemini başlatıyordu. 1972’de, hukukçu Leo Melamed döviz dalgalanmalarının yaratabileceği zararları önlemek için ileride doğabilecek riskleri satın alan akitleri (<span class="char-style-override-12">Currency futures</span>) icat etmişti. Bu adımı Swap (risk takası) anlaşmalarının icadı izledi. Yarış başlamıştı. Yakınlarda, geriye dönük bir bilanço çıkaran <span class="char-style-override-12">The Economist</span> dergisi “her finansal yenilik, diyor, ucuz para ile ateşlenen bir spekülasyon dalgası yarattı ve bankacılarla tüccarlar bu süreçte düzenleyicilerden (yani yasa koyuculardan, <span class="char-style-override-12">–T.T.</span>) daima bir adım önde oldular.”<span class="dipp"><a class="footnote-link" href="#footnote-225-75" id="footnote-225-75-backlink">75</a></span> Bunlar arasında biraz da tüm spekülatif fonlara destek olarak yaratılan CDS (<span class="char-style-override-12">Credit Default Swap</span>) piyasası, banka alacaklarını, (özellikle Şikago okulundan Myron Scholes ile Fisher Black’in geliştirdikleri) girift risk analizleri bağlamında çeşitli bankalara dağıtarak bir çeşit sigorta sağlıyor ve kredilerin bankalara kriz hallerinde geri ödenmelerini mümkün kılıyordu.<span class="dipp"><a class="footnote-link" href="#footnote-225-76" id="footnote-225-76-backlink">76</a></span> CDS’ler ve aynı bağlamda geliştirilen CDO’lar yasal mekanizmaları dışlayan bu taban üzerinde hızla büyüdü ve 2001 yılında “sıfır değer”de olan bu piyasa 2007 yılında 62 trilyon dolarlık bir hacme ulaştı.<span class="dipp"><a class="footnote-link" href="#footnote-225-77" id="footnote-225-77-backlink">77</a></span> 2007 sonlarında, kriz patladıktan sonra, Krugman, “balonlu yıllarda, diyordu, mortgage sanayii, milyonlarca kişinin gözünü boyayarak altından kalkamayacak<span>ları borçlanmaya girmelerine neden oldu ve aynı zamanda yatırımcıları da sahte bir şekilde AAA rating almış kâğıtlara muazzam paralar yatırmaları için kandırdı; akla yakın tahminler on milyondan fazla Amerikan ailesinin, sonunda, evlerinin değerinden daha fazla borca sahip olacağını gösteriyor”.</span><span class="dipp"><a class="footnote-link" href="#footnote-225-78" id="footnote-225-78-backlink">78</a></span> <span>Bu tahminler bugün fazlasıyla gerçekleşmiş bulunuyor.</span></p>

      <p class="paragraf"><span>Yukarıdaki rakamlar son yılların insanlık tarihinin en büyük yağmasına yol açan akıl almaz yarışı ortaya koyuyor. Paradan para kazanma şeklindeki bu yağmanın başka ifadelerini de şu rakamlarda buluyoruz: Uluslararası planda 54 merkez bankasını kapsayan bir araştırmaya göre Nisan 2007 itibariyle dünyada</span> <span class="char-style-override-12">bir günde</span> <span>yapılan döviz alışverişi 3,2 trilyonluk bir hacme ulaşmıştı ve bu rakam bir günlük mal ticaretinin birkaç yüz mislini ifade ediyordu. Daha çok spekülatif fonların coşturduğu bu para ticaretinin ulaştığı yekun 1992’de 820 milyar doları, 2004’te ise 1,8 trilyon aşamamıştı.</span><span class="dipp"><a class="footnote-link" href="#footnote-225-79" id="footnote-225-79-backlink">79</a></span> <span>Bu koşullar altında,</span> <span class="char-style-override-12">The Economist’</span><span>ten (21-28 Mart 2008) öğrendiğimize göre de, 2007 yılında ABD’de finans sektörü, çalışan nüfusun % 5’i ile toplam kârın % 40’ını sağlamayı başardı. Ve, tatlı spekülasyon yıllarında, bu süreç Birleşik Amerika’ya yılda bir trilyon dolar (ve “ortalama hane halkı” gelirlerine hiç yansımayan) kâr sağladı.</span><span class="dipp"><a class="footnote-link" href="#footnote-225-80" id="footnote-225-80-backlink">80</a></span></p>

      <p class="paragraf"><span>Kriz patladıktan sonra, krize giden sürece ortak olmuş, sık sık da gelişmeleri yönetmiş Avrupa sosyal demokrasisinin ağır topları da nihayet sahaya indiler ve çılgın gidişi kınadılar. Yayınladıkları bildiri-mak</span>alede türev finans ürünlerini, bunları yaratan bankaları ve ödüllendiren rating kuruluşlarını <span>şiddetle eleştiriyorlar ve artık “bizleri deli finans yönetmemelidir” diyorlardı.</span><span class="dipp"><a class="footnote-link" href="#footnote-225-81" id="footnote-225-81-backlink">81</a></span></p>

      <p class="ara">Risk Analizleri ve Hızlandırıcı Faktörler</p>

      <p class="paragraf"><span>Aslında risk analizleri elbette ki olumlu bir çalışmadır. Yanlış ve yanıltıcı olan, mali riski bankalar ve mali kuruluşlar arasında dağıtarak “sigorta”ladığını sanan ve bilimsellik kisvesiyle sunulan burjuva ideolojisiydi. Normal yaşamdaki sağlık, konut, trafik vb. sigortaların bulaşıcı olma ve yayılma gibi özellikleri yoktur. Bir trafik ya da konut kazası hiçbir zaman başka kazaları “tetikleme” potansiyeli taşımaz. Bu bakımdan bu alanlarda ileriye dönük hesaplar yapılabilir ve yakın gelecekteki kaza oranları büyük yanılgılara düşülmeden hesaplanabilir. Oysa finans alanında böyle bir lüks yoktur. Küreselleşmiş finans piyasasında tüm değerler birbirine bağlı, birbirinden etkilenir hale gelmiştir. Bu bakımdan, örneğin, Florida’daki ev fiyatları düşmeye başlayınca elindeki yatırım kâğıdı bunu da içeren, fakat Florida’dan tamamen habersiz Hong-Kong’lu bir bireysel yatırımcı hızla bu “zehirlenmiş” kâğıdı elden çıkarmaya yönelir. Bu mimetik davranışlar ise, toplu halde, söz konusu kâğıtların (ve Florida’daki ev fiyatlarının) daha da düşmesine yol açar. Yıllardır yaşanan ve kimi burjuva iktisatçılarında “panik teorileri”ne yol açan gelişme budur.</span></p>

      <p class="paragraf"><span>Çağdaş kapitalizmi büyük bir finansal krize sürükleyen mekanizmalar, ana hatlarıyla, bunlardı. Fakat aynı konjonktürden doğan üç olgu bu süreci daha da hızlandırdı ve krizin bugünkü dev boy</span>utlara ulaşmasında rol oynadı. Bunlardan birincisi finans jargonunda “Ponzi şeması” denilen eğilimdi.</p>

      <p class="paragraf">“Ponzi şeması” ile yetersiz sermayeli birtakım şirketlerin ilk yatırımcılarına daha sonrakilerin ödenekleriyle yüksek primler ödemesi ve böylece eninde sonunda kırılacak bir “saadet zinciri”nin oluşması kastediliyordu. Bizde de 1980’lerde “banker faciası”na yol açan bu spekülatif kumar, “küreselleşme” furyasının yarattığı likidite bolluğu koşullarında dünya çapında bir uygulama alanı bulmuştu. Ne var ki günümüzde, 1920’lerde sıfırdan dolar milyoneri olan Charles Ponzi’nin tek başına gerçekleştirdiği işlemler, çeşitli bankalar ve ülkeler arasında paylaştırılarak saydamsızlaştırıldığı için risk algılaması da çok daha gizemli hale gelmişti.</p>

      <p class="paragraf">Süreci hızlandıran ikinci olgu da şuydu: Türev ürünleri satmak için bir kısım Nobel ödüllü iktisatçıların geliştirdikleri çok karmaşık matematik açıklamalar devreye giriyor ve bugün “zehirli kâğıtlar” denilen “türev ürünler” bilimsel olarak da meşru bir tabana oturtuluyordu. Bazen 150 sayfayı bulan “açıklama dosyaları”, J. Stiglitz’in “bilgilenme asimetrisi” dediği durumu yaratıyor ve bu koşullar da spekülasyonu hızlandıran başka bir mekanizma oluşturuyordu.<span class="dipp"><a class="footnote-link" href="#footnote-225-82" id="footnote-225-82-backlink">82</a></span> Burada eklemeliyiz ki yukarıda sözünü ettiğimiz saydamsızlaşma biraz da, paradoksal olarak, fazla bilgiden, fazla “saydamlaşma”dan doğuyordu. Günümüzde finans dünyasıyla ilgili bilgiler o kadar artmış ve bu bilgiler o kadar karmaşık hale gelmişti ki bunları “yorumlamak” artık yüksek seviyede ve “pahalı” “yorumcular”a ihtiyaç gösteriyor ve bunlar da kolayca bulunamayınca farklı bir “saydamsızlık” ortaya çıkıyordu.<span class="dipp"><a class="footnote-link" href="#footnote-225-83" id="footnote-225-83-backlink">83</a></span> Bir Arap atasözü, “bir şeyi görünmez kılmak istiyorsan, güneşe tut!” dememiş miydi? Bütün bunlar ise, zaten kazançlarının önemli bir bölümünü bu şirketlerden sağlayan Rating kurumlarının onayını sağlıyor ve dünyayı krize sürükleyen bankalar yıllarca AAA, AA gibi en parlak derecelerle ödüllendiriliyordu. Bu da finansal spekülasyon yarışını kamçılayan üçüncü faktördü.</p>

      <p class="ara">Krizin Sosyal ve Siyasal Kaynakları</p>

      <p class="paragraf">Yukarıdaki satırlarda, daha çok, krizi yaratan finansal mekanizmalar üzerinde durduk ve bunların kökeninin 1970’lere kadar uzandığına işaret ettik. Fakat 1980’lerin sonlarında yaşanan, bu kez sosyo-politik bir olgu da bu sürece ivme kazandırmış ve bölgesel birkaç krizden sonra dünya çapında bir kapitalizm krizine zemin hazırlamıştır. Bu olguyu 1989 yılında Berlin duvarının çökmesi ve sonra da Sovyet sisteminin tarihe karışması teşkil ediyor.</p>

      <p class="paragraf">Uzun yıllar kapitalist dünyanın kâbuslarını oluşturan bir sistemin birdenbire kâğıttan bir şato gibi çökmesi Batı’da bayram sevinci yaratmış ve artık her türlü girişimin mübah olduğu bir dönemin başlangıcı olarak algılanmıştı. Bu koşullarda, ABD, <span class="char-style-override-12">Newsweek</span> başyazarının deyimiyle, artık “frensiz ve baskısız” bir politikayı başlatıyor ve Washington tam anlamıyla “küstah, tembel ve umursamaz” hale geliyordu.<span class="dipp"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="paragraf">İl<span>ginçtir ki, “küreselleşme” sözcüğü 1980’lerde kullanılmaya başlanmış olmakla beraber, asıl “küreselleşme” türkülerinin yoğunlaştığı yıllar, Sovyet sisteminin çöküşünü izleyen yıllar olmuştur. F. Fukuyama’nın “tarihin bittiğini” ilan eden ve içeriğinden çok başlığı ve uluslararası planda gördüğü ilgi açısından dikkate değer olan kitabı da bu konjonktürün ürünüdür. Bu durumda, soruna burjuva iktisat kuramları açısından değil de, emperyalizm kuramları açısından eğilirsek 20. yüzyıl başlarında Lenin’le Rosa Luxemburg arasındaki tartışmanın 21. yüzyıl başlarında, çok farklı koşullarda yeniden karşımıza çıktığını görüyoruz.</span></p>

      <p class="paragraf"><span>Rosa Luxemburg, 1913’te yaptığı analizde, Marx’ın soyut (çalışma hipotezleri niteliğindeki) büyüme şemaları ile somut gerçekler arasında bir tutarsızlık saptamış ve kapitalizmin düzenli büyüyebilmesi için daima kendi dışında kapitalizm öncesi bir alana ihtiyacı olduğunu savunmuştu. Büyümeyi ve artık değeri gerçekleştirmenin koşulu buydu.</span><span class="dipp"><a class="footnote-link" href="#footnote-225-85" id="footnote-225-85-backlink">85</a></span> <span>Oysa Lenin aynı kanıda değildi ve finans kapitalin geri kalmış bölgelerde kapitalizmi geliştirici bir rol oynadığını vurguluyordu. “Sermaye ihracı, diyordu Lenin, gittiği ülkeleri çok etkiler ve bu ülkelerde kapitalizmin gelişmesini hızlandırır. Böylece, sermaye ihracı, onu ihraç eden ülkelerde bir dereceye kadar gelişmeyi durdurabilirse de, bunu sadece kapitalizmin dünya çapında daha çok yayılması ve derinleşmesi için yapar.”</span><span class="dipp"><a class="footnote-link" href="#footnote-225-86" id="footnote-225-86-backlink">86</a></span> <span>Yüz yıl kadar önce yapılmış bu tespit son yirmi yıla damgasını vuran “küreselleşme” edebiyatını da farklı bir biçimde tartışmamıza olanak sağlıyor. Gerçekten de Uzak Doğu “kaplan”larından sonra</span> Çin ve Hindistan gibi devlerin de hızla ve özgül bir şekilde kapitalistleşmeye ve uluslararası arenada belirleyici rol oynamaya başlamaları, bunun dışında dünya planında “yükselen pazarlar” adı altında yeni bir kategorinin ortaya çıkması düşündürücü değil midir? Şimdi bu gelişmeleri yakından izleyen <span class="char-style-override-12">The Economist</span> dergisinin verilerine dayanarak son yirmi yıllık “küreselleşme” uygulamasının bazı sonuçlarını gözden geçirelim.</p>

      <p class="paragraf"><span>Liberal dergi, küreselleşme konusunda 2006 başında yaptığı bir analizde, kendince bir “çağ değişimi”ni temsil eden şu noktaların altını çiziyordu. 1) 2005 yılında kalkınmakta olan ülkelerin üretimi (satın alma gücü paritesi ile) dünya üretiminin yarısını hafifçe geçti; 2) aynı yıl küresel büyümenin yarıdan fazlası da bu coğrafyada gerçekleşti; 3) yükselen 32 ekonomi hem 2004 hem de 2005 yılında ilk kez hep birlikte büyüdü; son otuz yılda bunlardan en az biri küçülme ya da kriz içinde bulunuyordu.</span><span class="dipp"><a class="footnote-link" href="#footnote-225-87" id="footnote-225-87-backlink">87</a></span> <span>Gerçekten de dönüşüm göz kamaştırıcıdır. Sanayi Devrimi sırasında İngiltere ve ABD, milli gelirlerini ancak elli yılda ikiye katlayabiliyorlardı. Oysa bugün Çin bunu on yılda bir gerçekleştiriyor. Ayrıca günümüzde teknoloji transferleri de eskisine göre çok daha kolaylaştı.</span></p>

      <p class="paragraf">Görüldüğü gibi, bu verilere göre ileri kapitalizm üçüncü dünyayı kendisine tehdit edici rakipler yaratacak ölçüde kapitalistleştirmişti. Ve bu gelişme, uluslararası ekonomide, emek, sermaye ve mal fiyatlarında “yüzyılın en büyük değişimi” ile birlikte gerçekleşmişti.</p>

      <p class="paragraf"><span class="char-style-override-12">The Economist</span> dergisi, sorunu arz ve talep açısından böyle sergiledikten sonra, gelişmenin sınıfsal sonuçlarını da şöyle özetliyor: “Çin, Hindistan ve eski Sovyetler Birliği’nin pazar ekonomisine katılmaları küresel emek gücünü iki katına çıkardı. Emek gücünü bollaştırıp, sermayeyi ona nispetle kıtlaştıran bu durum sermaye girdilerine kıyasla ücretler üzerinde bir baskı oluşturdu. Böylece zenginlerin kârları ulusal gelirde rekor düzeylere ulaşırken emekçilerin payları azaldı. Bu durumda Batılı işçiler bütün olarak küreselleşmenin meyvelerinden tam olarak yararlanmış görünmüyorlar; hatta az uzmanlaşmış işçilerin çoğu çok daha kötü durumda olabilirler; fakat bu öykünün sadece bir kısmı”.<span class="dipp"><a class="footnote-link" href="#footnote-225-88" id="footnote-225-88-backlink">88</a></span> Öykünün öteki tarafını ise, derginin, işçilerin gelecekte hissedar ve emekli olarak daha çok kazanç sağlayacakları yönündeki –bugün boşa çıkmış görünen– temennisi teşkil ediyor. Yaşadığımız krizin, <span class="char-style-override-12">The Economist</span> dergisinin sınıf sömürüsünü (kuşkusuz istemeyerek) açıkça ortaya koyan bu tablosunu altüst ettiğini herhalde yadsıyamayız.</p>

      <p class="paragraf">Görüldüğü gibi, küreselleşme süreci, özellikle Sovyet sisteminin çöküşünden sonra kapitalizmi uluslararası planda gerçekten de yaydı ve güçlendirdi. Fakat bunu sömürü mekanizmalarını yoğunlaştırarak ve bazen de düpedüz hırsızlığa (Enron, Worldcom, Parmalat, Madoff vb.) başvurarak gerçekleştirdi. Bütün bunlar da pazarı her türlü kuralın dışında, “tamamen özgür” kılan bir politika (<span class="char-style-override-12">deregulation</span>) ve şirket yönetiminde hissedarları menajerlerin önüne geçiren bir yönetim anlayışı (<span class="char-style-override-12">Corporate governance</span>) sayesinde mümkün olabildi.<span class="dipp"><a class="footnote-link" href="#footnote-225-89" id="footnote-225-89-backlink">89</a></span></p>

      <p class="paragraf"><span>Bütün bu gelişmeler ABD burjuvazisi içindeki dönüşümle birlikte (ve biraz da o sayede) gerçekleşti. 1971’de dolarla altın ilişkisinin kesilmesi ve petrol krizi, Fransızların “şanlı otuzlar” dedikleri “sosyal refah devleti” dönemine ve yeni bir sınıf özellikleri taşıyan menajerler ve uzmanlar kategorisinin emekçi sınıflarla yaptıkları reformist ittifaklara son vermişti.</span><span class="dipp"><a class="footnote-link" href="#footnote-225-90" id="footnote-225-90-backlink">90</a></span> <span>Fakat asıl radikal değişiklik 1980’lerin başında Reagan yönetiminin ürünü oldu. Bu tarihte, ABD finans eliti içinde Demokrat Parti eğilimli WASP’ların, Anglofil Yahudilerin, Harvard ve Princeton’lu kadroların yerini, büyük ölçüde, gözü kara fon yöneticileri (özellikle</span> <span class="char-style-override-12">Hedge funds</span> <span>ve</span> <span class="char-style-override-12">Private Equity</span> <span>yöneticileri), yani “hizmet sunmak yerine mülkiyet ticaretini yeğleyen bankacılar” aldı ve bu da “belli bir kapitalizmin sonu” oldu.</span><span class="dipp"><a class="footnote-link" href="#footnote-225-91" id="footnote-225-91-backlink">91</a></span> <span>2001 yılı ise neo-con’ların mutlak zaferiyle bitti. İktidara gelen milliyetçi ve (gizliden gizliye) himayeci elit, ABD’de seçim haritalarının da gösterdiği gibi, daha çok kırsal alanları (en çok da Güneyli muhafazakârları) temsil ediyordu ve bir bakıma 1990’larda neo-con’larla militarizm arasındaki bütünleşmenin de (“</span><span class="char-style-override-12">Bible belt militarism</span><span>”) zaferi idi.</span><span class="dipp"><a class="footnote-link" href="#footnote-225-92" id="footnote-225-92-backlink">92</a></span> <span>Neo-con’ların parlak temsilcilerinden Condoleezza Rice, partileri henüz iktidarı almadan, Bush yönetiminin ABD’yi “hayali uluslararası cemaat” saplantısından kurtaracağını ve ülkeyi tamamen ulusal çıkarlara göre yöneteceğini yazmıştı.</span><span class="dipp"><a class="footnote-link" href="#footnote-225-93" id="footnote-225-93-backlink">93</a></span> <span>Bugün Obama ve ekibi, Amerika ve dünyayı bu “kurtarıcılardan” kurtarmaya çalışıyorlar.</span></p>

      <p class="paragraf">Başarabilecekler mi?</p>

      <p class="paragraf">Başarı, kuşkusuz, kısmen de krizi yaratmış kadrolarla örtüşen bir ekibin harcı olmasa gerektir. Yok sayılan Marksistler bir yana, “felaket tellalı” olarak nitelenen ve gülüp geçilen kimi sosyal demokrat iktisatçıların (Roubini, Attali vb.) ikazlarının bile hafif kaldığı bir dönemde dünya halklarını neler bekliyor? Son olarak bu konuda bazı perspektiflerin altını çizebiliriz.</p>

      <p class="ara">Bilanço ve Perspektifler..</p>

      <p class="paragraf"><span>Son yüz elli yılın tecrübesi göstermiştir ki kapitalizm krizleri genellikle dört aşama içerir: 1) Önce spekülatif balonların patlamasıyla borsa krizleri olarak başlarlar; 2) finansal krizler reel ekonomiyi etkiler ve krizi iktisadi krize (küçülme, işsizlik vb.) dönüştürür; 3) iktisadi krizin yarattığı işsizlik, hayat pahalılığı ve yoksulluk sınıf kavgalarını ve sosyal hareketleri kızıştırır; kriz sosyal bir boyut kazanır; 4) krizin uzaması siyasal rejimleri yıpratır ve gelişmelerin gerisinde bırakır; kriz, son aşamada, siyasal rejim krizine dönüşür. Model bir kriz olarak tarihe geçen 1929 krizinde bütün bu aşamalar yaşandı ve borsa iflaslarıyla başlayan kriz demokrasilerin çökmesi ve faşist rejimlerin iktidarları gasp ederek savaş çıkarmaları ile noktalandı. Günümüzdeki krizde ise henüz ikinci aşamayı yaşıyoruz ve gözler büyük kaygılarla önümüzdeki aşamalara çevrilmiş bulunuyor. İtiraf edelim ki, özellikle Sovyetler Birliği’nin çökmesini yirmi yıldır Marksizmin ve sosyalizmin iflası olarak sunan ve maalesef bunda da hayli başarılı olan ideolojik ortamda siyasal krizin faşizan rejimlere yol açma ihtimali asla küçümsenemez. İnsanlığın önündeki en büyük tehlike kuşkusuz budur. Günümüzde A. Merkel gibi muhafazakâr liderler bile “bu noktaya nasıl gelindi” diye sorguluyorlar ve son yirmi yılda yaşanan finans deliliğinden esefle söz ediyorlar.</span><span class="dipp"><a class="footnote-link" href="#footnote-225-94" id="footnote-225-94-backlink">94</a></span></p>

      <p class="paragraf">Krizleri otuzar yıllık Kondratieff dönemleri (A: sanayi üretimi dönemi ve B: finans dönemi) çerçevesinde değerlendiren Amerikalı toplum bilimci I. Wallerstein, içinde bulunduğumuz krizi “kapitalizmin sonu” olarak görüyor ve “otuz kırk yıl sonra bugünkünden daha şiddetli bir sömürü sisteminin yerleştiğini görebileceğimiz gibi daha eşitçi ve paylaşımcı modelin yerleştiğini de görebiliriz” diyor.<span class="dipp"><a class="footnote-link" href="#footnote-225-95" id="footnote-225-95-backlink">95</a></span> Krizden Birleşik Amerika’nın süper-güç niteliğini kaybederek çıkacağını tahmin eden Wallerstein, “olup bitenleri Amerikan halkının yarısının kabul etmeyeceğini” de sözlerine ekleyerek şu ürpertici ikazda bulunuyor: “Unutmayınız ki biz Amerikalılar, hepimiz silahlıyız!”.<span class="dipp"><a class="footnote-link" href="#footnote-225-96" id="footnote-225-96-backlink">96</a></span></p>

      <p class="paragraf">I. Wallerstein’ın sınıf kavgası yerine <span class="char-style-override-12">merkez</span> (“<span class="char-style-override-12">Amerikan</span> <span class="char-style-override-12">economie-monde</span>”) ve <span class="char-style-override-12">çevre</span> ayrımını koyan analizi elbette tartışma götürür; fakat düşünürün karanlık perspektifini paylaşan iktisatçılar ve düşünürler az değildir. Daha kısa vadeli planda, önümüzdeki birkaç yıl için söylenebilecek şey ise, sanıyorum ki, “küreselleşme” ve tatlı kârlar döneminin sona erdiği, hâlâ herkesin adını ağza almaya çekindiği himayeci sistemlere dönüş eğiliminin güçlendiği şeklinde olacaktır.</p>

      <p class="paragraf">Aslında son yıllarda küreselleşmenin tökezlediğine ve himayecilik eğilimlerinin güç kazandığına dair açık işaretler vardı. Bu bağlamda bazı Batılı ülkeler “iktisadi yurtseverlik” adı altında himayecilik reflekslerini daha çok “yükselen pazarlar”a karşı yöneltiyor ve onları frenlemeye çalışıyordu. 2006 yılında Hintli sermayedar L. Mittal’in şirketinin AB çelik devi Arcelor’a yönelttiği cazip teklife, şirket Luxemburg’da kurulmuş olduğu ve Londra’dan yönetildiği halde, gösterilen direniş, sonunda Anglosakson desteğiyle aşılmış olsa bile son derece anlamlıydı.<span class="dipp"><a class="footnote-link" href="#footnote-225-97" id="footnote-225-97-backlink">97</a></span> İlginçtir ki, bu direnmelere, şirket tam bir Batılı mültinasyonal profili sergilediği halde, en çok kızan da Hindistan olmuş ve Hintli Ticaret Bakanı Fransa’yı ticari önlemler almakla tehdit etmişti.<span class="dipp"><a class="footnote-link" href="#footnote-225-98" id="footnote-225-98-backlink">98</a></span> Rezervleri tüm Batılı sermayenin ağzını sulandıran Çin ise ABD’nin yedinci petrol şirketi UNOCAL’i satın almaya kalktığı zaman Cumhuriyetçilerle Demokratları karşısında birleşik cephe halinde buldu. Ve Amerikan Kongresi, 2005 ile 2007 arasında Çin ihracatına karşı tam 27 yasal önlem aldı.<span class="dipp"><a class="footnote-link" href="#footnote-225-99" id="footnote-225-99-backlink">99</a></span> “Devlet (<span class="char-style-override-12">Sovereign</span>) fonları”nın kontrol edilebilir yatırımları sevinçle karşılanan Dubai de, bir şirketi (Dubai Ports World) altı Amerikan liman şirketini satın almaya kalkınca benzer bir vetoyla karşılaşmıştı. Himayecilik konusunda en duyarlı ve hevesli görünen Fransa, yabancıların eline geçme durumundaki Danon şirketini bile “stratejik” ilan edip kurtarmayı başardı. Kuşkusuz patlayan krizle özellikle fonları 2,5 trilyon doları bulan (büyük çoğunluğu petrol zengini) ülkeler çok daha çekici “fırsatlar”la karşılaşıyorlar. Fakat, Obama’nın daha ilk kurtarma paketi bile “<span class="char-style-override-12">American buyout</span>” maddesiyle önümüzdeki dönemin profilini çizmiyor mu?</p>

      <p class="paragraf">Yukarıda kısaca temas ettiğimiz himayecilik eğilimi, küreselleşme sürecinin yarattığı iddia edilen “uluslararası burjuvazi”nin sınırlarını da gösteriyor. Kuşkusuz böyle bir burjuvazinin tamamen hayal ürünü olduğu iddia edilemez. Uluslararası şirketler, aşırı kâr arayışı içinde, gerekli gördükleri hallerde, rahatlıkla, çıkış ülkelerine ters operasyonlar içine girebilirler. Ne var ki, son tahlilde, hepsinin bir limanı, fırtınalı havalarda (bugün olduğu gibi) yardım dileneceği bir barınağı vardır ve bu da bir ulusal devlettir.<span class="dipp"><a class="footnote-link" href="#footnote-225-100" id="footnote-225-100-backlink">100</a></span> Bugün bu sığınaklar da tehdit altındadır.</p>

      <p class="paragraf">Nasıl mı?</p>

      <p class="paragraf">Finansal balonlar aracı kurumları, banka ve sigorta şirketlerini iflasa sürükledi. Kriz, reel sektörü vurunca bu kez de General Motors gibi reel sektör kuruluşları iflasın eşiğine geldi. Nihayet üçüncü aşamada da artık bu kadar yükün altından kalkmaları zor olan kapitalist devletler sallanmaya başlayacaklar. ABD ve AB’nin tahvil piyasasına dayanan angajmanları (Obama paketi dahil) üç trilyon doları buldu. Borsa balonlarından sonra “devlet balonları” tehlikesine dikkati çeken Martin Wolf, ABD rölans politikasının sadece ABD pazarını değil, dünya çapında talebi harekete geçirmek zorunda olduğunu söylüyor.<span class="dipp"><a class="footnote-link" href="#footnote-225-101" id="footnote-225-101-backlink">101</a></span> Bu ise, karşılanma olanağı bulunmayan çok daha astronomik “paket”leri davet ediyor. Kaldı ki Obama paketinin “<span class="char-style-override-12">American buyout</span>” maddesi gelişmelerin gerçek yönünü de işaretliyor.</p>

      <p class="paragraf">Kısaca, Batı’da tabular kırıldı, diller çözüldü ve “bankaların devletleştirilmesi” gündeme oturdu.<span class="dipp"><a class="footnote-link" href="#footnote-225-102" id="footnote-225-102-backlink">102</a></span> Artık büyük metropollerde “tek yol devletleştirme!” sesleri yükselmeye başladı. Daha bir yıl öncesine kadar Amerika’da kimse “devletçiliğe” inanmıyor ve onu sosyalizmle eş anlamlı sayıyordu. Şimdi ise, örneğin Cumhuriyetçi ideolojinin önde gelen isimlerinden Paul Ryan “sınıf kavgası”ndan söz ediyor ve bunun “çok feci iktisadi sonuçlar” yaratmasından kaygı duyuyor.<span class="dipp"><a class="footnote-link" href="#footnote-225-103" id="footnote-225-103-backlink">103</a></span> Bu yüzden de “devletleştirme”lerin “geçici” olacağına ve kısa süre sonra, <span class="char-style-override-12">stop and go</span>, eski politikaya dönüleceğine inanılıyor. Sosyal devlet gelenekleri çok güçlü olan Avrupa’da ise kriz giderek sosyal krize dönüşüyor ve kitlelerin homurtuları şimdiden duyuluyor. Fakat büyük olasılık şu ki, geçtiğimiz aylarda buharlaşan trilyonlarca dolar en çok kalkınmakta olan ülkeleri vuracak ve bu ülkelerin kendi emekçilerini vahşi kapitalizm yöntemleriyle sömürerek biriktirdikleri döviz rezervlerini hızla eritecek. <span class="char-style-override-12">The Economist</span> dergisi bunlar arasında “iflas etmeye aday” olanları şimdiden saydı bile! Bu yağmanın yaratacağı tepkilerin rengi ise (milliyetçilik, popülizm, sosyalizm vb.) önümüzdeki dönemin kavgalarının niteliğini belirleyecek.</p>

      <p class="paragraf">Kriz, uluslararası planda, son “kurtarıcı” umuduyla “devlet”i ön plana çıkarırken, yıllardır devleti küçülten ve krize çırılçıplak, dalgalı kurla, büyük bir dış borç yüküyle ve tamamen dışa bağlı, yapay bir dış ticaret sistemiyle “hoş geldin!” diyen Türkiye’yi neler bekliyor? Bu ayrı bir makale konusu olmalıdır.</p>

      <p class="paragraf para-style-override-12"><span class="char-style-override-15">Bu yazı ilk kez</span> <span class="char-style-override-16">Kızılcık</span> <span class="char-style-override-15">dergisinin 36. sayısında (2009) yayınlanmıştır.</span></p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-65-backlink" id="footnote-225-65">65</a> <span>Paul Krugman, “Financial Russian Roulette”,</span> <span class="char-style-override-12">New York Times</span><span>, 15 Eylül 2008. Bu yazıdan kırk gün kadar sonra da</span> <span class="char-style-override-12">Le Monde</span> <span>gazetesi (26-27 Ekim 2008) tüm sayfayı kaplayan tarihi bir manşetle okuyucularına dünyanın başlıca borsalarında 25 trilyon doların “buharlaştığını” duyuruyordu. Haziran 2009’da ise Berkeley ve Trinity College’den iki iktisatçı (B. Eichengreen ve K. O’Rourke) Nisan 2008’de başladığını kabul ettikleri krizin bir yıllık trendinin 1929 kriziyle aynı semptomları (hatta faiz indirimleri ve mali açıklar gibi bazıları daha ciddi olmak üzere) gösterdiklerini ortaya koyuyorlardı. Bu verileri, Martin Wolf, neye dayandığı pek anlaşılamayan bir borsa yükselişi ortamında, “1929 Krizi Geri mi Dönüyor?” başlıklı yazısında özetledi.</span> <span class="char-style-override-12">Le Monde Economie,</span> <span>23 Haziran 2009.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-66-backlink" id="footnote-225-66">66</a> <span>Milyonlarca dolarla ölçülen bu ödenekler ancak son yıllarda genel bir ayıplama konusu oldu ve hedef tahtasına oturuldu. Daha alt düzeydeki (satış müdürü, pazarlama müdürü, finans ve muhasebe müdürü vb.) şirket stafları konusunda Batılı bir danışma şirketinin (</span><span class="char-style-override-12">Mercer Human Resources</span> <span>Consulting) yaptığı anket Türkiye hakkında ilginç bir durum ortaya çıkarmıştır. Buna göre Türk staflar Alman, İngiltere ve Fransa staflarına yakın, İspanya, Polonya ve Bulgaristan staflarından daha fazla ücret almaktadırlar. 2005 başında yapılan bu araştırmaya göre bir finans ve muhasebe bölüm yöneticisi Türkiye’de yılda 128.829 dolar (brüt) ücret alırken, bu ücret İngiltere’de 153.010, Fransa’da 148.975, Almanya’da 134.831, İspanya’da 98.426, Polonya’da 79.670 ve Bulgaristan’da da 30.821 dolar düzeyindedir.</span> <span class="char-style-override-12">Milliyet-Kariyerim,</span> <span>9 Ocak, 2005.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-67-backlink" id="footnote-225-67">67</a> <span>Marx;</span> <span class="char-style-override-12">Le Capital;</span> <span>Paris, Editions Sociales, 1974, Kitap I, Bölüm I.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-68-backlink" id="footnote-225-68">68</a> <span>F. Lemaitre naklediyor;</span> <span class="char-style-override-12">Le Monde,</span> <span>3 Şubat 2009.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-69-backlink" id="footnote-225-69">69</a> <span class="char-style-override-12">Le Monde, “</span><span>Les Dangers de E-Krach”</span> <span>(başyazı), 16 Ocak 2001. Ayrıca bkz.</span> <span class="char-style-override-12">Le Monde,</span> <span>14 Mart 2001 ve</span> <span class="char-style-override-12">New York Times</span><span>, 5 Temmuz 2002.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-70-backlink" id="footnote-225-70">70</a> <span>Robert Shiller; “The Ownership Myth”,</span> <span class="char-style-override-12">Newsweek,</span> <span>20 Ekim 2008. Yale profesörü Shiller’in sözünü ettiği “devrim” tehlikesi, kuşkusuz, pazar ekonomisinden her türlü sapmayı içeriyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-71-backlink" id="footnote-225-71">71</a> <span>P. Krugman; “Innovating Our Way to Financial Crisis”,</span> <span class="char-style-override-12">New York Times,</span> <span>3 Aralık 2007.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-72-backlink" id="footnote-225-72">72</a> <span>Frédéric Lordon; “Quand la Finance Prend le Monde en Otage”;</span> <span class="char-style-override-12">Le Monde Diplomatique,</span> <span>Eylül 2007.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-73-backlink" id="footnote-225-73">73</a> <span>Bir sivil toplum kuruluşu olan Transparency International’in değerlendirmesine göre dünyada mevcut elli kadar vergi cenneti, “400 banka, 2000 spekülatif fon ve iki milyon da ekran firma barındırıyor” ve bunlar da on trilyon dolar civarında finansal aktif içeriyor.</span> <span class="char-style-override-12">Le Monde,</span> <span>17 Ekim 2008. Sayıları elli civarında olan ve tanınmışları arasında Cook adaları, Jersey adası, Bahama, Monako, Andora, Lichtenstein, Panama, Cebelitarık gibi isimler sayabileceğimiz bu vergi cennetlerinin, Jersey adası örneğine dayanarak, nasıl aynı zamanda birer “finans diktatörlüğü” olduğu konusunda bir analiz için bkz. Olivier Cyran, “La Tourmente Finacière vue d’un Paradis Fiscal”;</span> <span class="char-style-override-12">Le Monde Diplomatique,</span> <span>Aralık 2008. O. Cyran açıklamasına göre İngiltere egemenliğindeki bu ada köylü kökenli, fakat sınıf bilinci olmayan 90 000 kadar bir nüfusu barıdırmakta ve (2006 itibarıyla) 500 milyar doları yönetmekte olup, sosyal hakları (grev hakkı) çok kısıtlayan, işsizlik sigortası olmayan, işten çıkarmalarda tazminat ödenmeyen, çalışma saatleri sınırlanmamış bir mevzuatla yönetilmektedir.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-74-backlink" id="footnote-225-74">74</a> <span class="char-style-override-12">Financial Times</span><span>, 2 Ekim 2008. “Hard Times for Hedge Funds”</span> <span>başlıklı yazı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-75-backlink" id="footnote-225-75">75</a> <span class="char-style-override-12">The Economist</span><span>, 18 Ekim 2008, “Link by Link”</span> <span>başlıklı yazı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-76-backlink" id="footnote-225-76">76</a> <span>Kriz patlak verdikten sonra (kimileri Nobel kazanmış) iktisatçıların hedef tahtasına oturtulmuş olmaları, onları savunmaya yöneltmiş ve suçlamalara yanıt verenler olmuştur. Bunlardan iki Fransız iktisatçı savunma refleksiyle kaleme aldıkları yazıda “suçlu”nun asıl (örneğin Ohio’daki) ev kredisi kurtiyelerinde ve yıllarca faizi çok düşük tutan FED’de aranması gerektiğini ileri sürmüşlerdir. Yazarlar “Matematikleşmiş finans bir büyücü çırakları nesli yarattı; bunlara görünüşteki matematik gerçekler sahte kanılar, fakat gerçek iştahlar veriyordu” diyorlar. Denis Chemillier-Gebrau, Elyes Jouini, “Haro sur la Finance”</span><span class="char-style-override-12">, Le Monde,</span> <span>5 Kasım 2008. Ne var ki krizde iktisatçıların rolü karmaşık matematik modeller geliştirmekten ibaret değildi. Bu konuda başka Nobel’li (1992), üstelik 2007 yılında da ABD başkanlığınca “özgürlük madalyası”na layık görülmüş bir iktisatçı olan Gary Becker’in şu sözlerini nakledelim: “Gelişmiş ülkelerin çoğunda çalışma hukuku ve çevre korunması aşırı boyutlara ulaştı. Serbest değişim, kalkınmakta olan ülkelerden yapılan ithalat karşısında rekabetçi kalmaya mecbur kılarak bu aşırılıklardan bazılarını ortadan kaldıracak”. S. Halimi naklediyor,</span> <span class="char-style-override-12">Le Monde Diplomatique,</span> <span>Kasım 2008.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-77-backlink" id="footnote-225-77">77</a> <span class="char-style-override-12">The Economist</span><span>, “Link by Link”</span> <span>başlıklı yazı</span><span class="char-style-override-12">,</span> <span>18 Ekim 2008. Derginin kaydettiğine göre, 2008’den itibaren bu piyasa daralmaya başladı ve 2008 Ağustos’unda 55 trilyon dolara geriledi.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-78-backlink" id="footnote-225-78">78</a> <span class="char-style-override-12">New York Times,</span> <span>“Blindly into the Bubble”</span><span class="char-style-override-12">,</span> <span>21 Aralık 2007.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-79-backlink" id="footnote-225-79">79</a> <span class="char-style-override-12">Le Monde</span><span>, 27 Eylül 2007. P-A. Delhommais, “Les Transactions sur les Marchés de Changes Explosent”</span><span class="char-style-override-12">.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-80-backlink" id="footnote-225-80">80</a> <span class="char-style-override-12">The Economist,</span> <span>16-22 Eylül 2006.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-81-backlink" id="footnote-225-81">81</a> <span>İmzacılar arasında M. Rocart, L. Jospin, H. Schmidt, Massimo d’Alema, P. Rasmussen, P. Lippanen, G. Persson, J. Santer vb. isimler bulunuyordu.</span> <span class="char-style-override-12">Le Monde,</span> <span>22 Mayıs 2008. İlginçtir bu bildiri Türkiye’de haber konusu bile olmadı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-82-backlink" id="footnote-225-82">82</a> <span>M-B. Baudet, A. Reverchon; “Une Crise de Confiance Inédite”,</span> <span class="char-style-override-12">Le Monde,</span> <span>10 Ekim 2008. Burada işaret edelim ki bizde bankaların “sağlamlığı” konusunda hâkim olan düşünce, aslında, bankalarımızın bu girift mekanizmaları henüz kavrayamamış olmalarıyla ilgilidir. Görebildiğimiz kadarıyla buna basında işaret eden tek iktisatçı Güven Sak olmuştur. Bkz. Güven Sak; “Bizi Koruyan Finansal Sistemimizin İlkelliği ve Faiz Oranları”;</span> <span class="char-style-override-12">Referans,</span> <span>4-5 Ekim 2008. Şu kadarını söyleyelim ki, kriz Türkiye’yi önce reel sektörden vurdu; finans sektörü, şimdiye kadar yaşananların tersine, reel sektörden aldığı darbeyle, ikinci aşamada güçlüklerle karşılaşacaktır. Yaşanan kriz Türkiye’nin alışkın olduğu “kriz şablonu”na uygun bir süreç değildir ve böyle olduğu için de şaşkınlık ve tutarsızlıklara yol açmıştır.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-83-backlink" id="footnote-225-83">83</a> <span>Pierre-Yves Gomez, “Les Effets Pervers de la Transparence”,</span> <span class="char-style-override-12">Le Monde-Economie,</span> <span>30 Eylül 2008.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-84-backlink" id="footnote-225-84">84</a> <span>Fareed Zakariya, “There is a silver line”,</span> <span class="char-style-override-12">Newsweek,</span> <span>20 Ekim 2008. Zakariya’nın işaret ettiği gibi, bu dönemde, sorun ne olursa olsun Amerika’nın önlemi “faiz indirimi” olmuştu. Sonuç olarak da 1990’da üç trilyon dolar olan ABD ulusal borcu, 2000’de 5,75, 2008’de de 10,2 trilyon dolara çıktı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-85-backlink" id="footnote-225-85">85</a> <span>Rosa Luxembourg,</span> <span class="char-style-override-12">Oeuvres II-III, L’Accumulation du Capital (I-II),</span> <span>Paris, Maspero, 1969.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-86-backlink" id="footnote-225-86">86</a> <span>Lenin;</span> <span class="char-style-override-12">Imperialism</span><span>; New York, 1939. s. 65.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-87-backlink" id="footnote-225-87">87</a> <span class="char-style-override-12">The Economist,</span> <span>“Coming of Age”,</span> <span>21-27 Ocak 2006.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-88-backlink" id="footnote-225-88">88</a> <span class="char-style-override-12">The Economist’</span><span>in verilerine P. Jorion’un işaret ettiği şu gerçeği de eklemek gerekiyor sanıyorum. Jorion, “yaklaşık 1975’ten itibaren, diyor, kapitalistler ve şirket yöneticileri yaratılan ‘fazla’nın emekçilere gidecek kısmını tüketim kredileri haline çevirme deliliğini gösterdiler. Gerçekler buna direndi ve bugün bu açgözlülüğün sonuçlarını yaşıyoruz.” Jorion bu durumun sorumlusu olarak da “merkez bankasını bir savaş aracına çevirerek girişimcileri şirketlerinin kapanması ve işçileri de işsizlikle tehdit ederek faiz hadleriyle oynayan yatırımcılar” olarak görüyor. Paul Jorin; “La Survie de l’espèce l’exige”,</span> <span class="char-style-override-12">Le Monde,</span> <span>12-12 Ekim 2008.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-89-backlink" id="footnote-225-89">89</a> <span>2006 yılında, hissedarlar, aralarında Exon, Boeing, General Motors gibi devlerin de bulunduğu 32 şirkette yönetici seçimi kurallarını değiştirdiler ve bir yıl sonra da bir CEO’yu işten uzaklaştırarak</span> <span class="char-style-override-12">The Economist</span><span>’in bir “tarihi ilk” dediği olayı yarattılar. “Hissedarlar demokrasisi” adı altında yürütülen bu hareketi eleştiren liberal dergi, arka planda kârı artırmaktan başka hiçbir şey düşünmeyen “aktivist hissedarlar”ın bulunduğunu yazıyor.</span> <span class="char-style-override-12">The Economist,</span> <span>17-23 Haziran 2006 ve 2-8 Haziran 2007.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-90-backlink" id="footnote-225-90">90</a> <span>Fransız Marksistleri G. Duménil ve J. Bidet, günümüzde de bu ittifakı radikalleştirerek (devrimci şekle dönüştürerek) yenilemekten başka almaşık olmadığı kanısındalar. “Un Autre Marxisme pour un Autre Monde”,</span> <span class="char-style-override-12">Le Monde Diplomatique,</span> <span>Ekim 2007.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-91-backlink" id="footnote-225-91">91</a> <span class="char-style-override-12">International Herald Tribune</span><span>, 25 Haziran 2008. “</span><span class="char-style-override-12">Private Equity</span><span>” denilen fonlar özellikle LBO (Leveraged Buyout) işlemleriyle ön plana çıkmış yatırım şirketleriydi. Bunlar zayıf şirketlere hücum ediyor, borçlanarak onları piyasa değerlerinin üstünde fiyatlarla satın alıyor ve sonra da ‘downsizing’ (işçi çıkarma vb.) operasyonlarıyla onları kârlı hale getiriyor ve tekrar (bütün olarak ya da parça parça) satıyorlardı. 2007 yılının ilk yarısında 2,7 trilyon dolarlık bir işlem yaptılar. Bir başyazıyla bunların taşıdıkları tehlikeye işaret eden</span> <span class="char-style-override-12">The Economist</span> <span>dergisi (7-13 Temmuz 2007) bu yekûnun ABD’de aynı dönemde yapılan tüm işlemlerin üçte-birinden fazla olduğunu yazmıştı.</span> <span class="char-style-override-12">Le Monde</span> <span>gazetesi (22-23 Haziran 2007) ise, Harvard’lı iki profesörün (Josh Lerner, Jacob H. Schiff) yaptığı incelemeye dayanarak LBO yöntemiyle satın alınmış şirketlerin beş yıl içinde bu işlemden geçmemiş şirketlere göre % 10 işçi kaybına uğradığını vurguluyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-92-backlink" id="footnote-225-92">92</a> <span>Philip S. Golup; “Le Grand Tournant de Washington”,</span> <span class="char-style-override-12">Le Monde Diplomatique,</span> <span>Temmuz 2005.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-93-backlink" id="footnote-225-93">93</a> <span>Golup naklediyor (Condoleezza Rice, “Promoting the National Interest”,</span> <span class="char-style-override-12">Foreign Affairs,</span> <span>Ocak-Şubat 2000, cilt 79, sayı 1).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-94-backlink" id="footnote-225-94">94</a> <span>Yakınlarda katıldığı bir kolokyumda A. Merkel şunları söylüyordu: “Sanayileşmiş ülkeler imkânlarının üstünde yaşadıklarını mutlaka kabul etmelidirler. Reel ekonomide karşılığını yaratmadan geleceğe borçlandık ve uzun vadede bunun vahim sonuçlar doğurması kaçınılmazdır”.</span> <span class="char-style-override-12">Le Monde,</span> <span>15 Ocak 2009.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-95-backlink" id="footnote-225-95">95</a> <span>Antoine Reverchon ile söyleşi.</span> <span class="char-style-override-12">Le Monde,</span> <span>12 Ekim 2008. (Hervé Kempf; “Le Chemin de Postcapitalism”.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-96-backlink" id="footnote-225-96">96</a> <span>Wallerstein’ın bu sözlerinden beş ay sonra, aynı gazetede yayınlanan bir anket, kara mizah gibi, Amerikalı vatandaşların, güvenlik kaygılarıyla, eskisinden çok daha hızla silahlandıklarını gösteriyordu.</span> <span class="char-style-override-12">Le Monde,</span> <span>10 Mart 2009. (“Aux Armes Citizens”</span> <span>başlıklı anket).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-97-backlink" id="footnote-225-97">97</a> <span>Dünyanın en büyük çelik şirketlerinden Mittal Steel’in sermaeyesinin % 80 kadarı 25 milyar dolarlık bir servet sahibi olan Mittal ailesine aitti. Arcelor ise 2000 yılında Fransız Usinor, Luxembourg’lu Arbed ve İspanyol Aceleria şirketlerinin birleşmesinden doğmuştu ve Luxembourg’u merkez olarak göstermişti.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-98-backlink" id="footnote-225-98">98</a> <span class="char-style-override-12">Le Monde</span><span>, 2 Mart 2006. 2005 Ekim ayında yapılan Erdemir ihalesine Mittal Steel de katılmış ve OYAK’ın kazandığı (2 270 milyon dolar) ihalede ikinci turda elenmişti. Bu şekilde Usinor’la sermaye bağlantısı içine giren OYAK da şirketin Mittal’in eline geçmesine karşıydı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-99-backlink" id="footnote-225-99">99</a> <span class="char-style-override-12">The Economist,</span> <span>20-26 Ocak 2007 (“Rich Man, Poor Man”</span> <span>başlıklı yazı).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-100-backlink" id="footnote-225-100">100</a> <span>Aslında her çok-uluslu şirketin yönetim kurulu, çoğunluğu itibariyle, belli bir ülke vatandaşlarından oluşur. Örneğin, 2005 yılındaki bir tespite göre Vodafone (GB) yönetim kurulunun 15 üyesinden 9’u Britanik; Suez (Fransız) yönetim kurulunun 15 üyesinden 11’i Fransız; Daimler Chrysler (Alman) yönetim kurulunun 20 üyesinin 13’ü Alman idiler.</span> <span class="char-style-override-12">Le Monde-Economie,</span> <span>18 Ocak 2005.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-101-backlink" id="footnote-225-101">101</a> <span>Martin Wolf;</span> <span class="char-style-override-12">La Dette des Etats, Menace pour Demain? Le Monde,</span> <span>13 Ocak 2009. (</span><span class="char-style-override-12">Financial Times</span> <span>editörünün haftalık yorumları</span> <span class="char-style-override-12">Le Monde</span> <span>gazetesinde eşzamanlı olarak yayınlanıyor).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-102-backlink" id="footnote-225-102">102</a> <span>Martin Wolf bu konudaki yazısını “</span><span class="char-style-override-12">Nationaliser ou pas, that is the question”</span> <span>başlığı altında yayımladı. Liberal iktisatçı bu konudaki çıkmazı “megabankalar”ın, “(devlet tarafından) yönetilemeyecek kadar kompleks, çökmeye terk edilemeyecek kadar büyük ve yeniden yapılanmaları da çok zor” kuruluşlar olduğuna işaret ederek sergiliyor.</span> <span class="char-style-override-12">Le Monde,</span> <span>10 Mart 2009.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-103-backlink" id="footnote-225-103">103</a> <span class="char-style-override-12">Le Monde Economie,</span> <span>10 Mart 2009. “Qui va payer les dettes pourries des banques?”</span> <span>başlıklı yazıdan.</span></p>
        </div>
      </div>
    </div>
  </div>
</body>
</html>
