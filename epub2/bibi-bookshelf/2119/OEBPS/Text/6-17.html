<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-17.html" xml:lang="tr-TR">
    <div class="Basic-Text-Frame">
      <p class="split"></p>

      <p class="anabaslik" id="toc_marker-12">ROJAVA, KOBANİ VE TÜRKİYE’DE DEMOKRASİ</p>

      <p class="resim para-style-override-8"><img alt="3.png" class="image" height="18" src="../Images/3_fmt9.jpeg" width="46" /></p>

      <p class="paragraf">Tarihte kimi anlamlı, yön gösterici olaylar çoğu kez beklenen mekânlarda değil de, o ana kadar adı pek duyulmamış, mütevazı yerlerde patlak verir. Böyle durumlarda araştırıcılar, tarihçiler, diplomatlar hazırlıksız yakalanır ve “neden burada? neden şimdi?” diye sorgularlar. Öyle görünüyor ki günümüzde de tarih Kobani’yi böyle koşullarda yakaladı ve bu da acı bir sürpriz oldu. Bağdad’ı, Musul’u. Kerkük’ü hepimiz biliyorduk; fakat Kobani de nereden çıkmıştı? Bu küçük sınır şehri neden kuşatılmış, neden bir anda Ortadoğu savaşının en hassas noktası haline gelmişti? Neden kan dökülüyordu Kobani’de?</p>

      <p class="paragraf">Aslında her şey birdenbire başlamadı. Ortadoğu’nun iç içe geçmiş çelişkiler yumağında gözler ilk önce Musul’un işgaliyle açılmıştı. Herkes Suriye’de Esad düşüyor mu, kalıyor mu hesapları yaparken, 9 Haziran 2014’te Irak’ın, zengin tarihi, güçlü ekonomisi ve kültürü ile ünlü bir şehri birkaç saat içinde ne olduğu belirsiz bir İslamcı grubun eline düşmüştü. Feci sonucu biliyoruz: Yıkılan cami ve türbeler, tahrip ve yağma edilen kültür merkezleri, işyerleri ve “tarihin en büyük banka soygunu”!<span class="dipp"><a class="footnote-link" href="#footnote-225-140" id="footnote-225-140-backlink">140</a></span></p>

      <p class="paragraf">Ka<span>pitalist metropoller açısından Musul’un düşüşündeki şok edici yan, herhalde, bin dört yüz yıllık Hazreti Yunus Türbesi’nin yıkılması değildi; daha çok, Musul’un, civarında büyük petrol rezervleri bulunan ve Bağdad’a da birkaç yüz kilometre mesafede olan bir şehir oluşuydu. ABD, 2003 yılında işgal etmiş olduğu Irak’ı, Sünnileri baskı altında tutan bir hükümet yönetiminde, kendisini savunabilecek düzenli bir ordu bile kurulmadan terk etmişti. Üstelik Maliki yönetimi petrol ticareti dolayısıyla Kürt özerk yönetimiyle ve Türk hükümetiyle ihtilaf halindeydi. Burnunun ucundaki tehlikeyi göremeyen Başbakan Maliki, tam da işgal günü Ceyhan’dan Kürt petrolü yüklü bir geminin hareket etmesini Birleşmiş Milletler’e şikâyet etmeye hazırlanıyordu.</span></p>

      <p class="paragraf"><span>Kobani’de ise durum farklıydı. Bu küçük sınır şehri, Suriyeli Kürtlerin kurmuş oldukları üç özerk kantondan biri olarak gündemi değişik bir şekilde işgal ediyordu. Kobani ile Ortadoğu’nun din ve petrol boyutlu savaşlarına bir de</span> <span class="char-style-override-12">toplumsal devrim</span> <span>boyutu ekleniyordu. Rojavalıların ve onları Türkiye’de destekleyen devrimcilerin umudu buydu. Toplumsal dönüşümü başlatan da Suriyeli Kürtler ve PYD örgütü olmuştu. Bu örgütün PKK ile</span> <span>de sıkı bağlantıları bulunduğuna göre, bu gelişme Türkiye’yi, “çözüm süreci”ni ve giderek Türkiye’nin tüm bölgeyle ilişkilerini yakından etkileyecek nitelikteydi.</span></p>

      <p class="paragraf"><span>Bu koşullarda kafaları işgal eden sorular şunlar oldu: Musul’u alarak büyük bir güç gösterisi yapan bu İslamcı terör örgütü nasıl ortaya çıkmıştı? Ve neden kendisine bir zararı olmayan bu ufak şehre böylesine bir hınçla saldırıyordu?</span></p>

      <p class="paragraf"><span>Bu sorulara yanıt verebilmek için epeyce gerilere, IŞİD (</span><span class="char-style-override-12">Irak ve Şam İslam Devleti</span><span>) ve sonra da İD (İslam Devleti) adı altında ken</span>dinden söz ettiren bu korkunç örgütü doğuran koşullara uzanmamız gerekiyor.</p>

      <p class="ara">Her Şey Irak’ın İşgali İle Başladı..</p>

      <p class="paragraf"><span>Her şey 2003 yılında ABD liderliğindeki koalisyon ordusunun Irak’ı işgali ile başladı. O tarihte Ortadoğu’nun en güçlü ordularından biri sayılan Irak silahlı kuvvetleri dağılmış; Saddam’ın kendisi de kaçıp saklanarak, uzun süreli taktik bir savaşa hazırlanıyormuş izlenimi vermişti. Hesabı kendisi için tutmadı; Reis 2003 sonlarında yakalandı; bir eşkıya muamelesi gördü ve 2006 yılında da “yargılanarak” idam edildi. Kendisiyle beraber rejimin bütün önde gelen liderleri tutuklanmış ve iki oğlu da Musul’da öldürülmüştü. Kaçıp</span> <span>kurtulan komutan sayısı çok azdı; yine de bunlar arasında Saddam’ın en sadık adamlarından İbrahim el Duri bulunuyordu. El Duri, Bağdad diktatörünün tasarladığı taktik savaşın, onun beklentisinden çok farklı şekilde de olsa, gerçekleşmesinde rol oynayacak lider olacaktır.</span></p>

      <p class="paragraf"><span>Irak’ın işgali ülkede büyük bir iktidar boşluğu yaratmıştı. Baas Partisi ve Saddam ailesinin bağlı olduğu Tikrit aşireti çöküntü içindeydi. Yine de halkın aşiretlere bölünmüş yapısı daha ilk günlerden itibaren direnişe elverişli bir zemin sağlıyordu ve ilk aktif direniş işaretleri de, bu koşullarda, Zarkavi adında Ürdünlü bir fanatik Müslüman liderliğinde başladı. Gözlemcilerin bir “serseri” olarak niteledikleri ve daha önce Irak El Kaidesi’nde silahlı bir gruba şeflik yapmış olan Zarkavi, 2006 yılında ölene kadar kavgasına devam etti.</span><span class="dipp"><a class="footnote-link" href="#footnote-225-141" id="footnote-225-141-backlink">141</a></span> <span>O ölünce de bu yeni Cihadist hareketin ikinci nesil liderliği, 2004’te Dünya Müslümanlarını dirence çağıran 1600 sayfalık bir manifesto yazmış olan Halepli mühendis el Suri’ye geçti. Yine de öyle görünüyor ki IŞİD’in temelleri daha çok Baas lideri İbrahim el Du</span>ri’nin Sünni aşiretleri ve Nakşibendi tarikatı ile yaptığı anlaşma ile atılmıştı.</p>

      <p class="paragraf">El <span>Duri, Baaslı bir Arap milliyetçisiydi ve asıl amacı, Irak istihbaratında çalışmış birçok subayın da desteğiyle, partisini diriltmek ve işgalci güçlerle savaşmaktı. Irak’tan kaçtıktan sonra Suriye’ye de gitmiş ve orada işbirliği için temaslar yapmıştı. Fakat El Duri aynı zamanda Sünni bir Müslümandı ve</span> <span>“</span><span class="char-style-override-12">Nakşibendi Ordusu Askerî Ricali</span><span>” adlı gizli örgüte mensuptu. Bu sıfatıyla da, ideolojik farklılıklara rağmen, ortak düşmana karşı El Kaide’nin yanında birçok operasyona katılmaktan kaçınmamıştı. 2006 yılında da örgütün komutanlığını üstlendi.</span><span class="dipp"><a class="footnote-link" href="#footnote-225-142" id="footnote-225-142-backlink">142</a></span> <span>Aynı yıl bütün cihadist örgütler birleştiler (“</span><span class="char-style-override-12">Mücahidin Şura</span><span>”) ve kısa bir süre sonra da</span> <span class="char-style-override-12">Irak İslam Devleti</span> <span>adını aldılar.</span></p>

      <p class="paragraf"><span>Aslında Arap dünyasında “derin devlet” olarak bilinen yapının bir parçası sayılan Nakşibendi örgütünü ilk sezenlerden biri de Maliki olmuş, fakat yeteneksiz başbakan yangına körükle giden bir politikaya saplanıp kalmıştı.</span><span class="dipp"><a class="footnote-link" href="#footnote-225-143" id="footnote-225-143-backlink">143</a></span> <span>Özellikle Musul, Felluca ve Tikrit gibi şehirlerde güçlü olan bu örgüt, El Duri komutasında IŞİD’in bugünkü gücüne erişmesinde önemli bir rol oynadı.</span></p>

      <p class="paragraf"><span>Elbette ki Baas milliyetçiliği İslam fanatizmi ile uyuşabilecek bir ideoloji değildi; fakat işgal güçlerine ve yerli ortaklarına karşı böyle b</span>ir işbirliği de kaçınılmaz olmuştu. Bu işbirliğine katılan güçler arasında kendilerini <span class="char-style-override-12">Irak İslam Direnişi Cephesi</span> (ya da <span class="char-style-override-12">1920 Devrimi Muhafızları</span>) olarak adlandıran <span class="char-style-override-12">Müslüman Kardeşler</span> de vardı.<span class="dipp"><a class="footnote-link" href="#footnote-225-144" id="footnote-225-144-backlink">144</a></span> Liderleri Ürdün’de yaşayan bu aktivist Müslümanlar El Kaide’ye uzun süre muhalif kalmış ve ancak Amerikalıların destek ve finansmanı ile <span class="char-style-override-12">Sahva</span> adı altında militan Sünni grupları oluşturmuşlardı.</p>

      <p class="paragraf">Görüldüğü gibi Nakşibendiler ve Müslüman Kardeşler ile IŞİD’i kuracak olan cihadistler arasında ideolojik bir birlik yoktu; fakat mevcut koşullar bu akımları işbirliğine itmişti. Benzer kanallarla aşiret reisleri ve yerel halk da harekete dahil edilmiş ve cephe genişletilmişti. Bu katılımda da halkın cihadist İslamcılara sempatisinden çok korkusu ve mevcut durumun dayanılmaz koşulları rol oynamıştı. <span class="char-style-override-12">Uluslararası Kriz Grubu</span>’nun (ICG) raporunda yer alan Musullu bir Arap gözlemcinin ifadesine göre, halk, “bir yandan Iraklı Sünnileri aşağılayan ve terörize eden bir yönetici (Nuri el Maliki) ile Suriyeli Sünnileri yok etmeye kararlı bir yönetici (Beşar el Esad) arasında sıkışıp kalmıştı”.<span class="dipp"><a class="footnote-link" href="#footnote-225-145" id="footnote-225-145-backlink">145</a></span> Bu koşullarda ezilen Sünniler için –bu kez yepyeni ve daha da feci baskılara uğrayana kadar– Sünni fanatizmi, kin ve nefretlerini kanalize edebilecekleri bir akım olarak görünüyordu. Böylece, önce IŞİD, sonra da İslam Devleti’ne (İD) giden yolda, en gözü kara İslamcılar ağır basmaya başladı. Ve giderek, ABD ve Avrupa da dahil, dünyanın her tarafından IŞİD saflarına genç cihadistler akmaya başladı.<span class="dipp"><a class="footnote-link" href="#footnote-225-146" id="footnote-225-146-backlink">146</a></span> Bu şekilde ağırlaşan fanatizm dalgası içinde Baasçı güçler ve Müslüman Kardeşler IŞİD’le mesafelerini alırken, IŞİD’in kendisi de El Kaideci stratejiden uzaklaşıyordu.</p>

      <p class="paragraf">Aslında bu strateji dönüşümü çok yeni bir şey de değildi ve temelleri 11 Eylül İkiz Kuleler saldırısı ile Irak işgalini hemen izleyen yıllarda atılmıştı. Savaş ve kazanımlar bağlamında giderek daha da netleşti.</p>

      <p class="paragraf">Peki bu kopuş nereden icap etmişti? Nedenleri neydi?</p>

      <p class="ara">El Kaide’den Kopuş: Önce “Saf İslam”..</p>

      <p class="paragraf">Yaygın bir kanıya göre bu kopuş, El Kaide’nin genel stratejisinin ve 11 Eylül eyleminden sonra yaşanan bazı gelişmelerin Irak cihadist çevrelerinde yarattığı rahatsızlıktan doğmuştu. El Kaide teröre dayanan eylemlerinde üniversalist bir çizgi izliyordu. Onlara göre İslam’ın baş düşmanı ABD ve onun liderliğindeki “küfür dünyası” idi; bunlar mümkün olan her yerde vurulmalıydılar. Örgüt belli bir toprağa bağlı, yerel bir politika gütmüyor, düşman neredeyse orada hazır ve nazır olmaya çalışıyordu. Oysa başta Irak’ın işgali olmak üzere yaşanan birçok talihsiz olayın da etkisiyle, Iraklı cihadistleri ürküten şey de buydu.</p>

      <p class="paragraf">Kuşkusuz Iraklı El Kaideciler 11 Eylül saldırısını alkışlamışlardı; fakat İslam davası daha sonra herhangi bir gelişme gösterememiş, üstelik –başta ülkenin işgali olmak üzere– büyük kayıplara uğramıştı. Yeni strateji düşman cephesindeki öncelikleri değiştiriyor, ilk hedefe İslam’ın kendi içindeki düşmanlarını koyuyordu. Bu hesaba göre İslam, önce kendi kutsal topraklarına sağlam bir şekilde yerleşecek; bu topraklar, Şii, Ezidi, ateist, Hristiyan, Yahudi vb. unsurlardan temizlenip saf bir hale getirilecek, sonra da dış dünyaya karşı cihad başlatılacaktı. Batılı gazetecileri kameralar karşısında hunharca katletmeleri de bölgeye sızmış “ajanlar” aracılığıyla Batı’ya verilen gözdağı niteliğindeydi.</p>

      <p class="paragraf">Iraklı cihadistlerin sertleşmesinde hareketin başına, 16 Mayıs 2010’da, Ebubekir el Bağdadi’nin geçmesi de rol oynamıştı. Bağdat İslam Üniversitesi’nde doktora yapmış olan bu “ilahiyatçı” terörist, uzun yıllar cihadist örgütlerde eylemlere katıldıktan sonra Irak Şam İslam Devleti’nin başına geçmeyi başarmıştı. Musul alındıktan sonra da 29 Haziran 2014’te kendisini “halife” ilan etti ve “devlet”in adını da İslam Devleti (İD) olarak değiştirdi.</p>

      <p class="paragraf">Irak’taki cihadist hareket çoktandır gerek İslam dünyasında gerekse Batı’da kaygıyla izleniyordu; fakat tüm dünyanın gözlerinin IŞİD’e çevrilmesi Musul’un bir günde düşmesiyle başladı. Daha sonra da olaylar çorap söküğü gibi hızla ilerledi. Telafer ve Şengal’de Şii Türkmenlerin, Ezidi Kürtlerin kırımı ve göçü, Amerli’nin kuşatılması vb. derken bir gün Kobani’nin de kuşatıldığını öğrendik. Haftalarca süren ve kahramanca bir savunmaya tanık olduğumuz Kobani bu kez de gözlerin Kobani’ye çevrilmesine yol açtı. Ve biz de böylece –başlangıçtaki sorumuza dönerek– sorgulamaya başladık: Neden Kobani? Neden bu küçük sınır şehri?</p>

      <p class="ara">Kobani Kuşatması: Strateji ve İdeoloji</p>

      <p class="paragraf">İslam Devleti’ni Kobani kuşatmasına sevk eden hem stratejik hem de ideolojik nedenler vardı. Bir kere Kobani’yi ele geçirerek, İD (IŞİD)’ciler, merkezleri Rakka’yı Halep’e “tam bir güvenlik içinde” bağlayacaklardı.<span class="dipp"><a class="footnote-link" href="#footnote-225-147" id="footnote-225-147-backlink">147</a></span> Ayrıca Türkiye ile yüz kilometre kadar bir sınır elde ederek bu Sünni topluluğu da doğrudan etkileme olanağı elde edeceklerdi. Belki daha da önemlisi, Kobani, İD’nin Suriye ve Irak’taki toprakları arasında “stratejik bir kilit” teşkil eden Hasiçi şehrine saldırmalarını da kolaylaştıracaktı. Üstelik bu şehir hayli zengin petrol kaynakları da içeriyordu.</p>

      <p class="paragraf">Bunlar daha çok stratejik nedenlerdi. İD’in bunlara ek olarak bazı ideolojik gerekçeleri de vardı. Bu gerekçelerin başında da Kürtlerin Kobani’yi de kapsayan Rojava bölgesinde İslam ilkelerine aykırı, devrimci bir rejim kurmuş olmaları geliyordu. Esad’la anlaşma halinde olduklarına inandıkları PYD (ve dolaylı olarak da PKK) yöneticileri onların gözünde dinsiz, ateist, kâfir kişilerdi. Nasıl Ezidileri, Şiileri, Süryanileri temizledilerse, bunların da yok olmaları gerekiyordu. Üstelik Kürtler Sincar dağları eteğinde Ezidileri ve Türkmenleri kurtararak onları küçük düşürmüş, onurlarını kırmıştı. Bu olay Batı kamuoyunda büyük yankılar uyandırmış, Kürtlerin itibarını artırmıştı. ABD ve AB’nin bir terör örgütü olarak gördüğü PKK bile bu operasyondan olumlu puanlar almıştı. Bu da İD’i öfkelendiren ayrı bir nedendi ve Kobani mutlaka düşmeliydi.</p>

      <p class="paragraf">Oysa İD’ciler ve tüm karşı-devrimcileri böylesine kudurtan Rojava tecrübesi neydi?</p>

      <p class="ara">Rojava Devrimi ve Kobani Kantonu</p>

      <p class="paragraf">Suriyeli Kürtler PYD öncülüğünde Rojava bölgesinde üç özerk kanton kurmuşlardı. Kobani, Cizire ve Afrin’de kurulan ve aralarında başka Arap yerleşme birimleri de bulunan bu kantonlar, özgürce seçtiği meclislerle halkın kendi kendini idare etmesi ilkesine dayanıyordu.<span class="dipp"><a class="footnote-link" href="#footnote-225-148" id="footnote-225-148-backlink">148</a></span> Rojava özerk yönetiminin Suriye’den kopma gibi bir niyeti yoktu; fakat Baas diktatörlüğüne dönmek de istemiyorlardı. Kürtleri, Arapları, Süryanileri, Ermenileri, Çeçenleri bir arada ve her türlü etnik önyargının dışında yöneten bu kantonlar Ortadoğu coğrafyası için devrimci bir yenilik teşkil ediyordu. Böylece Rojava tecrübesi aşiret ilişkilerinin, ağalık ve şeyhlik ilişkilerinin yaygın olduğu bir coğrafyada, esprisi itibariyle Paris Komünü’nü hatırlatan hatlar taşıyordu.</p>

      <p class="paragraf">İD yöneticileri, bu özellikleriyle kendi çağdışı ve kan emici İslamcı devletlerinin tam karşı tezi olan Rojava karşısında kudurmakta haklıydılar. Onların kapkaranlık bir dünyada zindan hayatı yaşattığı kadınlar Rojava’da erkeklerle eşit koşullarda yarışıyorlardı.<span class="dipp"><a class="footnote-link" href="#footnote-225-149" id="footnote-225-149-backlink">149</a></span> İD’cileri en çok kudurtan şey belki de buydu. Kuşatma bunun için uzuyor; Kobanililerin kahramanca savunmalarına rağmen İD vazgeçmiyor ve giderek artan güçlerle saldırıyordu. Onlara en çabuk ve en kolay yardım edebilecek ülke Türkiye idi; fakat Türkiye de Kobani’ye –birazdan göreceğimiz nedenlerle– ikircikli ve mesafeli bir davranış içindeydi.</p>

      <p class="paragraf">Kuşatma daraldıkça ve yeni bir kırım olasılığı arttıkça dünyada da yardım çığlıkları yükselmeye başladı. BM Suriye Özel Temsilcisi Staffan de Mistura, “yüzlerce kişinin hâlâ kentin içinde olduğunu, 10 bin ila 13 bin arasındaki kişinin de yakınlarda olduğunu” belirtiyor ve “kentin İD’in eline geçmesi durumunda sivillerin büyük bir ihtimalle katliama uğrama” olasılığını ilan ediyordu. Yani Kobani’de yeni bir “<span class="char-style-override-12">Srebrenitsa faciası</span>” yaşanabilirdi. “Sivillere karşı yakın bir tehlike durumunda susamayız; susmamalıyız” diyordu Mistura.<span class="dipp"><a class="footnote-link" href="#footnote-225-150" id="footnote-225-150-backlink">150</a></span></p>

      <p class="paragraf">Türkiye’nin ve Batı’nın bu çığlığa yanıtı ne oldu?</p>

      <p class="ara">Türkiye, Batı ve Kobani</p>

      <p class="paragraf">Kobani krizi, bölgede, ABD’nin başını çektiği emperyalist kampla yerli halkların (Türkler, Kürtler, Araplar) oluşturduğu karmaşık ilişkiler yumağını daha net bir biçimde ortaya koymuştu. Güçlü aktör ABD, gelişmelere, küresel kapitalizmin jandarmalığından doğan genel ilgisi dışında, bölgede mevcut enerji kaynakları dolayısıyla da kayıtsız kalamazdı. Bu vesileyle işaret edelim ki, son yıllarda kaya gazı ve petrolündeki üretim artışı sayesinde ABD’nin Ortadoğu petrolüne ihtiyacı kalmadığı yönündeki iyimser yorumlar gerçekleri yansıtmıyor ve bölge daha yıllarca müdahale ve çatışmalara sahne olacak gibi görünüyor.<span class="dipp"><a class="footnote-link" href="#footnote-225-151" id="footnote-225-151-backlink">151</a></span> Bununla beraber bugünlerde ABD, Kobani’de, 2003 yılında Irak’ı işgalinin yarattığı pislikleri temizleme ve olası bir soykırımı önleme hesapları içinde bulunuyor.</p>

      <p class="paragraf">İlginçtir ki ABD, daha doğrusu Obama yönetimi içeride Cumhuriyetçiler, dışarıda da bazı bölge ülkeleri (ve bu arada Türkiye) tarafından Suriye politikasında “enerjik” davranmadığı, yükselen cihadist İslamcılıktan sorumlu olduğu yolunda eleştirilere uğramaktadır. Gerçekten de Obama, herhalde Irak işgalinin yarattığı sorunların dürtüsüyle, Suriye’ye kara müdahalesinden devamlı olarak kaçındı. Bu konuda kamuoyu desteğini de arkasında hissediyordu.<span class="dipp"><a class="footnote-link" href="#footnote-225-152" id="footnote-225-152-backlink">152</a></span> Kobani’de karşılaşılan trajik durum da tutumunda bir değişikliğe yol açmadı; sadece Kobani’ye sınır komşusu olan ve doğrudan tehdit altında bulunan Türkiye üzerindeki baskıları artırdı.</p>

      <p class="paragraf">Kuşkusuz Obama Kobani’nin düşmesinin bölge güvenliğini tehlikeye atacağını ve bunun mutlaka önlenmesi gerektiğini biliyordu. Gazetecilerini kameralar karşısında vahşice öldüren ve Kobani’yi Srebrenitsa’ya çevirmeye çalışan cinayet şebekesi elbette yok edilmeliydi. Fakat bu, Obama’nın deyimiyle, ancak senelere yayılacak bir savaşla (“degrade and destroy”) mümkün olabilirdi. Bunun için de bölge devletlerinin, özellikle de Türkiye’nin yardımına ihtiyacı vardı. Oysa Türkiye, AKP iktidarına özgü hesaplarla, bambaşka tellerden çalıyordu. Gerçekten de Kobani sorunu Türkiye’de tüm çelişkileri gün ışığına çıkaran bir ayraç işlevi yüklenmiş görünüyordu.</p>

      <p class="paragraf">Yıllardır “çözüm süreci” adı altında Abdullah Öcalan ile görüşmeler yürüten AKP yönetimi, bu arada PKK’yı “terörist” bir örgüt olarak nitelemekten de hiçbir zaman vazgeçmemişti. Dahası, bu sıfatı PKK’nın işbirliği yaptığı Suriye PYD örgütüne de yaymıştı. Bu durum Cumhurbaşkanı Erdoğan’ın –ve daha sonra da tüm AKP ağır toplarının– Kobani krizini “iki terör örgütünün kendi aralarındaki savaş” olarak nitelemesine yol açtı ve Erdoğan, defalarca, “bizim için, Kobani neyse PKK da odur!” dedi. Oysa demokratik devrim kavgası yapan Kürt kuruluşları ve Türk devrimcilerin geniş bir kesimi olaya çok farklı bir pencereden bakıyorlardı. Rojava tecrübesi Fatsa anılarını canlandırıyor, Gezi direnişiyle benzer noktaları vurgulanıyordu.<span class="dipp"><a class="footnote-link" href="#footnote-225-153" id="footnote-225-153-backlink">153</a></span></p>

      <p class="paragraf">Kobani, Kürt siyasi hareketinin umut ve heyecanla bağlandığı Rojava tecrübesi bağlamında, bir “devrimci kimlik sorunu”, bir “ulusal onur” simgesi haline gelmişti. Şimdi yıllardır “barış görüşmeleri” yaptıkları, üstelik tek muhatap olarak gördükleri bir lider tarafından boğaz kesen, kan emen bir vahşet örgütüyle eşit sayılıyor, aynı kefeye konuluyordu. Ayrıca bu formül, mevcut koşullarda, Kobanilileri yok etmeye çalışan ve buna da muktedir görünen İD (IŞİD)’ciler lehine bir tavır da sayılabilirdi.<span class="dipp"><a class="footnote-link" href="#footnote-225-154" id="footnote-225-154-backlink">154</a></span> Türkiye Kobani’ye yardım etmediği gibi, sınıra yığdığı askerlerle, Kobani’ye yardıma koşan Kürt gençlerini de engelliyordu.<span class="dipp"><a class="footnote-link" href="#footnote-225-155" id="footnote-225-155-backlink">155</a></span> Bu durumda Kürtler AKP’nin planının İD’e Rojava devrimini ezdirmek olduğu kanısına vardılar; korkunç bir düş kırıklığı içinde kendilerini kaybettiler; sokaklara döküldüler, yaktılar, yıktılar.<span class="dipp"><a class="footnote-link" href="#footnote-225-156" id="footnote-225-156-backlink">156</a></span></p>

      <p class="ara">Kobani: Türkler, Kürtler ve Demokrasi</p>

      <p class="paragraf">“Çözüm süreci” bitmiş miydi?</p>

      <p class="paragraf">Yoksa bu süreç başından itibaren yanlış temellere mi oturtulmuş, bir “sağırlar diyalogu” şeklinde mi yürütülmüştü? Türkiye’de demokratik hak ve özgürlükleri adım adım yok eden İslamcı bir partiden özü laiklik olan bir direnişte yardım beklemek gerçekçi bir beklenti olabilir miydi? Yine aynı partiden Kürtlere özerk yönetim, Kürtçe öğretim hakkı ummak boş bir hayalden başka bir şey değil miydi? Kürt hareketinin bazı ağır topları, son sözü Öcalan’a bırakmakla beraber, bu konuda açık ifadeler kullanmaktan da geri kalmadılar.<span class="dipp"><a class="footnote-link" href="#footnote-225-157" id="footnote-225-157-backlink">157</a></span></p>

      <p class="paragraf">AKP iktidarı uzun süre Kobani’yi kurtarma planlarına karşı, asıl tehlikenin “Esed” olduğu, Suriye topraklarında bir tampon ya da güvenlik bölgesinin kurulmasını önererek bir oyalama siyaseti güttü. Bu öneri, özellikle “tampon bölge” formülü ABD tarafından operasyonel bulunmadı ve dikkate alınmadı.<span class="dipp"><a class="footnote-link" href="#footnote-225-158" id="footnote-225-158-backlink">158</a></span> Bu arada Kobani’deki ölüm çemberi de daraldıkça daralıyordu. ABD tam da bu koşullarda harekete geçmek ve PYD’lilere doğrudan silah yardımı yapmak zorunda kaldı ve bunu da bir telefon konuşmasıyla Obama Erdoğan’a bildirdi. Galiba tartışma başlamadan bitmiş ve Türkiye Cumhurbaşkanı –daha önce Libya konusunda olduğu gibi– yirmi dört saat içinde 180 derece çark etmek zorunda kalmıştı.</p>

      <p class="paragraf">Artık şu iyice anlaşılıyordu; AKP “çözüm süreci” adı altında samimi davranmamıştı; elinde tutsak olarak gördüğü Öcalan’ın Kürt halkı üzerindeki karizmasını partizan amaçlarla kullanmış,<span class="dipp"><a class="footnote-link" href="#footnote-225-159" id="footnote-225-159-backlink">159</a></span> ciddi hiçbir taleple ilgili bir adım atmamış, fakat bu arada da Kürt bölgesinde BDP dışındaki bütün partileri silerek seçim üzerine seçim kazanmıştı. Oysa Kobani krizi ile bu maske düşüyor, gerçek niyet gün ışığına çıkıyordu. Buna rağmen hükümetin eskisinden daha da ısrarlı bir dille “çözüm süreci”nin bitmediğini söylemesi; herkesin unuttuğu “Akiller Heyeti”ni yeniden toplantıya çağırması ve İmralı’yı yine ön plana çıkaran bir taktik uygulaması neyi gösteriyordu? Durum açıktı ve her türlü kuşkunun üstünde bir yazarın ifadesiyle, artık “çözüm süreci siyasal iktidarın bütün suçlarının ve diktatörlük girişimlerinin önüne çekilen bir perde olarak” kullanılmaya başlamıştı.<span class="dipp"><a class="footnote-link" href="#footnote-225-160" id="footnote-225-160-backlink">160</a></span></p>

      <p class="paragraf">Gerçekten de sonun başlangıcını mı yaşıyorduk? <span class="char-style-override-12">Özgür Gündem</span>’de yazıldığı gibi “aldatmaca ve oyalama siyaseti tamamen kendini aldatma ve oyalama siyasetine” mi dönüşmüştü?<span class="dipp"><a class="footnote-link" href="#footnote-225-161" id="footnote-225-161-backlink">161</a></span> O halde Öcalan, süreçle ilgili olarak, “15 Ekim itibariyle yeni bir aşamaya geçildi”, “pratik umudun daha da arttığı bir döneme giriliyor” derken acaba ne kastediyordu? Oysa aynı Öcalan, hem nalına hem mıhına vurduğu mesajında, yanlış anlamaya yer bırakmayacak şekilde şunları da söylemişti: “21. yüzyılın bütün çelişki, çatışma ve imkânlarını bağrında barındıran Kobane gerçekliği bütün sorunların çözüm anahtarı olma vasfını taşımaktadır. Oradaki cesur ve destansı direniş ve bu direnişe sahip çıkan bütün halklarımız tam da bu bilinç ve onurla hareket etmişlerdir”<span class="dipp"><a class="footnote-link" href="#footnote-225-162" id="footnote-225-162-backlink">162</a></span> Bu sözlerle de “Kobani’nin çözüm süreciyle ne ilgisi var?” diyen Erdoğancı söylemden fersah fersah uzakta bir görüş karşısında değil miydik?</p>

      <p class="paragraf">O halde?</p>

      <p class="paragraf">O halde önümüzdeki günlerde beklenmedik sürprizlerle karşılaşabiliriz. Oysa bu günlerde Kobani direniyor ve zaferi de düşmesi de Türkiye’de kolu kanadı kırılmış demokrasi için yeni bir dönem başlatabilir. Öyle sanıyorum ki bu dönemde Kürt siyasal hareketinin öfke ve düş kırıklığı içinde yeniden şiddete ve silahlı kavgaya sürüklenmesi en büyük hatası olacak, tüm bölgeyi ve giderek ülkeyi istikrarsızlaştırıcı sonuçlar doğuracaktır. Bu şiddet, Türkiye sağını daha da güçlendirecek, geçmişte darbelere zemin hazırlamış, her türlü provokatörün cirit attığı kaotik ortamlar yaratacak bir potansiyel taşıyor.</p>

      <p class="paragraf">İkinci onulmaz hata da Kobani direnişinin özünü iyi kavrayamamak olabilir. Herhalde şunu aklımızdan çıkarmamalıyız: Kobani, din ve mezhep kavgalarının kana boğduğu bir coğrafyada her şeyden önce bir <span class="char-style-override-12">laik yaşam</span> kavgasıdır; laiklikle demokrasinin ve özgürlüğün ne kadar iç içe olduğunu gösteren bir kavgadır. Rojava devriminde kadınların oynadığı rol, sonuç ne olursa olsun, Ortadoğu dünyasında mutlaka derin izler bırakacaktır. Hal böyle iken soyut ve aşkın bir “diktatörlük” fikri yaratarak AKP tecrübesini “<span class="char-style-override-12">Apoletli Kemalizm’den, cübbeli Kemalizm’e geçiş</span>”<span class="dipp"><a class="footnote-link" href="#footnote-225-163" id="footnote-225-163-backlink">163</a></span> olarak eleştirmek sadece hazin bir tarihi yanılgı olarak kalmaz, Kürtleri de birçok (fiilî ya da potansiyel) dostundan koparır. Tarihte her otoriter rejimi aynı kefeye koymak, AKP’nin yaptığı gibi, IŞİD ile PKK ve PYD’lileri aynı şey saymaktan farksızdır. Protesto gösterilerinde okul yakmak, Atatürk büstleri kırmak gibi devrimcilere değil de İD (IŞİD) üyelerine yakışacak vandalizmler, harekete dost değil, düşman kazandırır. Unutmayalım ki Mayıs-68’in devrimci dalgası Türkiye’de laik cumhuriyeti kurmuş devrimi karalayarak değil, devrimci ilkeyi özümseyerek ve eleştiri içinde aşarak ülkeye yeni bir espri taşıdı. Bugün de en çok ihtiyacımız olan şey, herhalde tüm devrimci demokratları bir araya getiren geniş bir demokrasi cephesidir.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-140-backlink" id="footnote-225-140">140</a> Irak Merkez Bankası Musul şubesinin tartışmalı soygunuyla ilgili bilgileri için bkz. <span class="char-style-override-12">Financial Times</span>, 17 Temmuz 2014, Borzou Daraghi’nin “Biggest Robbery that never happened” başlıklı yazısı.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-141-backlink" id="footnote-225-141">141</a> Rémy Ourdan; “L’Etat Islamique; un djihad enraciné”; <span class="char-style-override-12">Le Monde</span>, 3 Ekim 2014. Ourdan, Zarkavi’yi “bir serseri” olarak niteliyor.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-142-backlink" id="footnote-225-142">142</a> Arapça adıyla <span class="char-style-override-12">Ceyş Rical al Tarika al Nakşibandiya</span> (JRTN) olan bu gizli ve önemli örgüt hakkında Stanford Üniversitesi Web sitesinde (Stanford.edu/groups/mappingmilitants/) ayrıntılı bilgi bulunmaktadır.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-143-backlink" id="footnote-225-143">143</a> <span class="char-style-override-12">New York Times</span>’ta, Tim Arango’nun bu gelişmeyi anlatan yazısında belirttiğine göre, El Duri’nin Başbakan Maliki, Saddam rejimi kalıntısı “derin devlet” (“deep state”) güçleriyle darbe hazırladığını iddia ettiği zaman kendisine Washington büyükelçisi Zalmay Khalilzad bile inanmamış, bunu bir “komplo teorisi” olarak değerlendirmişti. Arango, <span class="char-style-override-12">Washington Ortadoğu Siyaseti Enstitüsü</span> analizcilerinden Michael Knights’dan yararlanarak kaleme aldığı yazıda, IŞİD’in gelişmesinde büyük rolü olan “zor ittifak”ın mimarı El Duri’nin <span xml:lang="ar-SA">hâlâ yaşadığının sanıldığını da ekliyor. Tim</span> Arango; “Uneasy Alliance gives insurgents an edge in Iraq”; <span class="char-style-override-12">New York Times,</span> 18 Haziran 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-144-backlink" id="footnote-225-144">144</a> Cécile Hennion; “Ces Alliances Hétéroclites qui Renforcent l’EIIL en Irak”; L<span class="char-style-override-12">e Monde,</span> 20 Haziran 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-145-backlink" id="footnote-225-145">145</a> Aynı yazıda Hennion alıntılıyor.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-146-backlink" id="footnote-225-146">146</a> IŞİD’e Batı ülkelerinden katılanlar, sanılacağın aksine, çoğunlukla geleneksel İslam çevrelerinden gelmiyorlardı. Resmî İslam mekanlarında ve camilerde IŞİD hep ağır şekilde eleştirilmiştir. Yapılan anketler bunların çoğunun internet kafelerinde “bilinçlenen”, işsiz güçsüz gençlerden oluştuğunu ve aralarında da % 25 gibi hatırı sayılır bir oranda Hristiyanlıktan dönme gencin bulunduğunu ortaya koymuştur. Bkz. Olivier Roy ile söyleşi; <span class="char-style-override-12">Le Monde,</span> 26 Eylül 2914.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-147-backlink" id="footnote-225-147">147</a> Bu konuda öğretici bir analiz için bkz. “La Coalition contre l’Etat Islamique se cherche une feuille de route”; Gilles Paris; Marie Jégo; Nathalie Guibert. <span class="char-style-override-12">Le Monde;</span> 15 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-148-backlink" id="footnote-225-148">148</a> Bu konuda bkz. Nazan Üstündağ; “Roj Roja Rojava”; <span xml:lang="ar-SA">Özgür Gündem</span>; 3 Ekim, 2014; Fehim Taştekin; “Rojava Ekonomisinin Anatomisi: Bir Tas Çorba”; <span class="char-style-override-12">Radikal</span>; 3 Ekim, 2014; Erdem Yörük; “Rojava’da Devrim ve Karşı-Devrim”; T24, 5 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-149-backlink" id="footnote-225-149">149</a> IŞİD’e karşı savaşmak için Kobani’ye gelen ABD’li Jordan Matson’nun savaşçı kadınlarla ilgili anlattıkları ilginçtir. Matsom ABD ordusunda da kadınların olduğunu, fakat bunların, Kobanili kadınların aksine, geri hizmetlerde çalıştıklarını söylüyor. <span class="char-style-override-12">Milliyet</span>, 23 Ekim 2014. Aslı Aydıntaşbaş’ın “Kobani’de Bir Amerikalı” başlıklı yazısı.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-150-backlink" id="footnote-225-150">150</a> Yves Michel Riols; “Le Sort de Kobané tétanise la Turquie et la Coalition”; <span class="char-style-override-12">Le Monde</span>, 12 Ekim 2014. T24 internet gazetesi; 11 Ekim 2014. “BM: Kobanê Srebrenitsa’ya benzeyebilir” başlıklı yazı. Srebrenitsa’da, 1995’te, Bosnalı Sırplar, 8000 kadar Müslüman katletmişlerdi.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-151-backlink" id="footnote-225-151">151</a> Gerçekten de son rakamlara göre ABD’nin yeni yöntemlerle elde ettiği hidrokarbür üretimi 2009’da günde 500 bin varilden 2013 sonlarında 3,2 milyon varile çıkmıştır; toplam olarak da ülke günde 19 milyon varil tüketirken, üretimi ancak bunun yarısından biraz fazlasını (10 milyon varil) karşılamaktadır. Bastien Alex; “Etats-Unis/Moyen-Orient: Les Gaz et Pétrole de Schiste ne changent pas tout”. 14 Eylül 2014. <a href="http://www.leplus.nouvelobs.com"><span class="Hyperlink char-style-override-22">www.leplus.nouvelobs.com</span></a>. Columbia Üniversitesi’nden bir profesör son otuz yılda Amerika’nın (jandarmalık görevi çerçevesinde) dünyanın çeşitli yörelerine, özellikle de Ortadoğu ülkelerine yaptığı askerî müdahaleler konusunda bir döküm yapmış bulunuyor. Andrew J. Bacevich; “Even if we defeat the Islamic State, we’ll still lose the bigger war”; <span class="char-style-override-12">Washington Post</span>, 3 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-152-backlink" id="footnote-225-152">152</a> Ne var ki Amerikalı gazetecilerin kameralar karşısında boğazları kesilerek öldürülmeleri kamuoyundaki trendi de değiştirmişe benziyor. Ekim başında <span class="char-style-override-12">Fox News Poll</span>’un anketine göre Amerikelı seçmenlerin % 57’si kara hareketinden yana görünüyor. <span class="char-style-override-12">Washington Post,</span> 2 Ekim 2014. J. Rubin’in “On the Islamic State, voters are ahead of our timid president and GOP opportunists” başlıklı yazısı.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-153-backlink" id="footnote-225-153">153</a> <span class="char-style-override-12">Birgün</span>, 19 Ekim 2014 (Emrah Altındiş; “Gezi ve Kobane Niçin Benziyor?”); <span xml:lang="ar-SA">Özgür Gündem</span>; 28 Temmuz 2013 (Ali Barış Kurt; “Sosyalistler Devrimi Selamlıyor”)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-154-backlink" id="footnote-225-154">154</a> Nitekim Erdoğan’ın PYD’ye yardım eden ABD’yi eleştiren, “yanlış yapıldı” diyen sözleri de bu bağlamda anlam kazanmaktadır. Bkz. <span class="char-style-override-12">Cumhuriyet</span>, 23 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-155-backlink" id="footnote-225-155">155</a> Batı’da bazı gözlemcilere göre Türkiye’nin bu tutumu, 1944’te Varşova’da Nazilere karşı ayaklanan Polonyalı ulusalcıları kurtarmak için sınırda bekleyen Sovyet ordularının hiçbir şey yapmadıkları ve ancak kırımdan sonra harekete geçtikleri trajediyi anımsatıyordu. Bu konuda ABD’nin eski dışişleri bakanı yardımcılarından Matthew Bryza’nın <span xml:lang="ar-SA">söyledikleri ilginçtir. Bkz.</span> <span class="char-style-override-12">Cumhuriyet</span>, 19 Ekim, 2014; Leyla Tavşanoğlu ile söyleşi.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-156-backlink" id="footnote-225-156">156</a> Ahmet Türk bu konuda şöyle konuşuyordu: “Ankara’nın o politikası, yani <span class="char-style-override-12">bırakalım IŞİD, PYD ile PKK’yi temizlesin, iyice burunları sürtülsün</span> politikası her şeyi berhava etti. IŞİD çetelerinin insanların kellelerini kesmesi, kadınlara, kızlara tecavüz etmesi, bütün bu vahşet karşısında Türkiye’nin hareketsizliği Kürtler açısından tam bir <span class="char-style-override-12">kırılma noktası</span> oldu.” Hasan Cemal naklediyor; T24, 9 Ekim 2014. HDP sözcüleri ise 8 Ekim ayaklanmasındaki vandalist eylemleri kınamış, provokatörlere dikkati çekmişlerdir.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-157-backlink" id="footnote-225-157">157</a> Örneğin Selahattin Demirtaş, Rojava’nın “<span xml:lang="ar-SA">çözüm</span> süreci”nden bile önemli olduğunu söyleyerek durumu şöyle anlatıyordu: “Ben özellikle Türk halkının anlayabileceği bir örnekle anlatmak istiyorum. Bugün IŞİD tehlikesi Azerbaycan’da olsaydı ve IŞİD bir Azeri kasabasını kuşatmış ve birazdan oradaki Azeri Türkleri katletmek üzere olsaydı ve siz Azeri Türklerine destek olmak için sınıra gitseydiniz; ama orada Türkiye’nin polisi, askeri sizleri gazla, copla engelleseydi, ne hissederdiniz? Bunu anlamanızı istiyorum.” Bkz. <a href="http://www.cihan.com.tr"><span class="char-style-override-22">www.cihan.com.tr</span></a>/</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-158-backlink" id="footnote-225-158">158</a> Öyle görünüyor ki ABD’nin öneriye sıcak bakmamasında mali kaygılar ön planda rol oynamıştı. Genel Kurmay Başkanı Dempsey’in Kongre’ye sunduğu bir rapora göre “Tampon bölge” daha kurulurken ABD’ye 500 milyon dolara ve zamanla milyarlarca dolara mal olacaktı. <span class="char-style-override-12">Washington Post</span>, 13 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-159-backlink" id="footnote-225-159">159</a> Abdullah Öcalan’ın kendisi de son mesajında bu konuda şunu söylemiştir: “<span xml:lang="ar-SA">Çözüm süreci açısından gelmiş olduğumuz nokta bir kırılmaya maruz ka</span>lmıştır. Bunun en önemli sebebi bu süreçlerde hükümetin benimle geliştirmeye çalıştığı ilişki biçimini bir araçsallaştırma mekaniğine oturtmaya çalışmasıdır. Bunun, çözmeye çalıştığımız meselenin ağırlığına denk bir yaklaşım olmadığı bütün gerçekliğiyle anlaşılmıştır. Gelinen nokta itibariyle bu yaklaşımın darlığı ve çözüme hizmet etmeyeceği taraflarca yeterince kavranmıştır”. <span class="char-style-override-12">Taraf</span>, 22 Ekim 2014. (HDP’nin yazılı açıklamasından)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-160-backlink" id="footnote-225-160">160</a> Mehmet Altan; “Makul şüpheyi 17-25 Aralık’ta arasanız ya?”, <span class="char-style-override-12">Taraf,</span> 20 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-161-backlink" id="footnote-225-161">161</a> Bese Hozat; “AKP ve S<span xml:lang="ar-SA">üreç</span>”; <span xml:lang="ar-SA">Özgür Gündem,</span> 22 Ekim 2014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-162-backlink" id="footnote-225-162">162</a> <span class="char-style-override-12">Taraf</span>, 22 Ekim 014.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-163-backlink" id="footnote-225-163">163</a> Formül Ahmet Türk’e aittir; Hasan Cemal de bunu yazısına başlık yapmıştır. Bkz. T24, 9 Ekim 2014.</p>
        </div>
      </div>
    </div>
  </div>
</body>
</html>
