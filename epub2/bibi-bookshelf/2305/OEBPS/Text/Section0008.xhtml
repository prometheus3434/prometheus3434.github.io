<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body>
  <h1><span style="text-indent: 1em;">ALTINCI BÖLÜM</span><br /></h1>

  <h2 id="sigil_toc_id_50">ÖN KUTSAMA</h2>

  <p><b>10 EYLÜL, 2002 WASHINGTON, D.C.</b></p>

  <p>Ülkenin başkenti için alışılmış bir gündü, hava sıcak ve bunaltıcıydı. Yapraklar yeşil dallardan sarkıyorlardı. Yaklaşan sonbaharın habercisi olması gereken serin esintiden ise eser yoktu. Çok büyük bir kalabalık Doğal Tarihi Müzesi'nin yeni açılan bölümünü gezebilmek için uzun kuyruklar oluşturmuştu; burada Antarktika'da hâlâ kazıları devam eden kayıp kent, St. Paul Adası ve Ulrich Wolf gemisinden alınan Amenes'lere ait üç binden fazla eser sergileniyordu.</p>

  <p>Tahmin edildiği gibi Wolf ailesinin üyeleri mahkemelerden hiç ceza almadan serbestçe çıkmayı başarmışlardı. Fakat aile bireylerini sürekli denetim altında tutmak için de uluslararası bir soruşturma birimi oluşturulmuştu. Wolf’ların bir daha gizlice dünyaya hükmetmeye kalkışmalarına izin verilmesi imkânsızdı. Böyle girişimde bulunmayı denemek isterlerse hemen durdurulacaklardı. Kader Şirketleri artık yoktu ve Karl'ın ölümüyle aile başsız kalmıştı. Ve de Wolf’lar o muazzam servetleri ve imkânları da olmayınca, çok daha sade bir hayat sürmek zorunda bırakılmışlardı. Şili hükümeti, hemen Kader Şirketleri'ne ait o dört muazzam gemiye el koymuştu. Dev süper gemiler, açık denize açılmayı başarınca, yolcu ve yük taşımaya başlamışlardı. Daha birkaç yıl öncesine kadar böyle bir şeyi hayal etmek bile imkânsızdı. Ulrich Wolf bir deniz nakliyat konsorsiyumuna satılmıştı. Bu satışın üç milyar dolara gerçekleştirildiği bildirilmişti. Gemide küçük değişiklikler yapılmış ve dünya seyahatleri için kullanılmaya başlanmıştı. Geminin adı da Okyanus Cenneti olarak değiştirilmişti ve de uluslararası havayollarının uçakları bu yüzen kente inip havalanabildikleri için gemi çok rağbet görüyordu.</p>

  <p>Öbür üç gemi de kargo taşımacılık ve akaryakıt şirketleri tarafından satın alınmışlardı. Kısa sürede bu gemiler yanaşabilmeleri mümkün olan limanlarda sık sık görülüyorlardı. Böylesine süper gemilerin sahiplerine para kazandıracağını kanıtladıkları için de çok geçmeden altı geminin daha inşasına başlanmıştı.</p>

  <p>Amiral Sandecker, Pitt, Loren Smith, Giordino ve Amenes eserlerinin sergilenmesine yardımcı olmak için gelen Pat, sergi halka açılmadan önce eserleri incelemeye davet edilen önemli kişiler arasında yer aldılar. O eserleri görenlerin hiçbiri, bunların dokuz bin yıl önce, taş devrini tamamlamadan yaşamış bir ırk tarafından yaratılmış olduklarına inanamadı.</p>

  <p>Serginin en gözde eseri, St. Paul Adası'nda Giordino ile Rudi Gunn'ın buldukları Amenes tanrılarının mumyalarıydı. Geçmişin derinliklerinde yaşayıp ölmüş olan insanların mumyalarını görenler şaşkınlıktan donup kalıyorlardı. Pitt de bu çok eskiden yaşamış insanlardan birinin onun atası olup olmadığını merak etmeye başlamıştı.</p>

  <p>Yaklaşık beş saat sonra yan kapılardan birinden çıktılar ve yeni inşa edilen Smithsonian Taşımacılık Müzesi'ne doğru yürüdüler. Loren güneş altında daha da parlak görünen tarçın rengi saçlarıyla göz kamaştırıyordu. Genç kadın güneşten yanmış düzgün bacaklarını gözler önüne seren kısacık etekli, kolsuz açık mavi bir ipekli elbise giymişti. Pitt'in üzerindeyse yeşil bir golf gömleği ve açık kahverengi pantolon vardı. Al ile Pat de bu sıcakta resmi olmayı göze alamadıkları için ince tişört ve şort ile gelmişlerdi. Sandecker'in arkasından el ele tutuşmuş yürürlerken gencecik iki sevgili gibiydiler. Sandecker de şu kocaman purolarından birinin dumanlarını dışarı savuruyordu.</p>

  <p>Loren, Pat'e, "Sen Okuma Körfezi'ne ne zaman dönüyorsun?" diye sordu.</p>

  <p>"Önümüzdeki hafta."</p>

  <p>Loren, Giordino'ya gülümsedi. "İşte aşk hayatının sonu geldi desene." "Senin haberin yok mu? Amiral beni bir çalışma için eski kente geri gönderiyor. Hiram Yaeger'in bilgisayar arşivi için Amenes'lerin denizciliği hakkında bilgi toplayacağım. Tam altı ay, Pat ile birlikte çalışacağız."</p>

  <p>Loren, Pitt'in elini sıkarak, "Desene biz ikimiz baş başa kaldık," dedi. Pitt dudaklarını genç kadının saçlarına değdirdi. "Bu da pek uzun sürmeyecek. İki haftaya kadar Hawaii'nin güneydoğusunda suyun yüzüne yükselmekte olan bir sualtı volkanıyla ilgili çalışmalara katılacağım."</p>

  <p>"Bu çalışma ne kadar sürecek?" "Üç haftadan fazla sürmez."</p>

  <p>Loren hafifçe gülümseyerek, "Senden üç hafta ayrı kalmaya herhalde dayanırım," dedi.</p>

  <p>Yoldan geçen arabaların arasından yürüyerek Jefferson Yolu'nu geçip Taşımacılık Müzesi'nin girişine geldiler. İçerde, dört dönümlük bir açık alanda 1890'ların sonlarından kalma yüzlerce araba duruyordu. Müzeyi gezerken tarih sırasını takip ettiler ve ilk imal edilen arabalardan, günümüzün son teknoloji harikalarına kadar her dönemin taşıtlarını incelediler. Kamyon, traktör, motosiklet, bisiklet ve araba imalatçılarının ürünleri sergileniyordu.</p>

  <p>Bu eşsiz koleksiyonun en önemli parçası, Amiral Byrd'ün Kar Arabasıydı. İnsanlar pencerelerden ve açık kapılardan bu arabanın içini rahatça görebilsinler diye, Kar Arabası, zeminden bir buçuk metre aşağıda hazırlanan bir platforma yerleştirilmişti. Arabanın yeni kırmızı boyası ve turuncu renkteki çizgileri, tavandaki lambaların ışığı altında parıldıyor, onun ihtişamını gözler önüne seriyordu. Pitt alçak bir sesle, "Arabanın yenilenmesi gerçekten tam bir usta işi olmuş," dedi.</p>

  <p>Giordino mırıldandı. "Onu ne halde bıraktığımızı düşünürsek bu görüntüye inanmak çok zor."</p>

  <p>Sandecker'in bakışları, Kar Arabası'nın bir ucundan ötekine yöneldi. "Muazzam bir parça," dedi. 'Yaklaşık altmış dört yıl önce yaratılmış bir taşıt için doğrusu çok çağdaş çizgisi var."</p>

  <p>Giordino, "Bu arabaya yeni bir altı yüz beygir gücünde turbo dizel motor yerleştirilse ne olur diye merak etmekten kendimi alamıyorum," dedi.</p>

  <p>Pitt, "Bu arabayı koleksiyonuma dahil edebilmek için sağ kolumu feda ederdim," diye ekledi.</p>

  <p>Loren, Pitt'e bakarak, "Hatırladığım kadarıyla sen ilk kez bir macerandan dört tekerlekli bir hatıra eşyasını eve getirmeyi başaramamış oluyorsun," dedi.</p>

  <p>Pitt çaresiz bir tavırla omuz silkti. "Bu araba halka ait." Dakikalarca orada durup Kar Arabası'nı seyrettiler. Bu arada Pitt ile Giordino da Antarktika'nın ıssız düzlüklerinde arabayla yaptıkları çılgın yolculuğu anımsadılar. Sonra İstemeye istemeye dev arabanın yanından ayrıldılar ve tekrar ana giriş kapısına gelinceye kadar yollarının üzerindeki diğer arabalara göz attılar. Sandecker bileğini kıvırıp saatine baktı. "Eh, ben artık gitmek zorundayım."</p>

  <p>Giordino sordu. "Önemli bir randevu mu var?" Amiralin yıllar önce karısından boşandığı için kentin kadınları arasında en fazla itibar gören bekâr erkek olduğu biliniyordu. Sandecker kadınların hiçbirine bağlanmayıp onları kızdırmadan ve hayal kırıklığına uğratmadan kadın arkadaşlarını mutlu etmeyi başarıyordu.</p>

  <p>"Senatör Mary Conrow ile yemek yiyeceğim. Doğrusu onun önemli bir randevu olduğunu söyleyemem."</p>

  <p>Loren, "Seni gidi ihtiyar kurt," dedi. "Mary bütçe komitesinin önde gelen üyelerinden biri. Kadınla işi pişirip NUMA'nın bütçesinin artırılmasını sağlayacaksın."</p>

  <p>"Buna iş ile zevki birbirine karıştırmak denir." Amiral kadınların yanaklarına birer öpücük kondurdu, fakat erkeklerle tokalaşmadı. Onları her gün görüyordu ve de Giordino ile Pitt amiral için birer oğuldan farksız olmalarına rağmen onlara arkadaş gibi davranmak istemiyordu.</p>

  <p>Pat, "Biz de gidiyoruz," dedi. "Megan'a söz verdik, onu önce hamburger yemeye sonra da sinemaya götüreceğiz." Loren kolunu Pitt'in beline dolayarak, "Cuma akşamı benim evimde yemek yemeye ne dersiniz?" diye sordu.</p>

  <p>"Bence tamam," Pat, Giordino'ya döndü. "Senin için de uygun mu, sevgilim?"</p>

  <p>Giordino başını salladı. "Loren öyle bir et pişiriyor ki, insan parmaklarını yer."</p>

  <p>Loren güldü. "Öyleyse et pişireceğim."</p>

  <p>Pitt, Loren'le hangarındaki dairede oturmuş, bir yandan müzik dinleyip bir yandan da birer kadeh Don Julio marka gümüş tekilayı yudumluyordu. Güneş altın rengi küçük bir top gibi çevreye turuncu bir aydınlık vererek ufka doğru batmaya başlamıştı. Loren kanepede Pitt'e yaslanmış, ayaklarını altına alarak dinleniyordu. Pitt tekilasını yudumlarken, "Kadınların bunu nasıl yapabildiklerini hiçbir zaman anlayamadım," dedi.</p>

  <p>"Neyi anlayamadın?"</p>

  <p>"Bacaklarının üzerine oturmalarını. Ben kendi bacaklarımı o kadar fazla kıvıramam. Bunu başarsam bile bacaklarımda kanın dolaşımı durur ve onları hareket ettiremem."</p>

  <p>"Erkekler, köpeklere benzerler, kadınlar ise kediler gibidir. Bizim eklemlerimiz, sizinkilerden daha esnek."</p>

  <p>Pitt kollarını havaya kaldırıp gerindi. "Pazar da geçti sayılır. Yarın benim için okyanus bilim projelerinin raporlarını inceleme, senin için de Kongre'de kısa konuşmalar yapma dönemi başlıyor."</p>

  <p>Loren ağır ağır, "Benim Kongre üyeliğim önümüzdeki yıl sona eriyor," dedi. "Tekrar seçime katılmaya pek niyetim yok."</p>

  <p>Pitt genç kadına merakla baktı. "Sanırım Kongre'de ihtiyarlayacağını söylemiştin."</p>

  <p>"Fikrimi değiştirdim. Pat ile Al'ın ne kadar mutlu olduklarını gördükten sonra hâlâ imkânım varken, çocuk sahibi olmak istiyorsam, iyi bir erkek bulup evime çekilmem gerektiğini anladım." "Bu sözleri duyduğuma inanamıyorum."</p>

  <p>Loren şakacıktan soran gözlerle Pitt'e baktı. "Benimle evlenmek istemez misin?"</p>

  <p>Pitt'in bu sözlerin anlamını kavraması birkaç saniye sürdü. "Hatırladığıma göre, Sonora Çölü'nde, İnka Altınları olayını çözdükten sonra sana evlenme teklifinde bulunmuştum ve sen de beni reddetmiştin."</p>

  <p>Loren havalı bir tavırla, "O o zamandı..." dedi.</p>

  <p>"Sana bir daha evlenme teklifi yapmadım. Benim isteğimden vazgeçmediğimi nereden biliyorsun?"</p>

  <p>Loren, Pitt'in gözlerinin içine baktı, onun ciddi mi olduğunu yoksa sadece şaka mı yaptığını kestiremiyordu. “Yani artık cesaretin kalmadı mı?"</p>

  <p>Pitt yüzünde ciddi bir ifadeyle, "İkimiz de hayat tarzımızı değiştirebilir miyiz?" diye sordu. "Senin hâlâ Temsilciler Meclisi'nde bir koltuğun ve Alexandria'da çok lüks bir evin var. Benim eski, paslanmış bir hangarda sürekli uçak gürültüsü dinlemek zorunda olduğum bir dairem ve araba koleksiyonum var. Bu koşullar altında bir araya gelmeyi nasıl başarabiliriz ki?"</p>

  <p>Loren kollarını vücuduna doladı ve aşk dolu gözlerle Pitt'e baktı. "Özgür, kendi başına buyruk kadın rolünü yeterince uzun süre oynadım. Bundan zevk aldım. Fakat şimdi pratik davranma zamanının geldiğini biliyorum. Gerçekleştirmek istediğim başka projeler var." "Örneğin ne gibi?"</p>

  <p>"Bana Ulusal Çocuk Tacizi Vakfı'nın müdürlüğü teklif edildi." "Bu meslek sorununu çözüyor. Ya yaşam tarzın ne olacak?" "Bir hafta benim evimde, bir hafta senin dairende kalabiliriz." "Sen buna pratik çözüm mü diyorsun?"</p>

  <p>Loren birden sert bir çıkış yaptı. "Senin derdin nedir, bilmiyorum. Boş zamanlarımızı zaten birlikte geçiriyoruz."</p>

  <p>Pitt genç kadını kendine çekip öptü. "Pekâlâ, çok güzel yalvardığın için seninle evlenme işini düşüneceğim."</p>

  <p>Loren, Pitt'in ona şaka yaptığını çok iyi bildiği için birden onu iterek sanki kızmış gibi davrandı. "Diğer taraftan, çevreme bakınıp uygun birini bulabilirim. Dışarda beni takdir edecek yüzlerce erkek var. Şu Büyük ve Erişilmez Bay Pitt'den çok daha iyi birini bulacağımdan eminim."</p>

  <p>Pitt, Loren'i kendine çekti, menekşe rengi gözlerinin içine baktı ve yumuşak bir sesle, "Neden vaktini boşa harcayasın? Bunun imkânsız olduğunu pekâlâ biliyorsun," dedi.</p>

  <p>"Sen yola gelmezsin."</p>

  <p>"Gelecek yıl, pek çok şey olabilir."</p>

  <p>Loren kollarını Pitt'in boynuna doladı. "Bu doğru ama asıl eğlenceli olan, o şeylerin gerçekleşmesini sağlamak."</p>
</body>
</html>
