<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Feministlerle Mardin gezmesi</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Müjde’nin zoruyla 1995’ten 1998’e dek ara sıra rehberlik yaptım, kokartsız, kaçak: maksat aile bütçesine katkıda bulunmak. Bir keresinde Anglikan kilisesinin ağır toplarına Anadolu turu yaptırdım. Bir keresinde bir otobüs dolusu Florida’lı şen dulu gezdirdim. Bu anı da o dönemin eseridir.<span class="Apple-converted-space">&nbsp;</span></i></span></p>

  <p class="p5"><span class="sz">&nbsp;</span></p>

  <p class="p5"><span class="sz">&nbsp;</span></p>

  <p class="p4"><span class="sz">“Mardin'in Dargeçit İlçesinde Dünya Kadınlar Günü coşku içinde kutlandı. Ana Kültür Kooperatifi, Çok Amaçlı Toplum Merkezi (ÇATOM) ve Kaymakamlığın ortaklaşa düzenlediği, “Dargeçit'ten Dünyaya Sevgi Şöleni”ne katılım yüksek oldu. Sabahın erken saatlerinden itibaren şölenin düzenlendiği futbol sahasını dolduran Dargeçitli kadınların büyük bir çoğunluğu ilk kez kendileri için düzenlenen güne katıldılar. Futbol sahasını çevreleyen tel örgülerin arkasında toplanan kadınlara mahalli sanatçılar Kürtçe türküler söylediler. İstanbul'dan gelen sanatçı Şükriye Tutkun'un Türkçe olarak seslendirdiği “Çavbella<b>”</b>&nbsp;şarkısının sözlerine gençler eşlik ederken, Türkçe bilmeyen kadınlar anlamamalarına rağmen büyük bir dikkatle dinlediler. Kadınlar şölende coşarken, erkekler ise çevrede bulunan kamyonların üstüne ve binaların çatılarına çıkarak etkinliği uzaktan izlediler.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><b>Umudun aynaları</b>: Ana Kültür Kooperatifi üyeleri, yanlarında getirdikleri aynaları genç kız ve kadınlara dağıttı. “Umudu ve mutluluğu yansıtması” için aynalar tel örgülere asıldı. Ana Kültür Kooperatifi üyeleri, “Aynalar umudu temsil ediyor. Buradaki umudun batıya yansımasını sağlayacak” dediler. (<i>Hürriyet</i>, 10.03.1998)</span></p>

  <p class="p5"><span class="sz">&nbsp;</span></p>

  <p class="p4"><span class="sz">Garnizonun yanındaki yüksek güvenlik teliyle çevrili top sahasında yapıldı “Sevgi Şöleni”. Dışarıda askerler tam teçhizatlı nöbet tuttular: ne olur ne olmaz, İstanbul’dan bir sürü bayan gelmiş, başlarına bir şey gelirse <b>komutan bütün birliği fırça manyağı yapar</b>. Kalabalığın sahaya girmesine izin verilmedi, tellere yapışıp dışarıdan seyrettiler. Meğer millet İbrahim Tatlıses gelecek sanmış, onun yerine Şükriye Tutkun çıkınca biraz hayal kırıklığına uğradılar. Ama gene de eğlendiler sanırım. Grubumuzdan bir sanatçı bayan konserden önce aynalarla bir “enstalasyon” yaptı. Sanat mühim, elbette.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ece’yle ikimiz dayanamadık, kaçtık. Çarşı içinde bir baklavacıda oturup ahaliyle sohbet ettik. Yukarıda aktardığım <i>Hürriyet</i>’teki yazıyı Ece yazdı yanılmıyorsam. O zamanlar çömez gazeteciydi. <b>Sonradan o da kötü yola düştü gerçi</b>, ayrı mevzu.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Konserden iki gün önce de oradaydık. GAP idaresine bağlı ÇATOM adlı kuruluş halı atölyesi açmış, o gezildi. Kadınların özgürleşmesi yolunda mühim bir adımmış, kadınlar bu işe çok sevinmişler. Tezgâhta çalışan kızlara soruldu. Öğretmen olmak isterlermiş, daha zekice bakan bir tanesi kaymakam olmak istermiş. Aferin size! Toz toprak ve çöp yığınları arasında seke seke ara sokaklar gezildi. Söyle bakayım senin kaç çocuğun var? Sekiz. Cık cık cık! Yazık sana. <b>Doğum kontrolü öğretse ya ÇATOM bu güzel insanlara</b>?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Düşündüm: <b>Şehirli birtakım bayanlar</b> gelse, Şirince’de evimin önünde bana sorsa kaç çocuğun var diye, sonra ayıplasa, ne tepki verirdim kim bilir?</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Dargeçit, gerçek adıyla Kerburan, üstüne kara bir ruhun çöktüğü yerlerdendi. Kasabanın bir kenarı askeri garnizondu; onun yanı, atılmış poşetlerin uçuştuğu kel bir sahada, <b>somon rengine boyanmış kaymakamlık binası</b>, memur lojmanları. 1993-94’te onlarca kişi güpegündüz evinden alınıp öldürülmüş. Garnizonun etrafında sabaha kadar süren çatışmalar olmuş. Gittiğimizde kaymakamlık dahil birçok binada kurşun izleri duruyordu. Hemen her aileden birkaç kişi ya hapiste ya dağdaymış, ya da aylardan veya yıllardan beri “kayıp”.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir gözü açık olanın görebileceği şeylerdi bunlar. İki gözün açıksa daha fazlasını görürsün. 1970’lere dek buranın Kürtçe konuşan Süryanilerin memleketi olduğunu bilirsin. Vahşetin bir önceki döngüsünde onlar sürülmüş; evleri soyulmuş, malları mülkleri gasp edilmiş. Gitmeye gücü veya cesareti yetmeyenler din değiştirip Kürtleşmiş. Ana caddedeki kiliseyi gösterdiler. Dört duvarının yıkıntısı kalmış, içini çöple doldurmuşlar; <b>derisi kemiğine yapışmış onbeş yirmi tane köpek</b> çöplerin arasında eşeleniyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Otobüste coşkulu konuşmalar yapıldı. Erkek-egemen feodal yapı. Kadınların özgürleşmesi. Kadınlara ulaşmak. <b>Kadınların kendi sesini kazanması</b>. Eğitimin önemi. Cinsel bilgilendirme. Mikrofonu aldım. Biraz tarih anlattım. Bu insanlar bin senedir bu lanetli topraklarda bir şekilde yaşamış. Onlara eğitim vermeden önce siz onlardan bir şeyler öğrenmeyi deneseniz? Buyurun fırsat, hemen hepiniz ilk defa buralara geliyorsunuz. İnsan biraz susar, dinler, değil mi?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Çocuk meselesine geldim. Hukukun olmadığı bir yer burası; biri sana omuz atsa ne polis var seni koruyacak, ne mahkeme, ne sivil toplum örgütü. Böyle yerde geniş aile demek insanın ayağını yere sağlam basması demektir, başı dik yürümesi demektir, farkında mısınız? Kimliğinin ve onurunun ayaklar altına alındığı bir memlekette çocuk doğurmak “<b>ben varım ve umudumu kaybetmedim</b>” demektir, hiç düşündünüz mü? Sen bu adama “çocuk doğurma” diyorsun. Onun ne işittiğini biliyor musun? “Sen hiçsin; hayvan olarak bile kıymetin yok. Bari üreme.”</span></p>

  <p class="p4"><span class="sz"><span class="Apple-converted-space">&nbsp;</span>“Aman Sevan abartıyorsun,” dediler, konuyu değiştirdiler.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İkinci gün “Gelin,” dedim, “size birkaç köy göstereyim.” Mesela Zazê köyü vardır, yarı-müstahkem bir eski Süryani köyü, taştan, masallara layık, kilisesi kim bilir kaç yüzyıllık. Şimdi terk edilmiş, yağmalanmış, iki-üç korucu ailesi yaşıyor. Yola da yakın. “Aman,” dediler, “tehlikeli olabilir gitmeyelim.” <b>Kaymakam bey sıkı sıkı tembih etmiş anayoldan ayrılmayın diye</b>, adama da ayıp olur şimdi.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Otobüs şoförü Şivan Perwer’in bir kasetini koymuştu usuldan. Onu da susturdular. Kendi sesini kazansınlar dedikse o kadar da değil!</span></p>

  <p class="p5"><span class="sz">&nbsp;</span></p>
</body>
</html>
