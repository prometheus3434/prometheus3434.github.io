<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Paris’ten İstanbul’a devrialem</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>1975’ten 1980’e dek her yaz İstanbul’a geldim. Her seferinde farklı bir yolu denedim. 1975’te Paris’ten otostop, 76’da Atina, 77’de biletsiz ve beş parasız olarak Lüksemburg’dan tren, bir keresinde en ucuzu budur hesabıyla İzlanda.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Paris’te onbeş gün kadar İris Teyzemde kaldım, aslında babamın teyzesi, bir zamanların ünlü opera sanatçısı, kalan sevgisini ikiz kanişlerine adamış, geçkin bir diva. Eşi Edouard Papazian müzik eleştirmeniydi. Gençliğinde Kafkasya cephelerinde bulunmuş, Stalin’le tanışmış. Tarih konusunda deryaydı, sohbeti de müthiş. Mustafa Kemal’in İngilizlerle irtibatı neymiş, <b>Ruslar Cemal Paşaya ne demiş</b>, neler neler. Bir yandan da gusto dersleri: şu yemekle hangi şarap içilir, Bourgogne şarabının iyi yılları hangileridir, Loire’ın güney yamaçlarındaki bağlar neden tercih edilmelidir, kırk yıllık Armagnac’ı yirmi yıllıktan nasıl ayırırsın.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Dönüş biletimi yakıp biraz daha kaldım. Sonra Tante İris’in ayılıp bayılmalarına kulak asmadan, İstanbul’a otostopla devam edeceğimi bildirdim. Başka bilet alacak param yok, hem o devirde uçaklarda zırt pırt yer bulmak şimdiki gibi kolay değil.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Fontainebleau’da beni arabasına ilk alan, kaba saba bir genç adamdı. Necisin diye sordu. Yale’de felsefe okuyorum dedim. Ben de taş ocağında ameleyim dedi, sizin gibilerden hiç hoşlanmam. Kızdım, <b>ama senin araban var benim yok</b> diye çıkıştım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Auxonne’da Edouard Eniştenin tavsiye ettiği Michelin yıldızlı bir lokantaya gittim. Üstüm başım pejmürdeydi, Fransızcam da kusursuz değil. Kötü kötü baktılar, ama doğru şarabı ısmarlayınca yumuşadılar. Sonra dere kenarındaki bir parkta uyku tulumumu serdim, yattım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İsviçre’nin Sion kentinde üniversitenin boş bir yatakhanesinde kaldım. Benden başka güzel bir kız vardı, ta öbür uçtaki yatakta. Sabaha kadar kıvranıp durdum, bu kızla bir sohbet başlatsam şimdi acaba ama nasıl başlatsam diye. Cesaret edemedim. <b>Entelektüel silahlarımı</b> kuşanamayacağım bir ortamda ben neyim ki? Hiç!</span></p>

  <p class="p5"><span class="sz">&nbsp;</span></p>

  <p class="p4"><span class="sz">İtalya’da Komünist Partili bir öğretmen aldı arabaya. Uzun uzun parti mücadelelerini anlattı. Maggiore Gölü kıyısındaki harikulade malikânelerin yanından geçtik. “Bunlar ne olacak peki?” diye sordum. Burjuvazi çürümüş bir sınıfmış, işçiler başa geldiğinde o konakları halkın yararına daha iyi değerlendirecekmiş. Sempatik bir adamdı. <b>Kendi de güldü söylediğine</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bologna’dan sonra geveze bir adamın minibüsüne bindim. Blucin mağazası varmış. 18 yaşında olduğumu duyunca ağzının suları aktı, “Gel, seninle sevişelim,” diye tutturdu. Bir çift pantolon hediye edermiş. <b>İki çift?</b> Ben reddedince ısrar etmedi, hatta görülecek yerleri göreyim diye otoyoldan çıkıp yavaş yola girdi. Beni otostopa uygun bir kavşakta bırakmak için kendi yolundan kilometrelerce saptı. Ayrılırken bir öpücük istedi. Korktum herhalde, bencildim de; vermedim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Brindisi’de tam feribota binecekken “hop” dediler, “vizen nerede?” Öyle bir şey hiç aklıma gelmemiş. O devirde henüz Avrupa’da Türklerden vize isteyen Yunanistan’dan başka ülke yok. Konsolosluğa gittim, bugün git yarın gel diye tam üç gün oyaladılar. Param bitmeye yüz tuttu. Ucuz bir işçi lokantası buldum, menüdeki en ucuz kalem olduğundan üç gün spagetti alla carbonara ile beslendim. Nasıl enfes bir yemekti, anlatamam. İlk tanışmam oradaydı. Ara sıra halâ yaparım: makarna, bol krema, doğranmış jambon, çiğ yumurta, bir gıdım zeytinyağı, karabiber.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Ayyaş Kızılderililer arasında</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">O yaz geçti; Amerika’ya dönme vakti yaklaştı. Dayımın dondurmacı dükkânında biraz çalışıp cep harçlığı kazanmak için Toronto’ya gittim. Hafta geçmeden dayıyla kavga ettik, çektim kapıyı çıktım. Okulun açılmasına daha zaman var, kalacak yerim yok, ne yapayım? Ya Allah deyip yola çıktım, parmağı uzattım, kendimi Ontario eyaletinin kuzeyinde, <b>dünyanın son ucunda</b>, <b>Moose Factory denilen yerde</b> buldum.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Cree Kızılderililerinin yazlık kasabasıymış. Kışın üçer beşer ailelik gruplar halinde tundrada kürk avcılığı yapar, yazın buraya gelip kazandıkları parayla içerlermiş. Dört-beş tane bar vardı, sabahtan akşama dek zil zurna sarhoş Kızılderili dolu, başka da bir şey yok. Bir kıza rastladım. Kızılderiliydi ama buralı değil, Ojibway’lerden imiş, Thunder Bay’den yeni gelmiş, çalışacak iş arıyormuş. Motelde kalıyormuş, ama oda pahalıymış. Bende de para kıt. Paylaşalım dedim. Anlaştık. “Ben kanapede yatayım,” diye yarım ağızla teklif etti, ama yatak varken ne gereği var?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir hafta kadar orada kaldım. Ay annem, ay memem, ay duygularım diye eziyet çekmeden doya doya ilk seviştiğim kişi odur. <b>Sonunda oda ücretini ödemek de bana düştü tabii</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Köyün eskiden kalma güzel bir ahşap kilisesi vardı. Moose Nehri bir sene buzlar çözüldüğünde köyü alıp götürmüş. Kilise de sele kapılıp birkaç kilometre öteye sürüklenmiş. Halatlarla çekip geri getirmişler. Bir daha olmasın diye de tabanına bir sürü delik açmışlar, sular içeri dolsun, <b>binayı yüzdürmesin</b> hesabı.</span></p>

  <p class="p5"><span class="sz">&nbsp;</span></p>
</body>
</html>
