<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Hancı oluşumuz</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Gelen giden bizim eve hayran oluyor, “Ayyy benim de böyle bir evim olsa,” diye iç geçiriyor. Bir gün Can Yücel’in eşi Güler’le kızı Güzel geldiler misafirliğe. Hadi dedik, sizi de bizim köylü yapalım. Aradık, taradık, <b>Geri Hasan’ın damını bulduk</b>, kelepir fiyata satılık. Vaktiyle güzelcene bir Rum eviymiş. Üçte ikisi 1930’larda yıkılmış, uyduruk üç duvar yapıp yıkılan yeri yamamışlar. Sonradan o bölüm bel verip ayrılmış, ev çatlak karpuz gibi ortadan yarık duruyor. Konya’dan gelen mevsimlik tarım işçileri bazen içeride yatıyor. Kokudan, pislikten yanına yaklaşamazsın.</span></p>

  <p class="p4"><span class="sz">Heyecana kapılıp Güzel’i aradık, sana ev bulduk diye müjdeledik. Geldi, ama <b>bizim gördüğümüzü göremedi</b>. “Bu evde oturulmaz,” deyip kafa salladı. Biz ise kendimizi o kadar kaptırmışız ki, vazgeçmeye gönlümüz elvermedi. Halamın mirasından bana düşen yirmibin lirayla evi kendimize aldık. Tamir edip satarız, boşuna diller dökmeye hacet kalmaz.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kış gelmiş, birikmiş beş kuruş paramız yok. Müjde, mantığın sesi, “Bırak şimdilik dursun,” diye başımın etini yer. Oysa benim durmam mümkün değil. Kendi evimizde her şeyi deneme yanılmayla iki defada, üç defada yapmışız. Şimdi işi öğrendik ya, bu sefer hata yapmayacağım! Hacı Dayının oğlu Emin yanımızda ara sıra bahçe işleri yapardı, onu çağırdım. “Param yok,” dedim, “dört beş ay sonra olur. Senin de işin yok. Veresiye çalışır mısın?” Anlaştık. İlk olarak mahalleyi kokutan dış helayı yıktık. Onun taşıyla evin gövdesine bitişik, içeriden kapılı bir banyo-tuvalet inşa ettik: <b>usta ben, Emin de yamağım</b>. Bir-iki ay sonra Kaddafi Yaşar’la haylaz oğullarını da işe alacak kadar bir para bulduk. Bir senede evi yaşanır hale getirmeyi becerdik.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde’yle bir keresinde Patmos adasında, manastırın hemen dibinde, eski usul bir köy evinde kalmıştık. Oradaki kerevete bayılmıştık: hani bilirsiniz, iki basamakla çıkılan, gece şilteleri serince kocaman bir yatağa dönüşen, perdeli, oda içinde oda gibi bir bölme. Aynısını biz de yapalım dedik. Evin adını da <b>Kerevetli Ev</b> koyduk.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İnşaat devam ederken Ali geldi. Hayran oldu. Hayatta gördüğü en güzel ev olduğuna kanaat getirdi. Aynısını yapmam şartıyla yandaki harabeyi Nesin Vakfı adına almaya karar verdi. Ona da başladık. Molozu kaldırınca fark ettik ki <b>aslında bir değil iki evmiş</b>, biri elli altmış sene önce yıkılmış, böğürtlen çalısıyla kaplı bir tümseğe dönüşmüş. Hamamlı Ev ile Cumbalı Ev böyle doğdu. Güzel oldular.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıllar sonra bir gün Cumbalı Ev’de bir mimar kaldı. Üniversitede hocaydı. “Öğrencinin biri bana bu evin projesini getirse sıfır verirdim herhalde,” dedi. “Ama akşamdan beri düşünüyorum, hayatımda bu kadar güzel bir evde hiç yatmamıştım.”</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ali’nin evlerine başlayıncaya dek niyetimiz yapıp satmaktı. Ama o kadar çok emek verildi, ruhumuzdan o kadar çok şey katıldı ki, bu evleri satmak <b>çocuğunu satmak olur</b> dedik, vazgeçtik. O ara <i>Küçük Oteller Kitabı</i>nın birincisi çıkmış, bizi bile şaşırtan bir şekilde ulusal fenomen haline gelmiş. Bir yandan fırdolayı memleketi dolaşıp yılda beşyüz tane otel geziyoruz. Yaptıkları hataları, çiğlikleri, cahillikleri görüp kahroluyoruz. Dedik ki, elalemin otelinde hata bulasıya kadar bari kendimiz elimizi taşın altına koyalım, otel yapalım, görelim bakalım kolay mıymış.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde bermutat karşı çıktı. Deniz yok meniz yok kim gelsin Allahın dağındaki köye? (E sen geldin, ben geldim, başkası niye gelmesin?) Yeterince uğraşımız var zaten; <b>sen aklına estiğinde yolculuğa çıkamazsan hasta olursun</b>; oteli nasıl işleteceğiz? Tanıdığımız bütün otellerin ortak sorunu personel darboğazı; kalifiye personeli nereden bulacağız?<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Peki, dedim, evleri öyle bir donatalım ki ne bize ne personele ihtiyaç duysunlar. Misafir evinde aklına gelebilecek her şey bulunsun. Aspirin de olsun. Gece acıkırsan dolapta bir paket makarna da olsun. Ceviz kıracak olsun. Kolonya olsun. Göze batmayacak bir yerde prezervatif de olsun. Kahvaltıyı Kırmızı Şapkalı Kızın sepetiyle akşamdan evlerine gönderelim. Birkaç şişe içki olsun, tükettiklerini kâğıda yazsınlar; yazmasalar da bir şey kaybetmeyiz. Almanya’dan getirdiğimiz en güzel bardakları koyalım; kırılsa n’olacak? Çekmeceleri karıştırınca bizim aile albümlerimizi bulsunlar. Bol kitap olsun, ama hava civa değil, uğruna günlük programından vazgeçmeye değecek kitaplar olsun. Beş on tane CD kopyalayıp koyalım, en sevdiklerimizden. Bir de kişiye özel rehber yazalım üç dilde, akıllarına gelebilecek her sorunun cevabı bulunsun – Efes tarihi, yüz kilometre dahilindeki lokantaların eleştirel analizi, köyün sosyokültürel yapısına dair bir risale, ağaç tanıma kılavuzu, mahallenin köpeklerini tanıtan bir not, akrep sokarsa ne yapmalı, vs. Temizlik işine <b>Ormancının Melahat</b> yetişir mi? Yetişir. Ama Melahat’in okuma yazması yokmuş, ne gam? Güler yüzü var, yeter.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><b>Bir tek televizyona geçit yok</b> dedik. Televizyon, insana insan değil, vasati aptallığın temsilcisi olarak hitap eden bir alettir. Biz müşteriyi aptal yerine koymayacağız. Kendimize neyi layık görüyorsak ona da aynı şeyi sunacağız. Evimizde televizyon yok. Müşterinin de olmasın.</span></p>

  <p class="p5"><span class="sz">&nbsp;</span></p>

  <p class="p4"><span class="sz">“Marka” olan her şeyden mümkün mertebe kaçınacağız dedik. Çünkü marka seri imalat demektir. İstediği kadar “şık” olsun, bireye değil kitleye hitap eder. İnsanı küçültür, asgari müştereke indirger. Lavabosuyla klozetini taştan yontan, muslukları torna tezgâhında kendi imal eden bir İngiliz vardı Göcek’in dağında.<sup><a href="../Text/endnotes.html#ref42" id="ref42">42</a></sup> Gittik onunla konuştuk. <b>Ceviz boyasının sırrını</b> öğrendik; ama banyo armatürü konusunda onun kadar ileri gitmeye cesaret edemedik. Halâ içimde ukdedir o Vitra’lar, E.C.A.’lar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir karar daha verdik: kimlik sormayacağız. Jandarma istediği kadar kanun, yönetmelik, tüzük diye yırtınsın. Biri bana kimlik sorunca hoşuma gidiyor mu? Gitmiyor. Çünkü sözüme güvenmediğini ima ediyor, beni <b>potansiyel yalancılıkla itham ediyor</b>. Bitti.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Hayat boyu bana kimlik sormasınlar diye cenk etmişim. Şimdi başkasına kimlik sormak yakışır mı?</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">1998 sonunda üç evle otelcilik dünyasına adım attık. İlk müşterilerimizden biri İsveç başkonsolosu ile eşi idi. Kör talih, o gece elektrikler kesildi, saatlerce gelmedi. Sabahleyin korka ürke hallerini sorduk. “Biliyor musun,” dedi, yüzünde gülücükler, “dün gece on yıldan beri ilk kez karımla gerçekten konuşabildim; <b>elektrik gelmesin diye dua ettik</b>.”<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">O dönemde gelen hemen herkesten buna benzer şeyler işittik. “Bu evler hayata bakışımı değiştirdi.” “Kalbimi ve ruhumu yeniden keşfettim.” “Kendimizi İngiltere kralıyla kraliçesi gibi hissettik.” “<b>Çocuk yapmaktan korkuyorduk, burada cesaret bulduk</b>.”</span></p>

  <p class="p5"><span class="sz">&nbsp;</span></p>

  <p class="p4"><span class="sz">Amerikalı bir müşteri tanışmak istedi. Boston filanca orkestrasının şefiymiş. Klasik müzik bulunduran otel çok görmüş, ama Brahms Piyanolu Üçlü? Üstelik Beaux Arts Trio’dan? “Dahiyane,” dedi. Hayatında bir otelde bu kadar mutlu olmamış, tebrik etmek istemiş. Oysa bence basit bir şeydi. Vivaldi’nin Dört Mevsim’ini de koyabilirsin oraya sonuçta, ama müşteriyi aşağılamaktır. “Ortalamanın aklı bu kadarına erer, sen de buna razı ol,” demektir. <b>Anlayanı çıkar, mahcup olursun</b>. Ne gereği var?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir başka gün Timur Schindel geldi. Motosikletle dünyayı dolaşmış. Gaziantep’te karar kılmış. Birkaç tane eski taş konak alıp otel yapmaya karar vermiş. “Ne tavsiye edersin?” dedi. Aklıma gelivereni pat diye söyledim. Bir, uçmaktan korkma: uçabilen yol alır. İki, <b>herkes ne yapıyorsa tersini yap</b>, çok yanılmazsın. Üç, turizm ve otelcilik okulu okumuş kimseyi oteline alma. Aklı yattı sanırım. Türkiye’nin en orijinal küçük otellerinden birini kurdu. Halâ da ilk ona girenlerdendir.<sup><a href="../Text/endnotes.html#ref43" id="ref43">43</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Halamdan kalan yirmi binle başladığımızı söyledim. Daha sonra <i>Küçük Oteller Kitabı</i>nın gelirinden üçyüz-dörtyüz bin daha aktarmışızdır otele sanırım. Otelin kendi gelirinden artan her kuruşu da deli bir inatla, yine taşa, tuğlaya, keresteye, ağaca, çeşmeye, ustaya, antikaya yatırdık. Bir lira banka kredisi kullanmadan, on yılın sonunda, yıllık cirosu bir milyon doları bulan bir işletme kurmayı başardık. Kırk küsur sene süren meteliksizlik maceramı – <b>en azından bir süreliğine</b> – böylece noktalamış olduk.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İyi mi oldu? Bedeline değer miydi? Ona karar vermek kolay değil. Parasızken şüphesiz daha özgürdüm. Canım çektiğinde atlayıp dünyanın öbür ucuna seyahat etme şansım vardı en azından. Şimdi yok.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Ama beş çocuğu, birden fazla eşi, ailenin birer ferdi haline gelmiş otuz-kırk çalışanı geçindirmek istiyorsan başka yolu da yoktu herhalde.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1998" src="../Images/1998.jpg" /></div>

  <p class="p4"><span class="sz"><i>Ortada en üstte Kerevetli Ev, onun sağ altında, çift cepheli, Cumbalı ve Hamamlı Evler.</i><span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>
</body>
</html>
