<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Kibir ve ceza</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">“Her Sevan’ı bir Aynur paklar,” demişti biri. Sanırım geçmiş günahlarımın ceremesidir Aynur, bir tür ilahi ceza. Hak etmiş miydim? Etmişimdir mutlaka. Binbir türlü sınavın hakkından geldikçe insanın üstüne bir kibir geliyor; “yenilmem artık” duygusuna kapılıyorsun. <b>O duyguya kapılanları tanrılar affetmez</b> diye bin defa söylememiş mi eski zaman bilgeleri?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde’den ayrıldığım ve kendimi yalnız hissettiğim bir dönemde tanıştık. Almanya’da öğrenciydi, aramızda yirmiyedi yaş fark vardı. Yaşını başını almış adamlar genç kadınlardan niye hoşlanır? Bunu da dürüstçe söyleyene hiç rastlamadığım için parantez açıp izah edeyim müsaadenizle. Kendinden yorulduğu için hoşlanır. Hayatı belli bir ilişkiler sistemi içine oturmuştur, iyi kötü tanınıyordur, saygı görüyordur, sorumluluk taşıyordur, konumuyla orantılı bir ağırbaşlılık sergilemeye özen gösteriyordur. <b>Saçmalama hakkı elinden alınmıştır</b>. Her Allahın günü – lanet olsun – hep aynı insan olmak zorundadır. Onun “kim olduğunu” bilmeyen bir gençle karşılaşmak o yüzden taze bir esinti gibi gelir. Arada cinsel çekim yoksa onu da beş dakikada hizaya getirmesini bilirsin gerçi. O işin tekniğini elli küsur senede sular seller gibi öğrenmişsindir; iki cümle, biraz ses tonu, biraz beden dili yeter egemenlik ilişkisini kurmaya. Ama cinsel boyut varsa denge altüst olur. Karşındaki kadın, <b>cüreti ve cehaletiyle doğru orantılı olarak</b> seni esir alır. Boynuna yuları takıp gezdirir. Oh! Hafiflersin. Sırtındaki kendi yükünden kurtulursun. Ne rahatmış dört ayak üstünde yürümek!</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yürümeyeceği baştan belli bir ilişkiydi. Aynur canlıydı, dinamikti, girgindi, ilk birkaç hafta ona kandık. Ama kalbi çok derinden yaralıydı. Babasız büyümüştü. Alman toplumunun kenarında bir Türk kızı olarak hayata tutunmanın acıtıcı darbelerini yemişti. Sevgiye açtı. Ama sevgiyle nasıl başa çıkacağına dair en ufak bir fikri yoktu. İradesinden en küçük sapma korkunç öfke patlamalarına yol açıyordu. Bencildi. Tahripkârdı. <b>Kendi kaprisleri dışında hiç kimseye ve hiçbir şeye saygısı yoktu</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">“Yetti” demeyi tasarladığım günlerde hamile olduğunu öğrendik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Doğurmaktan başka bir ihtimali ne o düşündü, ne de ben. Çocuk kutsaldır, annesinden ve babasından daha önemli bir varlıktır. <b>Anne babanın rahatına feda edilmesi</b> kadar büyük bir alçaklık düşünülemez. Evlenelim dedim. Evlendik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Anahit doğdu. Ve hayatımın ışığı oldu. Dördüncü çocuğumdu, ama daha öncekilerle böyle bir duygu yoğunluğu yaşadığımı hatırlamıyorum. Torunum olacağı yaştaydım, belki o da bir faktör. Olağanüstü kişiliği olan bir çocuktu. Çok güzeldi. Çok zekiydi. <b>Bulaşıcı bir kahkahası vardı</b>. İnsanların ruh halini okuma yeteneğiyle doğmuştu. Belki annesinden aldığı, ama annesinin yaralarıyla henüz örselenmemiş, olağan dışı bir duyarlılığa sahipti. Her yaş ve konumdaki insanı mıknatıs gibi kendisine çekebiliyordu. Birkaç günlükken Şirince’nin maskotu oldu. Beş aylıkken Diyarbakır’ı, altı aylıkken Malta adasını fethetti. Annesinden esirgediğim aşkı, hiç zorlanmadan kendine mal etmeyi bildi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Çocuk doğunca Aynur’un yumuşayacağını ummuştum. Boş umut! Gitgide kötüleşti. Kendisinden başka herhangi bir şeye veya kişiye gösterdiğim ilgiyi delice kıskanmaya başladı. Arsen’i düşman ilan etti; o yetmedi on yaşındaki Tavit’i evden kovmaya kalktı. Çocuklarımın eski fotoğraf albümlerini parçaladı. Facebook’ta yazıştığım insanların peşine düştü. Şirince’yi ve Nişanyan Evlerini kendisinden fazla önemsediğim hissine kapıldığı için, başka yere taşınmamız için tutturdu. “Olmaz” deyince rezaletler çıkardı. Beni Şirince ile kendisi arasında seçim yapmaya zorlayacak emrivakiler yarattı. <b>Köy yerinde ağayla kavga edene herkes sırtını döner</b>. Yalnızlaştı; konuşacak kimsesi kalmadı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Zayıf noktamı keşfetmesi uzun sürmedi. Anahit üç aylıkken ilk kez bebeği alıp evi terk etti; deliye dönüp saçmalamamı izledi. Sonraki aylarda gitgide sıklaşan aralarla ve gitgide artan bir kararlılıkla aynı senaryoyu tekrarladı – sekiz kere mi, on kere mi oldu, hatırlamıyorum. Süreç hep aynı: Aynur’un bir şeye canı sıkılır; öfkeden çılgına döner; kapılar çarpılır, yoluna çıkan herkes yerin dibine batırılır. İki-üç gün öfkenin dozu durmadan artar, önüne geçilmez bir kasırgaya dönüşür. Dördüncü gün Aynur valizlerini toplar, çocuğu alıp kayıplara karışır.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir seferinde otelin kasasını boşaltıp gitti. Bir başka seferinde arabamı götürdü, kaza yapıp bir yere bıraktı. Yurt dışına gideceğinden korktuğum için Emniyeti alarma geçirdim; iş Ankaralara kadar yansıdı, rezil kepaze oldum. Günlerce izini sürdükten sonra bir kere Bodrum’da, bir kere İzmir’de, bir kere Selçuk’ta buldum. Her buluşmamızda hiç itiraz etmeden eve döndü; birkaç gün <b>kanadı kırık bir kuş gibi</b> davrandı; sonra gene krizi nüksetti.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bebek on aylıkken Almanya’da üniversiteye dönmeye karar verdi. Geri gelmeye pek niyeti yoktu. Bile bile boyun eğdim. Münih’te daire tutmasına yardım ettim. Gitti. Yerleşti. İki gün sonra gene hamile olduğunu öğrendi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Hiçbir şey yapmadan üç ay boyunca tek göz dairesine kapandı. Yarım ağızlı bir-iki denemeden sonra bir daha okula uğramadı. Günlerce sokağa çıkmadan <b>Anahit’e sarılıp uyudu</b>. Çerez ve çikolatayla beslendi. Birkaç kez yanlarına gittim. Sonunda artık dayanamadım, “Yürü,” dedim, “gidiyoruz.” Hiç direnmeden kuzu kuzu geldi. Kırksekiz saat kadar çok mutlu oldu. Sonra gene dağıldı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İlyastepe’de bekârlık günlerimde kendim için yaptığım iki odalı evde oturuyorduk. Arazinin mülkiyeti kısmen Müjde’ye ait olduğu için – Müjde iki seneden beri ne uğramış ne bir söz etmiş olduğu halde – bir gün bile orada kalmak istemediğini bildirdi. Başka ev alacak param yoktu; Ali’den rica ettim, Nişanyan Evleri yakınında, almayı tasarladığı güzel bir bahçeli evi Aynur’a tahsis etmesini teklif ettim. Kırmadı, ama mülkiyetin Vakıfta kalmasında ısrar etti. Bu da yeni facialara yol açtı. Bütün mal varlığımı Vakfa bağışlamıştım; gene de büyük çocuklarıma annelerinden intikal eden epey mülk vardı. Onların malı varken benim çocuklarımı sen nasıl mirastan mahrum bırakırsın? Bre aman, bekle, ötekiler yirmi senede oldu, zamanla senin de olur! I-ıh, nafile. Ali’nin sıtkı sıyrıldı, vazgeçildi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Otelle veya herhangi bir yapıcı işle ilgilenmeyi reddettiğinden köyde canı sıkılıyordu. Eskiden marangoz atölyesinde çalışmışlığı vardı; “Atölye isterim, çalışıp para kazanacağım,” diye tutturdu. Aklı başında bir-iki arkadaşıyla konuştum, bir şeyle oyalanırsa iyi gelir diye beni ikna ettiler. <b>Bizim eşeğin ahırına el koyduk</b>; planyasıyla, yatarıyla, şerit desteresiyle, torna tezgâhıyla gayet şeker bir marangoz atölyesi kurduk. Bir gün bile yanına uğramadı. Parayla onu satın almaya çalışıyormuşum, başaracağına güvenim yokmuş, vs.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Boşandıktan sonra Müjde’yle iki-üç sene çok az görüşmüştük. Aynur’a ilk başlarda ters davrandı. Problemin boyutlarını gördükçe – ya da Aynur’un <b>kendisine değil</b> <b>asıl bana tehdit olduğunu</b> <b>fark edince</b> – tavrı değişti; dostluk eli uzattı, yemeğe çağırdı, kol kanat gerdi. Anahit’in cazibesine o da kapıldı. Çocuk sık sık Müjde’nin evinde, ablası ve abileriyle vakit geçirmeye başladı. Bu da krizlere yol açtı. Meğer Müjde çocuğu kendine bağlamaya çalışıyormuş, Aynur’u defedip çocuğa el koyacakmışız. Buna rağmen Müjde iyi niyetini korudu. İkinci bebeğin doğumunda İris’le beraber Berlin’e gitti, başında durdu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonunda film koptu. Son kaçışından beş-altı gün sonra bir daha kaçmaya kalktı. Bebeği ve valizlerini topladı. Zorla arabayı almaya çalıştı. Zorla engel oldum. <b>İtişip kakıştık</b>. Jandarmaya gidip şikâyetçi oldu. Dava açtı. Bir celsede boşandık. Anahit’i alıp Berlin’e gitti, karnında altı aylık bebekle.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Şimdi Berlin’de işsiz, amaçsız, eğitimsiz ve yalnız, <b>öfkesi ve kuruntularıyla kendini tüketerek</b> yaşıyor. Güzel Anahit’im ve güler yüzlü Mihran’ım elinde rehin. Anlaşmamız gereği çocukları belli aralarla bana gönderecekti; ne kadar önemsediğimi hissedince ondan da caydı. Dostluk yoluyla çözüm bulmanın her yöntemini denedim, başaramadım. Yasa yoluna gitsem neler olabileceğini kestiremiyorum. Çaresizim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bu kitabı o çaresizliğin verdiği can sıkıntısı günlerinde yazdım. Eskileri anıp biraz oyalandım. Benimle belki hiç doğru dürüst vakit geçirmeden büyüyecek olan çocuklarım günün birinde bunları okuyup biraz olsun babalarını tanıma fırsatı bulur diye umdum.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="2009" src="../Images/2009.jpg" /></div>

  <p class="p4"><span class="sz"><i>Mutlu günlerinde, Demre yakınları, 2009.</i></span></p>

  <p class="p5"><span class="sz">&nbsp;</span></p>

  <div style="text-align:center"><img alt="2010e" src="../Images/2010e.jpg" /></div>

  <p class="p5"><span class="sz">&nbsp;</span></p>

  <div style="text-align:center"><img alt="2010" src="../Images/2010.jpg" /></div>

  <p class="p3"><span class="sz">&nbsp;</span></p>

  <p class="p2"><span class="sz">THE END</span></p>

  <p class="p5"><span class="sz">&nbsp;</span></p>

  <p class="p5"><span class="sz">&nbsp;</span></p>
</body>
</html>
