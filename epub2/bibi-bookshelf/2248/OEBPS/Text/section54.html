<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Kuleler ülkesinde</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>1992 yazında David’den bir Moskova ve Petersburg rehberi siparişi aldım. Makul insanlar ne yapar? Uçağa biner gider. Yok, ben arabayla gitmeye karar verdim. Müjde’yle beraber, o zamanki Allahlık Fiat 127’mle Trabzon-Batum üzerinden yola çıktık. Gürcistan’da bütün paramızı, Rusya ortalarında bir yerde arabamızı kaybettiğimiz halde yılmadık, Kuzey Buz Denizine yakın bir yerlere kadar yola devam ettik. Dönüşte Varşova’ya ve Budapeşte’ye uğradık.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Gürcistan’ın dağlarında Svaneti diye bir ülke varmış, Svan dili konuşan insanlar yaşarmış, köylerinde sıra sıra taş kuleler varmış. Başkent Mestia’nın bir tek fotoğrafını gördüm, vuruldum. Görmek isterim diye tutturdum. İki-üç sene onu sayıkladım. Nihayet Moskova yolculuğu çıkınca arabayla gitmeye karar verdim, sırf oralardan dolanıp <b>Svanistan’ın kulelerini</b> görmek için. Müjde’yi de peşime taktım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Mestia’nın normal yolu var, Zugdidi üzerinden. Ama oradan gitmek istemedim, Kutais’ten dağı aşıp gitmek hem daha kestirme göründü, hem aynı yolu iki kez geçmek zorunda kalmıyorsun, hem Tskhaltubo kaplıcalarına da gitmiş oluruz. O yol Kafkasların 2600 metrelik bir geçidini aşıyor, yol var mı yok mu o da belli değil gerçi, adamakıllı karayolu haritası yok. Birkaç kişiye sorduk, bilen çıkmadı. “<b>Yok diyen olmadığına göre mantıken vardır,</b>” deyip gaza bastık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Felaket bir yoldu, yol demeye bin şahit ister: araba yutan cinsinden çukurlar, yolu yarıp geçen dereler. Köyler terk edilmişti. Birkaç insana rastladık, onlar da tuhaf tuhaf bakıp sırt döndüler. <b>Ama manzara, ne manzara</b>! Önümüz, sağımız, solumuz dörtbin küsur metrelik karlı dağlar. Ağustos olmasına rağmen çayırlar azmış, deliler gibi çiçek açmış. Adım başı sular çağlıyor. İn yok, cin yok. Hehheyt!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonunda bir yerde dereyi aşmaya çalışırken vites kolu elimde kaldı. Yürüyeceğiz dedik mecburen; <b>geri gitmek yok hep ileri</b>! Yarım saat yürüdükten sonra kamp gibi bir yere geldik, tel örgü, prefabrik yapılar, ne olduğu belirsiz Rusça yazılar. Seslendik. Neden sonra genç bir oğlan geldi, yüzünde ürkek bir ifadeyle. Eliyle “git, git,” yapıp kayboldu. Eyvah, şimdi ne halt yiyeceğiz? Yol buradan sonra dik tırmanışa geçiyor, ileride başka yerleşim bulma ihtimali sıfır.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Oraya çöküp yarım saat oturduk, açız da üstelik. Bu sefer bir grup kadın geldi. Gidin buradan! Telefon? Nyet! Erkekler? Nyet! Araba? Nyet! Benzin? Nyet! “Bari yiyecek bir şey verin,” dedik. <b>Tereddüde düştüler</b>. Çekine çekine kapıyı açtılar, yemekhaneye götürdüler. Sovyet zamanında dağcı kampıymış. Aylama zirvesine buradan çıkılırmış. Duvarda Doğu Alman, Kırgız dağcı gruplarının resimleri. Köşeye atılmış kupalar, çerçevesi kırık diplomalar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yemek bitti, aa, üçer beşer erkekler de ortaya çıktı. Hepsi tepeden tırnağa silahlı, eşkıya tipli adamlar, suratlar bir karış asık. Araba nerede? Üç kilometre geride. Ahırın arkasına saklanmış kamyonet de çıktı, binip arabanın başına gittik ki, aman, başka bir grup silahlı adam gelmiş, bizim arabayı götürmeye çalışıyor. Uzun uzun aralarında tartıştılar, Rusça Svanca karışık, tek kelime anlamak imkânsız. Öfkeler tırmandı, sesler yükseldi, <b>eller silahların kabzasına gitti</b>. Sonunda ötekiler omuz silkip gittiler. Arabayı kamyona yükleyip kampa getirdik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kadınlar tutturdu, Müjde bizimle gelsin: kolundan çekiştiriyorlar. Müjde paniğe kapıldı: <b>bunlar Sevan’ı öldürecekler</b>, onun için beni uzaklaştırmaya çalışıyorlar. “Git, bir şey olmaz,” dedim. Meğer derenin karşı tarafında maden suyu kaynağı varmış, onu göstereceklermiş. Buzlar çözüldü. Akşama doğru beraber çayıra çıkıp inekleri topladık. Her ineğin ayrı bir ıslıkla çağırıldığını öğrendik. Yakacak odun bulmaya yardım ettik. Buz gibi derede elimizi yüzümüzü yıkadık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Mutfakta 70’li yıllardan kalma elektrikli fırınlar, bulaşık makinaları, çamaşır makinaları diziliydi, sıra sıra. Onların dibinde, zifiri karanlıkta, kocaman bir ateş yakıldı. Patatesler közlendi, peynir kütleleri eritildi, mısır ekmekleri pişirildi. Yemekten sonra köz ışığında çok sesli koroya başladılar. Tüyler ürpertici duygusallıkta Svan şarkıları söylediler. Meğer Svanlar altı ay önce isyan etmiş, Gürcüler de bunun üzerine bütün bölgenin elektriğini kesmiş. Birkaç kez havadan bombalamışlar. Etrafta çeteler kol geziyormuş. Silahsız buralara gelmemiz delilikmiş. Biri öldürmezse öbürü öldürür. <b>Hani, biz bile…</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">İki gün orada kaldık. <b>Ümitsizliğe benzeyen bir sevgiyle</b> bizi bağırlarına bastılar. Gece odamıza kadar gelip üstümüzü örttüler. Müjde’nin hamile olduğunu öğrenince büsbütün duygusallaştılar. Keşke burada bizimle kalsanız, hiç gitmeseniz! Kazma kürek marifetiyle arabayı tamir ettiler. Svanca cümleler öğrettiler. Güçlü bir el fenerimiz vardı, ayrılırken onu hediye ettik. Herkes ağladı. Sanırım sağ kalacağımıza ihtimal vermediler.</span></p>

  <p class="p4"><span class="sz">Çete başının adı Giorgi idi. En sevecen olanı da oydu. Doğacak çocuğa Giorgi adını versek mi diye düşündük bir müddet. Bizden çok Gürcülerde yaygın olan Arsen adına karar verdik. Tam o dağda kaldığımız günlerdi. Adamlardan birinin adı Arsen miydi acaba, ne Müjde hatırlıyor şimdi ne ben.<sup><a href="../Text/endnotes.html#ref35" id="ref35">35</a></sup><span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Diz boyu çamura rağmen dağı aşabildik. Öbür tarafta Uşguli köyüne indik. Evet, değermiş! Hemşin’i unut, İsviçre halt etmiş, Girit bile eski Girit değil. Bu kadar kusursuz başka dağ köyü var mıdır dünyada? Heybetli dağlara karşı boy vermiş on-onbeş tane taş kule, alabildiğine sade, alabildiğine mütevazı, alabildiğine şiirsel ve hüzünlü. Aynı zamanda mağrur: <b>“Ben buradayım,” diyorlar, “ve boyun eğmem.”</b> Ondan sonraki köylerin hepsi de öyle: Cacaşi, Murkmeli, Davberi, Viçnaşi, Zegaşi, Tsvirmi, İeli… Büyülenmiş gibi, bir tam gün o metruk köyleri dolaştık. Taşla şiirin, tevazuyla direnişin dengelerini konuştuk.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıllar sonra Şirince’de Hodri Meydan Kulesini yaparken ilhamımı Svaneti’nin köylerinden aldım. Aynen oradakiler gibi bir kule yapmayı denedim. Onların hüznünü yakalayamadım tam belki, ama benzetmeye çalıştım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bizim kampın yıkıntıları şimdi Google Earth’te seçiliyor, 42º 54’ 54’’ kuzey, 43º 08’ 33’’ doğu. Yakılmış, belli ki, geriye dört duvar kalmış. Vadi boyunca hemen hemen bütün evler aynı durumda. Gürcü milli görüşünü yansıtan sitelere bakarsan bölgede asayiş sorunu kalmamışmış. Yörenin güvenliğini ve kalkınmasını olumsuz yönde etkileyen <b>yasadışı unsurların</b> hepsi temizlenmiş.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Gürcistan’da bugün Svanlardan ve Svancadan söz etmenin popüler olmadığı anlaşılıyor. Mestia ile ilgili tanıtım sayfalarına bakıyorsun, <b>Şırnak yahut Muş valiliğinin web sitelerinden</b> farkı yok.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1992" src="../Images/1992.jpg" /></div>

  <p class="p4"><span class="sz"><i>Uşguli köyü, Svaneti.</i></span></p>

  <p class="p5"><span class="sz">&nbsp;</span></p>
</body>
</html>
