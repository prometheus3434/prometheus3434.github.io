<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Punta Bar</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Hayatımız hep başarı değil; yenilgiler de var. Unutmak ve unutturmak daha kolay belki, ama dürüstlüğe sığmaz.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde’nin tanıdıkları İzmir Alsancak’ta rock bar açmışlar. Tutulmuş, iki-üç sene iyi para kazanmış. Sonra ortakların yolları ayrılmış. İşletmeyi devredecek birini arıyorlarmış. Var mı tanıdığınız biri?<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">“Neden olmasın?” dedim, kendimi de şaşırtan bir cüretle, “biz varız.” Olmaz bir hamleydi. Hayatta barla işim olmamış. Gece hayatım yok. Rock’tan nefret ederim. Sarhoş muhabbetine tahammül edemem. Öte yandan, para cazip. Beş paramız yok çünkü, altı aylık bebekle kışı nasıl geçireceğimiz belli değil. Ama asıl sebep o değil, başka bir şey. <b>Başkası olmak hoşuma gidiyor</b>. Kendimle sınırlı kalmaktan sıkılıyorum. Al sana fırsat: bu da bir tür yolculuk sayılır.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İzmir’e taşındık. Punta Bar’ı devraldık. İki ayda batırdık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İzmir tuhaf bir yerdir, İstanbulluyu yanıltır. Şehir gibi görünür ama aslında köydür. Kalburun üstünde kalan kesimde herkes birbirini tanır: ya liseden arkadaştır, ya kocasının eski sevgilisidir, ya Çeşme’den komşudur. Yalnız kendileri değil, iki-üç kuşaktan beri aileleri de tanışır. Birçoğunun toprak geliri vardır; onun getirdiği bir rehavet – şımarıklık mı desek? – kendini hissettirir. Gece gittiğin bir yerde hiç tanımadığın biriyle rastlaşma ihtimalin azdır. Rastlasan yadırgarsın. <b>“Kim bu zibidi?”</b> diye arkadaşlara sorarsın.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İki katlı, güzel dekore edilmişti bir mekândı. İstanbul’dan esen post-modern tasarım rüzgârlarının İzmir’deki ilk örneklerinden biriydi. Müşteri kitlesi kaliteliydi. Birkaç haftada İzmir’de tanımaya değer insanların çoğuyla tanıştık. Hafta sonları gecede dörtyüz adisyona bana mısın demedik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Grup Kaygı diye bir house grubu çalıyordu. Hard’a kaçan bir rock, gitarda Armağan, trompette Yavuz, gayet sempatik çocuklar, İzmir’in en iyisi olduklarından kimsenin şüphesi yok. Uzun süreden beri mekânın demirbaşıydılar. Belki o yüzden, <b>geniş bir eş dost halesiyle</b> çevrelenmişlerdi. Hey Tolga, biralar bizden! Ayıpsın, lafı mı olur? Veresiye listesinin alarm verdiğini fark ettim. Onu kontrol altına almaya çalıştığımda mı kırıldı bir şeyler? Yoksa İstanbul’un baba rock gruplarından birini bir hafta sonu misafir sanatçı olarak çağırdığımda mı huzursuz oldular? Sabaha karşı dükkânı kapattıktan sonra tek başıma Brahms dinlememi mi saygısızlık gördüler? Emin değilim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sokağın öbür köşesinde rakip bir mekân açılacağı duyuldu. Yılbaşından birkaç gün önce tüm İzmir’in katıldığı bir partiyle açıldılar. Müthiş bir tezahüratla <b>gecenin sürprizi sahne aldı</b>: Grup Kaygı. En son bizim haberimiz oldu galiba.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müşterimizin tamamı, kavimler göçüne çıkmış aşiretler gibi, karşı tarafa hicret etti. Yılbaşı gecesini üç dört masayla geçirdik. <b>Batan geminin çatırtısı duyuldu</b>; gece yarısını çeyrek geçe herkes çekip gitti. Yalnız kalınca bangır bangır do minör senfoniyi açıp Müjde ve Mutlu’yla onu dinledik. Birkaç gün sonra da havlu attık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde bu olaydan dolayı beni asla affetmedi. Aylar boyu surat astı, annesinin evine taşındı, boşanmak istedi, etmedik hakareti bırakmadı. Feci borçlanmıştık. Üzerimize <b>çek senet mafyasını</b> saldılar. Kuzguncuk’taki evi haczetmeye kalktılar. Canhıraş bir mücadeleyle ancak kurtarabildik.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Kendimize gelmemiz iki-üç sene sürdü.</span></p>

  <p class="p5"><span class="sz">&nbsp;</span></p>
</body>
</html>
