<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><i>Kafkas cumhuriyetleri hakkında bir gezi kitabı yazmayı aklıma koydum. 1990 Ekiminin son günlerinde sadece Batum kenti için geçerli bir vizeyle gittim, bir ay kadar Gürcistan’ı, Ermenistan’ı ve Azerbaycan’ı dolaştım. O zamanlar o ülkelerde gezmek serbest değil, ama rejimin zembereği çıktığından soran karışan pek yok.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Batum’da tesadüfen tanıştığım birinin Tiflis’teki akrabasını aradım. Onların bir tanıdığının akrabası İçişleri Bakanlığındaymış. Sana vize verir, dediler. Sonraki on gün boyunca sık sık bakanlığa gidildi. Bakanlıktaki herkesle akrabadan yakın olundu. Sabah, öğlen, ikindi, akşam ve gece içki sofralarına oturuldu.</i> <b><i>Dostluğa, sanata ve kadınlara dair</i></b> <i>nutuklar atıldı. Onuruma konserler verildi. Bestecilerle tanışıldı. Bestecinin güzel yeğenleriyle evlenmem gündeme getirildi. Bakanlık forsuyla kapalı restoranlar açtırılıp yemekler çıkartıldı. Ama vize işi olmadı.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Erivan’a gittiğim gün, yabancıların Inturist’ten başka otelde kalamayacağını söylediler. Inturist’e gittim. Vizen nerede? Yok! Eyvah, ne yapacağız şimdi? Marlboro kartonunun ucunu gösterdim. “Peki,” dediler, “şimdi git gece geç saatte gel.”</i> <b><i>Sekizinci katla dokuzuncu arasında numarasız bir kata</i></b> <i>çıkardılar: al sana oda. Dört-beş gün, namevcut bir katın namevcut odasında namevcut bir konuk olarak kaldım. Savaş yüzünden günde bir-iki saat elektrik veriliyordu. Isıtma yok gibiydi. Geceleri üç kat paltoyla, masa örtülerine sarınarak, ancak hayatta kalabildim.</i></span></p>

  <p class="p5"><span class="sz">&nbsp;</span></p>
</body>
</html>
