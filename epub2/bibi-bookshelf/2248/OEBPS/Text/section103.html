<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Mayın tarlasında</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Ani’de hafriyatta çalışan işçilere sorduk, gidilirmiş. Ama siz gidemezsiniz dediler, tarlalarda yolu bulmanız zor. Hem jandarma salmaz, maazallah mayınlı araziye düşersiniz. Sessiz geçilen konu başka tabii – <b>define arayacaksanız bizi görmeden sakın gitmeyin</b>!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi sabah hava ağarmadan Kars’tan yola çıktık. Google Earth’ten araziyi etüt etmişiz, tarlaların içinden giden traktör izi belli. Bu saatte asker olmaz, <b>meraklı rehberlerimiz</b> de daha kalkmamıştır. Yakalanmayız.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Horomots Manastırı, Ani’nin beş altı kilometre kuzeyinde, tam sınırın üzerinde, askeri bölgedeymiş. Doksan seneden beri <b>bir Allahın kulunun görmesine izin vermemişler</b>. Daha önce Sibel’le normal yoldan gitmeyi denemiş, ama karakolu aşamamıştık. Bu sefer üç kişiyiz. Serdar Kaya’yla internette tanışmışım, kafamız uyuşmuş, yürü gidelim demişiz. Arsen’i de yanımıza almışız.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Gün ağarırken toprak yola girdik, güneş doğmadan kanyonun kenarına vardık.<sup><a href="../Text/endnotes.html#ref72" id="ref72">72</a></sup> <b>Yarabbi nasıl bir ihtişam</b>! Uçsuz bucaksız Kars yaylası içinde gözden saklı bir vadi. Arpaçay burada tam bir büklüm yapmış, dünyadan kopuk bir ada oluşturmuş. Tepenin üstünde onuncu yüzyıldan kalma heybetli bir yapı kompleksi: yıkılmış, ama çan kulesi ile kubbelerin bir kısmı duruyor. Aşağıda, zümrüt misali bir düzlükte kırmızı taştan üç tane kilise. Etrafta insan kirliliği yok: ne tarla, ne çöp, ne elektrik direği, ne araba izi. Kuşlar gün doğumu coşkusunda. Uzaktan tek tük köpek havlaması geliyor, belli ki Ermenistan tarafındalar. <b>Güzelliğin fazlasından nara atmak istediğin anlar vardır</b>, işte öyle bir an.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Manastıra yürüdük. Muazzam bir esermiş belli ki, detayları cüretkâr, avam değil kral işi. 1948’de asker topa tutup yıkmış. Etrafı delik deşik, defineci çukuru. Ana kiliseye bitişik türbenin Ermenice yazıtını okuyabildim: “<b>Kutlu Khatun, anası Ruzukan ile babası anısına</b>, sene 1215.”<sup><a href="../Text/endnotes.html#ref73" id="ref73">73</a></sup> What?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Aşağı kiliselere inen patikanın başına paslı bir tel çekmişler, “dikkat mayın girilmez” tabelası var. Kulak asmadık geçtik. O güzelliğin içinde kendini galiba yenilmez hissediyorsun. Bir de o vandalizmi yapanların sözünü dinlemek onuruna dokunuyor. Gene de ne olur ne olmaz, ben önden yürüyeceğim dedim. <b>Patlayacak olursam</b> siz devam etmeyin, geri dönün.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İndik. Çayırda epey dolaştık. Dere kenarında oturup piknik yaptık. Karşısı kırk metre ya var ya yok, mayomuz olsa Ermenistan’da bir tur atıp dönmek işten değil. “<b>Ermeni yazarla oğlu Ermenistan’a kaçarken mayına basıp öldü</b>,” diye hayali gazete manşetleri üretip eğlendik, Sabahattin Ali’yi andık. Bundan iki gün önce <i>Taraf</i>’ta meşhur “Gençliğe Hitabe“ yazım çıkmış, yüzlerce tehdit maili almışım. Anlatamazsın da kimseye, amacımız turistik geziydi başka bir şey yok diye.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Dönüşte köylüler gördü. Nereden geldiğimizi duyunca benizleri attı. Mayınlı alan orası, siz deli misiniz? “Zannetmem,” dedim, “mayın filan yoktur, definecileri ürkütmek için yazmışlar öyle.” Kafa salladılar. <b>Her birinin beşer-onar hayvanı telef olmuş mayın yüzünden</b>. Oradaki çukurları görmediniz mi?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Görmüştük aslında ama defineci çukurudur diye önemsememiştik. Düşününce, tabii, düz otlakta neden o kadar çok çukur açsınlar?</span></p>

  <p class="p5"><span class="sz">&nbsp;</span></p>

  <div style="text-align:center"><img alt="2009b" src="../Images/2009b.jpg" /></div>

  <p class="p4"><span class="sz"><i>Solda yukarıda Horomots Manastırı, önde düzlükteki kiliseler, sağda Arpaçay, arka planda Ermenistan. Sağda en önde askeri uyarı levhası. Serdar Kaya çekti.</i></span></p>

  <p class="p5"><span class="sz">&nbsp;</span></p>
</body>
</html>
