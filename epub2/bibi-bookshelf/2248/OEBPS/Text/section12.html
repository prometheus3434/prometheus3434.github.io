<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Aristoteles’ten Marx’a</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Usul ve teamül gereği bir sürü Amerikan üniversitesine başvuruldu. Harvard, Yale, Princeton, Stanford ve daha birkaç tanesinden burs geldi. Büyük ve ümitsiz aşkım Ayşe, Yale’e gidecekti. Doğal olarak ben de Yale’i seçtim. Boşunaymış. Ben zannediyorum ki İstanbul’dan uzaklaşınca aile baskısı bitecek, <b>özgürlüğe kanat filan açacağız</b>. Ama ne gezer? Meğer polis dışarıda değil içerideymiş. Gidişimizin üçüncü haftasında kavga çıkardım, ayrıldık. İki sene hiç görüşmedik. Sonra bir ara barıştık, hâlâ körkütük aşık olduğum anlaşıldı, bir sürü komplikasyon oldu, gene uzaklaştık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıllar sonra lisenin 25’inci mezuniyet yemeği münasebetiyle bir kez daha karşılaştık. Salon dolusu kart kokona arasında hâlâ en zarif, en akıllı, en güzel gülümseyen oydu. Yemeğin sonunu beklemeden kaçtım, <b>ne olur ne olmaz</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İlk bir-iki sene üniversiteyi ciddiye aldım. Önceki okul deneyimlerimin aksine isyan edecek, meydan okuyacak bir şey yoktu. Sistem makul, dersler ilginç, hocalar olağanüstü ölçüde kalifiye, zeki ve öğrencilere karşı mütevazı. Belki o yüzden, lisede ulaştığım entelektüel yoğunluğu üniversitedeyken pek o kadar yakalayamadım galiba. Zaten üçüncü yıldan sonra ilgimi kaybettim, solculuk ve devrimcilik işlerine daldım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İlk yıl müthiş zorlayıcı bir özel programa girdim. Felsefe, siyasi düşünce tarihi, eski Yunan-Roma uygarlığı ve sanat tarihi alanlarında, ikincil literatüre hiç bakmadan, sadece klasik metinleri okuduk, onar kişilik gruplarda derinlemesine tartıştık. Haftada bir, dünyanın sayılı uzmanlarından, okuduğumuz konuyla ilgili bir toplu konferans dinledik. Her hafta en az bir tane, bazen üç tane, onar-yirmişer sayfalık paper yazdırdılar. Yazı yetiştirmek için üst üste iki gece sabahladığımız oldu – bilen bilir, ölmek daha kolay olsa gerek. <b>Sabah beş ile sekiz arasında 200 sayfa Aristoteles</b> okuduktan sonra derse girdiğimiz de vakidir.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Unutulmaz hocam Victor Bers idi: Letonya Yahudilerinden, cin gibi zeki, Cem Yılmaz tadında komik bir genç adam. 37 tane Yunan trajedisini bir ayda okuttu; Thukydides’in <i>Peloponnes Savaşları</i> üzerinde de bir aya yakın durdu diye hatırlıyorum. <i>Otiose</i> (“boş laf”) yazan kırmızı bir mührü vardı. Dolgu ve laf kalabalığı gördüğü her cümleye basar, kâğıtlarımızı gelincik tarlasına çevirirdi. Dayanamadım, antetli kâğıt bastırdım. Demokles’in kılıcı altında boynunu bükmüş, bir elinde terazi bir elinde makas taşıyan bir figür ile Latince <i>Non otior</i> (“boş konuşmam”) yazan süslü bir flamayı tepeye koydum. Gülmekten kırıldı. Kısa ve öz yazmayı sanırım ilk önce Bers’ten öğrendim. Hâlâ her yazdığım cümleden sonra, içgüdüleşmiş bir refleksle <b>hangi kelimeleri kessem anlamda eksilme olmaz</b> diye kontrol ederim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İkinci sene bir başka parlak genç adamdan İslam Uygarlığı Tarihi aldım. O şevkle Arapça öğrenmeye giriştim. İki yıl büyük ciddiyetle Arapça çalıştım. Türkçeyi yeni baştan keşfettiğim duygusuna kapıldım. Pupa yelken Batı’ya doğru yol alan gemide <b>geriye attığım ilk bakış</b> bu muydu, tam emin değilim. Ama Amerika’daki ilk iki yıldan sonra ilgimin yavaş yavaş doğuya – Türkiye’ye – kaydığı gerçektir.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Almancaya lisedeyken başlamıştım. Orada devam ettim, Kant ile Hegel’i aslından okuyabilecek düzeye geldim. (Ama bugün bile rahat konuşamam, bakkala git iki şişe gazoz ısmarla desen dilim dolaşır.) Eski Yunancayı bir sömestr aldım, her derste uyuyakaldığımdan ilerletemedim. Fransızca edebiyatı da ihmal etmedim. Bir sömestr Flaubert aldım; <b>gelmiş geçmiş kitapların en acımasızı</b> olan <i>L’education sentimentale</i> üzerine okkalı bir paper yazdım, hem de Fransızca. Sonra Benjamin Constant hayranlığı dönemi geldi. Düşünce tarihinde sanırım kişi olarak kendime en yakın hissettiğim adamdır. <i>Adolphe</i> da – peki, Mario Vargas’ın bir iki kitabını saymayalım – okuduğum en iyi roman. İnsanın ruhunda elli sene iyileşmeyecek yaralar açan cinsten.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Üçüncü senemin büyük bölümü, bizim kolejli Şeyla Benhabib gözetiminde iki kişilik bir seminerde Hegel’in <i>Fenomenoloji</i>’sini okumakla geçti. <i>Mantık İlmi</i>’ne de girdik ama pek ilerleyemedik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">New York’a gittiğim bir gün oradaki solcu Türk öğrenci çevresiyle tanıştım. New Haven’da epey bunaldığım bir dönemdi, belki o yüzden iyi geldi. Derhal kaynaştık. Ondan sonra hayatımın ekseni New York’a kaydı.&lt; New Haven-New York arası 70 mildir. Amtrak treniyle birbuçuk saat sürer.&gt;&gt; Haftanın üç günü Ahmet Tonak’ların East 13 Sokaktaki evinde kalmaya başladım. Türkiyeli Demokratik Öğrenciler Derneğini, sonra Federasyonunu – yoksa Konfederasyon muydu – kurduk, besledik, büyüttük, analiz ettik, böldük, fraksiyonlara ayırdık. Dergi çıkardık. <b>Manhattan kırsalından</b> Türkiye’deki devrimi ateşlemeye giriştik. Kongreler yaptık. Maocuları tasfiye ettik. Sonra TKP’cileri de tasfiye ettik – ya da onlar bizi tasfiye etti, unutmuşum. Üniversite kaldı öksüz. Bir yıl gecikmeyle zor bela diplomayı alabildim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">O dönemde eskisinden daha sık İstanbul’a gidip gelmeye başladım. <i>Birikim</i> dergisi grubuna katıldım. Dergide zehir zemberek yazılarım çıktı.<sup><a href="../Text/endnotes.html#ref6" id="ref6">6</a></sup> <b>Devrim yapma tekniği</b> üzerine seyyar konferanslarım meraklı topladı. Marx’ın en kasvetli eseri olan <i>Grundrisse</i>’yi Türkçeye çevirip 100 sayfalık bir de önsöz yazdım, 23’ümdeyken yayımlandı. <sup><a href="../Text/endnotes.html#ref7" id="ref7">7</a></sup></span></p>

  <p class="p4"><span class="sz">Türkiye’de adımın duyulmaya başlaması ilk o günlerdedir.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1979b" src="../Images/1979b.jpg" /></div>

  <p class="p4"><span class="sz"><i>Trumbull College avlusu, New Haven, 1978 veya 79.</i></span></p>

  <p class="p5"><span class="sz">&nbsp;</span></p>
</body>
</html>
