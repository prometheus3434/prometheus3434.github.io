<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Düğünüm</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Evlenelim bari dedik. 25 Haziran 1981’de Washington’da şık bir ev düğünüyle evlendik. Yale Rus Korosu konser verdi, Baltimore’dan gelen yaylı çalgılar dörtlüsü <b>Haydn ve Bartok</b> çaldı. Benim şahidim Osman Kavala’ydı, kız tarafınınki Harvard College dekanı, kayınpederin en yakın arkadaşı. Nikâhı non-denominational bir rahip kıydı. Var orada öyle şeyler, herhangi bir dine veya mezhebe bağlı değil yani, Budiste de uyar, Rastacıya da.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ortamın havasını aktarmak için aileyi biraz anlatmam lazım sanırım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kayınpeder John Francis: yirmisinden sonra yaşlanmamaya karar vermiş, alabildiğine tasasız – epeyce de sorumsuz – bir adam. Dilbilimciydi. Hintavrupa gramerinin Litvancadaki yansımalarına dair Harvard’da doktora tezi yazmış. Navajo Kızılderilileri için yerel dilde eğitim programını hazırlamış. Amerikan sağır-dilsiz dilini geliştirme çalışmalarına katılmış. Washington’da sağır dilsizler için dünyaca ünlü bir Gallaudet okulu var, onun müdürlüğünü yapmış. İyi Rusça bildiğinden sık sık Moskova’ya gidip gelmiş, oradaki muhalif aydınlarla sıkı ilişkilere girmiş. Medvedev kardeşler, Saharov’un eşi Yelena Bonner, şair Aleksandr Ginzburg dostlarıydı. Sonradan Nobel ödülü alan Brodsky’nin Amerika’ya gelişinde rol oynamıştı. Bir ara sosyetik bir okulun müdürü oldu, ama <b>aşırı liberal görüşlerinden ötürü</b> kovuldu. Evlendiğimiz dönemde boştaydı. Bizden ilham alıp kendi de evlenmeye karar verdi. Ellisinden sonra çocuğu oldu. Bir süre Kore’ye yerleştiler. Oğlan evde dadısıyla Korece konuşarak yetişti, parlak bir matematikçi oldu. Şimdi Princeton’daymış.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kayınvalide Marie-Cécile Fransızdı. Onyedisinde bir değişim programıyla Amerika’ya gelmiş, John’la evlenip kalmış. Stresli bir insandı: pek yıldızımız barışmadı. Öğretmendi. O yıllarda Maryland eyaletinde deneysel bir <i>immersion</i> programı yönetiyordu. “Daldırma” diye çevirebiliriz belki: alelade bir kamu okulunda, tercihan zenci nüfusu olan fakir bir bölgede, birinci sınıftan başlayarak sadece Fransızca eğitim veriyorlar. Sonuçta çocuklar daha özgüvenli oluyormuş, emsallerine oranla daha iyi sınav sonuçları alıyormuş, İngilizcelerinde de en ufak bir eksilme olmuyormuş. Program müthiş sükse yaptı. Her tarafta duyuldu. Marie-Cécile Amerika ve Kanada’nın her bucağına <i>immersion</i> programlarına danışmanlık yapmaya çağrılır oldu. Kitap yazdı, televizyonlara çıktı. Şimdi galiba her eyalette ve her şehirde <i>immersion</i> okulları var, İspanyolcası, Çincesi, Rusçası ayrı. <b>“Anadilde eğitim şart,” diyenlere inat</b> büyük ilgi topluyorlar. Toronto’daki yeğenimi bile – evde İngilizce ve Ermeniceden başka dil konuşulmadığı halde – Fransızca <i>immersion</i> okuluna gönderdi kızkardeşim, daha iyi eğitim alır diyerek.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kayınvalidenin hayat arkadaşı Leonard ailede en sevdiğim insandı. Nükleer fizikçiydi, kırk küsur yaşına dek bekâr – ve belki bakir – yaşamış eski usul bir New York Yahudisiydi. Babası adı duyulmuş bir sosyalistmiş, çeşitli dergilerin editörlüğünü yapmış. New York’un göbeğinde <b>1933-öncesi bir Berlin’in hayaliyle</b> yaşayan o eski entelektüel çevreyi tanıyor ve seviyordu. Amerikalının her gün dünyayı yeniden keşfeden hafızasızlığına karşı biraz utangaç, biraz yalnızdı. Oradan bir ortak dil tutturduk. 20. yüzyıl sonunda bilimin durumuna dair günler süren sohbetlerimiz oldu. Çok şey öğrendim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kayınpederin sevgilisi Elaine Temsilciler Meclisinde Bütçe Komisyonunun başsekreteriydi. Federal bürokraside <b>hangi anahtar hangi kapıyı açar</b> konusunda uzmandı. Onun aracılığıyla epeyce insanla tanıştık. CB bir yaz Senato’da stajyerlik buldu, iki üç ay boyunca senatör Byrd’ün Çin gezisini hazırladı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kuzin Patti’yi de anlatayım, tablo tamamlansın. Patti bizimle yaşıttı, dünya şekeri duygusal bir kız. Kendisi gibi <b>on-onbeş melekten oluşan bir lezbiyen komünüyle</b> yaşıyordu. SoHo’da küflü bir depo binasının üst katını tutmuşlardı, dökme demirden direkleri olan bin metrekarelik koca bir hangar. Bunun içine kontrplaktan, yelken bezinden barınaklar yaptılar, kimi tek katlı, kimi iki katlı, bir de ortak mutfak. Hangarın bir ucundan bir ucuna bisikletle gidilebiliyordu. Sevgili durumları değiştikçe – ki bazen haftada bire ikiye çıkabiliyordu değişimler – Patti bizim Bank Street’teki eve gelir, hüngür hüngür ağlar, bir-iki gün kalır, ciğerini döker, sonra gene hangara dönerdi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Düğünden önceki gece, kayınvalidenin evi tıklım tıklım misafir dolu. Patti geldi, yatacak yeri olmadığından usulca bizim yatağa girdi, CB’nin koynuna sokulup uyuyuverdi. Biraz sonra Marie-Cécile <b>opera cadıları gibi hışımla</b> daldı içeriye, “<i>mais non chérie, ça ne va pas</i>,” diye söylene söylene kızcağızı kapı dışarı etti. Kahrolduk. Düğüne ekşi suratla başladık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Annemin akrabalarından Washington civarında yaşayan Arşavir Dayday ile ailesini de çağırmıştık. Kuartet çalarken sıkıldılar, “<b>biraz göbek havası olsa da oynasak</b>,” diye başımın etini yediler.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1981b" src="../Images/1981b.jpg" /></div>

  <p class="p4"><span class="sz">Washington 1981. Solda John Francis, sağda dayım Hüber Kazazyan, ortada annem ve CB.</span></p>

  <p class="p5"><span class="sz">&nbsp;</span></p>
</body>
</html>
