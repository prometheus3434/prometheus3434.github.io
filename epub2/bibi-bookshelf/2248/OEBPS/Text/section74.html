<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Tavit Bey</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Hapisteyken bir gün Tavit Köletavitoğlu ziyaretime geldi. Turizm Yatırımcıları Derneğinin başkanı, büyük turizm projelerinin duayeni, her daim zarif, <b>hapishanenin küflü havasına</b> hiç yakışmayan bir insan.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Aslen Malatyalıymışlar. Babasının bir sözünü aktardı. Dermiş ki, adam olmak için beş şey yapmış olman gerekir. Bir, askere gideceksin. İki, sevip ayrılacaksın. Üç, birinin yanında çalışacaksın. Dört, iş kurup batıracaksın. Beş, hapis yatacaksın.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sanırım hayatta duyduğum en derin sözlerden biridir. Kulağıma küpe oldu. Adam olabildiğim söylenemez gerçi, ama Allaha şükür beş şartın beşini de yerine getirdim, hem de defalarca. Bir tanesini bile eksik bırakanın hep biraz ham kalacağını düşündüm. <b>Acı çekmeden insan olgunlaşamaz ki</b>?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bu olaydan bir-iki sene önce Karadeniz kitabı münasebetiyle memleketin bütün çapulcu takımı bana çullanmışken çıkıp açık seçik beni savunan da bir tek Köletavitoğlu olmuştu. 7 Ekim 2000’de bir program için televizyona çıktım, Tavit Beyin demecini orada klip olarak gösterdiler. Duygulandım. Bir gün önce ikinci oğlum doğmuştu, henüz adına karar verememiştik. Tavit olsun dedik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Tavit, Kutsal Kitap’ta geçen David’in Ermenicesidir. (Batı Ermenicesinde bütün /d/ler /t/ olur.) O Tavit/Davut da az buz değildir hani. Tarihte <b>hem eşkıya, hem şair, hem kral</b> olan başka kaç kişi var?<sup><a href="../Text/endnotes.html#ref49" id="ref49">49</a></sup></span></p>

  <p class="p5"><span class="sz">&nbsp;</span></p>
</body>
</html>
