<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Soli’yle uçak kaçırmaca</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Üst üste iki uçak düşünce DC-10’ların uçuşunu yasakladılar. Aksi gibi tam o günlerde İstanbul’a uçacağım. JFK Havaalanına gittik ki ortalık mahşer günü, çadır kuran mı istersin, Bangladeş mültecileri gibi yerlerde sere serpe uyuyan mı. Bekleme listesi var, <b>istersen binsekizyüzüncü sıraya yazalım seni</b> dediler. Boş iş, ama yaz bari deyip adımı verdim. A! Nişanyan mısın sen? A! Soli Özel, ne işin var burada? Meğer bilet aldığım şirket batmış, mağdurlar sivil inisiyatif oluşturmuş, başına da Soli geçmiş, bizim liseden.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ben dertliyim, CB ile vedalaşıyoruz, bir daha ne zaman görüşürüz belli değil. Soli’de desen, akıllara ziyan bir dinamizm. Burada kalamayız. Çare bulmalıyız. Avrupa kıtasındaki hiçbir noktaya uçaklarda yer yok. İzlanda’ya bilet bulduk, ama oradan devam etmenin yolu görünmüyor. Moskova üzerinden gitsek? Montreal’e gidip oradan şansımızı denesek? Asya yoluyla devrialem yapsak? Birkaç uçakta first class yer vardı. Bütçemizi kat be kat aşar gerçi, ama karşılıksız çek yazsak olur, <b>takma isimle hesap açalım, bankayı arayıp ikna edelim</b>. Bir yandan da, nefes sektirmeden, Murat Belge’nin şu analizine ne diyorsun? Türk burjuvazisinin sence devlete karşı nisbi özerkliği var mıdır? Cumhuriyet elitlerinin sosyolojik kökenine dair beraber kitap yazalım mı?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Üçlü çete kurduk, dört-beş gün New York’ta sefilleri oynadık. Bir de yanlış yere park etmekten benim arabayı çekmezler mi? Ceremesi 250 dolar, hayatta ödeyebileceğimiz para değil. <b>Günah bizden gitti dedik</b>, bir matbaa bulup New York trafik polisinin ceza makbuzunu bastırdık, o makbuzla gittik aracı kurtardık. New York polisinin “pound” dedikleri oto çekme garajının çatılarına otomatik tüfekli adamlar koymuşlar, orası Türkiye gibi değil, her türlü beyinsiz şiddete hazırlar. Ama kafayı çalıştıracağımız ihtimalini hesaplamamışlar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonunda bir şekilde Brüksel’e uçak bulduk. Yolda konuşacağımız konular bitmediğinden, hadi dedik Manchester’a devam edelim. Tren biletini aldıktan sonra cepte kalan son kuruşlarla Grand-Place’daki lokantalarda birer porsiyon kızarmış patates yedik. O devirde daha kredi kartı diye bir şey görmemişiz, <b>Türkiye’den para göndertmek de</b> <b>silahla banka soymaktan daha zor iş</b>. Allahtan eski pantolonun cebinden bir on pence çıktı. Manchester’a vardığımızda istasyondaki umumi telefondan onunla Osman Kavala’yı aradık, gelip bizi aldı.</span></p>

  <p class="p5"><span class="sz">&nbsp;</span></p>
</body>
</html>
