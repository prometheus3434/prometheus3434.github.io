<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Şirince Meydan Muharebeleri</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Taraf</i>’taki yazılarım vatanmilletçi çevrelerde infial uyandırdı. Hele o dönemde <b>bir tür nasyonalist-sosyalist kaynaşma</b> içinde olan İzmir’de duygular iyice kabardı. Üç kişinin bir araya geldiği her yerde Sevan Nişanyan konusunun konuşulduğu duyuldu. Koynumuzda yılan besliyoruz! Ermenistan’a gitsin! Kimden alıyor gücünü bu adam! Evleri de kaçakmış üstelik! Gitmiş Şirince’nin en güzel tepesine konmuş gâvur! Devletimiz uyuyor mu?<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Günaşırı birtakım memurlar gelip evlerimi ölçüp biçmeye, fotoğraflamaya başladı. Bir gün birini mutfağın arkasında, öbür gün diğerini sarnıcın dibinde bulduk. Beni gördüklerinde şeytan görmüş gibi kaçıyorlar – neme lazım, <b>arkamdan CIA çıkar, çarpar marpar</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir tanesi kaya mezarı şantiyesini görüp nedir diye sordu. Anıt deyince tepesi attı. “Bu ülkede sadece Mustafa Kemal’in anıtı yapılabilir,” diyerek bizi aydınlattı. Başka bir gün ustalarımı kenara çekip “<b>sizin patron yakında hapse girecek</b>, siz kendinize iş bulun,” muhabbeti yaptılar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Matematik Köyü bitişiğinde kendime yaptığım evin önce bir odasını, sonra öbür odasını mühürleyip gittiler. Ben tınmayınca ikisinden ayrı ayrı mühür bozma davası açtılar. <b>Ağzından tükürük saçan bir hakim</b>, ikisine ayrı ayrı ikişer yıl hapis verdi. Peşinden otelin bitişiğinde yaptığım hamama dava açıldı. Bir yıl sekiz ay da ondan yedim.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Kaya mezarı önce “kaçak inşaat” diye mühürlediler. Biz çalışmaya devam edince bir mühür fekki davası da oradan açıldı. Yetmedi, orası orman arazisidir diyerek bir de “ormanda izinsiz tesis kurmak” davası açtılar. Onun cezası hafif, bir sene, iyi halden tenzilatla on ay.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><b>Tavuk kümesinin kapısına kemer örerken</b> yakaladılar; bir dava da oradan açıldı. Derken 2005-2006’da yaptığım İlyastepe bağ evlerinin toptan kaçak olduğuna uyandılar; bir dava da oradan. İlyastepe’ye yeni yaptığım kendi evim ayrı dava konusu oldu. Onun yanındaki ek odaya ayrı dava açılınca “battı balık yan gider,” deyip onu beş odalı mükellef bir konağa dönüştürmeye karar verdim. Sonuçta o da iki sene, öbürü de iki sene.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Seri katil mantığı: <b>ha üç kişi kesmişsin, ha üçyüz kişi,</b> ne fark eder?</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Hodri Meydan</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">2010 Temmuzunda İzmir İl Genel Meclisi Nişanyan Evlerinin on tanesi hakkındaki yıkım kararını onayladı. Peşinden iki ev, peşinden bir ev daha derken, daha öncekilerle birlikte, Şirince’de yapmış olduğum yirmiiki evin hepsinin idam fermanı imzalanmış oldu. Linççi güruhun sözcüsü olan <i>Yeni Asır</i> gazetesinden aradılar. Ne diyorsunuz Sevan Bey? “<b>Vandalizm bir ruh hastalığıdır</b>,” dedim, psikiyatri literatürüne küçük bir katkıda bulunarak. “Namussuzluktur. Devlet kademesine sızmış birtakım vandalların aldığı kararlar beni enterese etmiyor.”<sup><a href="../Text/endnotes.html#ref74" id="ref74">74</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün valiye sormuşlar. Adamcağız ne desin, <b>yasaların gereği, hukuk mukuk</b>, bir şeyler gevelemiş. Kolay anlaşılsın diye heceleyerek “yı-ka-ca-ğız,” diye eklemiş, ya da gazete öyle manşet atmayı uygun bulmuş. Bana döndüler. “Kolaysa gelsin yıksın,” dedim. “Vali Beyin o işe ne gücü ne cesareti yeter.”<sup><a href="../Text/endnotes.html#ref75" id="ref75">75</a></sup> Hızımı alamadım, “bir de kule dikeceğim, bakalım yıkabiliyorlar mıymış,” diye ekledim. O anın ilhamıydı. Ta Svaneti yolculuğundan beri gerçi var kule fikri aklımda, ama somutlaşmış bir şey yok, hayal sadece.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün ustaları topladım, “şuraya bir kule dikeceğiz,” dedim. <b>Espri midir, değil midir</b> kestiremediler, hı deyip kafa salladılar. İki gün kapanıp taslağını çizdim. Daha önce bizde çalışmış, iyi duvar ören Kürt ustaları arattım. Ne zamandır ortalıkta görünmeyen Yaşar Usta’yı buldurdum. Bir buçuk ay süre verdim. İzin mizin yapmadan haftada yedi gün çalışacaklarına dair söz aldım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">2 Eylül’de temeli attık. 29 Ekim’e yetiştirmeye çalıştık. Hatta o gün 250 kişilik sofra kurup, dört tane kuzu çevirtip, kazanlarla pilav kaynatıp, İzmir operasından ses sanatçılarını, İstanbul’dan Sayat Nova korosunu çağırıp <b>Mardin usulü ağa sofrası kurmayı</b> hayal ettim. Ama yetiştiremedim. Ayrıca Mardin usulü ağalığın bizim organizasyon kapasitemizi de, bütçemizi de aştığı anlaşıldı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Dörde dört kare şeklinde, on metre boyunda, taştan güzel bir kule oldu. Şirince’nin en yüksek noktasında, köye ve üç vadiye hakim bir yerdeydi. Ufak bir resepsiyonla açılışı yaptık. Göndere törenle salyangozlu Nişanyan bayrağını çektik. <b>Herkes görsün, ibret alsın</b> diye kuleyi projektörle aydınlattık. Mermere kazdırdığım yazıtın örtüsünü açtık:</span></p>

  <p class="p5"><span class="sz">&nbsp;</span></p>

  <p class="p2"><span class="sz">HODRI MEYDAN KULESI</span></p>

  <p class="p2"><span class="sz">ZALIMIN ACZINI GÖRMEK VE GÖSTERMEK IÇIN INŞA EDILDI</span></p>

  <p class="p5"><span class="sz">&nbsp;</span></p>

  <p class="p4"><span class="sz">Basına laf yetiştirmeyi de ihmal etmedim. Nişanyan Evlerini yıkmaya kimsenin gücünün yetmeyeceğini, buna karşılık bürokratik oligarşinin yıkılacağını ilan ettim.<sup><a href="../Text/endnotes.html#ref76" id="ref76">76</a></sup> Güçlerinin blöften ibaret olduğunu, bir üfürüklük canları kaldığını haber verdim. Yıkıma kalkışırlarsa “tükürük denizinde boğulacaklarını” muştuladım. “Bu adamların” iznini de ruhsatını da takmadığımı, yasaklarına da kulak asmayacağımı bildirdim.<sup><a href="../Text/endnotes.html#ref77" id="ref77">77</a></sup> <b>TC’yi güzelce lağvettim</b>. Hadi yallah!</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Yıkım günleri</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Kudurdular elbette. TC tarihinde kimse Devletin ceberut gücüne bu kadar açıktan alay ederek meydan okumuş mu? <b>Kule dikip göndere isyan bayrağı çekmiş mi</b>? Yıkım prosedürünü hızlandırdılar. Açılıştan birkaç gün sonra yıkım ihalesini ilan ettiler. Ocağın 15’inde ihale yapıldı. 23 Şubat için yıkım tarihi verildi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıkım günlerinin hikâyesini <i>Şirince Meydan Muharebelerinin Mufassal Tarihçesi</i> kitabımda ayrıntısıyla anlattım; burada her şeyi tekrarlamaya gerek yok. Satırbaşlarıyla geçelim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">20 Ocakta alenen savaş açtım: “Gelecekleri varsa görecekleri de var. Kan dökülmeden bu işin yapılabileceğini zannediyorlarsa çok yanılıyorlar.”<sup><a href="../Text/endnotes.html#ref78" id="ref78">78</a></sup> 13 Şubatta Ali ile beraber Nişanyan Evlerini ve Matematik Köyünü halka açıp herkesi direnişe çağırmaya karar verdik. Mesajımız yüzbinden fazla insana ulaştı. Binlercesi yardıma gelmeye söz verdi; bir kısmı işi gücü bırakıp geldi. <b>Çatışmaya hazırlandık</b>. Tırlar ve iş makinalarıyla köy yolunu kesmeyi, gerekirse girişleri kazıp geçilmez hale getirmeyi planladık. Selçuk kaymakamlığı bunun üzerine İzmir’den takviye askeri birlik çağırdı; yıkım tarihini öne aldı.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Çatışmadan sağ çıkmayacağımdan emindim. 16 Şubatta bir mesaj yazıp herkesi <b>üç gün sonraki cenaze törenime</b> davet ettim. Törenin istediğim gibi olması için etrafa talimat verdim. Akşama doğru jandarma gelip elektriğimizi kesti. Binaların tahliyesini emretti.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıkıma birkaç saat kala <b>başbakanlıktan gelen bir telefon emriyle</b> süreç durduruldu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">24 Şubatta bütün mal varlığımı, yaşadığım sürece kullanım hakkı bende kalmak üzere Nesin Vakfına bağışladım.<sup><a href="../Text/endnotes.html#ref79" id="ref79">79</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz">2 Martta Kültür ve Turizm Bakanı Ertuğrul Günay <b>bin tane kravatlı memurdan oluşan maiyetiyle</b> köye geldi, Nişanyan Evlerini ziyaret edip beni yemeğe götürdü. “Problemlerin çözüleceğini” vaad etti.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Aradan geçen bir yılı aşkın sürede çözüme yönelik hiçbir şey yapılmadı gerçi. Ama yıkım ve hapis tantanası da – en azından bir süre için – dinmiş göründü.</span></p>

  <p class="p5"><span class="sz">&nbsp;</span></p>
</body>
</html>
