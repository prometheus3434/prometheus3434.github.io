<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><i>Punta faciasından kendimizi toplamaya çalıştığımız dönem. İngiltere bağlantısı da kopmuş, iş yok, güç yok. Boş oturacağıma, Türkiye’nin kurucu ideolojisi hakkında bir kitap yazayım dedim. Maksat öncelikle kendi kafamda bazı konuları netleştirmek:</i> <b><i>madem bu ülkede yaşayacaksın, bu ülkenin tanrılarıyla nerede durduğunu bilmen lazım</i></b><i>. Bir de, Punta günlerinde sıkı fıkı olduğumuz insanlarla birkaç kez Atatürk vesaire tartışması olmuş, insanların zihinsel şapşallığı karşısında dehşete düşmüşüm. Onları akıl yoluna getirmek gibi bir misyon da var işin içinde.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Bir yılı aşkın bir süre o kitapla uğraştım. Cumhuriyetin kuruluş dönemine ait elime ne geçtiyse okudum. Alabildiğine analitik olmasına gayret ederek elliiki soru ve cevap yazdım.</i><sup><a href="../Text/endnotes.html#ref40" id="ref40">40</a></sup> <i>Bitirdikten sonra birkaç yayınevine gösterdim. Korkudan altlarına kaçırayazdılar. Birkaç tanesi “sol” bir jargonun arkasına saklanarak korkusunu örtbas etmeye çalıştı. Devrimci etikleri gereği “halifeliği ve saltanatı savunan,” “emperyalizme taviz veren” bir kitabı yayınlayamazmışlar. Bir sürü maval.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Zaten o ara kasvet çağını yavaş yavaş aşmışız, kafamızda yeni projeler filizlenmeye başlamış. İkinci çocuk vaktinin geldiğine hükmetmişiz. Birden fazla cephede savaşa girmek mantıklı gelmedi. Hele biraz dursun diyerek Atatürk’ü rafa kaldırdım.</i></span></p>

  <p class="p5"><span class="sz">&nbsp;</span></p>
</body>
</html>
