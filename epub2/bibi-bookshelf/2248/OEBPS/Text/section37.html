<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Ali Nesin</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">1978’in Noel tatilinde Fransa turu yapmaya karar vermiştik. 31 Aralık’ta İspanya Bask ülkesine özerklik verecek, onu da yerinde kutlamak görevimiz. Osman’la Lale Müldür o sırada Manchester’da öğrenci. TKP’li Tijen adlı kızı da yanımıza kattık, Osman’ın külüstür Volvo’suyla yollara düştük.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Lale’nin abisi Uğur Paris’te Aziz Nesin’in oğluyla ev arkadaşıymış, onlarda kalırız dendi. Ali’yle böyle tanıştık. Bu ikisi döküntü bir apartmanın tavan arasında, dolaptan az hallice bir oda paylaşıyorlar. Misafire yatacak yer yok. O problemi çözmek için ilk akşam geç saate kadar bütün Paris dolaşıldı, <b>sokağa atılmış kanape arandı</b>, bulundu, eğlenildi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonra uzun süre görüşmedik. Ben Yale’den ayrıldıktan sonra Ali oraya geldi, doktorasını yaptı, Berkeley’de yardımcı profesör oldu. Uzaktan haberdar olduk.</span></p>

  <p class="p5"><span class="sz">&nbsp;</span></p>

  <p class="p4"><span class="sz">1986’da Isparta’ya askere gittim. Üniforma giyildi, nizamiyede başımıza gelecekler bekleniyor ki, bir örnek tıraşlı patates kafalardan biri bana yaklaştı, “sen Sevan Nişanyan değil misin,” diye sordu. Vay, Ali Nesin! Soyadlarımız ardışık olduğundan bölükte bizi yan yana aldılar. Ranzalarımız bitişik, yemekte yerimiz bitişik, yürüyüş kolunda da beraberiz. Kahraman Türk Ordusunu ne büyük tehlikeye attıklarını az zamanda fark ettiler, ama <b>memleketin müesses nizamını</b> otuz yıl boyunca tehlikeye atacaklarını yeterince idrak edemediler sanırım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Askerliğimizin üçüncü ayında tutuklandık, kırk küsur yıl hapis istemiyle yargılandık. Savcının iddianameyi okuduğu gün ben, günde ikibuçuk paket içtiğim sigarayı bıraktım: bırakış o bırakış, halâ içmem. Ali, aksine, fosurtunun dozunu artırdı. Sanırım aramızdaki temel fark buydu. Riskli sahaya girdiği zaman Ali’nin muhafazakârlığı tutar, normalde olmadığı kadar normal insan kılığına girer. Halk arasında “akılcılık” dedikleri durumdur sanırım. Ben ise <b>gerçeğin yok olmasını emrederim</b>: gerçek yok olur. Zor anlarda Süpermen’e dönüşen Clark Kent gibi, bir hikâye anlatıp o hikâyenin içinde izimi kaybettiririm. Süpermenlik zevklidir üstelik, adrenalin yükselir, neşen artar, yaratıcılığın tavan yapar. İçeri girdiğimiz günden itibaren kaçış planları yapmaya başlamıştım, alabildiğine metodik bir şekilde. Oysa durumun ümitsiz olduğunu düşünüp kederlenen Ali’ydi, ben değil. Ben, en kötü ihtimalle, torunlarıma anlatacağım kodes hikâyelerini derlemekle meşguldüm.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Üç ay boyunca avuç kadar bir koğuşu paylaştık. İlk ay yanımızda bir de Uluborlulu askeriye aşçısı vardı; <b>eşeklerle yaşadığı romantik maceraları</b> anlattırır, yerlere yuvarlanıncaya kadar gülerdik. Sonra birbirimize her gün birer saat ders vermeye başladık. Ben İkinci Dünya Harbinin Pasifik cephesini, İngiliz Liberal Partisinin çöküş nedenlerini, Peru solunun fraksiyonlarını, Arapça gramerin esaslarını, bilgisayar sektöründe pazarlama stratejilerini, Etrüsklerin kökenine dair görüş ayrılıklarını, Amerikan hukuk sistemini, Vahdettin ve Atatürk ilişkilerini anlattım; hatırladıklarım bunlar. Ali döne döne Turing teoreminin ispatını anlattı. Kırk defa anlattırdığım halde anlamadım. Matematiğe aklımın ermediği anlaşıldı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir ara şifre çözme işine taktık. Onbeş-yirmi harflik metinlerden her türlü birinci düzey şifreyi çözmekte ustalaştık. <i>New York Times</i>’ta Pazar günleri çıkan bir akrostik bulmaca vardır, muhteşemdir, bilen bilir. Birbirimize o bulmacadan hazırlamaya başladık. Türkçedeki Arapça kökenli kelimeleri kök ve vezinlerine göre tasnif etmeye giriştik. Otuz-kırk sayfalık bir liste çıktı. Çıktığımızda yayımlamayı düşündük. Yayımlayamadık gerçi, ama o listeden yıllar sonra benim etimoloji sözlüğü türedi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonra, 2086 yılında Isparta’da geçen bir bilimkurgu romanı yazmaya karar verdik. 2086’da ne olacağına dair fikir birliğine varamadığımızdan, bu sefer 1886’dan bu yana Türkiye’de neler değiştiğini incelemeye soyunduk. O konuda da epeyce bir yazı üredi. Şimdi nerededir kim bilir. Belki 1991’de Kuzguncuk’ta Davut Beresi’nin evinde telef oldu, belki bir kısmı Ali’de duruyordur.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Ramazan sohbetleri</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Tahliyeden sonra bir-iki defa daha Konya’daki mahkemeye duruşmaya gitmemiz gerekti. Arabayla yola çıkıp dolaşa dolaşa gittik. Eğridir’de göl kenarındaki lokantada Ramazan münasebetiyle bize bira vermeyi reddettiler: oysa yan masada turistler içiyor, onlara karışan yok. Ali kızdı, köpürdü, bağırıp çağırdı. Ben ise adama hak verdim. Özel işletmedir, istediğine verir, istemediğine vermez, sana ne? Epey atıştık, hatta bir-iki saat küstük sanırım. Ali, çünkü halâ sosyalistti. Ben ise sosyalizmi, <b>özünde bir saygısızlık sorunu</b> olarak algılamaya başlamıştım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İnsanoğlu sırlarla dolu bir mahluk. Düzeltmeye girişmeden önce seyret, anlamaya çalış, tadını çıkar, değil mi?</span></p>

  <p class="p5"><span class="sz">&nbsp;</span></p>

  <p class="p4"><span class="sz">İşin siyasi yönünü de tartışmıştık uzun uzun. Memlekete norm dikte etme şansın yok, çünkü sen azınlıktasın. Eninde sonunda çoğunluğun normu galip gelir. Ramazanda bira servisi yaptırmak için kuracağın komisyonu er veya geç Ramazancılar ele geçirir. Onun için, <b>senin ve benim gibi azınlıkta olanların</b> normlardan değil özgürlüklerden yana olması gerekir. Karışma, bırak. Sen ona saygı göstersen, onun da sana saygı göstermesini bekleme hakkın olur.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Tabii milleti ıslah etme inancıyla yetişmiş birine bunları anlatmak zor. O zamanlar daha Müslümanın liberali diye bir şey de duyulmamış henüz.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Kader ayırmayınca</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir seneye yakın Ali’ye pasaport vermediler. Sonra bıraktılar, Amerika’ya döndü. İrtibatımız zayıfladı, hatta koptu. Aziz Nesin’in ölümünden sonra Türkiye’ye döndüğünü basından öğrendim. Günlerce izini sürüp buldum. Meğer İstanbul’da bizim yan sokakta değil miymiş? Bıraktığımız yerden devam ettik. Yıllar boyu ayrılmaz ikizler olarak <b>memleketin başına dert olduk</b>.</span></p>

  <p class="p5"><span class="sz">&nbsp;</span></p>
</body>
</html>
