<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Eşek arılarının fazileti</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Ballandıra ballandıra romatizma hikâyesi anlatan bunak amcalar gibi olmak istemiyorum elbette, ama bu olayı da anlatmasam içimde kalır.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">1990 Şubatında Bebek’teki evde başladı. Bütün gün bilgisayar başında çalışmışım, serinlemek için pencereyi de açık tutmuşum. Bir ters harekette boynum “çıt” diye gitti. <b>Rulman dağıtmış robot gibi</b>, kafam eğik kalıverdim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Doktora gittim, fizik tedavi önerdi. Bir-iki ay çeşitli aletlerle kafamı, kolumu, bacağımı çekiştirdiler, işe yaramadı. Almanya’da doktora gittim, masaj dedi. <b>Nazi subayı kılıklı gürbüz bir hatun</b> birkaç hafta boyunca her tarafımı mıncıkladı, gene fayda etmedi. New York’ta doktora gittim, filmlere baktı, senin ölmüş olman gerekir biz bir şey yapamayız dedi. Yoga tavsiye ettiler. Bir müddet Etiler’de sosyetik bir yoga kursuna devam ettim. Kızların esnek yerlerine bakmaktan yeterince konsantre olamadım belki, o da yaramadı.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><b>Amerikalıların <i>“pain in the neck”</i> dedikleri kadar</b> var, berbat bir ağrı. Oturup çalışamazsın. Uzun süre ayakta duramazsın. Bin türlü yastık denediğin halde gece rahat yatamazsın, yana dönsen bir türlü, sırtüstü yatsan bir türlü. En son 91 Kasımında kitap için Budapeşte’yi gezerken iyice ümitsizliğe kapıldım. Szépművészet Müzesinde resimlere bakmak için kafamı kaldıramıyorum. Bir-iki salondan sonra bırakıp çıktım: hayat boyu bununla mı yaşayacağım ben?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde’yle tanıştıktan sonra bir nebze hafifledi. Kısmen stresle alakalı bir şeydi belli ki, düzenli hayata geçince yumuşadı, ama geçmedi. Bir dönem askılı pantolon giyerdim, Müjde’den sonra bıraktım, o da etkili olmuş mudur diye sonradan düşünmedim değil.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Mart ayıydı galiba, selvi fidanı almak için Torbalı Devlet Fidanlığına gittik. Yanlışlıkla eşek arısı yuvasının içine dalmışım. Bin tanesi birden saldırıya geçti. Uzun kollu giyinmiştim, yüzümü örtebildim.<span class="Apple-converted-space">&nbsp;</span> Enseme üşüştüler, sekiz-on yerden soktular. “<b>Yandım Allah</b>,” diye bağıra bağıra kaçtım. Ense davul gibi şişti.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün indi. Boyun ağrısı geçti. Bir daha da – yirmi sene olmuş – hiç gelmedi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonradan araştırdım, romatizma ilaçlarında arı zehiri bazen kullanılırmış. <b>Piyangodan doktor reçetesi</b> gibi olmuş.</span></p>

  <p class="p5"><span class="sz">&nbsp;</span></p>
</body>
</html>
