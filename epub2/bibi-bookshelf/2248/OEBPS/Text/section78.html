<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Hapishaneden mektup</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Küçük Oteller Kitabı’<i>nda yer alan otellerin sahiplerine ve başka bazı kişilere yılda iki-üç defa gönderdiğim “Sevgili Dostlar” mektuplarımdan birini</i> <i>cezaevinden çıkmadan iki gün önce yollamışım. Değiştirmeden aktarıyorum.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">25 Haziran 2002</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sevgili dostlar,</span></p>

  <p class="p5"><span class="sz">&nbsp;</span></p>

  <p class="p4"><span class="sz">On aylık hapis maceram sırasında beni ziyaret ederek, mektup yazarak, makale yazarak, kitap göndererek sevgilerini ifade eden herkese teşekkür borçluyum. Çoğunuza cevap yazamadım, onun için biraz mahcubum. İhmalimin nedeni kısmen pratik. İlk aylarda bazı günler elli-altmış mektup geldiği oldu, hepsine cevap yetiştirmeme imkân yoktu. Bir de sanıyorum cezaevi yaşamının tuhaf bir etkisi var. Dış dünya ile iletişim bazen insana yorucu gelmeye başlıyor. Buradaki <b>küçük dünyanın içine çekilmek</b> daha kolay oluyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ziyaretime gelen dostlardan birinin bir sözü hiç aklımdan çıkmadı. Adam olmak için beş şartı yerine getirmek gerekirmiş: askere gitmek, sevip ayrılmak, birinin yanında çalışmak, iş kurup batırmak ve hapis yatmak. Adam olabildiğimi ileri sürecek değilim, ama beş şartın beşini de yerine getirmiş olmaktan şikâyetçi değilim.</span></p>

  <p class="p4"><span class="sz">Sıkıntı çekmek kayıp mıdır, kazanç mıdır? Esas soru o. Sanırım “adam olmak” diye tarif edilen şeyin ilk koşulu, sıkıntı çekmenin kazanç olduğunu anlamaktan geçiyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Çekilen sıkıntıyı da abartmamak lazım. Cezaevi yaşantısı o kadar zor değil. Bir bakıma Türkiye'nin konsantre hali gibi bir şey. Herhangi bir devlet dairesinde (mesela tapu dairesinde ya da ortaokulda) on ay geçirmek zorunda olduğunuzu düşünün, ondan çok farkı yok. Kuralların, yönetmeliklerin yaldızı üç-beş gün içinde dökülüyor. Geriye Türkiye'ye özgü cıvık insan ilişkileri kalıyor. Bir de o ilişkileri biçimlendiren sınıfsal ve ekonomik gerçekler. Sonunda iş “zindancı” zannettiğin insanların yengesine iş bulma, çocuğuna oyuncak alma, <b>beraber oturup akşam sofrasına meze hazırlama</b> noktasına gelip dayanıyor. Çok sefil ve aynı ölçüde insani bir dünya.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Cezaevimizde ortalama 30 mahkûm bulunuyordu. Arkadaki iki koğuştan başka, önde dörder yataklı iki tane “itibarlı mahkûm” koğuşumuz vardı. Öndeki koğuşlarda canımız istediğinde bahçeye çıkabilmek, gece kapılarımızı kilitletmemek, bulaşığımızı meydancıya yıkatabilmek, yönetmeliğin yasak saydığı bazı lükslerden yararlanabilmek gibi ayrıcalıklarımız vardı. Karşılığında gardiyanların iaşesini temin etmemiz ve ara sıra <b>cezaevinin bazı zorunlu masraflarını</b> üstlenmemiz gerekti. Bir süre sonra ziyaretçilerimle private ortamda görüşme hakkını da kazandım. Bir ara savcıya attığım fırça yüzünden bahçeye çıkmam yasaklandı. Gardiyanlarla yapılan bir-iki ciddi görüşmeden sonra o konu da çözüldü.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Koğuşumu küçük yaşta kız kaçırmadan yatan bir arkadaşımla paylaştım. İyi anlaştık. Daha sonra evrak suçlarından gelen iki efendiden şahısla roommate olduk.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Mart ayında Susurluk “çetesinin” önde gelen üyelerinden üçü, kesinleşen cezalarını çekmek üzere cezaevimize geldiler. Üç ay boyunca hemen her günümüz beraber geçti. Temkinli bir komşulukla başlayan ilişkimiz bir süre sonra ciddi ve samimi bir arkadaşlığa dönüştü. Bu vesileyle ideolojik önyargıların insanı nasıl köreltebileceğini bir kez daha öğrenme ve <b>Türk basını hakkındaki olumsuz görüşlerimi</b> biraz daha derinleştirme fırsatını buldum.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Cezaevi eğer dedikleri gibi bir “okulsa” bu okulun önemli derslerinden biri de bu oldu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">İçeride geçirdiğim ilk yedi-sekiz ayda uzun yıllardan beri unutmuş olduğum – ve bundan sonra da herhalde uzun süre yakalayamayacağım – bir tempoda çalışma fırsatını buldum. Gelen giden yok, telefon yok, internet yok, ustalar yok, akşam dışarı çıkmak yok, çoluk çocuk yok, eş yok, yetişecek iş yok, sorumluluk yok... Günde net onüç-ondört saat, neredeyse nefes almadan, etimoloji sözlüğüm üzerinde çalıştım. Eski İranca, Venedikçe, Aramice gibi <b>egzotik konulara burnumu sokma</b> imkânını buldum. Uygurcayı az çok çözdüm, Eski Ermenicemi ilerlettim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sözlük üzerinde çalışmaya bundan altı yedi yıl önce yarı şaka, yarı ciddi başlamıştım. Üç yıl önce Microsoft Access'le çalışmayı keşfettiğimde iş ciddiye bindi. Dışarıdayken sözlüğe günde olsa olsa iki-üç saat ayırabiliyordum. Bu yüzden hapse girmemi <b>büyük bir talih, tanrının bir lütfu</b> gibi görüyorum. Dört-beş yıllık işi on aya sığdırdım. Gerçekçi olmak gerekirse belki de hayatta bitiremeyeceğim bir işin üstesinden geldim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sözlüğümle gurur duyuyorum. Sanıyorum <b>Türkçede bugüne dek teşebbüs bile edilmemiş bir işe</b> giriştim ve (eksiklerim kalsa da) başardım. Geçmişte Türkiye'de “Etimolojik Sözlük” adıyla piyasaya iki kitap çıktı. Bunlardan biri (İsmet Zeki Eyüboğlu) belki iyi niyetli bir taslaktı; öbürü (Hasan Eren) o bile değildi. Türkçede yaygın kullanımda olan 12,000 kelimeyi alıp Uygurcadan Farsçaya, Moğolcadan Arapçaya, Yunancadan Eski Germenceye kadar, sistemli ve güvenilir bir şekilde kökenlerini araştıran kimse olmadı. Daha da ileri gideyim: belli başlı sekiz-on Avrupa dili dışında, diğer dünya dillerinde böyle bir işe bu boyutta kalkışılmış olduğunu pek sanmıyorum.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Sözlük sanırım yıl sonundan önce basılmış olacak. Bu arada sözlükteki kelimelerden bazılarını daha etraflıca ve daha eğlenceli bir dille ele alan ikinci bir kitabı da tamamladım. Kalem ve kalamar kelimelerinin aynı kökten geldiğini bilir miydiniz? Kemerle kameranın ilişkisini tahmin edebilir misiniz? <b>İstavritle vizite ve dürbün arasında nasıl bir bağ olabilir</b>? <i>Elifin Öküzü</i> adını verdiğim kitap bunları anlatıyor. Şu günlerde Semih Poroy'un karikatürleriyle süsleniyor. Sanırım keyifli bir kitap olacak.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sen turizm yazarı değil misin diye soran olursa cevabım şu: <b>bir kişi olmak bana sıkıcı geliyor</b>. Esas hapishane bence o.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Nasipse 27 Haziran günü çıkıyorum. Müjde’yle birkaç gün Floransa'ya gidip ruhumuzun pasını atacağız. Sonra Oxford'da Bodleian Kütüphanesinde iki-üç hafta çalışıp sözlüğümün son rötuşlarını yapacağım. Ağustos ortası Şirince'de normal rutinimize girmiş oluruz diye tahmin ediyorum.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bekleriz. Özellikle yeni Köşk'ümüzü görmemiş olanları mutlaka bekleriz.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Sevan Nişanyan</span></p>

  <p class="p5"><span class="sz">&nbsp;</span></p>

  <p class="p4"><span class="sz">Selçuk Kapalı Cezaevi</span></p>

  <p class="p5"><span class="sz">&nbsp;</span></p>
</body>
</html>
