<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Seks, entrika, cinayet</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">İnternette Ermeni davası lehine zehir zemberek yazıları çıkardı. Kullandığı isim Ermenice değil, ama sanki bir şey bilmeyen bir Türkün Ermenice zannedeceği bir ad. Yazılarında anti-milliyetçi davayı savunur gözüküyor, ama bir yandan da <i>Taraf</i>’a, Baskın Oran’a, Genç Sivillere, Kürtlere, Etyen’e, Fethiye Çetin’e, <i>Agos</i>’a acımasızca çakıyordu. <b>Hepsi aptal, hepsi çıkarcı, hepsi ajan</b>. Odatv adı verilen pislik sitesine düzenli olarak yazmaya başladı. Allah Allah, dedik, orijinal biri herhalde. Cesur da.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bana birkaç mail attı, baştan aşağı övgü ve hayranlık, ama şurada dediğim yanlış, orada savunduğum da yalan. Şirince’ye buyur ettim, gel konuşalım. Geldi. Geldiği gibi beni Odatv’ye yazı yazmaya davet etti. İyi para verirlermiş. Editörler fikirlerime katılmasalar da bana hayranmışlar. Kendisi de pek istermiş benle aynı yerde olmak. Telefon edildi, editörler hararetle destekledi daveti. Lafonten’in kargası da sesi övüldüğünde o duyguya kapılmıştır: <b>tilki yalan söylüyor, ama olsun, sesim güzel.</b> O sırada <i>Taraf</i>’tan yeni ayrılmışım, besbelli <i>Taraf</i>’ı yıpratmak için beni kullanacaklar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ailesi sözde Elazığlı Kürtmüş, ama Ermeni dönmesiymiş. Oysa kaş, göz yalan söylemez: ne Kürde ne Ermeniye benziyor. Ağzı da Elazığ ağzı değil. Öfkeden ziyade bir tür acımasızlık dalgası yükseldi içimde, soğuk. “Şimdi yatıyoruz,” dedim, “<b>yatmayacaksan çek git</b>.” Şaşırdı, ama itiraz etmedi, kuzu gibi boyun eğdi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Hayatta hiçbir kadına böyle direkt girişememişimdir, yapamam, utanırım. Nereden icap etti? Yalanın çıplaklığı karşısında her türlü nezaket duvarının aşıldığını hissettim, belki ondandır. Belli ki beni baştan çıkarma talimatıyla gelmişti, onu kontrpiyede bırakmak hoşuma gitti. Öyle bir tuzağa düşmek insanın gururuna dokunur. Ama tuzağa düşmeyip, “ben senin bildiğin erkeklerden değilim,” ayağına yatmak da hoş değil, korkaklık. Üstelik yalan, <b>bildiğin erkeklerdenim pekala</b>. Kontratak en doğrusuydu: ava giden avlanır!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonradan bir-iki defa daha görüştük. Asıl adının Afyon doğumlu Aygül bilmemne olduğu, Avrupa’da siyasi mülteci olarak yaşadım dediği kenti hiç tanımadığı, “annemin evi” dediği yerin <b>bildiğimiz profesyonel polis tezgâhı</b> olduğu ortaya çıktı. Konu kapandı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İki sene kadar sonra Odatv ekibi yakalanıp hapse atılınca beni bir televizyon kanalında programa çıkardılar. Bunların birtakım politikacılara kadın gönderip şantaj yaptığı ortaya çıkmış o sırada; ben de bu olayı isim vermeden üstü kapalı olarak anlattım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İki gün sonra her satırından zehir damlayan bir mail geldi. Şöyle alçakmışım, böyle şerefsizmişim, öyle korkakmışım, kendimi bir şey sanıyormuşum, birilerinin mabadını yalamaya çalışıyormuşum. Oysa o benden bin kat daha cesurmuş. <b>Topluma meydan okuyup babasız çocuk doğurmuş</b>, tek başına yetiştiriyormuş, daha geçen gün bir yaşına basmış. Bütün arkadaşları hapse girmiş, kendisi bebeğiyle beraber içeri alınırsa beni dünyanın en namussuz adamı olarak aleme rezil edecekmiş.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bende jeton birkaç saat sonra düştü. Olamaz, aman! Verdiği doğum tarihi, bizim meşhur görüşmeden dokuz ay on gün sonrası!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Çocuğa Ermenice isim vermiş. Fotoğraf istedim, gönderdi. Görüşmeye kalkarsam beni öldüreceğini de söyledi. <b>Ezilme yeteneğim zayıftır gerçi, ama ezildim</b>. Günlerce sersem gibi dolaştım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bana da çok benziyor oğlan. Nasıl şeker bir gülüşü var!</span></p>

  <p class="p5"><span class="sz">&nbsp;</span></p>
</body>
</html>
