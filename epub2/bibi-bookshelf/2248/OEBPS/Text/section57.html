<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Sessizler manastırı</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Kuzey iklimlerinin birinde, kara köknar ormanlarıyla kaplı yarı ıssız bir ada düşün. Hava kasvetli, yağmur yağdı yağacak. Zemin dümdüz, yönünü tayin etmene yardımcı olacak bir yükselti yok. Adım başı önüne ya bir göl ya bir körfez çıktığından düz bir hatta ilerlemek de mümkün değil. Körlemesine yürüyorsun. Derken bir açıklıkta gümüş yaldızlı soğan kubbeleriyle heybetli bir Rus kilisesi çıkıyor önüne. Belli ki Katerina çağından kalma bir şey, pasta gibi süslü, ama sıvaları dökük, demirleri paslı. Kapıda Rus devlet dairelerine özgü bir tabela, ama o da paslı, falan ministry, filan direktoraty, girmek yasak, fotoğraf çekmek yasak. Etrafta in cin yok. Bahçede kara cübbeli, uzun sakallı iki keşiş görüyorsun. <b>Seslenince boş bir ifadeyle öbür tarafa bakıp uzaklaşıyorlar</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Yönünü bilemeden yola devam ediyorsun. En ıssız yerde peşine bir köpek yavrusu takılıyor. Belli ki insana alışık, ama insan nerede? Bir süre sonra, artık iyice kaybolduğunu düşünürken, iki tekerli bir at arabasıyla aynı keşişler yanından geçiyor. Yine ne bir selam, ne bir gülümseme.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Vallahi korku filmi değil, gerçek. Valaam Adası. Rusya’da, Ladoga Gölünün en kuzeyinde, kocaman bir ada. Çarlık zamanında yirmiye yakın manastır varmış, sükût yemini etmiş münzevi keşişler yaşarmış. Sovyet devrinde manastırlar kapatılmış, binaları şimdi hatırlamadığım bir bakanlığın bilmemne tesisine dönüştürülmüş sözde, ama aslında ölüme terk edilmiş. Şimdi yine birkaç genç keşiş gelmiş, ihya etmeye çalışıyorlarmış. Kimseyle konuşmazlarmış. <b>Dünyanın pisliğine bulaşmadan yaşamak isterlermiş</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Moskova-Petersburg kitabı için Müjde’yle Rusya’daydık, sene 1992. Petersburg’da bir tarih profesörünün evinde pansiyoner kaldık, tüyoyu ondan aldık. Haftada bir vapur varmış. Eskiden yasakmış, şimdi Petersburglular hafta sonu mantar toplamaya giderlermiş. Kaçırılmaz dedik, gittik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Adadaki tek sivil bina vapur iskelesindeki kafeteryaydı. Büfede ne var diye baktık. Tabii Ülker çokomel, Ülker şiribom, Etikek, Karaman Bisküvi Sanayii, vs.</span></p>

  <p class="p5"><span class="sz">&nbsp;</span></p>
</body>
</html>
