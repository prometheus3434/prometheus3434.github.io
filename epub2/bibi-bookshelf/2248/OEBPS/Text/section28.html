<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Doktora tezim</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Boy ve kilo açısından Türkiye’ye benzeyen orta karar ülkelerde 1945’ten bu yana kırk civarında askeri rejim gelip geçmiş. Gelişleri ilginç de, daha ilginç olanı gidişleri. Sonuçta hepsi gitmiş, ama üç yıl, ama on yıl sonra. Üstelik hemen hepsi gidici olduğunu baştan ilan etmiş. “Milli birlik ve beraberliğin tehlikeye düştüğü” ya da “vatan hainlerinin yurdu ele geçirmek üzere olduğu” şu elim günlerde idareyi ele almalarının şart olduğunu ileri sürmüşler, ancak kalıcı olmadıklarını, işlerini gördükten sonra çekileceklerini daha baştan deklare etme gereğini duymuşlar. Belki yalan konuşmuşlar, olabilir. Ama geçici olduğunu baştan ilan eden başka rejim türü var mı? Demokratik bir hükümetin yahut Lenin’in veya Kraliçe Victoria’nın “<b>merak etmeyin yakında gideriz,</b>” diyerek iktidara geldiğini düşünemiyoruz.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Daha da enteresanı şu. Bunlar iktidardan gittikten sonraki ilk seçimde, bilemedin ikinci seçimde, askeri rejime karşı en açık ve şiddetli söylemi tutturan siyasi parti hangisiyse o parti seçimi kazanmış. Şaşırtıcı ama gerçek, kırk örneğin kırkında da durum bu. Bizdekiler malum. 1960’ta Demokrat Parti devriliyor, ertesi sene Demokrat Partinin mirasçısı olan iki parti, Demokratların son seçimde kazandığı oydan daha büyük bir çoğunlukla seçimin galibi. 1971’de darbe geliyor. AP boyun eğiyor, CHP boyun eğiyor, sadece CHP içinde genç Ecevit “bu darbe bana karşı yapılmıştır” deyip baş kaldırıyor. 1974’te Ecevit “halk kahramanı” sıfatıyla iktidarda. 1980 darbesinden sonra iki partili rejim tasarlıyorlar. Üçüncü parti, ANAP, zorla araya giriyor. Evren Paşanın “bunlara oy vermeyin sayın vatandaşlarım,” diye çıkıp <b>hot zot konuşmasına</b> rağmen ezici farkla ilk seçimi alıyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Diğer ülkelerde durum aynı. Yunanistan’da 1967’de Andreas Papandreu’nun önlenemez yükselişini sebep gösterip darbe yapıyorlar. Uzun vadeli tek faydası, Papandreu’nun önlenemez yükselişine zemin hazırlamak oluyor. Arjantin’de Juan Peron ile partisini iktidardan uzaklaştırmak için üç darbe yapıyorlar. Bıraksalar kendiliğinden ölecek olan Peronist Partiyi her seferinde yeniden diriltmekten başka bir sonuç alamıyorlar.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Peru da çarpıcı. Her şeyiyle Süleyman Demirel’in ikiz kardeşi olan başkan Belaunde’nin kadidi çıkmış hükümetini 1968’de alaşağı ediyorlar. Yerine Latin Amerika tarihinin en radikal sosyalist rejimlerinden biri geliyor. 12 yıl boyunca memleket binbir maceradan geçiyor, köprülerin altından amazonlar akıyor. 1980’deki ilk serbest seçimde Belaunde ve partisi AP, darbeden önceki oy oranının aynısıyla gene iktidarda.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ecuador’da askerler kurt politikacı Velasco İbarra’yı kırk yılda, şaka değil, altı kez deviriyor; adam <b>yedi kere seçim kazanıp</b> geri geliyor. 1972-79’daki son cuntaya karşı, ülkenin ezeli rakip iki siyasi partisinin yenilikçi kanatlarından iki genç adam baş kaldırıp insan hakları ve antimilitarizm bazında muhteşem bir ortak platform oluşturuyorlar. 79’da ezici farkla başa geliyorlar. O ikisinden biri olan Osvaldo Hurtado’nun kitabını okumuş, “keşki bizde de olsa böyle biri” diye hayıflanmıştım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kolombiya’daki Rojas Pinilla rejimi böyle, Uruguay’da 1968-1980 askeri rejimi böyle, Brezilya’da böyle. İspanyol solunun 1936’da toplam oyu %52. Kırk yıllık Franco diktatörlüğü boyunca yasaklanıp sürüm sürüm süründürüldükten sonra 1979’daki ilk normal seçimdeki oyları da, <b>neredeyse virgülüne kadar aynı</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Özetle askeri rejimlerin normalizasyon sürecini başarıyla tamamlama skoru sıfır. Her girdikleri seçimden dayak yiyip çıkmışlar. “E tabii ‘halk’ diktatörleri sevmez,” demek mümkün belki, ama fazla bir manası yok. Bir kere “halk” diktatör sevmez diye bir şey yok, bal gibi sever. Sonra bunların bazısı “sağ” bazısı “sol” rejimler. Bir kısmı başarılı sayılacak işler yapmış. Ölçmesi zor gerçi ama hayli popüler olanlar var aralarında. Hemen hepsi sivil rejime geçtikten sonra otoritesini, itibarını koruyacağına inanmış veya bir şekilde kendini inandırmış. Evren Paşa rejimi de hatırlarsanız, 1983’teki seçim fiyaskosundan bir sene önce referandumda %91 almıştı. Sonradan ne oluyor da bunların iktidarı <b>güneş görmüş kardan adam gibi</b> eriyiveriyor?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Soru mühim, çünkü Amerika’nın havalı sosyal bilimcilerinin bir kısmı – hepsi değil, bir kısmı – Soğuk Savaş’ın başından beri, istikrar, demokrasi, kalkınma vs. uğruna birtakım geçici darbe rejimlerinin faydalı olacağı tezini savunmuşlar. Amerikan dışişlerine bu yönde telkinde bulunmuşlar. Oysa tez yanlış, çünkü cuntacının elde etmeye çalıştığı sonuç her neyse ne, sonuçta kendi siyasi zeminini imha etmekten başka işe yaramıyor. Kalıcı bir siyasi ittifak yaratamıyor. İktidardayken bunlara yalaka olanların tümü – ister “halk”tan olsun ister elitlerden – ilk seçimde “<b>Aman paşam ben senle ortalıkta görünmeyeyim,</b>” deyip toz oluyorlar. “Paşa çok yedi, zaten her yaptığı iş bozuktu,” diye bir de üstüne tezvirat yapıyorlar.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Son gülen</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Tez fikri, sanırım 1981 yazında, Hurtado’nun kitabını okurken filizlenmişti. 1982’de Sam Finer’ın dersinde şekil kazandı, Türkiye’de 1982 Anayasası tartışmalarının sürdüğü günlerde pekişti. Anayasa taslağı hakkında <i>New York Times</i>’ta keskin bir yazım çıkmıştı. Konsolosluktan çağırıp asmakla kesmekle tehdit ettiler. Gülümsedim. “Beş sene sonra bunlar tepetaklak geldiğinde kendinize mukayyet olun,” diye başkonsolos beyi uyardım, istikbali bildiren Bilge Han edasıyla. Tezin amacı belki de o gülümsemenin altını doldurmaktı, kim bilir? <b>Son gülen iyi güler, general</b>!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Türkiye’yi es geçip Yunanistan, Peru, Arjantin ve Brezilya örneklerini çalışmaya karar verdim. Sonradan Yunanistan da düştü, diğer üçü kaldı. <b>“ ‘Halk’ diktatör sevmez” gibi boş varsayımlara</b> dayanmayacaksak eğer, çözümü parti rekabetinin dinamiklerinde aramak gerekiyordu. Rekabet mantığı öyle bir ivme yaratıyor ki, tüm aktörler – baştaki hesap ne olursa olsun – sonuçta askere sırtını dönmeyi seçiyorlar. O halde yapılacak iş, demokratikleşme sürecinde siyasi partilerin tutturduğu tavırları incelemek. Siyasetçileri bulup konuşmak. Gazete haberlerini büyüteç altına koymak. Askerci ittifakın nerede çatladığını anlamak.</span></p>

  <p class="p5"><span class="sz">&nbsp;</span></p>

  <p class="p4"><span class="sz">1983 sonlarında son sınavlarımı verdikten sonra atlayıp Peru’ya gittim. Yakalayabildiğim herkese Belaunde’nin dönüşünü sordum. Neden? Nasıl? Huancabamba’da iki sene önce şifacıların peşindeyken kaldığımız otelin sahibinin kızı Doris Guerrero milletvekili seçilmişti. Onu buldum, günlerce yakasından düşmedim. New York’tan tanıdığım birinin babası koalisyonun küçük ortağı olan partinin lideriydi; onunla görüştüm. Sol bir derginin editörü olan Henry Pease Garcia’yı buldum, <b>Peru’nun Murat Belge’si</b>. Çıkardı, oniki yıllık gazete kupürleri arşivini önüme koydu. Birkaç hafta onlarla cebelleştim. Dönüşte “oniki yıllık askeri rejimin gerileyiş ve çöküşü” üzerine yüzyirmi sayfalık bir analiz döktürdüm.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonra sıkıldım. Üff, kaç sene bu işle uğraşacağım daha? İşin yoksa şimdi Arjantin oku, git, gel, tanıdık adam ara!<b><span class="Apple-converted-space">&nbsp;</span></b></span></p>

  <p class="p5"><span class="sz">&nbsp;</span></p>
</body>
</html>
