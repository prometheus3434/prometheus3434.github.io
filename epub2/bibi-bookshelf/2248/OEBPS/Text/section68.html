<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Şirince şaraplarının öyküsü</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Bu yazıyı 2004’te yazmışım; bizim otelin müşterileri için hazırladığım bilgi dosyasının içine koymuşum. Otobiyografinin üslubuna çok uygun değil gerçi, ama Şirince’nin bizim oradan nasıl göründüğünü anlamaya yardımcı olabilir. (İsimleri değiştirdim, ama olaylar ve karakterler gerçektir.)</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">1960'lı yıllarda bir gün Şirince köylülerinden Posta İbrahim, üzümden şarap yapmayı öğrenir. Posta'nın <b>bedavadan kafa çekmenin</b> yolunu bulduğunu gören komşuları onu kıskanırlar. O tarihten sonra Şirince'de üç-beş dönüm bağı olan herkes şarap imal etmeye başlar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">O devirde köye tek tük gelen yabancılar, evlerde dantel satan teyzelerin kendilerine kadehle şarap ikram etmesine şaşırırlar. Türkiye'de misafire <b>ayran, bulgur, çay vb. yerine</b> şarap ikram eden başka köy yoktur. Şirince'nin ünü dalga dalga yayılır.</span></p>

  <p class="p5"><span class="sz">&nbsp;</span></p>

  <p class="p4"><span class="sz">1990'ların başında köyün tek lokantasını işleten Piç Ahmet, eşten dosttan aldığı ev şaraplarını lokantasında müşteriye vermeye başlar. Ancak Piç Ahmet köyün yarısıyla kavgalıdır. Bir gün Piç Ahmet'e şarap veren öbür gün vermez. Ya da köşede kalmış kötü bidonu kakalamaya kalkar. Bunun üzerine Piç Ahmet işi kökten çözmeye karar verir. İzmir'de Yazgan şirketiyle anlaşır. Yazgan'ın en ucuz malını şişelettirip “Şirince Köy Şarabı” etiketiyle müşterisine sunar. <b>Müşteri bu köy şarabını çok beğenir</b>. İnsanlar akın akın Şirince'ye gelip köy şarabı içmeye başlarlar. Köyün ününe ün katılır.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Piç Ahmet'in yengeoğlu ve baş düşmanı olan Topal Recep bu duruma dayanamaz. O da İzmir'e gidip Sevilen şirketiyle anlaşır. Sevilen'in jenerik şarabını “Şirince“ markasıyla satmaya başlar. Ahmet'le Recep marka meselesinden kapışırlar. Sertleşen mücadele 1996'da tarafların köy meydanında birbirini doğramasıyla <b>epik bir boyuta</b> ulaşır.</span></p>

  <p class="p5"><span class="sz">&nbsp;</span></p>

  <p class="p4"><span class="sz">1997 yılına gelindiğinde köyde yılda üç-dört ton şarap üretilmekte, buna karşılık en az on ton tüketilmektedir. Şirince'de kırmızı üzüm yetişmediğinden, kırmızı şarap isteyen turistleri memnun etmek için köylü teyzelerin şaraba <b>kırmızı şalgam suyu</b> kattıkları işitilir. Köye gelen bir Fransız heyetinin “Fransa'da böyle şarap yok” dediği, kahve muhabbetlerinde kulaktan kulağa yayılır. Şirince şarabı kendini kanıtlamıştır. Artık dünya liglerindedir.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Derken Hans çıkagelir. Hans Almandır. Şirince'de organik şarap üretecek, Alman pazarlarına satacaktır. Köyün tek zeytinyağhanesi alelacele yıkılıp şarap fabrikasına çevrilir. Hans'ın Türkiye koşullarına intibak süreci başlar. Önce makinalarına gümrükte el konur. Türk ortağı, uçan kuşa borç takıp ortadan kaybolur. Jandarma gelip fabrikanın suyunu keser. Sonuçta Hans zor bela hisselerini satıp bu işten kurtulur. Fabrika bir-iki sene düzgün şarap yapmayı dener. Sonra şarabı dışarıdan getirip burada şişelemenin daha kârlı olduğunu fark eder. Sonunda işi <b>alkollü suya meyve esansı katıp</b> “meyve şarabı” yapmaya döker.</span></p>

  <p class="p5"><span class="sz">&nbsp;</span></p>

  <p class="p4"><span class="sz">2004'e doğru Şirince'nin yıllık ev şarabı üretimi bir tonun altındadır. Üzüm suyunun plastik bidonlarda güneş altında dinlendirilmesiyle elde edilen ev şarabı, <b>keskin aseton kokusuyla</b> emsallerinden ayrılmakta, özel meraklıları tarafından içilmektedir. Köye akın eden büyük kitleler ise, onbeş farklı etiket altında satılan değişik Şirince şarapları arasında seçim yapmak şansına sahiptir.</span></p>

  <p class="p5"><span class="sz">&nbsp;</span></p>
</body>
</html>
