<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Müslüman Rafik ve Budist rahip</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Uzun zamandır tatil yapmamıştık. Arsen anneanneye bırakılabilecek yaşa gelmiş. 1996 yılbaşını Sri Lanka’da geçirmeye karar verdik. Üç hafta boyunca bütün adayı didik didik dolaştık. Gitmememiz gereken yerlerine de gittik, yapmamamız gereken şeyleri de yaptık. Ayrılacağımız gün tutuklandık.</i><span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>(Agos 7.03.2008)</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Welikada Hapishanesi Türkiye’dekilerle kıyaslanmaz, feci bir yer. İlk gün normal tutuklu koğuşlarından birine verdiler. 20 x 50 metrelik beton bir hangar, yatak filan yok, tıklım tıklım insan dolu. Hepsi vıcık vıcık bitli, yarı çıplak kara adamlar. Çoğu hırsız, esrarkeş; Tamil gerillaları ayrı bir grup. Gece <b>çok fazla birbirine değmemeye çalışarak</b> çıplak beton üstüne kıvrılıp yatıyorsun. Gündüz toz toprak bir avlu, gölge yok, hava elli derece. Millet yeşermiş bir su birikintisine girip serinlemeye çalışıyor. Arasıra gardiyanlar belirip birini kan revan içinde kalıncaya kadar dövüyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün kendimi katiller koğuşuna aldırmayı başardım. Hapishanede katillerin yeri başkadır. Hırsız-uğursuz takımı gibi olmazlar, <b>ağırbaşlı insanlar</b>. Çoğu hayatlarında bir kere suç işlemiştir, ondan beri o suçu nasıl işlediklerini anlamaya çalışır. Uzun süre içeride oldukları için, kurulu bir düzenleri vardır. Ayrıca katiller koğuşu daha güvenli olur, kan davalarından çekindikleri için it uğursuz takımını pek içeri sokmazlar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Koğuş başı Rafik, Müslümanmış. Nerelisin dedi. Türkiye deyince yüzü parladı, “Are you Muslim?” diye sordu. Kem küm ettim. Arapça bilir misin dedi. Bilirim dedim. <b>Bizim zamanımızdaki kopya kâğıtları gibi incecik rulo yapılmış</b> Kuran ayetleri, yanında Tamilce açıklamaları ile çıkardı. Oku dedi, okudum. Sarıldı, öptü. Mücevher tüccarıymış. 5 milyon dolarlık mücevherini gümrükte alıkoymuşlar, o da çekip gümrükçüleri vurmuş. Karısıyla kızı kendisini terk etmişler. Beş seneden beri ziyaretçisi gelmemiş. Bana yere yaymam için temiz bir hasır, bir de giymem için sarong verdi. Pantolon çıktı, rahatladım. Yatmam için helâdan uzak, güzelce bir yer gösterildi. Benden uzak durmaları için koğuşun belalıları uyarıldı. En büyük dileği bir Kuran’mış. Çıkacak olursam bir tane göndermeye söz verdim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sri Lanka’nın en ünlü mahkûmları da bu koğuştaymış. Devlet Demiryolları eski genel müdürü ile tanıştık. Hasır komşum safran rengi cübbesi içinde bütün gün gülümseyerek oturan bir Budist rahibi idi. Sükûnetini nasıl koruduğunu sordum. Sükûnetini korumanın en büyük erdem olduğunu söyledi. Aklı terk edenin Buda’ya ulaşacağını, ondan sonra hapishanenin insanı rahatsız etmeyeceğini anlattı. Dambulla’daki <b>kutsal bo ağacının altında</b> sabaha kadar oturup ilahi dinlediğimizi anlattım. Gülümsedi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Demiryolları müdürüyle İngilizce bilen iki mahkûma ohel öğrettim. Bir hafta boyunca durmadan ohel oynadık. Sonra ben tahliye edildim. İstanbul’a döndükten sonra Sahaflar’da cebe giren minyatür Kuran’lardan bir tane buldum, Rafik’e gönderdim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Welikada Hapishanesinde halâ ohel oynanıyor mudur diye merak ederim.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Kadınlar koğuşu</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bana kalsa hava hoş, bir yıl da olsa yatarım. Can sıkıcı olan Müjde’nin de tutuklanmış olmasıydı. İçerideyken bir defa olsun haberleşemedik. İris’e hamileydi. Ne kadar kalacağımız belli değil, Welikada Hapishanesinde doğum yapmak da var işin ucunda. Üstelik tıbbi nedenlerle sezaryen olması gerekiyor, kim vurduya gider kızcağız.</span></p>

  <p class="p5"><span class="sz">&nbsp;</span></p>

  <p class="p4"><span class="sz">En büyük sıkıntıyı hamilelik yüzünden çekmiş zaten. Normalde iştahı yerindedir, her şeyi yer. Ama hamileliğin etkisiyle olmalı, orada her yemeğe kattıkları hindistancevizi yağından tiksinti gelmiş. Hapishane yemeğini yiyememiş. Allahtan <b>Hong Kong mafyasından bir Çinli kadın</b> varmış koğuşunda. Hizmetkârları her gün dışarıdan ev yapımı Çin yemeği getiriyormuş. Sağ olsun, Müjde’yle paylaşmış.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir de Avusturyalı Renate varmış. Onsekiz yaşındayken sevgilisiyle Tayland’a gitmiş. Dönüşte yol masrafını çıkarmak için uyuşturucu taşımaya kalkmışlar. Bir balona doldurup yutmuşlar. Uçak arıza yapıp Sri Lanka’da bekleyince balon karnında patlamış. Hastaneye kaldırmışlar, oradan da doğru Welikada Hapishanesine. Beş yıldan beri yatıyormuş.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi sene çıktı. Birkaç defa yazıştık. Memleketine alışamıyordu. Şirince’ye çağırdık, <b>Sri Lanka ile Avusturya’nın ortası</b> sayılır, bir süre kalır intibak edersin. Niyetlendi bir süre, ama olmadı.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1996" src="../Images/1996.jpg" /></div>

  <p class="p4"><span class="sz"><i>Sigiriya aslanının yüz ifadesini etüt ederken. Sri Lanka, 1996.<span class="Apple-converted-space">&nbsp;</span></i></span></p>

  <p class="p5"><span class="sz">&nbsp;</span></p>
</body>
</html>
