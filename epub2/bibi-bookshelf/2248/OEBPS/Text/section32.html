<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Körolası emperyalistler, aşkımı süpürmüşler</b><sup><a href="../Text/endnotes.html#ref16" id="ref16">16</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz">Reagan hükümeti kuruldu, Brzezinski akademiye döndü. Amerikan dış politikasının sorunları hakkında çok baba bir ders vereceği duyuldu. Bütün bölüm heyecana kapıldı; yüzelli kişilik amfi tıklım tıklım doldu. Adam, Başkan Carter’ın ulusal güvenlik danışmanı, dört yıl süreyle imparatorluğu bilfiil o yönetmiş. Ayrıca ta eskiden beri Soğuk Savaş’ın baş ideologlarından biri. Sovyetler Birliğini çökerten adam olarak tarihe geçecek.<sup><a href="../Text/endnotes.html#ref17" id="ref17">17</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz">(Dersi alanlardan biri de o tarihte undergrad üçüncü sınıfta siyaset bilimi okuyan Barack Obama imiş. Bizden epey küçüktü. Tanışmadık. Sonradan arkadaşlar “nasıl hatırlamazsın,” diye çıkıştılar. Hatırlamadım.)</span></p>

  <p class="p5"><span class="sz">&nbsp;</span></p>

  <p class="p4"><span class="sz">Nefes kesici bir ders oldu. Sanırım o güne dek tanıdığım en keskin zekâlı insandı: mütehakkim, alaycı, kendinden – fazlasıyla – emin. Dümenin arkasından görünen dünyayı, unutulmayacak bir berraklıkla anlattı. Yanısıra dümen odasında olup bitenleri tahlil etti; Metternich’vari bir yükseltiden, küçük adamların hatalarını, cahilliklerini, küçük kavgalarını ibret aynasına yansıttı; şahsi savaşlarını sürdürdü. Büyük egolara has bir gösteriydi. Dünyayı anlatırken aslında kendini anlatıyordu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sınavı zor olacak diye söylenti dolaştı. Yüz kitaplık okuma listesi var: millet onları hatmetme telaşına düştü. CB ile ben de almıştık dersi. Departmanın ağır topları günlerce bizim eve doluştu, cram session’lara daldılar – Rob, Ellen, mıymıntı Michael, başkaları. Stres tırmandı. Ben ise ayrı havalardayım. <b>Bu kadar kendine hayran bir adam başkasının kitabından soru sormaz.</b> Siyasi gücü bu kadar yakından gözlemlemiş biri teorik literatüre yüz vermez. Adamın bakış açısını yakala yeter, başka şey okumaya gerek yok.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Tavrımı gıcıklık olarak değerlendirdiler, ukalalıkla suçladılar. Sınavdan önceki akşam, hadi çalışmayı bırakın sinemaya gidelim diye tutturdum. Sinirler gerildi, acıtıcı sözler söylendi. <b>Lanet olası Türk, kariyer derdi de yok ki</b>? Çekip gittim, tek başıma oturup Woody Allen filmi izledim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Enfes bir sınavdı. Dünyanın dört bucağından yüz kadar potansiyel kriz sayılmış. Bunlardan birini seçeceksin. Soru bir: Ulusal Güvenlik Kurulu’nu acil toplantıya çağıran notu yaz, kimlere dağıtılacağını belirt. Soru iki: Ulusal Güvenlik Danışmanının toplantıdan önce Başkana yapacağı sözlü sunumu hazırla. Soru üç: Toplantıda Dışişleri Bakanının sunacağı opsiyon kâğıdını yaz, en az üç seçenekli olsun. Soru dört: Başkanın gerekçeli kararını yaz. Suudi Arabistan’ı seçtim. Sabahın köründe haber geliyor ki genç subaylar darbe yapmış. Kraldan haber alınamıyor, muhtemelen ölü. <b>Ne yaparsın</b>?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir hafta sonra sonuç açıklandı. Yüzelli kişi içinde yalnız bir kişi A almış, kulunuz. Öbürleri hep B, C, çakanlar da var. Patron çağırdı, tebrik etti. Geleceğe dair planlarımı sordu. Ertesi sömestr için asistanlık teklif etti. El sıkıştık, anlaştık.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Sevan’ın Ezdikleri Derneği</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonucu iyi olmadı. <b>Zafer bazen aldatıcıdır</b>, neyi getirip neyi götüreceği belli olmaz.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Gruptaki en yakın arkadaşımız Rob Devigne idi.<sup><a href="../Text/endnotes.html#ref18" id="ref18">18</a></sup> Sıradan öğrenci modelinin dışında bir tip, 68-69’da öğrenci olaylarına karışmış, Maocuymuş, SDS aktivistlerindenmiş, bir süre tutuklanmış – ki oradaki ortamda duyulmuş şey değildi, Türkiye gibi vukuatı adiyeden değil, <b>acayip cool</b>. Sonra fabrikada işçi olarak çalışmış, sendikacılık yapmış. Görmüş geçirmiş, kafası çalışan bir adamdı. Yaşça biraz büyük olmanın verdiği güvene sahipti. Sanırım benle içten içe bir rekabet içindeydi. Bunlar sınavdan az sonra CB ile işi pişirdiler. Bir ay kadar sürdü bitti gerçi, ama departmanda duymayan kalmadı. Kahroldum. Öldüm.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sebebi neydi? Sakin kafayla düşününce aslında basit. Corinna-Barbara ile aynı bölüme girmemiz büyük hata idi. Starla yaşamak zordur; günde yirmidört saat aynı ortamda yaşamak daha da zordur, senin ışığını söndürür. Boğulmaya başlamıştı sanırım. Bir yanılmazlık halesiyle çevrilmiştim; üstelik kendisinin de paylaştığı, oluşmasına katkıda bulunduğu bir haleydi. Kaçması imkânsızdı, çünkü etrafımızdaki herkes o halenin etkisindeydi. İlginin odağında ben vardım. Giderek değersizleştiğini, küçüldüğünü hissetti. Aynı kırılganlığı yaşayan birini kalbine daha yakın buldu; yarasını onunla paylaşmak istedi. Hepsi bu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Öteki ise sınav hadisesinde fena yenilmişti. Onca çömez arasında <b>siyasi eylemi az buçuk tanıyan biri olarak</b> aslında benim haklı olduğumu anlaması gerekirken boşta bulunmuştu. Kendine güvenini tazelemek için beni bir şekilde yenmesi gerekiyordu. Çözümü böyle buldu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Hata bende miydi? Kibre mi kapılmıştım? Kapılmışımdır mutlaka, bilmiyorum, zaferi taşımak zor. Ama CB’ye karşı hayatta kimseye karşı olmadığım kadar duyarlıydım, sevecendim, bilerek canını yaktığımı sanmam. Durum öyleydi. Elden ne gelir?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Büyük fırtınalar oldu. Beraber olduğumuz beş yılı aşkın sürede başka kadına ilgi göstermemiştim. Fırtına günlerinde gösterdim, hem on mu, yirmi mi, sayısını hatırlayamadığım kadar çoğuna. <b>Madem zafer, al sana zafer</b>! Sonra bir sükûnet dönemi oldu. Yorulduk, barıştık. Sanki kırılanı tamir edebileceğiz duygusuna kapıldık. Ama kırılmıştı bir kere. Boğulma duygusuna bu sefer ben kapıldım. İlk çıkan fırsatta kaçtım, Türkiye’ye döndüm.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Daha sonra da, hiçbir kadına o kadar uzun süre sadık kalamadım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Birkaç yıl sonra New York’a gittiğimde aradım. Önce görüşmek istemedi. Ayrılacağım günün sabahı çat kapı gittim. Yarım saat geçmeden deliler gibi sevişmeye başladık. Saatlerce, canımız acıya acıya öpüştük. Sonra kapıyı çekip çıktım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıllarca görüşmedik. Bir daha evlenmedi. Hatta yanılmıyorsam başka kalıcı ilişkisi de olmadı. Uluslararası Af Örgütünün Çin masası şefi oldu, Londra’ya yerleşti. Bir ara Uygur Türklerinin sorunlarıyla ilgilenmek için Türkiye’ye geldi. Kısaca buluştuk. Müjde’yle bok hikâyesinin ayyuka çıktığı günlerdi. Kalbimi kıran şeyler söyledi. Bir daha görüşmedik.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1983" src="../Images/1983.jpg" /></div>

  <p class="p4"><span class="sz"><i>Columbia’da MA töreni, 1983.</i></span></p>

  <p class="p5"><span class="sz">&nbsp;</span></p>
</body>
</html>
