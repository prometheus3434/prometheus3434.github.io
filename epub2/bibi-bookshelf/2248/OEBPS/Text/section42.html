<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Bruckner’le uçmak</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bruckner’i oldum olası sevmezdim: fazla gürültülü, fazla gösterişli. Gürültü ve gösteriş, çoğu zaman, yalanın örtüsüdür. Hem benim kalbim Bach’ta, bir kere Bach’ın tadını alan başka müziğe kolay kolay gönül indirmez.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir vesileyle Thomas’ın arabasını Ankara’ya götürmem gerekti. O tarihte henüz Ankara otoyolu hizmete açılmamış. İzmit’ten öteye trafik tıkandı. Bolu Dağına kadar yol kâbus gibi, milyonlarca kamyon, tatilci aileler, şehiriçi trafiği gibi dur kalk, gıdım gıdım ilerliyor. Hava cehennemî sıcak, <b>öfkeler elle tutulacak kadar yoğun</b>. Biri hata yapsa maazallah cinayet çıkar.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Araba spor BMW, bastın mı 240’a bana mısın de</span></p>

  <p class="p5"><span class="sz">&nbsp;</span></p>

  <p class="p4"><span class="sz">miyor. Thomas bir de müzik tertibatı kurmuş, <b>asfalt titreten cinsinden</b>. Radyoyu kurcalarken karşıma Bruckner çıktı: Dokuzuncu Senfoninin başı, <i>feierlich, misterioso</i>. Tesadüfen birkaç gün önce de dinlemişim, o tantanalı, ağdalı sesine kulağım biraz alışmış. Sesi açtım. Güzelmiş. Daha açtım: çok güzelmiş. Vay canına, inanılmaz bir müzik! Nasıl olduğunu anlamadan, yerçekimi hükmünü yitirdi. Uçabilir miyim? Uçarım! O iki kamyonun arasından bu araba geçer mi? <b>Geçmez ama ben geçerim</b>! Kanatlandım. Kâh sol şeritten, kâh birbirini sollayan arabaların ortasından, kâh şarampolden, kâh tarlaların içinden, uçmaya başladım. Herkes bana bakıp küfrediyordu sanırım, yakalasalar canıma okuyacaklar, ama kimin umurunda? Orada ölsem gam yer miyim? Yemem! Hatta öleceksem tam yeri bu. Öyle tanrısal bir müzik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir şekilde sağ salim vardım, ki mucizedir. Sonrasında Bruckner sevmeye devam ettim, ama o anı bir daha tam yakalayamadım galiba. Laf aramızda, o kadar da iyi bir besteci değildir.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">Birkaç yıl sonra Avusturya’daydım. Sırf üstadın havasını solumak için yolumu değiştirdim, Linz yakınındaki Sankt Florian Manastırına gittim. Şansıma org konseri vardı; akşama kalıp onu izledim. Bruckner çocukluğunda buranın korosunda söylemiş, yaşlılığında da Viyana’dan bunaldıkça oraya kaçar, saatlerce o orgu çalarmış. <b>O hayvani akorları</b> ilk orada denemiş olmalı. Ölünce orgun altına gömüvermişler.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sankt Florian’ın kilisesi barok mimarinin şaheserlerindendir. Kibar bir mimarî dilin altında, <b>çığırından çıkmış bir ruh fırtınası</b> saklar.<sup><a href="../Text/endnotes.html#ref27" id="ref27">27</a></sup></span></p>

  <p class="p5"><span class="sz">&nbsp;</span></p>
</body>
</html>
