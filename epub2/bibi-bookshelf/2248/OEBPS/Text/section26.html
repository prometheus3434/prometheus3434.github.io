<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Kolombiya, Columbia</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Kolombiya’dayken, usulca, uykudan uyandım. Dönüm noktası neresiydi? Sanırım Popayán, tarihî üniversite kenti. Sıvası dökülmüş barok yapılarla dolu, zaman tünelinde kaybolmuş bir yer; sokakta Buñuel filmlerinden çıkma, bastonlu, köstek saatli profesörler, şapka çıkararak birbirlerine selam veriyorlar. Bir kahvehanede oturduk. Etrafta sakallı, parkalı gençler, kesif sigara dumanı, çatık kaşlar, yıpranmış kitaplar, sırt çantaları, kızıl-sarı-siyah posterler. Türkiye’yi andım. Düşündüm. Hayır, hukuk okumayacağım. Kravat takmak zorunda olacağım bir meslek yapmayacağım. <b>Kendimi tek bir hayata kıstırmayacağım</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Zaten olacak iş değildi elbette, ama New York’taki ilk sıkıntılı günlerde bir şekilde kendimi inandırmıştım, yapabilirim diye.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Bir baltaya sap oluyorum…</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Şimdi flashback yapalım, bir önceki kışa gidelim. Eylül 1980’de New York’a taşınmışız. Brooklyn’de kasvetli bir apartman dairesinde kötü bir kış geçirmişiz. Türkiye’de durum berbat, daha uzun süre memlekete dönemeyeceğim anlaşılıyor. İş yok, para yok, New York acımasız. Eş dost var gene bir miktar, ama Yale’deki cümbüş günleri geride kalmış. Daraldık. İlk kez birbirimizle didişmeye başladık. Ben bir ara kafayı bozup kendimi marangozluğa verdim. Borough Park’ta Rus Yahudisi bir marangozun atölyesine gidip gelmeye başladım. <b>Beraber kereste işi yapma planları kurduk</b>. Kereste tüccarı olur muyum? Neden olmasın? Başka herhangi bir şey olabiliyorsam onu da olurum elbette.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kışın en karanlık günlerinde üstüme birden hırs geldi, hukuk okumaya karar verdim. Avukat olacağım! Çok para kazanacağım! Amerika’nın canına okuyacağım! Ani bir kararla LSAT sınavına girdim – ki Amerika’nın en zor sınavı diye bilinir, millet aylar yıllar boyu çalışıp hazırlanır. Yüzellibin kişi içinde ilk üçyüze girdim (99.8 persentil yani, bilenler için). Harvard Hukuk’la Columbia Hukuk’a başvurdum: <b>Başkan olamasam da Yüksek Mahkeme üyeliği çantada keklik</b>,<sup><a href="../Text/endnotes.html#ref15" id="ref15">15</a></sup> o da olmadı büyük şirketler yeni mezunların maaşını yüzbin dolardan açıyorlar o tarihte. İkisi de kabul etti, ama Columbia daha iyi burs verdi. CB Çin siyaseti okumak için Columbia’ya gitmeye niyetliydi. Oraya karar kıldık. Evlenme kararını da o günlerde verdik.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">… olmuyorum</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Güney Amerika’dan döndüğümüz gün sabah evden çıkarken CB’ye haber verdim hukuka kayıt yaptırmayacağımı. Bekliyordu aslında ama gene de şaşırdı. Siyaset biliminde doktora programına girme imkânım da vardı, bir sene önceden başvurulup yüzüstü bırakılmış. Bir tür yarıyol çözümü olarak ona karar verdik.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bilmeyenler için anlatayım. Amerikan sisteminde hukuk meslek okuludur, doğrudan doğruya kariyere yöneltir. Okulu bitirdin mi avukat olursun, hakimi savcısı filanı da sonradan avukatlar arasından seçilir. Political science ise akademik sahadır. Hoca olursun, gazeteci olursun, siyaset gurusu olursun. <b>Dilersen işsiz kalma şansın da var</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Maksat ne? Acı kararı üç-beş sene daha geciktirmek. Belirlenmemek. Özgürlük hayalini bir merhale daha korumak.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonraki üç yılımı muazzam bir hırsla akademik çalışmaya verdim. Giovanni Sartori ile siyasi partiler teorisi, Doug Chalmers ile Latin Amerika siyaseti, Sam Finer ile askeri rejimler, Seweryn Bialer ile yirminci yüzyıl ihtilalleri, Julian Franklin ile egemenlik teorisi, Zbig Brzezinski ile Amerikan dış politikası çalıştım. Bir dönem Brzezinski’nin asistanlığını yaptım. Bölümün star öğrencisiydim. Tez öncesi sınavı, bölümde yıllardan beri benzeri görülmemiş bir notla geçtim. Askeri rejimlerin çöküş sebepleri üzerine, haddinden fazla iddialı bir tez yazmaya başladım. Araştırma için Peru’ya gittim, basın arşivlerinde çalıştım, siyasetçilerle mülakat yaptım. Daha Arjantin ve Brezilya’ya gidecektim. Kısmet olmadı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">“Benim burada ne işim var” sorusu, her zaman olduğu gibi, orada da beynimi kemirmeye devam ediyordu. Üçüncü yıla doğru kemirgenliği arttı. 1984’te küçük bir ziyaret için İstanbul’a geldim. <b>Dönmeyiverdim</b>.</span></p>

  <p class="p5"><span class="sz">&nbsp;</span></p>
</body>
</html>
