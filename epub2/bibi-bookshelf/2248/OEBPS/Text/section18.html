<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Corinna-Barbara</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Aşk beni bir cumartesi akşamı Morse Kütüphanesinin kuytu köşesinde buldu. O saatte herkes gitmiş, bir ben kalmışım paper yetiştirme gayretinde, bir de öbür masada alt sınıftan bir kız. Bir ara bana döndü, elma ister misin dedi, çantasından bir tane çıkarıp verdi. Sonra bir şey olmamış gibi işine devam etti. <b>Öylesine doğal, teklifsiz, içten</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Havva’dan bu yana elmanın etkisi sınanmıştır. Derhal aşık oldum. İkibuçuk sene peşinden koştum. Arada bir yıllığına Tayvan’a gittiğinde <b>hayatta yazdığım en güzel mektupları ona yazdım</b>. Sonunda Yale’deki beşinci yılımın ekiminde ikna etmeyi başardım. Howe Street’te Şilililerle paylaştığım bekâr evimize yeni eleman olarak katıldı. Hayatımın en mutlu günleri başladı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İyilik meleğim olduğu ilk günden belli oldu. İlkokuldan beri benim migren problemim vardı: Allahın cezası bir ağrı, iki üç haftada bir gelir, öğlene doğru ilk belirtileri hissedilir, sonra kâbus gibi çöker, ilaç fayda etmez, tamamen karanlık ve sessiz bir odada saatlerce yatıp kıvrana kıvrana uykuyu beklemekten başka çaren yok. Bize ilk geldiği gün ufukta görünmüştü. <b>Sana bir kafa masajı yapayım geçer</b> dedi. Beş dakikada uyuyakalmışım; uyandığımda bir şeyim yoktu. On gün sonra ağrı gene yokladı, gene masaj, gene iyileştim. Bir daha da gelmedi. Allah sizi inandırsın, o günden bu yana 34 yıl geçmiş, bir kere olsun başım ağrımamıştır. Hiç. Corinna-Barbara gideli 27 yıl olmuş, ona rağmen.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Asıl meleklik işi başkaydı, onu da ancak yıllar sonra tam fark edebildim. Benim niyetim üniversiteden sonra Türkiye’ye dönmek. Heyecan burada, <b>sosyalist devrim geldi geliyor</b>, orada kalıp ne yapayım? 1979’da diplomayı aldıktan sonra gelip beş-altı ay kaldım da. Ama hasretine dayanamadım. Kendisi beni gözden çıkarmış göründüğü halde kalktım geri gittim, işsiz, güçsüz, amaçsız ve parasız.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kalsam ne olurdu? 12 Eylül darbesinden hasarsız kurtulur muydum? Sanmıyorum. Sağ kalsam bile, o travmadan sonra bir daha Marksizm illetinden kendimi kurtaracak gücü bulur muydum? Yoksa bugün Murat Belge’ler, Ertuğrul Kürkçü’ler gibi ben de hâlâ <b>o laf batağında debelenip durur muydum</b>, “inandığımız her şey çökse de biz sosyalistler yanıldığımızı itiraf etmeyiz” inadıyla?</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Sofra günleri</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Evcil hayata adım atınca bende mutfak sevdası başladı. Gerçi Amerika’ya ilk gittiğimden beri annemle anneannemin tariflerini tuttuğum bir defterim vardı, ara sıra denerdim: karnıyarık, bol sarımsaklı imam bayıldı, tarçınlı yürek yahni, erikli külbastı vs. Şimdi bunlara uluslararası tınılar eklendi: Hint usulü 12 baharatlı tavuk, <b>Torino usulü işkembe pilakisi</b>, mürekkepli sübye alla Veneziana, poulet Marengo! Daha Howe Street’teyken epey misafir ağırlardık. Daha sonra taşındığımız Orange Street’teki evin Norman Rockwell çizimlerinden çıkma büyükanne mutfağında, bizim yemeklerin ünü dalga dalga yayıldı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kimler geçmedi o sofradan? Hatırlamaya çalışayım. Şilili genç komünist Julio ile şimdi hafızamı ne kadar zorlasam adını hatırlayamadığım sevgilisi. Haftada iki sevgili değiştiren Lauralee, Ecuador’lu aristokrat kızı. Nick Papandreu: babası Andreas henüz başbakan değil ama olacağı belli, abisi Yorgo yanılmıyorsam o tarihte LSE’de taze öğretim görevlisi.<sup><a href="../Text/endnotes.html#ref11" id="ref11">11</a></sup> İspanyol sosyalist partisi üzerine doktora tezi yazan kıvırcık saçlı Bob Fishman. Bizim New Yorklu Türk solcular. Eski kolej takımından yolu düşenler. Sonradan NASA’da büyük adam olan Süleyman Gökoğlu. Kemer Country’yi kuran, sonra feci bir kazada hayatını kaybeden Esat Edin. Bir ara kimya fakültesini istila eden Hayim-Niso-Avram Altaras-Moris Kori ekibi. Yarı zenci yarı beyaz olduğu için annesiyle babasına lanet okuyan Irène. İranlı ve Şah yanlısı olduğu için <b>otomatikman faşist ilan ettiğimiz</b> Esfendiyar. Beraber olmadık maceralara girdiğimiz Soli. Dünyanın en sempatik tarihçisi Cemal Kafadar, o sırada McGill’de doktora yapıyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">New York’a taşınmamızdan sonra da yeni katılımlarla devam etti sofralar. CB’nin uzmanlık sahasına giren Çinli siyasi muhalifler bir ara evi doldurdu. Sonra, gülmekten bizi yerlere seren Asaf Savaş, <b>köyden endim şehere</b> havalarında Cengiz Çandar, bendeki bilgisayar hastalığını başlatan Sabit, MİT’in en meşhur iki eski yöneticisinin oğulları olduğunu çok sonradan fark ettiğim Ömer ile Korkut. Sonradan Merrill Lynch ile Lehman Brothers’ın big boss’ları arasına katılan Erol Hakanoğlu. Kıbrıslı tombul güzeli Serran. Sabahın üçünde yangın yerine yahut cinayet mahalline koşturmaktan ruh hastası olan genç gazeteci Jane Halsema, Filipinler fatihi General Halsema’nın torunu. Sonradan Reuters’in as muhabiri olan Ellen Wulfhorst. Koreli diplomat kızı Jung-eun, babası Gabon diktatörü Ahmed Bongo’nun baş danışmanı. Kayınpederin entelektüel dostları: Birmanya’da diplomat olan Barry, dilbilimciler, sonradan Nobel edebiyat ödülünü alacak olan Rus şair Josef Brodsky, o tarihte New York’ta taze mülteci. O zamanlar Paris belediye başkanı olan Chirac’ın New York bürosunu yöneten Marie-Claude. Daha adını hatırlayamadığım kimler kimler.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kısa zamanda “ideal çift” olarak damgalandık. Beraberliklerin gelip geçici ve rezervli olduğu bir çevrede, <b>sanki hep varmışız ve hep beraber olacakmışız</b> gibi algılandık. Birbirimizi seviyorduk. Her türlü ortama ayak uydurabiliyorduk. Mutfağımız efsaneydi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Corinna-Barbara mıknatıstı: her zaman tasasız, her zaman sevimli, oğlan çocuğu gibi haşarı, “Amerikalı” kalıplarından büsbütün uzak. Ben huysuzdum. Her bulunduğum ortamda yalnızdım. <b>Kendimi oraya ait hissedememe</b> illetiyle maluldüm. Yalnızlığım, kendini beğenmişlik olarak yorumlanmaya müsaitti. (“Kendini bizden saymıyor teres, bok yesin!”) Ama maceralarım çoktu. En soyut konuları maceraymış gibi anlatma yeteneğim vardı. İnsanların hikâye dinlemekten hoşlandığını – hele o ortama ait <i>olmayan</i> yaşantıların hikâyesini dinlemekten çok hoşlandığını – keşfetmiştim. Hikâye anlatma becerimi o sofralarda epey geliştirdim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Hikâye, uyumsuzluğun panzehiridir. <b>“Ben sizden değilim,” diye anlatırsın</b>. “Aa ne hoş,” diye ağzı açık dinlerler.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1981" src="../Images/1981.jpg" /></div>

  <p class="p4"><span class="sz"><i>Mutlu günlerinde, 1981.</i></span></p>

  <p class="p5"><span class="sz">&nbsp;</span></p>
</body>
</html>
