<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Peder Augustín ve Amerikalı maymunbilimciler</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Werner Herzog’un</i> Aguirre, Zorn Gottes <i>filmini 1976 veya 77’de seyretmiştim. Hayatta beni en çok etkileyen hikâyelerden biridir. Dağdan aşağı Amazon’a inme fikri sanırım o filmden ilham aldı.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Tesadüfe bak ki 1981 yazında biz Manú Nehrinin dibinde sefilleri oynarken, Herzog da iki vadi ötede</i> Fitzcarraldo <i>filmini çekiyormuş. O filmde de Manú’nun kolu olan Pachitea Nehrinden Ucayali Nehrine, Fatih Sultan Mehmet misali gemi aşıran İrlandalı bir maceracıyı anlatır. Filmin yapımı da İrlandalınınkinden daha akıllı işi değildir.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>(Agos 11.04.2008)</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Shintuya, Madre de Dios Nehri üstünde, yolun sonuymuş.<sup><a href="../Text/endnotes.html#ref13" id="ref13">13</a></sup> Oradan tekne bulursak üç-dört günde Puerto Maldonado'ya ineriz diye hesap ettik: sonrası Allah kerim. Cuzco'dan aşağısı kamyonla iki günlük yol. Gece Pilcopata'da<sup><a href="../Text/endnotes.html#ref14" id="ref14">14</a></sup> ikiz Rum madamların hanında kaldık, o da ayrı hikâye, başka zaman anlatırım. Amazon cangılının en derin kısmına daldık. Hayatta görmediğimiz cinsten punk kelebekler yer yer halı gibi yolu kaplamışlar, kamyon dalınca milyonlarcası birden havalanıyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Shintuya uyduruk bir yer. Bir yanda iskele komutanının evi, öbür yanda Katolik misyonu, okul, revir, beyaza boyalı kilise, o kadar. Buradaki Kızılderililer dağlılardan farklı bir tür, kısa boylu. Giydirilmişler, belli ki, ama <b>kırmızı popolu maymunlar gibi</b>, takım taklavat açıkta. Peder Augustín'le tanıştık. Gözlüklü, zayıf, utangaç, laboratuvar asistanı kılıklı biri. Dilediğimiz yerde çadır kurabilirmişiz. Kendisi on senedir buradaymış. Hem öğretmen, hem doktor, hem papazmış. Hırsızlıktan şikâyetçiymiş. Bir de kadınlar fırsat bulunca madenlere kaçıp fahişelik yapıyormuş. “Belki size ihtiyaçları yok,” dedim, provokasyon için. “Yetişkinlerde haklı olabilirsin,” dedi. “<b>Ama çocukların neye ihtiyacı var, bilebilir miyiz?</b>” Ağır cevaptı. 27 yıldır aklımdan çıkmamış.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün Rio Manú’dan aşağı, saç baş dağınık, iki Amerikalı kız geldi. Önce ayna istediler, yüzlerine baktılar, yabanlıklarına şaşarak. <b>Üç aydır ormandaymışlar</b>. Gece maymunlarını incelemişler. Zooloji teziymiş. Gündüz yatıp gece ağaçlarda oturmuşlar. Oradaki yerlilerin ekolojik dengesi bozulmasın diye her türlü modern nesneden kendilerini arındırmışlar: konserve yok, çakmak yok, ayna yok, alkol kesin yok. Görürlerse almak isterlermiş. “Onların kültürünü bozmaya ne hakkımız var?” Argüman bu!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Gece ateş başında tartışma çıktı. Osman siyasi doğruculuktan şaşmaz, kızların tavrını anti-emperyalist buldu. Ben bir aşağılama sezdiğimi söyledim. Kendine layık gördüğün kolaylıkları başkasından esirgemeye hakkın var mı? Ayna ister misin diye kendilerine sordun mu? Aşırı alınganlık yaptılar, küsüp çadırlarına çekildiler. Üç aydır insan yüzüne çıkmamış olmanın etkisi belki, ya da üç ayın susuzluğuyla yutulan bir şişe aguardiente'nin sonucu.</span></p>

  <p class="p4"><span class="sz">Sonradan düşündüm, kızların aradığıyla Peder Augustín’inki o kadar farklı değildi: bir tür, <b>benliğini aşma çabası</b>. Ama Peder Augustín’de sanki daha bir cömertlik varmış gibi geldi.</span></p>

  <p class="p5"><span class="sz">&nbsp;</span></p>
</body>
</html>
