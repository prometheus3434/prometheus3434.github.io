<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Hadi gel köyümüze gidelim</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Şirince’ye Müjde’yle geldiğim ilk gün malayı ele aldım. Yirmi sene olmuş, daha bırakamadım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde İzmir’de üniversitede okurken köyü keşfetmiş, aşık olmuş, rehberlikten ilk kazandığı parayla 23 yaşında gidip orada harabe bir ev almış. Benden önceki dört-beş yılını onu adam etmeye harcamış. Aldığında ev komşunun eşeğinin barınağıymış: üst kat göçük, duvarlar yamuk, bahçe metruk. O haliyle sevmiş. Sonradan yaptığı her müdahalede <b>evin ruhundan bir şeyler eksiliyor diye kahrolmuş</b>. İhtiyar bir evi, karakterini bozmadan nasıl yenileyebilirsin?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Daha önce hiç inşaat yapmamıştım. Babam mimardı gerçi, ama sağlığında bir gün bile işine ilgi gösterdiğimi hatırlamıyorum. Kapıdan girer girmez evin çağırdığını duydum. Harikulade bir evdi. Müthiş emek verilmişti. “Şuraya bir basamak yapmak lazım,” dedim, “ustaya gerek yok ben yaparım.” Maksat ne? <b>Maksat kendimi hatuna beğendirmek</b>. “Beni sırf entel biri sanma, elimden iş de gelir,” hesabı.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Evin dışıyla başladık. Şuraya bir çardak lazım, bir de ocak yapalım, ama öyle bir şey olsun ki sanki hep varmış, evin kendisiyle yaşıtmış gibi dursun. Odunluk da olsun, ama Rumdan kalma harap fırının devamıymış gibi görünsün.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir sürü ağaç diktik. Komşunun keçileri dadanınca bahçenin etrafına taş duvar ördük. Dayanamadık, duvarın dışını da ağaçlandırdık. Keçiler onlara rahat vermeyince <b>ikinci bir savunma duvarı yapıp devletimizi büyüttük</b>.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Tarifi zor bir evdi. Eskiden mini mini beş odası varmış, Müjde onları söküp atınca geriye devasa, amorf bir iç mekân kalmış. Tavan yüksekliği yer yer yedi metreydi. Kışın duş alırken çıkan buhar, kar olarak geri yağardı. Banyonun içinde büyük kayalar vardı, yağmurlu havalarda içlerinden su kaynardı. Mutfağın tavanını <b>dev bir kestane tomruğu</b> tutuyordu. Arsen’in doğacağı sene, bebek soğuktan donmasın diye bir kış odası ekledik. Marangozlara derdimizi anlatmaktan ümidi kesince kendimiz giriştik, masal mağaralarına layık bir taht-yatak imal ettik. Ne renge boyayacağımızı bilemediğimizden gidip Turgutlu’da at arabası boyayan ustaların sonuncusunu bulduk. Sabri Usta geldi, kaç yüzyıllık el alışkanlığıyla çiçekler, dereler, köprüler, kavaklar, kuğular, evler, kağnılar, yıldızlar boyadı.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Evin temelini açtık, aşağıda <b>Rumlardan kalma kanallar</b> keşfettik. Arkadaki ot bürümüş tümseği düzletip bir şeyler ekelim dedik, toprağın altından başka bir evin harabesi çıktı. Önce ne yapacağımızı bilemedik; sonra içini oyup avuç kadar bir yüzme havuzu yerleştirdik. Sundurmaya yer kaplaması gerekti; Katil Mehmet’e meydan okuyup, Söke’nin yakınındaki Eski Güllübahçe’nin harabelerinden kayrak taşı söktük.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">İris doğunca üst kattaki taraçayı kapatıp bir oda daha kazandık. Taraça küçüktü; <b>dağda kaçak kesim yapan orman hırsızlarından</b> kestane kütükleri alıp çıkma yaptık, büyüttük. Kolay ısınsın diye ahşap tavan olsun dedik. Tire’den Coşkun Ustayı getirip eski devir konaklarına layık bir tavan yaptırdık. Adam da şaştı “bunu ben mi yaptım” diye.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Denk geldikçe tanıdık mimarlara, mühendislere fikir sorduk. Şablon ve klişeden başka şey işitmedik; hepsinin ruh yoksunu birer robot olduğuna kanaat getirdik. Oda dediğin neden odaya benzesin ki? Taban kaplayacaksan neden endüstrinin sana sunduğu üç beş kıytırık seçenekle yetinesin? <b>Salonun duvarından neden incir ağacı çıkmasın</b>?</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Eskiler alıyoruz</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Çevre il ve ilçelerin yıkımcılarına dadandık. Ödemiş’te müftünün evini yıkıyorlarmış: haydi koş, güzelim tavan tahtalarını, cumba demirlerini, yarısı çürümüş kapı kanatlarını hurda odun fiyatına yükle getir. Milas’ın köyünde eski Rum evlerini sökmüşler, bilmem kaç metreküp kesme taş varmış: atla arabaya git, pazarlık et. Manisa’daki eskicinin nakit sıkıntısı varmış, “<b>Abi bir kamyon mal getirsem alır mısın?</b>” diye sorar: söyle getirsin. Tokat’ın Turhal’ında araba sürerken dikkatini çekti, ahır kapısını söküp atmışlar, yüz sene boyunca hayvan sürtünmesinden tarifi zor bir kestane rengi almış: frene bas, fiyat teklif et, bagaja bağlat, bin kilometre yol götür.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Bir ara işi iyice büyüttük, Kıbrıs’tan, Sri Lanka’dan antika inşaat hurdası getirtmeye kalktık. Kayseri’nin Develi’sinde ev molozu pazarlığı yaptık. <b><i>Türkiye’nin Eskicileri</i></b> diye bir el kitabı çıkarmayı da düşündük, <i>Türkiye’nin En Güzel Küçük Otelleri</i>’ne eşlik etsin diye, ama ardını getiremedik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yirminci yüzyılın bu memleketten medeniyet adına neler alıp götürdüğünü o yolculuklarda daha yakından gözlemleme şansını bulduk. Tire’nin balkon demirlerine, Safranbolu’nun eski dolaplarına, Gesi’nin kesme taşlarına gören gözle bakarsan <b>Cumhuriyet dedikleri ulusal facianın</b> boyutlarını görürsün, uzun boylu söz söylemeye gerek kalmaz.</span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Kalabalık hayat</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Onbeş yıl boyunca evde inşaatsız geçen bir ay hatırlamıyorum. İnşaatla birlikte soframızın nüfusu da alarm verici boyutlara ulaştı. Hemen her gün öğlen yemeğinde ustalarımız, akşam yatısına gelmiş usta çocuklarımız vardı. Boyacı Sabri Usta bizi benimsedi, evde kalmış kızını da getirip bir müddet bizim eve yerleşti. Tavukçu Hacı Dayı haftada bir yumurta hesabı yapmaya gelir, bir cıgara, bir cıgara daha derken sabahın birine kadar otururdu. Köylü babuşkalar “Mıjdää biz gäldik,” diye anons edip <b>ördekler gibi popolarını sallaya sallaya</b> gelirlerdi oturmaya.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Çocuklar biraz büyüyünce köydeki akranları da bizim evin büyüsünü keşfetti, evden dışarı çıkmaz oldular. Yazları annem Toronto’dan gelip iki-üç ay bizde kalıyordu. Sonra İstanbul’dan gelip yatıya kalan eş dost, Wales’ten gelip bitmemiş oda inşaatına ailecek kamp kuran David, her gelişinde kavga çıkarıp giden baldız Mutlu, kış kıyamette bahçede yatmaktan vaz geçmeyen Ali Nesin, ben hapisteyken Müjde’ye yardım etmek için gelip bir yılı aşkın süre yaşamımızı paylaşan Sevim… Bir ara ardı ardına Ukraynalı bakıcılarımız oldu. Onların arkadaşlarının başına korkunç olaylar geldikçe bizim ev Ukraynalı kadınlar sığınma evine döndü. Bakıcılar yetmeyince aşçıyla temizlikçi de onlara eklendi.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Müjde iyi bir ev sahibesi olmanın ötesinde müthiş bir aşçıydı. Günde on-onbeş kişiye yetişemez olunca komşunun karısı Ummuhan’a da işin püf noktalarını öğretti. Ummuhan şimdi bizim otelin baş aşçısıdır. <b>İstanbul’la Bodrum arasındaki en iyi şeftir desek abartı olmaz</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Özel alanımızı biraz olsun koruyabilmek için bahçedeki çardağı büyütüp etrafını camekânladık; ustayı, komşuyu, misafiri ağırlamaya uygun bir selamlık elde ettik. Yıllarca doğru dürüst bir yatak odamız yoktu. Sonunda kapısı kapatılabilen cinsten bir oda edinmeye karar verdik, odunluğun üstüne kat çıktık. Arsen büyüdü, çoluk çocuk yaygarasından rahatsız olmaya başlayınca onun için bahçe duvarını delip dışarıya bir oda daha çıktık. Onun sıvası kurumadan üstüne kat ekleme planları yapmaya başladık. Meğer bahçenin orası bizim tapunun dışıymış, hazine boşluğuymuş, <b>Allahın kel çalılığı</b>. Sat dersin satmazlar, kirala dersin kiralamazlar: yallah deyip yolumuza devam ettik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Sonradan Nişanyan Evlerinin logosu olarak salyangozu seçtik. Salyangoz <b>organik evi</b> olan hayvandır. Kendisiyle birlikte evi de büyür, lazım oldukça oda ekler. Alabildiğine sade ve aynı zamanda mükemmel bir formu vardır. Klasik bir matematiksel orantıdan karmaşık bir labirent üretir.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yanısıra, “<b>Müslüman mahallesinde salyangoz satma</b>” fikri de hoşumuza gitmedi değil.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Köylü ve özgür</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">İlk yıllar gidip geliyorduk. Sonra fark ettik ki köyde mutluyuz, İstanbul’da bunalıyoruz. Kuzguncuk’taki ev projesi de çıkmaza girince kararımızı verdik. 1996’da İstanbul’daki evi tasfiye edip temelli Şirince’ye yerleştik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Asıl cazibe noktası evdi şüphesiz. Her ayrıntısıyla kendi emeğimizin ve kişiliğimizin ürünüydü. Kendi yaşam alanımızı şekillendiriyorduk. Başkalarının empoze ettiği bir şablonun içinde yaşamıyorduk. Var mıdır bundan büyük özgürlük!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Köyün üst ucundaydık, arkamız uçsuz bucaksız dağ. Yakındaki tek ev Reşide Teyzelerin kulübesi, onlar da akşam sekiz dedin mi yatar. O saatten sonra istersen <b>çırılçıplak sokağa çıkıp mehtapta dolaşma</b> özgürlüğün var. Var mıdır bundan öte bir lüks!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Taşra yaşantısının küçük konforları bizi mutlu ediyordu. Şirince’den ilçe merkezi on dakika. Sabah git, bankaya uğra, dişçiye git, marangozla konuş, telefonu açtır, noter işini hallet, belediye başkanıyla görüş, fotokopi çektir, kargoya bak, arabayı tamir ettir, öğlene kalmadan hepsi biter. Her şey iki sokak içinde döner. Her gittiğin yerde buyur ederler, <b>çay söylerler, hal hatır sorarlar</b>. Parayı da sonradan gönderirsin, lafı mı olur Sevan Bey?</span></p>

  <p class="p5"><span class="sz">&nbsp;</span></p>

  <p class="p4"><span class="sz">İnsanı esir alan bir yanı da vardı taşranın mutlaka, ama ben onun çekim alanının dışındaydım. Müjde’yle aramızda ta baştan bir işbölümü oluşmuştu. Müjde iyi polisti. Herkesle dosttu. Herkesle ilgilenirdi. Misafirciliğe bayılırdı. Esir alsınlar, ne gam, yeter ki beni sevsinler. Ben ise mesafeliydim. “Onlardan biri” olduğum izlenimini hiçbir zaman vermedim. Onların değer yargılarıyla bağlı olmadığımı özenle hissettirdim. Beni esir alabilecekleri mesafeye gelmelerine fırsat tanımadım. Sevan Bey kahveye gitmez. Maç seyretmez. Laubaliliğe gelmez. <b>Hem adam Ermeniymiş, neme lazım, bizi aşar</b>!</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıllar önce Kınalıada’dan şeytan görmüş gibi kaçan ben, bu yüzden Şirince’ye alışmakta hiçbir zorluk çekmedim. Hayatta hiçbir yere ait hissetmediğim kadar kendimi oraya ait hissettim.</span></p>

  <p class="p5"><span class="sz">&nbsp;</span></p>

  <p class="p4"><span class="sz">İstanbul’dayken bazen sıkılırdım. Yapacak bir iş, görecek bir insan olmadığı günler içime <b>boşluk korkusu</b> düşerdi. Yirmi yıl oldu, Şirince’de bir gün bile öyle bir duyguya kapıldığımı hatırlamıyorum.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <div style="text-align:center"><img alt="1993" src="../Images/1993.jpg" /></div>

  <p class="p4"><span class="sz"><i>Arsen 40 günlük, Nisan 1993.</i></span></p>

  <p class="p5"><span class="sz">&nbsp;</span></p>

  <div style="text-align:center"><img alt="1993b" src="../Images/1993b.jpg" /></div>

  <p class="p5"><span class="sz">&nbsp;</span></p>
</body>
</html>
