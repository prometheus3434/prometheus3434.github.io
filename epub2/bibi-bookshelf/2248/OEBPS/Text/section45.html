<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Hem gez hem para kazan</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Karadeniz kitabından sonra<sup><a href="../Text/endnotes.html#ref28" id="ref28">28</a></sup> Kafkasya çekti. O sırada Sovyetler Birliği’nin çatırtıları duyulmaya başlamış, yetmiş seneden beri adamakıllı hiçbir seyyahın gidemediği yerlere gidebilme ihtimali belirmiş. Gürcistan, Ermenistan ve Azerbaycan hakkında Batı dillerinde bir tane dişe gelir gezi rehberi yok. Dağın kuzeyindeki cumhuriyetçiklerin ise, bırak gezi rehberini, adını işitmiş olan yok. <b>Çeçenya? Broadway müzikali miydi?</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Fırsat budur, yazayım bir şey dedim. Bir taslak hazırladım, oniki tane Amerikan ve İngiliz yayınevine gönderdim. Onbiri cevap bile vermedi. Biri faks gönderdi. Kafkasya ilgilerini çekmezmiş, ama acilen Atina kitabı lazımmış, benim bu işi yapabileceğim kanısına varmışlar, <b>yirmidörtbin sterlin artı masraf uygun mudur</b>?</span></p>

  <p class="p5"><span class="sz">&nbsp;</span></p>

  <p class="p4"><span class="sz">Atina’ya iki-üç defa kısaca gitmişim, sevmemişim, doğru dürüst bir şeyini bilmiyorum. Buna karşılık para güzel, başka işim de yok. Hesap yaptım. Bir ay gider, Yorgo’larda kalırım. Kenti tanırım. Sonra İstanbul’a döner, üç ayda yazarım. Peki dedim. Frankfurt Kitap Fuarında yayınevinin adamıyla buluştuk, el sıkıştık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Önce bir miktar kitap okudum. Fark ettim ki aslında epey şey biliyormuşum. Victor Bers hoca sağ olsun, antik Atina’nın girdisini çıktısını öğrenmişiz. Byron, Goethe filan derken, Batı edebiyatındaki Atina tahayyülü hakkında da torbada epey mal var. Formül o halde basit, bir yana o tahayyülü koyacaksın, öbür yanda güncel Yunanistan’a <b>inceden birkaç laf</b> dokunduracaksın, biraz pratik bilgi, kitap hazır!<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">“Geliyorum,” diye Mainz’tan telefon ettim. Yorgo’yla dört-beş arkadaşını akşam bara davet ettim. Bana Atina’da en sevdiğiniz lokantaları anlatın. Özelliği ne bunların? Sevdiğiniz mekânlar? Bu yılın “in”leri? Müzik? Peki bir arkadaşın gelse nereleri gezdirirsin? Haftasonu? Alışveriş? Defter dolusu not birikti. İki üç gün bütün o yerleri gezdim, esnafla lafladım, izlenim topladım. Bir gün müzeleri dolaştım. Dikkatle dinlesen ölü taşlar bile konuşmaya başlar. <b>Konuştular</b>. Beşinci gün yapacak iş kalmadı. Yetsin deyip gazladım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Atina-İstanbul arabayla on saatlik yoldur. Yol boyu kitap kafamda şekillendi, tonu belirdi, cümleleri yerine oturdu. En önemlisi tondur. <b>Her kitabın bir tavrı vardır, dans eder gibi bir şey, bir tür beden dili</b>. Onu tutturdun mu gerisi kolay.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Bebek’teki eve vardığımda içim içime sığmıyor, sabahın ikisi ama uyumama imkân yok, doğru aletin başına oturdum, sabahladım. İki haftada kitabın yazması bitti. Bayağı da güzel oldu. İlki yirmi, sonrakiler beşer bin olmak üzere üç baskı yaptı. Yunan goygoycularından “<b>Bu adam Türktür, Yunanistan’ı kötü tanıtıyor</b>,” diye birkaç nefret postası geldiyse de genel olarak beğenildi.<sup><a href="../Text/endnotes.html#ref29" id="ref29">29</a></sup></span></p>

  <p class="p5"><span class="sz">&nbsp;</span></p>

  <p class="p4"><span class="sz"><span class="s3">Editörüm David</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">David ile Frankfurt’ta tanışmıştık. Yüzü, saçı, kirpikleri ve gözleri aynı renkte, durgun ifadeli bir adam. Açık turuncu.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Kitap metnini yolladım, bir müddet sonra David’den günde on posta faks yağmaya başladı, bazısı beş sayfa, on sayfa. “Sevan şu kelimeyi şöyle değiştirsem sence sakıncası var mı?” Yok. “Şu paragrafı bence ikiye bölelim, sebeplerine gelince falan filan, ama bölmesek de olur.” Keyfin bilir. “Şu kelimeyi Amerikan imlasıyla yazmışsın, gerekçesi var mı?” Ne biliim. “Şuradaki yürüyüş yoluna bir saat demişsin, ben sordum bir saat çeyrek dediler?” Vay tembeller. “Sevan, vaktin varsa önemli bir konu var.” Buyur? “<b>Şu cümlede noktalı virgül yerine virgül daha iyi değil mi?”</b> Elinin körü! Bir ay boyu, her gün…</span></p>

  <p class="p5"><span class="sz">&nbsp;</span></p>

  <p class="p4"><span class="sz">Önce moron olduğunu düşündüm. Welsh asıllıydı, Galli yani, orada Galliler hakkında bizdeki Laz fıkraları gibi fıkralar anlatılır. Sonra, binicisine alışan yabani at gibi, yavaş yavaş, hayal gücü kıt bir editörle çalışmanın zevkini aldım. Metnin kusursuz olmasını istiyordu. İyi bir editör yazardan akıllı olduğunu asla hissettirmez, <b>usturasını acıtmadan kullanır</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Arkadaş olduk. Tam o günlerde Londra’yı bırakıp Wales’in taşrasında bin yıllık bir köye taşındı, sekizyüz nüfuslu, Şirince ayarında bir yer. Birkaç kez orada ziyaret ettim, evinde kaldım. Kendi de daha sonra Şirince’ye geldi. Köyde yaşama fikrini aklıma ilk sokanlardan biri oydu sanırım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Atina’dan sonra beraber bir Viyana-Budapeşte, bir Prag, bir de Moskova-Petersburg kitabı yaptık.<sup><a href="../Text/endnotes.html#ref30" id="ref30">30</a></sup> Prag kitabım <i>Daily Telegraph</i>’ta “<b>Prag hakkında İngilizce yazılmış en kültürlü <i>(erudite)</i> rehber,</b>” diye övüldü. Sonra dizi Amerikalılara satıldı. Amerikalılar bizim kitapları fazla <i>erudite</i> bulduğundan, lafın fazlasını kesip yerine fotoğraf doldurmaya karar verdiler. Biz de beş altı yazarla beraber küstük, istifa ettik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Karısı İngilizdi. Kendisi de ata dilini bilmiyordu. Köyde dili konuşan kimse yoktu bildiğim kadarıyla. Buna rağmen, yasa gereği, İngilizcenin yanı sıra bölgesel dilde eğitim veren ilkokul açılmıştı.<sup><a href="../Text/endnotes.html#ref31" id="ref31">31</a></sup> Çocuğu Welsh okuluna gönderdiler. İlk gidişimde birinci sınıfa yeni başlamıştı. <b>Ana babasının bilmediği bir dili öğrenmekten dolayı müthiş gururluydu</b>. “Sana öğreteyim bak, babam bilmiyor,” dedi, önemli bir sırrı paylaşma edasıyla bana Welshçe ona kadar sayı saymayı öğretti.</span></p>

  <p class="p5"><span class="sz">&nbsp;</span></p>
</body>
</html>
