<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Apartmandan bozma köşk</b></span></p>

  <p class="p5"><span class="sz">&nbsp;</span></p>

  <p class="p4"><span class="sz"><i>Şirince’de resmi makamlara karşı verdiğim (bugün itibariyle) ondört yıllık amansız mücadeleyi</i> Şirince Meydan Muharebelerinin Mufassal Tarihçesi <i>adlı kitabımda hikâye ettim. Burada o konulara çok fazla girmeye gerek görmüyorum. Daha önce okumuş olanlardan özür dileyerek, Tarihçe’den bir bölüm aktarayım. Tam aktarma değil gerçi, epeyce ek yaptım.</i></span></p>

  <p class="p5"><span class="sz">&nbsp;</span></p>

  <p class="p4"><span class="sz">Şirince’ye geldiğim sene Ankaralı birtakım kodamanlar köyün tepesine üç katlı çirkin bir apartman dikmişti. Sonra birtakım nedenlerle inşaatı yarım bırakıp gittiler. Yedi yıl boyunca o yapı, kırmızı tuğladan bitmemiş bir heyula olarak Şirince’nin ufkunu kirletti. Tanıtım fotoğrafı lazım oldukça oturup <b>photoshop’ta o binayı silmek zorunda kaldık</b>. Bizim evin tam karşısındaki tepedeydi. Yıllar boyu sabah uyanıp penceremi açtığımda önce “oh” çekip sonra o binaya lanet okudum.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıkım kararı çıktı, ama uygulanmadı. Dönemin kaymakamıyla biraz olsun sohbetimiz vardı. Bir gün punduna getirip “Yıksanıza şu kepazeliği,” dedim. Yıkılmazmış, kim uğraşıp beddua alsın? “O zaman bırakın adamlar bitirsin?” Mümkün değil, kesinleşmiş yıkım emrini Allah gelse kaldıramaz. “Kamulaştırın?” Bütçe yok. “Ne olacak peki?” “<b>Evladiyelik burası Sevan Bey</b>, böyle kalır.”</span></p>

  <p class="p5"><span class="sz">&nbsp;</span></p>

  <p class="p4"><span class="sz">Peki, dedim, biri girişip şunu adam etse? “Memlekete hayırlı bir iş yapmış olur.” Düşündüm: bu haliyle kimseye anlatamazsın bu ucubeyi düzeltip bir şeye benzetebileceğini. <b>Kime sorsan otomatiğe takıp “yık” diyecek</b>. Önce dış görünüşünü adam etmek lazım, ondan sonra kapı kapı dolaşıp belki birilerini ikna edebilirsin. “Yıllık izniniz ne zaman?” diye sordum. “Siz yokken ben buna biraz makyaj yapayım, siz görmemiş olun. Sonra Anıtlar mı, Bakanlık mı, her neyse başvururuz, sizin desteğinizle belki yapı izni çıkartırız.” Anlaştık. El sıkıştık. Bir-iki ay sonra binayı satın aldık.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Aslında binanın bir süreden beri satılık olduğunu biliyorduk. Selçuk ve Ankara'dan birtakım resmi ve yarı-resmi şahısların alıcı olduğu işitilmiş. Siyah plakalı arabalarda <b>takım elbiseli adamlar</b> köye gelip gitmeye başlamışlar. Selçuk'taki müze müdürünün günde birkaç kez inşaatı gezdiği görülüyor. Bunlar alsa neler yapabilecekleri üç aşağı beş yukarı belli, binanın şimdiki haline de rahmet okutacaklar. Bizim pansiyonun yanıbaşında böyle bir şeyin olması bizi bozar. Önlemeliyiz.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Yıkıp yeniden yapmayı da düşündük; hatta Müjde o yönde epeyce ısrarcı oldu. Ama yapı o arada genişletilen sit alanına dahil edildiğinden, yerine yeni bir şey yapmaya yasal imkân yoktu; göze alamadık. Var olanı <b>estetik ameliyatla düzeltmeye</b> karar verdik. Aylarca kıvrandık, fotoğraflar çektik, taslaklar çizdik. Nasıl yapsak da bu çirkinliği kamufle etsek? Önüne ikinci bir ev cephesi mi eklesek? Kat mı indirsek?<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">O sırada bizim kaymakam pat diye görevden alınmasın mı? İnşaata başlamadan birkaç gün önce yenisini makamında ziyaret ettim. Görevinde başarı ve mutluluklar diledim. Durumu anlattım. Selefiyle başlattığımız verimli diyalogu sürdüreceğimize dair derin inancımı dile getirdim. Adam oturduğu yerde kurum kurum kuruldu, sordu: “Sewan Bey ruhsatınız var mı?” Anlatamadım galiba dedim; bir daha anlatayım. Daha kasıldı, önemli bir sırrı ifşa etmenin ciddiyetiyle “Türkiye,” dedi, “bir huguk dewletidir.” Ben dayanamadım, “Aa” dedim, “çok sevindim. <b>İki gündür gazete okumuyorum, yeni oldu herhalde?</b>”Adamcağız daha gerdan bükme hareketini tamamlamadan müsaade istedim, çıktım.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Ertesi gün onaltı kişilik ekiple inşaata başladık. Dış cepheyi baştan aşağı indirip pencereleri mümkün mertebe Şirince'nin geleneksel disiplinine uydurmaya çalıştık. Sonra, üç katlı “apartman” görünümünü kırmak için önde taş kemerler inşa ettik. Alt kata yarı kırık tonozlar ekledik, işlevi belirsiz, besbelli eski bir tarihte yıkılıp yeni binaya entegre edilmişler. Köyden bakıldığında binanın sadece üst katının görünür olmasına dikkat ettik. Öndeki kayalığı taraçalandırarak ağaçlar diktik. İç mekânı tamamen revize ettik. <b>Binayı eskittik</b>.</span></p>

  <p class="p5"><span class="sz">&nbsp;</span></p>

  <p class="p4"><span class="sz">“Köşk” adını verdiğimiz yapı 2001 Temmuzunda beş odalı bir küçük otel olarak hizmete girdi. Görenlerin çoğu “Ah mirim, eski zamanda ne güzel konaklar yapılırmış,” muhabbeti yapmaktan kendini alamadı. Sanat tarihine vakıf bir konuğumuz “<b>Roma dönemi altyapısı üzerinde 19. yüzyıl Rum konağı</b>” teşhisini koydu, şaka değil ciddi.<span class="Apple-converted-space">&nbsp;</span></span></p>

  <p class="p4"><span class="sz">Köşkten bozma apartmanlarla dolu olan yurdumuzda, galiba ilk kez <b>apartmandan bozma köşk</b> yapmış olmanın gururunu yaşadık.<span class="Apple-converted-space">&nbsp;</span></span></p>

  <p class="p5"><span class="sz">&nbsp;</span></p>

  <p class="p4"><span class="sz">Şimdi Şirince’ye gelen ziyaretçilerin birçoğu “Şirince’nin tarihi konakları” faslından gelip bizim Köşk’ün fotoğrafını çekiyor. Yeni çağda güzel bir şey yapılması fikri o kadar yabancı ki insanlara, yeni olabileceğine ihtimal bile vermiyorlar.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="1999b" src="../Images/1999b.jpg" /></div>

  <p class="p4"><span class="sz"><i>Kavgaya hazır, Selçuk 1999.</i></span></p>

  <p class="p5"><span class="sz">&nbsp;</span></p>
</body>
</html>
