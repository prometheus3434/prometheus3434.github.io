<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Aslanlı Yol</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p5"><span class="sz">&nbsp;</span></p>

  <p class="p4"><span class="sz"><b>Çatlı gibisin maşallah!</b></span></p>

  <p class="p5"><span class="sz">&nbsp;</span></p>

  <p class="p4"><span class="sz">Hapis hayatımın altıncı ayında rivayet çıktı: Susurluk mahkûmları Selçuk Cezaevine geliyormuş.<sup><a href="../Text/endnotes.html#ref50" id="ref50">50</a></sup> Nedenmiş? <b>Sevan’ı vurmak için!</b> Haber Müjde’nin de kulağına gitmiş, tedirginlik içinde geldi. İçerdeki Kürt çocuklar kendilerince beni koruma planları yaptılar. “Olmaz öyle şey, saçmalık,” dedim. Ama gelenler tehlikeli tipler, Özel Tim personeli. Faili meçhullerin failiymişler deniyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Otobüsler dolusu potansiyel çapulcunun “Türkiyah sizinle gurur duyuyor” nidaları arasında gelip teslim oldular. Bir-iki saat sonra şahsi “paketleri” de geldi, cep telefonu belli, <b>başka mekanik edevat</b> da var mutlaka. Bir hafta önceden Ülkü Ocakları ileri gelenlerinden birtakım tipler gelip arkadaşlar için villa tipi bir koğuş hazırlamıştı zaten, badana boya, mutfak, beyaz eşya, ortopedik yatak eksik değil. O güne dek hapishanede iyi kötü bir ağabeylik pozisyonumuz var. Bir şey değil, o zedelenecek.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Biri Urfalıymış. Müjde’yi aradım, <b>iki elin kanda olsa git mırra bul getir</b> diye talimat verdim. Akşama bizim koğuştan mırra pişirip gönderdim. Ayrıca özel aşçım vardı, küçük kızla ilişkiden yedi yıla mahkûm Aydın, haber ilettim ki yemek konusunda sıkıntıları olmasın, yardımcı oluruz.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Can alıcı hatayı savcı yaptı, bizi birbirimize düşürmeye çalıştı. Bana geldi, bundan böyle bahçeye çıkamazsın, mesai saati dışında yukarıda çalışamazsın, kafana göre hamam yakamazsın, onu yapamazsın, bunu yapamazsın. Nedenmiş? Güvenlik! Onlara da “Size hiçbir ayrıcalık veremem yoksa Sevan basına öter,” diye fitne yapmış. Yanlarına gittim. “Bakın,” dedim, “yaptıklarınız beni çok ilgilendirmiyor, ideolojiniz de – afedersiniz – s.kimde değil, ama burada dayanışma içinde olmalıyız.” Peki dediler, ama <b>içki sorununu</b> ne yapacağız? Ben o güne kadar aydan aya vişne suyuna katılmış az votka ile idare etmişim. Anlattım: şu gardiyan rüşvetçidir, öbürü korkaktır, beriki zararsızdır, idare eder.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Buzlar eridi. Her akşam rakı sofrası kurulmaya başlandı, Oğuz Yorulmaz aşçı, Ercan Ersoy da umumi şef, ızgaradan sorumlu. Bir süre sonra işler iyice cıvıdı, gardiyanı çağırıp “Rakı bitti, al şu yirmiliği bir büyük getir çabuk,” demece raddesine varıldı. Haluk Kırcı’yla<sup><a href="../Text/endnotes.html#ref51" id="ref51">51</a></sup>, Ayhan Çarkın’la<sup><a href="../Text/endnotes.html#ref52" id="ref52">52</a></sup> telefon sohbetleri ediliyor (onlar da o tarihte memleketin çeşitli hapishanelerindeler), <b>Sami Hoştan</b><sup><a href="../Text/endnotes.html#ref53" id="ref53">53</a></sup> <b>tepsiler dolusu baklava gönderiyor</b>, Sedat Beyden mahsus selamlar geliyor.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Beni uzun uzun deştiler. Sevan tehlikeli adamdır, aman dikkat diye sözde birileri bunları önceden uyarmış. Baktılar öyle değilim, üstlerine rahatlık geldi. Konular derinleşti. Abdullah Çatlı’ya müthiş bir hayranlıkları vardı: şöyle zeki adamdı, umulmadık bakış açıları getirirdi, insanın içini okurdu, iki kelime söyler toplantının yönünü değiştirirdi. Sonunda büyük komplimanı ağızlarından çıkardılar. “Sevan Abi, şimdi kızacaksın sen ama <b>rahmetliye senin kadar benzeyen birini görmedik!”</b> “İyi hoş da bu milliyetçilik saçmalığını nasıl taşıyabiliyorsunuz halâ,” diye zorladım bir gün. “Yapma be abi,” dediler, “o dediğin 1980’den önceydi; saftık. Şimdi milliyetçilik mi kaldı?”</span></p>

  <p class="p5"><span class="sz">&nbsp;</span></p>

  <p class="p4"><span class="sz">Oğuz’la yakınlaştık. Yakışıklı, aslan gibi bir adamdı: kavgacı, isyankâr, anarşist. Baba mesleği diye polis olmuş, başını olmadık belalara sokmuş. Dibe vurduğu bir gün elinden tutmuşlar, kaldırmışlar, profesyonel katil olarak yetiştirmişler. Geçmişinden huzursuzdu. “Sana bir şeyler anlatsak kitap yapar mısın?” diye sordu bir gün. Ama devamına sanırım cesaret edemedi. Bir başka gün Yıldırım’ın <i>Radikal</i>’de Haluk Kırcı hakkında yazısı çıkmıştı.<sup><a href="../Text/endnotes.html#ref54" id="ref54">54</a></sup> Tipik Yıldırım yazısı: <b>mutlak İyi ile mutlak Kötü’nün kozmik savaşında, bir Karanlık Prens</b> <b>portresi</b>. Oğuz’a verdim, şunu oku bak neymiş sizinki! Okudu. Uzun uzun düşündü. “Valla Haluk öyle biri değildir abi,” diye itiraz etti. “17 yaşındaydı, hayatı kaydı, o zamandan beri kendini kurtarmaya çalışıyor.” Sonra anlattı, bir ara Fransa’da düzgün bir hayat kurmak üzereyken karısının dırdırı yüzünden dönmeye karar vermiş, bir daha belini doğrultamamış. Yedi yıl mı ne tecritte yatmış. O sırada kendi kendine Fransızca öğrenmiş, felsefe okumuş. Yedi yıl gökyüzünü görmemiş. Hücrede bir dakika bile ışığı söndürmemişler.</span></p>

  <p class="p5"><span class="sz">&nbsp;</span></p>

  <p class="p4"><span class="sz">Açık cezaevine nakil isteme hakları vardı. Burada keyfimiz iyi diyerek gitmediler. Benim tahliyemden sonra “Sevan Abi senden sonra buranın tadı kalmadı,” diye haber ettiler; Dalaman Açık’a nakil aldılar. Orada da bir kere ziyaretlerine gittim. Nefis bir yerde kalıyorlardı. Sözde koyun bakıcısı eviymiş, en yakın insandan kilometrelerce uzakta, bir yanı orman, öbür yanı uçsuz bucaksız çayır, üç kişilik bir baraka. Vurmaya niyetleri olsa <b>cesedim yüz sene bulunamazdı</b>. Vurmadılar. Ayaküstü rakı sofrası kurduk, hasret giderdik.</span></p>

  <p class="p5"><span class="sz">&nbsp;</span></p>

  <p class="p4"><span class="sz">*</span></p>

  <p class="p5"><span class="sz">&nbsp;</span></p>

  <p class="p4"><span class="sz">30 Mayıs 2005’te Oğuz Bursa’da bir bar kavgasında öldürüldü. Beş-on gün sonra Şirince’de yanıma genç bir adam geldi. Oğuz’un kardeşiymiş. “<b>Abim her Allahın günü senden bahsederdi,</b> merak ettim, tanımak istedim,” dedi. Başkaca merak ettiği bir şey var mıydı? Neler bildiğimi mi öğrenmek istiyordu? Kestiremedim. Kahve içtik, rahmetliyi andık, ayrıldık.</span></p>

  <p class="p5"><span class="sz">&nbsp;</span></p>

  <div style="text-align:center"><img alt="2001" src="../Images/2001.jpg" /></div>

  <p class="p4"><span class="sz"><i>Ayşe Arman’ın Hürriyet’teki röportajı, 30 Ekim 2001. Arsen, Müjde, Tavit, İris. Ben hapisteyim.<span class="Apple-converted-space">&nbsp;</span></i></span></p>

  <p class="p5"><span class="sz">&nbsp;</span></p>
</body>
</html>
