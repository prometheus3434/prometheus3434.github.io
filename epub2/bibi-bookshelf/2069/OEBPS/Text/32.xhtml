<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos10"></div>

  <p>Tarık’la birlikte sel yatağının daraldığı yöne doğru ilerliyoruz. Konuşmalarımız birbirinin içine giriyor:</p>

  <p>“Kaç yıl oldu?”</p>

  <p>“Yedi. Yanımdaki sıraya oturduğundan bu yana tam yedi yıl geçti”</p>

  <p>“İngilizceciyi hatırlıyor musun?”</p>

  <p>“Yüzü soluk ve çilliydi.”</p>

  <p>“Yine de güzeldi.”</p>

  <p>“Hayır, değildi. Onu güzelleştiren bizdik. Onu isteyişimizdi.”</p>

  <p>“Haklısın.”</p>

  <p>Köpek havlamaları son tepeyi aşarken duruyoruz. Artık ayrılmak zorundayız. Birbirimize fark ettirmemeye çalışarak içimize akıttığımız göz yaşlarımızı saklayıp, yüzlerimizin yarısı ağlarken öteki yarısıyla son kez gülümsemeye çalışıyoruz.</p>

  <p>“Gönül’e anlatmamalısın... Yani, kura çektiğimizi...”</p>

  <p>Son kez olduğunu bilerek birbirimize dokunuyoruz. Yıllarca önce yatılı bir okulun eski bir sınıfında filizlenip birlikte içtiğimiz bir sigarayla başlayan dostluğun sonuna geldik.</p>

  <p>“Pişman değilim.”</p>

  <p>“Ben de. Buraya gelmemiz gerektiği için geldik, gerektiği için de...”</p>

  <p>Köpekler havlamıyor; kısa bir süre için helikopterin çırpınışı da duruyor. Bizim olan o birkaç saniyelik sessizlik boyunca tekrar birbirimize sarılıyoruz. Elimizden gelen bu.</p>

  <p>“Gerektiği için de geride kalacağım. Mutluyum... Sakın unutma, gerekeni yaptığım için mutluyum...”</p>

  <p>“Allahaısmarladık.”</p>

  <p>“Güle güle. Unutma, hep Doğuya...”</p>
</body>
</html>
