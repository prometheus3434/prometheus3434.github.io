<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="bos10"></div>

  <p>Doğu’dan kolumu ikiye bölen acıya dönüyorum. Petra’nın tırnakları. Ona kızmamalıyım. Gözlerinde bütün geceyi yırtacak kadar büyük bir merak var.</p>

  <p>“Yüzlerini göremiyorum, ama o değil mi? Ölecek olan o!”</p>

  <p>Elimi omzuna atıp giderek genişleyen gözlerini yatıştırmaya çalışıyorum.</p>

  <p>“Yarım saat sonra öğreneceksin. Çok az...”</p>

  <p>Tokadı, dilimdeki sözcükleri ezip karanlığa karışarak kayboluyor. Havaya ikinci kez kalkan elini tutup dudaklarımdaki acıyı siliyorum. Sinirlenmemeliyim; o olmazsa gerçeği öğrenemem.</p>

  <p>Elimi kıvırcık, kalın telli saçlarına götürüyorum. Ama dokunamıyorum. Haykırışı, sel yatağına doğru delice bir koşu tutturmuş üç köpeğin havlamasını bastırıyor. “Yalan söyledin; hani sen, sen kaybetmiştin?”</p>

  <p>Karşı koymasına fırsat vermeden siyah, kıvırcık saçlarına, ince beline, kalkık ve biçimli kalçalarına, ağlamaya hazır gözlerine bakıp kulağına fısıldıyorum:</p>

  <p>“İlle de öğrenmek istiyorsan...” Başını geri çekiyor. “Orada biraz sonra ben öleceğim. Tarık kurtulacak.”</p>

  <p>Silkinip kollarımdan sıyrılıyor. Birkaç adım geri çekilip başını sallayarak, “Doğru değil,” diye mırıldanıyor. “Eğer ölseydin burada olmazdın.”</p>

  <p>Sonra cevap vermeme fırsat vermeden helikopterin projektörünün aydınlattığı düzlüğe doğru gidiyor.</p>

  <p>Arkasından bağırıyorum:</p>

  <p>“Doğru! Ölen benim. Burada bulunmamın bir tek nedeni var.” Duruyor. Geriye dönmesini bekliyorum; dönüyor. “Bu senin hikâyen. Ben sadece hikâyeyi sana anlatmak için yaşıyorum.” Ağlamamalıyım. Burnumu çekip, “Gerçek kahraman, gerçeği bulacak, düğümü çözecek olan sensin.”</p>

  <p>Aramızdaki uzaklığa rağmen şaşkınlığını fark ediyorum.</p>

  <p>Bağırmıyor, yine de duyuyorum onu: “Ben, ben mi?”</p>

  <p>O sırada görüyorum Amcam’ı. 1943’te Sakız açıklarında ölen Amcam’ı: İkinci ölümünü karşılamak için sel yatağında kalan genç adamın yanına yürüyor.</p>
</body>
</html>
