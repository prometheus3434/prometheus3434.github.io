<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 id="ud17a08a5-76da-401c-938d-9d8344d7568b"><span style="font-weight:bold;">BÖLÜM BİR</span></h3>

  <h3><span style="font-weight:bold;">1</span></h3>

  <h3><a id="bookmark1"></a><span style="font-weight:bold;">GECE ZİYARETÇİSİ</span></h3>

  <p>1902 senesinde, altı SibiryalI piyade eriyle, dört de yük beygirini, Shkotovo Köyü yakınlarında Ussuri Körfezi’ne&#160;dökülen Tsimuho’dan yukarı çıkardım. Amacımız, dört nehrin&#160;-Tsimu, Daubi, Mai ve Lefu- kaynağının Tatianshan’daki&#160;geçitleri ve Hanka Gölü’yle Ussuri Demiryolu civarındaki&#160;patikaları keşfetmekti.</p>

  <p>Shkotovo, Tsimuho’nun ağzının sağ kıyısında, Çinlilere ait ve camlı küçük bir penceresi olan bir av kulübesi yüzünden&#160;yerli halkın “Sırça Vadi” olarak adlandırdığı bir vadide&#160;kuruludur. En yakın cam fabrikası binlerce kilometre uzakta&#160;olduğu için, Ussuri çevresindeki bu ormanlık bölgede cam&#160;nadir bulunan bir şeydi. Öyle ki, alışveriş amaçlı kullanılır hale&#160;gelmişti. Boş bir şişeyle, hatırı sayılır miktarda un, tuz, akdarı,&#160;hatta kürk bile almak mümkündü. Düşmanlar eski hesaplarım&#160;birbirlerinin cam eşyalarını kırarak kapatırdı. Bu koşullar&#160;altında fanzanın<a id="footnote1"></a><sup><a href="#bookmark2">1</a></sup> penceresindeki camın, oraya ilk yerleşenlerin&#160;dikkatini kulübeyi, nehri ve bütün bölgeyi onun adıyla anacak&#160;kadar çekmiş olması, hiç şaşırtıcı değil.</p>

  <p>Shtkotovo’dan erkenden yola çıktık ve aynı gün Sırça Vadi’ye vardık. Dağınık meşe ağaçlan dağların yüksek bölgelerinde yerlerini çoğunlukla sedir ağaçlarının hâkim olduğu sık&#160;ormanlara bırakıyorlardı. Çinli avcıların ve şifalı ot toplayıcılarının açmış olduğu dar patikayı takip ettik. Uzun süredir&#160;kullanılmayan patika, kapanmaya yüz tutmuştu, otlardan&#160;oluşan bir halı tarafından gözlerden gizleniyor, bir sürü yerde&#160;de devrilmiş ağaçlarla kesintiye uğruyordu. Aradan çok geçmeden patikayı hepten yitirince, istediğimiz yöne giden hayvan yollarını takip etmeye başladık ama çoğunlukla el değmemiş ormanda kendimize yol açarak ilerliyorduk. Üçüncü&#160;gün, akşam olmadan Tatianshan’a ulaştık.</p>

  <p>Her zamanki gibi, çadırlarımızı kurma ve ateş için çalı çırpı toplama işini gün ışığında halledebilmemiz için günlük&#160;yürüyüşümüz erken bitirdim. Adamlar kampı kurarken, ben de&#160;yakın çevrede keşfe çıktım. Bu türden gezintilerde, harika bir&#160;ahbap ve iyi bir avcı olan Policarp Olentyev bana eşlik ederdi.</p>

  <p>Güneş ufuk çizgisinin altına inerek batarken, ışınlan dağ zirvelerinde uzun uzun oyalandı ama karanlık gölgeler vadileri&#160;çoktan perdelemişti. Ağaçlar, soluk gökyüzünün önünde&#160;sarımsı yapraklarla süslü tepeleriyle cesurca yükseliyorlardı.&#160;Havada, kuşların ve böceklerin duruşunda, çimenlerin solgunluğunda bir sonbahar kokusu vardı.</p>

  <p>Alçak bir yardan inerek yan taraftaki sık orman tabakasıyla kaplı, bir dağ akarsuyunun yatağıyla ikiye bölünen vadiye ulaştık. Burada birbirimizden ayrıldık. Ben çakıllı su yatağını&#160;takip ederek sola döndüm, Olentyev sağa doğru gitti. Aradan&#160;iki dakika bile geçmemişti ki, bir silah sesi duyuldu, döndüm,&#160;kıvrak ve alacalı bir şeyin havada uçup gözden kaybolduğunu&#160;gördüm. Olentyev aceleyle silahını yeniden dolduruyordu ama&#160;şaıjör sıkıştı kaldı, yuvasına oturmadı.</p>

  <p>Yanına koştum. “Neydi o?”</p>

  <p>“Kaplandı gördüğüm kadarıyla,” diye cevap verdi. “Şu ağacın üstünde. Galiba vurdum.”</p>

  <p>Sıkışmış şaıjörü sonunda çıkaran Olentyev silahını doldurdu; ikimiz birlikte vahşi hayvanın saklandığı yere doğru&#160;dikkatle ilerledik. Kuru otlar üzerindeki kan izleri, hayvanın&#160;gerçekten de vurulduğunu gösteriyordu. Olentyev aniden olduğu yerde durup dikkatle dinlemeye başladı. Sağ tarafımızdan&#160;bir homurtu geldi ama sık çalılar görüşümüzü engelliyordu.</p>

  <p>Yolumuzun üstünde, devrilmiş bir ağacın kalın gövdesi yatıyordu. Olentyev kütüğe tırmanmak üzereydi ki, onun ne&#160;yapacağını tahmin eden yaralı hayvan saklandığı yerden çıkıp&#160;apar topar ağaca doğru atıldı. Avcı, çok kısa mesafeden ateş&#160;etti, öyle ki tüfeğini omzuna kadar bile kaldırmadı. Çok iyi bir&#160;sonuç aldı. Kurşun, hayvanın kafasına saplandı; hayvan başı ve&#160;ön ayakları bir tarafta, arka ayakları diğer tarafta olmak üzere&#160;kütüğün üstüne düştü, birkaç defa sarsıldı, toprağı ısırdı.&#160;Vücudu yavaşça öne doğru kaydı, sonra da büyük bir gümbürtüyle avcının ayaklan dibine serildi.</p>

  <p>Bölgede pars olarak adlandırılan bir Mançurya panteriydi. Kedi ailesinin muhteşem bir üyesi. Burnunun ucundan kuyruğunun başlangıç noktasına kadar bir metre kırk santim uzunluğundaydı. Yan taraflarında ve sırtında pas rengi, kamında&#160;beyaz olan kürkü, bir kaplanın çizgileri gibi sıralar halinde&#160;dizilmiş, yanlarda, patilerde ve kafada küçük ve belirgin,&#160;boyunda, sırtta ve kuyruktaysa büyük ve halka biçimli siyah&#160;beneklerle kaplıydı.</p>

  <p>Panter, Ussuri Bölgesi’nin güneyinde bulunur ve benekli geyikler, karacalar ve köylülerle beslenir. Becerikli ve ihtiyatlı&#160;bir hayvandır, bıraktığı izlerin aksi yönünü gösteren bir ağaç&#160;dalında yaprakların arasına girerek insanlardan saklanır ve&#160;böylece avcının bakış açısıyla aynı hizada olur. Karşıdan&#160;bakılınca, yan taraftan bakıldığından daha az dikkat çektiğinin&#160;bilincinde olarak, dala boylu boyunca uzanır, başını patilerine&#160;dayayıp hiç kıpırdamadan yatar.</p>

  <p>Panterin derisini yüzmek bir saatten fazla vaktimizi aldı, kampa dönüş yoluna koyulduğumuzda ortalık kararmaya&#160;başlamıştı. Çadırların ışıklarını görene kadar epeyce yürümemiz gerekti. Kısa süre sonra, ağaçların arasında gidip gelen,&#160;kamp ateşiyle bizim aramızda mekik dokuyan adamları da&#160;seçtik. Köpekler bizi coşkuyla karşıladılar, askerler de&#160;ganimetimizin etrafında toplanıp şaşkınlık ve hayranlıklarını&#160;dile getirdiler.</p>

  <p>Ertesi gün yolumuza devam ettik. Rotamız, rüzgârın devirdiği ağaçlarla dolu bölgelerden geçiyor, bu da ilerlememizi bayağı yavaşlatıyordu. Saat dört civarında, bir zirveye&#160;ulaştık. Küçük grubumuzu geride bırakarak zirvenin öbür&#160;tarafına geçtim. Gördüklerim, şüphelerimi anında dağıttı. Kubbe biçimli dağ, aradığımız yerdi.</p>

  <p>Ekibimin yanında döndüğümde, güneş ufka doğru alçalmıştı. Çabuk hareket etmek ve su bulmak zorundaydık. Hem adamlar, hem de atlar susuzluk çekiyordu. Önce yumuşak olan&#160;iniş, gitgide dikleşti. Atlar sağrılarının üzerinde kaydılar, yükleri öne doğru kaykıldı, bağlı olmasaydılar hayvanların başının&#160;üstünden aşıp yere düşeceklerdi. Devrilmiş ağaç sayısının çokluğu düşünülünce hiç de kolay olmayan bir şekilde zikzaklar&#160;çizerek indik aşağı.</p>

  <p>Dağın eteğindeki bölge tamamen vahşiydi. Yerinden sökülmüş ağaçlarla tıka basa dolu derin çukurlarla yosun kaplı&#160;kayalıklar, çarpıcı bir Walpurgis<a id="footnote2"></a><sup><a href="#bookmark3">2</a></sup> etkisi yaratıyordu. Daha ıssız&#160;ve daha düşmanca bir yer, hayatımda görmemiştim.</p>

  <p>Dağlar ve ormanlar, bazen neşeli ve çekici görünürler, o zaman insan onlardan hiç ayrılmak istemez. Başka zamanlarda&#160;ise, can sıkıcı ve kasvetlidirler. Ne tuhaftır ki, bu izlenimler&#160;asla tek bir kişiye özgü olmaz, herkes tarafından paylaşılırlar.&#160;Durum o anda da böyleydi. Üstümüzde hasta edici, korkutucu,&#160;iğrenç bir kasvet havası vardı ve hepimiz bundan fena halde&#160;etkilenmiştik.</p>

  <p>“Neyse,” diye mırıldandı adamlar. “Bir gecelik. Yarın daha iç açıcı bir yer buluruz.”</p>

  <p>Orası benim de hoşuma gitmemişti ama başka seçeneğimiz yoktu. Güneş batmak üzereydi. Kayalığın dibinde bir dere çağıldıyordu. Derenin kıyısında bir yer seçip adamlarıma&#160;çadırları kurmaları için emir verdim.</p>

  <p>Balta ve insan sesleri, ormanın ezici sessizliğini anında paramparça etti. Adamlar çalı çırpı topladılar, atların eyerlerini&#160;çözdüler. Biz yemeğimizi yedik ama yük taşıyan hayvanlarımız taşlarla ve çıplak kütüklerle dolu bu vahşi yerde aç&#160;kaldılar. Bunu ertesi gün Çinli köylülerin kulübelerine rastladığımız takdirde telâfi etmeyi düşünüyorduk.</p>

  <p>Taygada her zaman olduğu gibi alacakaranlık erken çöktü. Gecenin gölgeleri yere inmiş ve dünyaya yerleşmişken, Batı&#160;yönünde sık ağaçların arasından soluk gökyüzü parçaları hâlâ&#160;görülebiliyordu. Ateşimizin alevleri neşeyle parlayarak, yakı-nınımızdaki çalılıklarla ağaçlan aydınlatıyordu. Kampımız&#160;yavaş yavaş sessizliğe büründü. Çay da içildikten sonra&#160;adamlar tüfekleriyle, eyerleriyle ve üstleriyle başlarıyla ilgilenmeye başladılar. Yürüyüşlerde yama ve tamir işi her zaman&#160;çok olur. İşlerini bitirdikten sonra uykuya çekildiler. Paltolarına sannmış olarak, birbirlerine yakın yatıyorlardı, hepsi&#160;derin uykudaydı. Atlar ormanda yiyecek bulamayarak, başlan&#160;önde kampa dönüp ayakta uykuya dalmışlardı. Sadece&#160;Olentyev’le ben uyanıktık. Olentyev çizmelerini onanyor, ben&#160;de günlüğüme notlar alıyordum. Saat on civarında, koyun&#160;postu paltoma sarınıp ateşin yakınında bir yere kıvrıldım.&#160;Altında kamp kurmuş olduğumuz yaşlı köknar ağacının dalları,&#160;ateşimizden dumanla birlikte yükselen sıcakta dalgalanıyor,&#160;yıldızlarla beneklenmiş siyah gökyüzünü bir gözlerden&#160;saklıyor, bir ortaya çıkarıyordu. Ağaçlar, bitmek bilmeyen&#160;sütunlardan oluşan sıralar halinde ormanın kalbine doğru&#160;uzanıyor, gecenin karanlığıyla karışıp belirsizleşiyorlardı.</p>

  <p>Birdenbire, atlar başlarını kaldırıp kulaklarını diktiler, sonra gevşeyip uykularına döndüler. Önce duruma dikkat&#160;etmeden konuşmayı sürdürdük. Birkaç dakika geçti. Olent-yev’e bir soru sordum, cevap alamayınca dönüp baktım. Elini&#160;gözlerini ateşin ışığına karşı perdelemek için kaldırmış olarak&#160;ayaklanmış, karanlığa bakıyordu.</p>

  <p>“Ne oldu?” diye sordum.</p>

  <p>“Dağın yan tarafından aşağı inen biri var,” diye fısıldadı.</p>

  <p>Etrafımızdaki mutlak, soğuk bir sonbahar gecesi bir ormana hâkim olan cinsten sessizlik, birdenbire yukarıdan yağmur gibi yağan çakıllar yüzünden bozuldu.</p>

  <p>Olentyev, “Ayı bu,” diye soluyarak tüfeğini kaptı.</p>

  <p>Karanlıktan, “Ateş etme! Ayı yok! ” diye bir ses geldi, bir-iki dakika içinde de bir adam, gölgelerden çıkarak ateşimizin ışığına adım attı.</p>

  <p>Geyik derisi bir ceket ve pantolon giymişti. Başını, bir çeşit saç bandı süslüyordu. Ayaklarına untalar<a id="footnote3"></a><sup><a href="#bookmark4">3</a></sup> geçirmişti,&#160;büyük bir sırt çantası, eski moda kırma bir tüfek, bir de elde&#160;yapılmış saçma torbası taşıyordu.</p>

  <p>“Merhaba yüzbaşı,” dedi bana dönerek.</p>

  <p>Tüfeğini bir ağaca dayadı, sırt çantasını omzundan indirip ateşin yanma çömelerek, alnındaki teri gömleğinin koluyla&#160;kuruladı. Kırk beş yaşlarında, orta boylu, sağlam yapılı bir&#160;adamdı, görünüşünden gücünün kuvvetinin yerinde olduğu&#160;anlaşılıyordu. Güneş yanığı yüzü tipik yerli özelliklerini&#160;taşyordu, elmacık kemikleri belirgin, burnu küçük, gözleri&#160;Moğol biçimli, sağlam dişlerle dolu ağzı büyüktü. Kestane&#160;rengi ince favorileri üst dudağının yanlarına kadar uzanıyor,&#160;küçük, kızılımsı bir sakal çenesini saklıyordu. En dikkat çekici&#160;yanı gözleriydi. Koyu gri, sakin, dürüst, iyi huylu ve bir şekilde saf gözlerdi bunlar, ama aynı zamanda da kararlı bir gücün&#160;belirtilerini taşıyorlardı.</p>

  <p>Yabancı, biz onu tepeden tırnağa incelerken alçakgönüllülükle başka tarafa baktı. Bir tütün kesesi çıkarıp piposunu doldurarak yaktı. Adamı sorguya çekmemek için kendimi&#160;tutarak, ona yemek teklif ettim. Tayganın âdetleri böyleydi.</p>

  <p>“Sağolasın, yüzbaşım,” dedi. “Açım. Bütün gün bir şey yemedim.”</p>

  <p>Adam yerken, ben de onu incelemeye devam ettim. Belli ki avcıydı; kaba elleri yara izleriyle doluydu. Yüzünde de,&#160;daha derin olmak üzere benzer izler vardı, biri alnında, öteki&#160;de yanağının kulağa yakın kısmında. Yabancı saç bandını&#160;çıkardı, karışık, gür sarı saçları ortaya çıktı. Pek konuşmayan&#160;bir adamdı. Sabırlı davranmak doğasında olmayan Olentyev,&#160;artık bu sessizliğe dayanamayarak, “Koreli misin yoksa Çinli&#160;mi?” diye sordu.</p>

  <p>“Nani’yim<a id="footnote4"></a><sup><a href="#bookmark5">4</a></sup>,” dedi adam kısaca.</p>

  <p>“Avcı mısın?” diye sordum.</p>

  <p>“Evet,” dedi. “Avcıyım ya. Başka iş bilmem. Yalnız avcılık.”</p>

  <p>“Evin nerede?” diye devam etti Olentyev.</p>

  <p>“Evim yok. Hep dağda yaşar. Ateş yakar, çadır kurar, uyur. Avcının evi olmaz.”</p>

  <p>Sonra bize bütün gün geyik peşinde koştuğunu, dişi bir geyiği yaraladığını ama bunu ancak hafifçe yapabildiğini&#160;anlattı. Yaralı geyiği takip ederken, bizim izlerimize rastlamıştı, o sayede de bu küçük vadiye ulaşmıştı işte. Alacakaranlıktan sonra ateşimizi görüp yanımıza gelmişti.</p>

  <p>“Sessizce geldim,” dedi. “Dağlarda nasıl insanlarla karşılaşacağın hiç belli olmaz. Sonra yüzbaşıyla askerleri gördüm, korkmaya gerek olmadığını anladım.”</p>

  <p>“Adın ne?” diye sordum yabancıya.</p>

  <p>“Dersu Uzala,” diye cevap verdi.</p>

  <p>Adam beni büyülemişti. Alışılmadık bir havası vardı. Basit cümlelerle, alçak sesle konuşuyordu, davranışları alçakgönüllü ve çekingenceydi ama yaltaklanır tavırları yoktu.&#160;Sohbetimiz akıp gitti. Bana kendinden bahsetti, konuştukça da&#160;daha hoşlanılabilir bir insan haline geldi. Hayatını taygada&#160;geçirmiş, ilkel bir avcı. Hayatım tüfeğiyle kazanıyor, ele&#160;geçirdiği avlan tütün, kurşun ve barut karşılığında Çinlilerle&#160;değiş tokuş ediyordu. Acayip tüfeğini babasından miras&#160;almıştı. Elli üç yaşında olduğunu, hayatında hiç evi olmadığını,&#160;hep açık havada yaşadığını, kış aylarında huş ağacı kabuklarından kendisine bir yurt yaptığını söyledi. İlk çocukluk&#160;günlerinin anılan, bir nehir kenarına, ilkel bir avcı kulübesine,&#160;annesiyle babasına ve kız kardeşine kadar uzanıyordu.</p>

  <p>Sözlerini, “Hepsi uzun süre önce öldüler,” diyerek bitirip sessizliğe gömüldüyse de, kısa süre sonra hikâyesine devam&#160;etti. “Bir karım, kızım ve oğlum vardı. Çiçekten öldüler. Şimdi&#160;yalnızım.”</p>

  <p>Yüzü üzüntü doluydu. Onu teselli etmek istedim ama sözlerim ailesinden, tek avuntu kaynağından mahrum kalmış&#160;bu yaşlı, yalnız adam için ne ifade ederdi ki? Adam bir şey&#160;söylemedi, başını göğsüne eğdi. İçim acıdı. Onun yeni bir&#160;tüfek sahibi olmaktan muhtemelen hoşlanacağını düşünerek,&#160;kendi tüfeğimle onun eski moda tüfeğini değiştirmeyi teklif&#160;ettim ama bunu kabul etmedi. Tüfeğinin hatırası vardı, kendisi&#160;o tüfeğe alışkındı ve tüfek de gerçekten harika bir silahtı. Elini&#160;uzatıp tüfeğin gövdesini sevgiyle okşadı.</p>

  <p>Gökyüzündeki yıldızlar, gece boyunca kat edecekleri mesafenin büyük kısmını tamamlamışlardı, vakit gece yarısını&#160;epey geçiyordu. Biz kamp ateşinin çevresinde oturup sohbet&#160;ederken, saatler saatleri kovaladı. Çoğunlukla Dersu konuşuyordu. Onu samimi bir zevkle dinliyordum. Bana av&#160;tecrübelerini, kaplanlarla karşılaşmalarını (insanlar kaplanlara&#160;ateş etmemeliydi, çünkü bu hayvanlar ginsengi kötü insanlarda&#160;koruyan tanrılardı) anlattı, ruhlardan, sel baskınlarından ve bir&#160;sürü başka şeyden söz etti.</p>

  <p>Pek çok tayga seferinden birisi sırasında bir kaplanın saldırısına uğramış ve çok kötü biçimde yaralanmıştı. Karısı,&#160;yüz yetmiş kilometreden fazla yolu aşarak günlerce aramıştı&#160;onu, sonunda da kan kaybından zayıf düşmüş halde bulmuştu.&#160;Dersu iyileşene kadar ava karısı çıkmıştı.</p>

  <p>Sonra ona, kamp yaptığımız yeri sordum. Buranın Lefu’nm kaynağına yakın olduğunu ve ertesi gün avcı kulübelerinin ilkini bulabileceğimizi söyledi.</p>

  <p>Yol arkadaşlarımızdan birisi uyanıp şaşkın gözlerle bize baktı, bir şeyler mırıldanıp gülümseyerek yeniden uykuya&#160;daldı.</p>

  <p>Göz kırpan yıldızların birbiri ardına hızla yükseldiği noktadan yeni bir şafak yavaş yavaş doğuyordu. Ortama ağırbaşlı bir sessizlik çöktü, yoğun bir çiy tabakası her yeri kapladı.&#160;Havanın güzel olacağının kesin işaretiydi bu. Anlaşılan doğa&#160;dinleniyordu.</p>

  <p>Bir saat sonra, ufkun doğusu kızıla boyandı. Saatime baktım. Altı olmuştu. Aşçıyı uyandırma vakti. Omzundan&#160;tutup salladım. Adam oturdu, gözlerini kamp ateşinin parlak&#160;alevlerinden kaçırarak yüzünü çarpıtıp gerindi. Sonra Dersu’yu&#160;fark edip, gülümseyerek mırıldandı. “Şu işe bak. Bir yabancı!”&#160;Çizmelerini giydi.</p>

  <p>Karanlık gökyüzü önce maviye, sonra griye dönüyordu. Gece gölgeleri çalılıklara ve çukurlara doğru çekiliyordu.&#160;Kampımız kısa sürede an kovam kadar işlek bir hale gelmişti;&#160;adamlar birbirleriyle konuşuyor, atlar uykularından uyandırılıyordu. Yakınlardaki bir kaya oyuğunda bir kuş ortalığı&#160;ayağa kaldırarak öttü, akarsuyun ileri kısmından bir başkası&#160;cıvıldayarak ona katıldı. Bir ağaçkakanın çığlığı, bir başkasının&#160;kesik kesik şarkısı duyuldu.</p>

  <p>Tayga uyanıyordu. Her geçen dakika ortalık daha da aydınlanırken, dağların arkasından birdenbire fışkıran capcanlı&#160;güneş ışınlan bütün ormanı ışığa boğdu. Kampımız yeni bir&#160;görünüme büründü. Ateşin yerinde bir kül yığını vardı, alevler&#160;sönüp gitmişti. Yere boş tenekeler saçılmıştı. Çadırlanmızı&#160;ayakta tutmuş olan direkler hâlâ toprakta çakılıydı, üstünde&#160;uyuduğumuz çimenler ise ezilip yamyassı olmuşlardı.</p>

  <h3><span style="font-weight:bold;">2</span></h3>

  <h3><a id="bookmark6"></a><span style="font-weight:bold;">YABAN DOMUZU AVI</span></h3>

  <p>Kahvaltıdan sonra adamlarım hayvanlan eyerlediler. Dersu da çantasını sırtına vurdu, kırma tüfeğiyle saçma torbasını aldı. Birkaç dakika içinde küçük taburumuz kampı terk&#160;ediyordu. Dersu da bizimle birlikte geldi.</p>

  <p>Takip ettiğimiz koyak, uzun ve dolambaçlıydı. Sağdan soldan gelen başka geçitlerle birleşiyor, hepsinde sular gürültüyle çağıldıyordu. Koyak yavaş yavaş genişleyerek bir vadiye&#160;dönüşüyordu. Ağaçların üzerinde zamanın yıprattığı işaretler&#160;vardı, onları takip ederek bir patikaya ulaştık. Nani, ayaklarının bastığı yerlere dikkatle bakarak bizden önde yürüyor,&#160;zaman zaman eğilip parmaklarıyla yaprakları karıştırıyordu.</p>

  <p>“Ne oldu?” diye sordum.</p>

  <p>Dersu, bir patika üstünde olduğumuzu, yolun eski samur tuzaklarına doğru gittiğini, yalnız bir avcının birkaç gün önce&#160;bu yoldan geçtiğini ve bu avcının büyük ihtimalle Çinli&#160;olduğunu açıkladı.</p>

  <p>Söyledikleri bizi şaşırtmıştı. Güvensizliğimizi sezen Dersu,</p>

  <p>“Görmüyor musunuz? Baksanıza!” diye bağırdı.</p>

  <p>Kanıtlan o kadar kesindi ki, bütün kuşkulanm buhar olup uçtu. Her şey çok açık, çok basitti, neden bir şey fark etmemiş&#160;olduğuma şaştım. Bir kere, patikada toynak izi yoktu, yolun iki&#160;tarafındaki dallar temizlenmemişti, sırtlarındaki yükler durmadan ağaçlara sürtünen atlanmız güçlükle ilerleyebiliyorlardı.&#160;Dönemeçler o kadar keskindi ki, hayvanlar dönemiyordu.&#160;Yolumuzu uzatmak zorunda kalıyorduk. Küçük akarsuların&#160;üzerinde kütükler vardı, patika suyun içinde hiçbir yere gitmiyordu, rüzgârın devirdiği ağaçlar temizlenmemişti. Adamlar rahat ilerliyordu ama atlar kütüklerin etrafından&#160;dolaşmaya mecburdu. Bütün bunlar gösteriyordu ki, bu patika&#160;yük hayvanlarının geçmesi için değildi.</p>

  <p>Dersu, “Buradan uzun süre önce bir adam geçmiş,” dedi. “O geçtikten sonra yağmur yağmış.” Son yağmurdan bu yana&#160;kaç gün geçtiğini saydı.</p>

  <p>İki saat boyunca patikada ilerledik. İğne yapraklı ağaçlar yerlerini yavaş yavaş akkavaklara, çınarlara, kavaklara, huşlara&#160;ve ıhlamur ağaçlarına bıraktı. İkinci bir mola vermek üzereydim ama Dersu bir süre daha yola devam etmemizi tavsiye etti.</p>

  <p>“İyi kamp bulacağız,” diyerek, çıplak kalmış ağaçları işaret etti.</p>

  <p>Ne demek istediğini anladım. Birisi, yakınlarda bir yerde bir barınak inşa etmek için ağaç kabuklarını kullanmıştı.&#160;Adımlarımızı sıklaştırdık ve on dakika içerisinde görünüşe&#160;göre avcılar veya ginseng toplayıcıları tarafından kurulmuş&#160;olan bir barakaya geldik. Yeni tanıdığımız, barakayı inceledikten sonra, patikadan birkaç gün önce geçmiş olan Çinlinin&#160;burada bir gece geçirmiş olduğunu söyledi. Çıkarımlarını&#160;desteklemek üzere, yağmurla ıslanmış küller, otlardan hazırlanmış bir yatakla, kulübede bırakılmış daba<a id="footnote5"></a><sup><a href="#bookmark7">5</a></sup> dizlikler vardı.&#160;Dersu’nun olağandışı bir yaratık, bir yol bulucu olduğunu o&#160;zaman anladım. Düşüncelerim, vahşi yaşam hikâyeleri yazan&#160;Fenimore Cooper’la Mayne Reid’e kaydı.</p>

  <p>Atları beslemek gerekiyordu. Adamlar onlarla ilgilenirken, ben de muazzam büyüklükte bir Sibirya sedirinin gölgesine çekilip anında uykuya daldım. Olentyev, iki saat&#160;kada sonra uyandırdı beni. Dersu’nun odun kesip barakaya&#160;yığmış ve huş ağacı kabuklan toplamış olduğunu fark ettim.</p>

  <p>Barakayı yakmak istediği izlenimine kapılmıştım. Onu bu fikirden vazgeçirmeye çalıştım ama Dersu bana cevap vermek&#160;yerine bir tutam tuzla, bir avuç pirinç istedi. Bunları ne yapacağını merak ederek, adamlarıma ona istediklerini vermelerini&#160;söyledim. Nani, birkaç kibriti dikkatle huş ağacı kabuğuna&#160;sararak bir paket yaptı, tuz ve pirinci de ayn paketler olarak&#160;sardı. Sonra hepsini barakaya astı, çatıda serili dallan düzeltti&#160;ve yola çıkmaya hazır oldu.</p>

  <p>“Buraya dönmeyi düşünüyorsun herhalde?” diye sordum.</p>

  <p>Dersu başını olumsuz anlamda salladı. O zaman kibritleri, tuzu ve pirinci neden orada bıraktığını sordum.</p>

  <p>“Başka adam gelirse,” diye cevap verdi, “baraka, yakacak, kibrit var, yiyecek var. Ölmek yok!”</p>

  <p>Şaşkına dönmüştüm. Nani, asla görmeyeceği, odunu kimin kestiğini, yiyeceği kimin bıraktığını asla bilmeyecek bir&#160;yabancı için endişeleniyordu. Biz bir kamptan ayrılırken adam-lanmın kullanılmış ağaç kabuklarını ve dallarını her zaman&#160;yaktıklarını hatırladım. Bunu kötü niyetle yapmıyorlardı&#160;elbette, yakmanın zevki hoşlarına gidiyordu, o kadar. Ben de&#160;onlara hiçbir zaman engel olmamıştım. Bu vahşi, bizden çok&#160;daha insancıl bir adamdı.</p>

  <p>Olentyev yanıma yaklaşarak, “Atlar hazır! Gitme vakti,” dedi.</p>

  <p>Daldığım düşüncelerden sıyrıldım.</p>

  <p>“Evet, gitme vakti geldi de geçiyor,”</p>

  <p>“Marş marş!” dedim askerlere ve patikada önlerine düştüm.</p>

  <p>Gece yaklaşırken, iki akarsuyun birleştiği bir noktaya geldik. Burası Lefu’nun kaynağıydı. Akşam yemeğimizi&#160;yedikten kısa bir süre sonra yattım ve anında uykuya daldım.&#160;Ertesi gün uyandığımda, adamlar çoktan kalkmışlardı. Atların&#160;eyerlenmesini emrettim, adamlarım yüklerle uğraşırken, ben&#160;de çizim tahtamı alıp, yanımda Dersu’yla önden ilerledim.</p>

  <p>Vadi batıya doğru dönüyordu. Sol tarafta dik yamaçlar, sağdaysa düzlükler vardı. Patika, yürüdüğümüz her kilometrede iyileşiyordu. Baltayla devrilmiş bir ağaca rastladık. Dersu&#160;gövdeyi inceleyip, ağacın iki kişi tarafından, baharda kesilmiş&#160;olduğunu söyledi.</p>

  <p>“Biri uzun boyluymuş, baltası da kütmüş. Öteki kısa boylu, baltası keskin.”</p>

  <p>Taygada, bu orman adamının bilmediği hiçbir sır yoktu. Dersu, olup biten her şeyi gerçek bir kâhin gibi açıklıyordu.&#160;Bundan sonra daha gözlemci olmaya, izleri ve işaretleri&#160;okumaya çalışmaya karar verdim, insan eliyle kesilmiş bir&#160;ağacın kütüğüne daha rastladık. Reçineye bulanmış kıymıklar&#160;gövdenin etrafına dağılmıştı. Birisinin ateş yakmak için oduna&#160;ihtiyaç duyduğu sonucuna vardım. Bu manzarada başka bir şey&#160;göremiyordum.</p>

  <p>Nani, düşüncelerime cevap verir gibi, “Yakında ev,” dedi.</p>

  <p>Gerçekten de kısa süre sonra kabuklan soyulmuş ağaçlar görmeye başladık ve yaklaşık iki yüz metre kadar uzakta, bir&#160;açıklığın ortasında, nehir kenarında duran bir avcı kulübesi&#160;gördük. Kurutulmuş çamurdan duvarlan, ağaç kabuğundan&#160;çatısı olan, küçük bir yapıydı; kapısı dışandan bir kazıkla&#160;desteklenmişti. Buna bakarak, kulübede kimsenin yaşamadığına karar verdim. Yan tarafta, yabani domuzların delice&#160;eşelemiş olduğu küçücük bir sebze tarhı, solda da güneye&#160;bakan ahşap bir mihrap vardı.</p>

  <p>Barakanın içi, kaba saba döşenmişti. Borulan, Çin usulü k’anglara<a id="footnote6"></a><sup><a href="#bookmark8">6</a></sup> uzanan alçak şömineye yerleştirilmiş demir bir&#160;kazan, iki-üç yalak, tahta bir kova, demir bir bıçak, metal bir&#160;kaşık, kazam yıkamak için bir fırça, iki tozlu şişe, birkaç parça&#160;paçavra, bir-iki tabure, bir kandil ve yere dağılmış kürk&#160;parçaları.</p>

  <p>Kulübeden Lefiı’ya doğru giden üç patika vardı. Birisi bizim geldiğimiz yoldu, öteki doğudaki tepelere, üçüncüsü de&#160;batıya doğru gidiyordu. Bir sürü toynak iziyle dolu olan sonuncusunun diğer ikisinden daha sık kullanıldığı açıktı. O yol&#160;boyunca yürüdük. Askerler atların dizginlerini gevşek bırakıp&#160;yolu hayvanların seçmesine izin verdiler. Akıllı hayvanlar olan&#160;atlar, yüklerini yukarıdan sarkan dallara sürtmekten kaçınarak,&#160;bataklık bölgelere ayak basmadan, taşlara rastladıklarında&#160;bütün ağırlıklarını vermeden önce deneme yaparak ilerlediler.&#160;Sırtlarında ağır yüklerle taygada ilerlemeye alışkın olan bölge&#160;atlarına has bir özellikti bu.</p>

  <p>Yaklaşık altı kilometre sonra, Çinlilerin Tudsing adını verdikleri dağın eteğinde, nehrin sağ kıyısında bulunan köylü&#160;kulübeleri çıktı karşımıza.</p>

  <p>Silahlı birliğimizin beklenmedik gelişi Çinileri korkuttu ama Dersu onları yatıştırdı.</p>

  <p>Bölgedeki Çinliler fazla bir çiftçilik yapmazar. Ava çıkmayı ve tuzak kurmayı tercih ederler. Burada da, işlenmiş&#160;arazileri kulübelerin hemen yanındaydı, buğday, akdarı ve&#160;mısır yetiştiriyorlardı. Dağlardan sürü halinde gelip tarlalarını&#160;mahveden yaban domuzlarından şikâyet ediyorlardı. Sebzeleri&#160;olgunlaşmalarından çok önce toplamaları gerekiyordu, neyse&#160;ki şimdi meşeler palamut dökmeye başlamıştı da, domuzlar&#160;palamutlara yönelmişti.</p>

  <p>Güneş yükselmişti. Etrafı incelemek için Tudsing’e tırmanmaya karar verdim. Dersu da benimle geldi. Yanımıza&#160;silahlanmızdan başka br şey almamıştık.</p>

  <p>Ağaçlar yapraklanın döküyordu ve taygada görüş alanı genişlemişti. Sadece meşeler, pınltısım kaybetmiş ve yarı&#160;yanya kurumuş olsa da hâlâ tepeden tırnağa süsleriyle donanmış durumdaydılar.</p>

  <p>Dağ dikti. İki defa nefes almak için mola vererek tırmanışımıza devam ettik.</p>

  <p>Etrafımızdaki topraklar çok çiğnenmişti. Dersu arada sırada durup izleri inceliyor, onlara yol açan hayvanların yaş-lanm ve büyüklüklerini belirtiyordu. Topal bir yaban domuzunun ayak izlerini buldu, iki domuzun kavga ettikleri bir yeri&#160;gösterdi. Bütün bunlan nasıl anladığını açıklayınca, ben de&#160;zihnimde her şeyi bütün açıklığıyla gördüm. Bu türden işaretlere neden daha önce hiç dikkat etmemiş olduğumu merak&#160;ettim.</p>

  <p>“Bak, yüzbaşım,” dedi Dersu, su yatağının karşı tarafını işaret ederek. “Şu ne?”</p>

  <p>Karanlık bir nokta gördüm. Bunun bir bulut gölgesi olduğunu düşündüm, fikrimi yüksek sesle de söyledim. Dersu&#160;gülerek gökyüzünü işaret etti. Yukarıda tek bir bulut bile&#160;yoktu. Bir-iki dakika sonra karanlık leke biçim değiştirdi ve&#160;yan tarafa doğru hareket etti.</p>

  <p>“Ee, ne bu?” diye sordum.</p>

  <p>“Anlamak yoksa sende,” diye cevap verdi Dersu, “gidip bakalım.”</p>

  <p>İnişe başladık. Kısa süre sonra, lekenin bize doğru gelmekte olduğunu fark ettim. On dakika kadar sonra Nani&#160;durup bir taşın üzerine oturdu, bana da aynısını yapmam için&#160;eliyle işaret etti.</p>

  <p>“Burada beklemek lâzım,” diye fısıldadı. “Kıpırdamak yok, konuşmak yok.”</p>

  <p>Bekledik. Leke kısa süre sonra tekrar ortaya çıktı. Boyutları büyümüştü. Artık sürekli yer değiştiren bir canlı topluluğuyla karşı karşıya olduğumuzu görebiliyordum.</p>

  <p>“Yaban domuzlan!” diye bağırdım.</p>

  <p>Yüzden fazla domuz vardı. Bazılan sürüden aynlıyor, aynlır ayrılmaz da geri dönüyordu. Aradan fazla zaman&#160;geçmeden, hayvanlan da tek tek seçebilir olduk.</p>

  <p>Dersu fısıltıyla, “Çok büyük bir adam,” dedi.</p>

  <p>Hangi adamdan bahsettiğini anlayamayarak, soru sorar gibi bir ifadeyle yüzüne baktım.</p>

  <p>Sürünün ortasındaki bir yaban domuzu, bir dağ gibi diğerlerine tepeden bakıyordu. Hayvanlar her geçen dakika&#160;daha da yaklaşıyorlardı. Kuru yaprakların yüzlerce toynak&#160;tarafından ezilirken çıkarttığı sesleri, dalların kınlışını, yaban&#160;domuzlarının ani bağırtılarını, dişilerin homurtularını ve&#160;yavruların ciyaklamalarını duyabiliyorduk.</p>

  <p>“Büyük adam yakma gelmeyecek,” dedi Dersu, ne demek istediğini yine anlayamadım.</p>

  <p>Dev domuz, sürünün ortasmdaydı. Hayvanların çoğu değişik yönlere gidiyor, bir çoğu da büyük domuzdan epey&#160;uzakta ilerliyorlardı. Birkaçı bir taş atımı kadar yakınımıza&#160;geldi ama büyük domuz atış menzilimizin dışındaydı. Kıpırdamadan oturduk. En yakınımızdaki domuzlardan biri burnunu&#160;havaya kaldırdı, ağzında bir şeyler çiğniyordu. Kocaman&#160;kafası, dikilmiş kulakları, vahşi gözleri, uzun, durmadan&#160;kıpırdayan burnu, beyaz uzun dişleri bugün bile hafızamdadır.&#160;Hayvan olduğu yerde donup kaldı, ağzındakileri çiğnemeyi&#160;bırakıp delici bakışlı küçük gözlerini bize dikti. Tehlikenin&#160;farkına varmıştı, keskin bir çığlık kopardı. Sürü döndü ve&#160;büyük bir gürültüyle ve homurtular çıkararak aksi yöne doğru&#160;gitmeye başladı. Tam o anda bir tüfek sesi yankılandı,&#160;hayvanlardan birisi yere yuvarlandı. Dersu’nun elindeki&#160;tüfekten dumanlar tütüyordu. Domuzlar kaçışırken kırılan&#160;dallara çıtırtısı duyuldu, sonra sessizlik çöktü.</p>

  <p>Ussuri yaban domuzunun ağırlığı üç yüz kiloya kadar çıkabilir, uzunluğu iki metre civarında, boyu da yaklaşık bir&#160;metredir. Hareketli ve güçlü hayvanlardır, görüşleri ve işitme&#160;güçleri kusursuz, koku alma duyulan gelişmiştir. Yaralanınca,&#160;tehlikeli olurlar. Yaralı bir domuzun peşinden giderken dikkati&#160;elden bırakan akılsız avcının, vay haline. Domuz olduğu yere&#160;yatarak takipçisini bekler. Onu gördüğü anda da öyle bir hızla&#160;saldınr ki, avcı genellikle tüfeğini kaldırmaya bile fırsat&#160;bulamaz.</p>

  <p>Dersu’nun öldürdüğü yaban domuzu, iki yaşlarında bir dişiydi. Neden büyük domuza nişan almadığını sordum.</p>

  <p>“Büyük adam,” dedi. “Eti güzel değil. Kötü kokar.”</p>

  <p>Yaban domuzlarından neden “adam” diye bahsettiğini sordum.</p>

  <p>“İnsana benzerler,” dedi Dersu. “Dış görünüş farklı, o kadar. Kurnaz olabilirler, sinirlenebilirler, her şeyi yapabilirler.&#160;İnsan gibi.”</p>

  <p>Orman adamının görüşleri belli ki hayvansıydı. Çevresindeki yaratıklara insani özellikler atfediyordu.</p>

  <p>Dersu çabucak domuzun derisini yüzdü, hayvanı omzuna vurdu, bir saat uzaktaki kampımıza dönüş yoluna koyulduk.</p>

  <p>Çin kulübeleri, sıkışık ve dumanlıydı, o yüzden yatağımı açık havaya, Dersu’nun yanına serdim.</p>

  <p>Dersu gökyüzüne bakarak, “Bence, “dedi, “gece sıcak olacak ama yarın yağmur geliyor.”</p>

  <h3><span style="font-weight:bold;">3</span></h3>

  <h3><a id="bookmark9"></a><span style="font-weight:bold;">KORE KÖYÜNDE</span></h3>

  <p>Diğerlerinden daha geç uyandım. Hava kapalıydı. Askerler yükleri yağmurdan korumak için tedbir alırken, Dersu, “Aceleye gerek yok,” dedi. “Hava bütün gün güzel olacak,&#160;yağmur ancak akşama.”</p>

  <p>Neden böyle düşündüğünü sordum.</p>

  <p>“Kendin bak,” diye cevapladı Nani. “Küçük kuşar etrafta geziniyor, oynaşıyor, besleniyor. Yağmur yağacak olsaydı&#160;yerlerinden kıpırdamazlardı.”</p>

  <p>Yağmurdan önce genellikle çöken sessizliği düşündüm. O anda durum son derece farklıydı, bütün orman canlılıkla&#160;kaynaşıyordu. Ağaçkakanlar, alakargalar, ipekkuyruklar her&#160;tarafta ötüşüyor, geveze sıvacıkuşu neşeyle şakıyordu.</p>

  <p>Çinlilere yolu sorup öğrendikten sonra yürümeye başladık.</p>

  <p>Tatianshan Dağlan ’nın ötesinde, Leiu Vadisi yayılıyordu. Vadinin, yaklaşık üç kilometre genişliğindeki bu kısmında&#160;nüfus yoğunluğu çok düşüktü.</p>

  <p>Saat iki sularında, Nikolayevka köyüne geldik. Kısaca dinlendikten sonra, Olentyev’e yulaf satın alıp atlan beslemesini söyledim. Ben de Dersu ile birlikte ileriye bir göz&#160;atacaktım. Küçük taburumun geceyi geçirmesi için bir yer&#160;bulacağımı umduğum yakındaki Kore köyüne varmak için&#160;sabırsızlanıyordum.</p>

  <p>Bulutlu sonbahar günlerinde hava erken karanr. Saat beş civarında yağmur çiselemeye başladı, biz de adımlarımızı&#160;sıklaştırdık. Kısa süre sonra bir yol aynmına geldik. Bir kol&#160;ırmak boyunca ilerliyor, diğeri de dağlara doğru gidiyordu. Biz İkincisini seçtik, ilerlerken de çeşitli yönlere doğru giden kes i şen yoll ar gördük.</p>

  <p>Köye ulaştığımızda hava adamakıllı kararmıştı.</p>

  <p>O sırada taburumuz da yol ayrımına gelmişti. Ne tarafa gideceklerini bilemedikleri için havaya ateş açtılar. Yanlış&#160;tarafa gideceklerinden korkarak, işaretlerine cevap verdim. En&#160;yakındaki kulübede ani bir bağrışma oldu, kulübenin&#160;penceresinden bir el ateş edildi, ikinci ve üçüncü atışlar da&#160;ilkini takip etti. Bir dakika içinde, bütün köy kurşun sesleriyle&#160;dolmuştu. Kafam karıştı. Yağmur, bağınş ve silah sesleri beni&#160;şaşkına çevirmişti. Ne olmuştu? Bütün bu karışıklık neydi?&#160;Sonra kulübelerin birinde bir ışık belirdi, bir Koreli bir elinde&#160;gaz lambası, öbüründe eski moda bir tüfekle dışan çıkıp bize&#160;doğru koşmaya başladı. Bağırarak kendi dilinde bir şeyler&#160;söylüyordu. Biz de ona doğru koştuk. Gaz lambasının titrek,&#160;kırmızımsı alevi çamur birikintisinden çamur birikintisine&#160;sıçrayıp, adamın korku dolu yüzünü aydınlattı. Koreli bizi&#160;görünce lambayı yere attı, Dersu’ya yakın mesafeden bir el&#160;ateş edip koşarak kaçtı. Dökülen gazyağı, yerde dumanlı bir&#160;alevle parlıyordu.</p>

  <p>“Yaralandın mı?” diye sordum endişeyle.</p>

  <p>“Hayır,” diyerek, lambayı yerden almak için eğildi.</p>

  <p>Köyden açılan ateşin onu hedef aldığını görebiliyordum ama Dersu dimdik doğrulup elini sallayarak, Korelilere bir&#160;şeyler bağırdı.</p>

  <p>Silah seslerini duymuş olan Olentyev, haydutların veya . Çinli kanun kaçaklarının saldırısına uğradığımızı zannetmişti.&#160;Atları, adamların ikisile birlikte geride bırakıp, diğerlerini&#160;yanına alarak yardımımıza koştu. En yakındaki kulübeden&#160;açılan ateş sonunda durdu, Dersu kulübedekilerle pazarlığa&#160;girişti. Adamlar bize kapıyı açmadılar. Ne söylersek söyle-</p>

  <p>yelim faydası yoktu. Küfür ediyor ve tekrar ateş açma tehdidi savuruyorlardı.</p>

  <p>Çadırlarımızı nehir kıyısında kurup orada bir ateş yakmaktan başka çaremiz yoktu. Köyden biraz uzakta, Korelilerin kış için kestiği odunların duvar boyunca yığılı olduğu bir&#160;kulübe vardı. Köydeki ateş saatlerce sürdü. Kıyıdaki kulübeler,&#160;gece boyunca ateş ettiler. Koreliler bile bunun sebebini&#160;bilmiyorlardı. Adamlarım ağır küfürler ediyor, gülüyorlardı.</p>

  <p>Ertesi günün tamamını dinlenerek geçirdik. Adamlara eyerleri çözüp yükleri indirmeleri, eşyaları ateşte kurutmaları&#160;ve tüfekleri temizlemeleri söylenmişti.</p>

  <p>Yağmur kesilmişti. Kuzeyden gelen soğuk bir rüzgâr bulutlan dağıttı, güneş yüzünü gösterdi.</p>

  <p>Köye bir bakmaya gittim.</p>

  <p>Bir gece öncenin ateşinden sonra insan Korelilerin kampımıza gelerek kime ateş ettiklerine bakmalarını bekliyordum ama böyle bir şey olmadı. Yakındaki bir kulübeden, uçuşan&#160;kollu beyaz ceketler, dolgulu kumaştan beyaz pantolonlar ve ip&#160;tabanlı sandaletler giymiş iki kadın çıktı. Yanımızdan geçerken&#160;bize bakmadılar bile. Başka bir kulübenin yanında yaşlı bir&#160;adam oturuyor, ip eğiriyordu. Yanına yaklaştığımda başını&#160;kaldırıp bana baktı ama bomboş yüzünde, en ufak bir şaşkınlık&#160;veya merak ifadesi görünmüyordu. Bir kadın bize doğru&#160;geliyordu. Beyaz bir etekle beyaz bir bluz giymişti, göğsü&#160;çıplaktı. Başının üstünde toprak bir su testisi taşıyordu,&#160;gözlerini yere sabitlemişti. Aynı hizaya geldiğimizde bize yol&#160;vermedi, gözlerini de yerden kaldırmadı. Nereye gidersem&#160;gideyim, Korelilere özgü o taş gibi kayıtsızlıkla karşılaşıyordum. Kore’ye akıllıca bir biçimde takılmış “Sabah&#160;Aksiliklerinin Diyarı” ismini hatırladım. Koreliler, tarlalarının&#160;ortasına kurdukları çiftlik evlerinde yaşarlardı. Yaşadıkları&#160;yerler, birbirinden uzak olurdu. Küçük bir Kore köyünün&#160;birkaç kilometrekarelik alana yayılmasının sebebi de buydu.</p>

  <p>Geri dönerken, kulübelerden birine girdim. İnce duvarlar, kille sıvanmıştı. Delikli kâğıttan pencereleri olan üç kapı vardı.&#160;Piramit biçimli saz çatı, örgü örgüydü.</p>

  <p>Evde, daha önce su testisini kafasında taşıyarak yanımızdan geçmiş olan kadını tanıdım. Kadın çömelmiş, bir kazanın içine tahta bir kepçeyle su doldurmakla meşguldü. Bu işi sakin&#160;sakin yapıyor, suyu tuhaf bir biçimde elinin üstünden sağ&#160;tarafa doğru döküyordu. Bana kayıtsızca bakıp, tek bir kelime&#160;etmeden işine devam etti. Elli yaşlarında bir adam, pipo içerek&#160;k’angda oturuyordu. Yerinden kıpırdamadı, selâmıma karşılık&#160;da vermedi. Orada bir dakika kadar dikildim, sonra ayrıldım.</p>

  <p>Yemekten sonra, etrafı keşfe çıktım. İki saat kadar gezindikten sonra, nehir kıyısına geri döndüm.</p>

  <p>Akşam yaklaşmıştı, uçuk pembe bulutlar gökyüzünde yavaş yavaş ilerliyorlardı. Batan güneşin ışınlarıyla aydınlanan&#160;uzaktaki dağlar, morumsu bir ton almışlardı. Yapraklarını&#160;dökmüş olan ağaçlar, monoton bir grilikteydi. Kore köyünde,&#160;ağırbaşlı bir sessizlik hüküm sürüyordu. Uzun bacalardan&#160;beyaz duman demetleri yükseliyor, serin akşam havasında&#160;hemen dağılıyorlardı. Köylülerin beyaz şekilleri patikalarda&#160;geziniyordu. Nehrin kıyısında, ileride bir yerdeki ateş, kampımızın yerini belirtiyordu.</p>

  <p>Kampa döndüğümde alacakaranlık çökmüştü. Nehrin kararmış suları, ateşimizin alevleriyle, yukarıda göz kırpan&#160;yıldızlan yansıtıyordu. Askerler ateşin çevresinde oturuyordu.&#160;İçlerinden birisi bir hikâye anlatıyor, ötekiler de kahkahalarla&#160;dinliyorlardı.</p>

  <p>Aşçı, “Yemek hazır!” diye seslenince, kahkahalar anında kesildi.</p>

  <p>Akşam yemeğinden sonra ateşin yanma oturup, gözlemlerimi günlüğüme yazmaya başladım. Dersu sırt çantasını karıştırıp duruyor, bir yandan da ateşi besliyordu.</p>

  <p>“Soğuk,” dedi omuzlarını silkerek.</p>

  <p>“Çadırda uyu,” diye önerdim.</p>

  <p>“Hayır,” dedi. “Hep açık havada uyurum.”</p>

  <p>Arkasındaki toprağa birkaç tane söğüt dalı sapladı, örtüsünü dalların üstüne gerdi, toprağın üstüne de bir koyun derisi atıp, omuzlarına deri bir ceket alarak posta oturdu, piposunu&#160;yaktı. Birkaç dakika sonra yumuşak bir horlama sesi duydum.&#160;Dersu uykuya dalmıştı. Başı göğsüne gömülmüş, ceketi&#160;omuzlarından kaymış, piposu da ağzından kucağına düşmüştü.</p>

  <p>Nehir hafif hafif uğulduyor, köyde bir yerlerde bir köpek havlıyor, uzaktaki kulübelerin birinde bir çocuk ağlıyordu.&#160;Koyun derisi paltoma sarındım, ateşe arkamı dönüp yere&#160;kıvrılarak uykuya daldım.</p>

  <p>Şafak sökerken uyandık. Kore tarlalarında yiyecek bulamayan atlarımız, gece dağlara doğru uzaklaşmışlardı.&#160;Adamlar onları toparlamaya giderken, aşçı da çayı hazırladı,&#160;yulaf lapası pişirdi. Askerler atlarla geri döndüğünde, ben de&#160;bütün işlerimi bitirmiştim. Saat sekizde yola çıktık.</p>

  <p>İlerledikçe karşımıza çıkan çayırlar sıklaşıyordu. Dağlar geri çekiliyor, yerlerini fundalıklarla kaplı düz tepeli&#160;yükseltilere bırakıyorlardı.</p>

  <p>Akşam, Dersu’yla birlikte ateşin başına oturup, Lefu nehri güzergâhımızı tartıştık. Saygın gezgin N.M. Przhevalsky’nin&#160;yazılarında o kadar güzel bir şekilde anlatılmış olan Hanka&#160;Gölü’nü ziyaret etme konusunda hevesliydim. Nani, rotamız&#160;üstünde yol bulunmaması ve bataklıkara bolca rastlanması&#160;nedeniyle, atlan ve ekibimin bir kısmım geride bırakarak&#160;kayıkla gitmemizi önerdi.</p>

  <p>Ertesi sabah, Olentyev’i ve Marchenko’yu bana eşlik etmesi için seçerek, ötekileri de bizim dönüşümüzü beklemeleri emriyle Chemigovka köyüne gönderdim. Köy muhtarının yardımlarıyla kısa sürede uygun sayılabilecek düz tabanlı&#160;bir kayık bulduk ve günün geri kalanım, kayığı yolculuğumuza&#160;hazırlayarak geçirdik.</p>

  <p>Dersu küreklerle uğraşıyordu. Ağaç çivilerden kilitler yaptı, oturma yerlerini tamir etti, bir çift sırık buldu.&#160;Çalışmasındaki verimliliğe hayranlık duydum. Ne oyalanıyor,&#160;ne de işi uzatıyordu, hareketleri ölçülü ve yerindeydi. Belli ki&#160;hayat onu aktif ve eli çabuk olması için eğitmişti. Kulübelerden birinde ev yapımı peksimetler de bulunca, tek&#160;eksiğimiz de tamamlanmış oldu. Çay, şeker, tuz, tahıl&#160;gevrekleri ve konserve yiyecekler olmak üzere, başka her&#160;şeyden bol bol vardı. Nani’nin tavsiyesiyle, o akşam bütün&#160;malzemelerimizi kayığa taşıyıp, geceyi nehir kıyısında&#160;geçirdik.</p>

  <p>Gece, soğuk ve rüzgârlıydı. Büyük bir ateş yakmaya yetecek kadar odunumuz yoktu. Hepimiz üşüdük, neredeyse&#160;gözümüzü bile kırpamıyorduk. Koyun postu ceketime&#160;sarınmayı denedim ama yakıcı rüzgâr her defasında paltoyu&#160;açmayı başararak, omuzlarımı, yan tarafımı veya sırtımı dondurdu. Odunlar iyi cins değildi, çıtırdıyor, üstümüze kıvılcım&#160;sağanakları yağdırıyorlardı. Dersu’nun battaniyesinde bir delik&#160;açıldı. Onun ağzının içinde kütükleri “kötü herifler,” diye&#160;azarladığını duydum.</p>

  <p>Odunların çıtırtı seslerini taklit ederek, “Ağlar gibi yanıyor,” diye mırıldandı. “Buradan kovalamalı.”</p>

  <p>Ondan sonra bir şapırtı ve tıslama duydum. Yanan kütüğü nehre yuvarlamıştı. Üstüme bir mahmurluk çöktü, uykuya&#160;daldım.</p>

  <p>Bir süre sonra uyandığımda, Dersu’nun ateşin yanında oturduğunu gördüm. Ateşi besliyordu. Alevler, rüzgâr yüzünden dört bir yana dağılıyordu. Nani’nin, koyun postu ceketimin&#160;üstüne kendi battaniyesini de örtmüş olduğunu fark ettim.&#160;Uykuya dalabilecek kadar ısınmamın sebebi buydu. Askerlerin&#160;üstüne de çadır bezini örtmüştü. Ona benim yerime yatmasını&#160;önderdim ama kabul etmedi.</p>

  <p>“Gerek yok yüzbaşı,” dedi. “Sen uyu, ben ateşe göz kulak olurum. Kötü, çok kötü bu adam.” Odunları işaret etti.</p>

  <p>Dersu’yu yakından tanıdıkça, daha çok seviyordum. Her gün başka bir hayran olunacak özelliğini sergiliyordu. Medeni&#160;olmayan insanlarda bencilliğin özellikle kalıtsal olduğunu,&#160;insaniyetin, insan sevgisinin ve başkalarına karşı düşünceli&#160;davranmanın AvrupalIlarda bulunan özellikler olduğunu düşünürdüm. Anlaşılan yanılmıştım. Bu düşünceyle tekrar uykuya&#160;daldım.</p>

  <p><span style="font-weight:bold;">4</span></p>

  <p><span style="font-weight:bold;">LEFU’NUN ALT KISIMLARI</span></p>

  <p>Dersu bizi uyandırdığında ortalık iyice aydınlanmıştı. Nani çay yapmış, etleri kızartmıştı. Kahvaltıdan sonra askerleri&#160;atlarla birlikte Chemigovka’ya gönderdim, biz de kayığı nehre&#160;indirip yolculuğumuza başladık.</p>

  <p>Sırıklarla hız kazandırdığımız kayık, mevcut akıntıyla güzel bir şekilde ilerliyordu. Beş kilometre kadar ileride bir&#160;demiryolu köprüsüne rastlayınca, bir mola verdik. Dersu,&#160;çocukluğunda babasıyla birlikte buralara gelmiş olduğunu&#160;söyledi. Keçi avına çıkmışlardı. Çinlilerin bahsettiğini duyduğu demiryolunu daha önce görmemişti.</p>

  <p>Demiryolu köprüsünün etrafında dağlar dimdik yükseliyordu. Kayıktan inip, etrafa bir göz atmak için en yakındaki tepeye tırmandım. Gözlerimin önüne büyüleyici bir manzara&#160;serildi. Arkamızda, doğuda, dağlar birbirini sıkıştırıyordu.&#160;Güneydeki yayvan tepelerde seyrek ormanlık alanlar vardı,&#160;kuzeydeyse otluklarla kaplı uçsuz bucaksız ovalar, göz alabildiğine uzanıyordu. Ne kadar uğraşırsam uğraşayım, ta&#160;uzaklara kadar gidip ufkun ötesinde bir yerlerde gözden&#160;kaybolan bu ovaların nerede bittiğini görmem mümkün&#160;değildi. Arazide bir esinti dolaşıyor, otlar deniz gibi kabarıp&#160;dalgalanıyordu. Hasta görünümlü huş ağaçlan, zayıf düşmüş&#160;karaçamlar ve başka ağaçlar tek başlarına veya küçük kümeler&#160;halinde yükseliyorlardı. Baktığım noktadan, Lefu’nun takip&#160;ettiği yol, kıyısındaki bütün söğütler ve mürverlerle birlikte&#160;kolaylıkla görülebiliyordu.</p>

  <p>Adamlar kayıkta oturmaktan bıkıp usanmış, eklemlerini esnetmek istiyorlardı. Açık havada olmaya özlem duyu-</p>

  <p>yordum. Olentyev’le Marchenko kamp kurarken, biz de Dersu’yla ava çıktık.</p>

  <p>Uzun ve sık otlar tarafından yutulmuş gibiydik. Ayaklarımızın altında, önümüzde, arkamızda, iki yanımızda&#160;otlar, başımızın üstündeyse mavi gökyüzü vardı. Bir çimen&#160;okyanusunun dibinde yürüdüğümüz hissine kapılmıştık, bir&#160;tepeye tırmanıp ovanın dört bir yanımızda uzandığını görünce&#160;bu duygu daha da yoğunlaştı. Düşünceli ve bozum olmuş bir&#160;halde tekrar otların arasına daldım, yolumuza devam ettik.&#160;İnsanın burada yolunu kaybetmesi, taygadaki kadar kolaydı.&#160;Birkaç defa yanlış yönlere saptıysak da, hatalarımızı çabucak&#160;düzelttik. Bir tepecik gördüğümde tırmanıp ileride neler&#160;olduğunu görmeye çalışıyordum, Dersu kucaklar dolusu şifalı&#160;otla pelinotu toplayıp yere yığdı. Etrafıma bakındım ama tek&#160;görebildiğim sonsuz ot denizi oldu.</p>

  <p>Bu sulak ovaların esas sakinleri kuşlardır. Göç mevsimiydi, binlerce kuş, irili ufaklı gruplar halinde güneye doğru kanat çırpıyordu Kimileri maviliklere yükseliyor, kimileri&#160;aşağıya doğru dalıyor olsa da, hepsi de gökyüzüne cesaretle&#160;kafa tutan bir rahatlık içindeydi; uçuşları göğün örümcek&#160;ağlarıyla kaplanmış olduğu izlenimini yaratıyordu. Manzarayı&#160;hayranlıkla seyrettim. Kartallar, diğer kuşlardan daha yüksekte&#160;uçuyorlar, güçlü kanatlarını açarak geniş halkalar çiziyorlardı.&#160;Bazıları, neredeyse görülemeyecek kadar yukarılardaydı.&#160;Kartalların altında, yerden çok yüksekte kazlar uçuyordu.&#160;Dikkatli kuşlar, kanatlarını ağır ağır çırparak ve havayı tiz&#160;çığlıklarıyla doldurarak düzensiz uçuşlarla ilerliyorlardı. Onların yanında yaban kazlarıyla kuğular vardı. Şamatacı ve&#160;yorulmak bilmez ördekler, neredeyse toprağı yalayarak&#160;gürültüyle yol alıyorlardı. Kanatlarının tuhaf pır pır sesiyle&#160;kolayca tanınabilen ağır gövdeli yaban ördekleri de arala-rındaydı. Onlardan da aşağıda, suyun yakınlarında binlerce&#160;çamurcunla diğer küçük ördek türleri toplanmıştı. Şahinler&#160;zarif halkalar çiziyor, sonra gözleri av arayarak yere kilitlenmiş halde, kanatlan titreyerek havada asılı kalıyorlardı.&#160;Zaman zaman yavaşlıyor, kanatlarını katlayıp baş aşağı inişe&#160;geçiyorlar, yere birkaç santim kala tekrar havalanıyorlardı.&#160;Lâtif, canlı çayırlıklar kar beyazı kuş tüyleriyle doluydu. Gri&#160;martılar, alçak bataklık bölgeleri tercih ediyorlardı. Durgun su&#160;birikintileri onlar için kilometre noktası vazifesi görüyor,&#160;kuşlara yol gösteriyor gibiydi.</p>

  <p>Mavi gökte çakan bir şimşek gibi aniden beliren iki dişi geyik bizi irkiltti. Altmış adım kadar uzaktaydılar, otların&#160;arasında neredeyse tamamen gözlerden saklanmışlardı. Ancak&#160;kafalarının bir kısmını, yana doğru eğik kulaklarım görebiliyorduk. Yüz elli adım kadar koşup durdular. Ateş ettim.&#160;Patlama, suyun üzerinde çok uzaklara kadar taşındı. Binlerce&#160;kuş, yüksek çığlıklar atarak havalandılar. Ürken geyikler&#160;uzaklaştı. Dersu nişan aldı, hayvanların birisinin kafası otların&#160;arasında belirir belirmez tetiği çekti. Duman yatıştığında&#160;geyikler ortada yoktu. Nani tüfeğini doldurup, acele etmeden&#160;ilerledi. Ben de sessizce onu takip ettim. Dersu etrafına bakındı, arkasını döndü ve keskin bir açıyla ileri atıldı. Sonra geri&#160;dönüp adımlarını tekrarladı.</p>

  <p>“Ne arıyorsun?” diye sordum.</p>

  <p>“Geyik,” dedi.</p>

  <p>“Kaçtılar,” diye cevap verdim.</p>

  <p>“Hayır,” dedi Dersu kendinden emin bir tavırla. “Birini vurdum.”</p>

  <p>Bundan şüphe duysam da, aramaya katıldım. Bana Dersu yanılıyormuş gibi geliyordu ama on dakika kadar sonra geyiği&#160;bulduk. Kurşun hayvanın kafasına saplanmıştı. Dersu geyiği&#160;omzuna vurup, yavaş yavaş yürüyerek geri dönüş yoluna&#160;koyuldu. Kampımıza hava kararırken vardık. Nehrin kenarındaki ağaçlar, karanlık gölgelerle yükseliyorlardı. Kamp&#160;ateşimiz, hepsi birbirine benzeyen bu ağaçların arasında&#160;parıldıyordu. Akşam havası sakin ve serindi. Yakınlarımızda&#160;bir yerlerde, bir ördek sürüsü gürültüyle suya indi, uçuşlarından çamurcun olduklarını çıkardık.</p>

  <p>Akşam yemeğinden sonra Dersu’yla Olentyev geyiğin derisini yüzdüler, ben de günlüğümü yazdım. Yazacaklarımı&#160;bitirince yatmaya çekildim ama gözlerimi ne zaman kapatsam,&#160;dalgalanan o örümcek ağı hayalimde beliriyordu. Kıpır kıpır ot&#160;denizi, uçuşan sayısız kaz ve ördek. Sabaha karşı sonunda&#160;dalmışım.</p>

  <p>Ertesi sabah erken kalktık, çabucak kahvaltı edip eşyalarımızı kayığa yükleyerek Lefu’da ilerlemeye başladık. Nehir dolambaçlı bir yol izliyor, dönemeçlerle akıyordu, öyle ki bazı&#160;yerlerde bu dönemeçler neredeyse bir tam tur atmış oluyordu.&#160;Nehrin üz bir yatakta aktığı nokta yoktu.</p>

  <p>Hanka Gölü’ne yaklaştıkça, suyun akış hızı yavaşladı. Askerlerin kayığı hızlandırmak için kullandıkları sırıklar&#160;çoğunlukla nehrin dibine takılıyor, adamların elinden kutru-luyordu. Lefu’nun derinliği sürekli değişiyordu. Kayığımız sık&#160;sık kum tepeciklerinin yanından dolanıyor, sonra sırıkların&#160;dibe değmediği derin yerlere geliyordu.</p>

  <p>Kıyılara yakın yerlerde nehrin dibi güvenliydi ama kıyıdan birkaç metre ötede bataklık haline geliyordu. Akşam&#160;yaklaşırken, Chemigovka Nehri’nin yakınlarına vardık ve&#160;nehri ince bir akarsudan ayıran dar bir adacıkta kamp kurduk.</p>

  <p>O gün etrafta çok fazla sayıda kuş vardı. Olentyev’in vurduğu birkaç ördekle, mükellef bir yemek yedik. Karanlık&#160;çöktükten sonra kuşlar uçuşmayı kestiler. Ortalığa derin bir&#160;sessizlik hâkim oldu. Bozkırda hiç bir yaşam belirtisi yoktu&#160;ama bütün göller, gölcükler, hatta su birikintileri uyuyan kuğu,&#160;kaz, ördek ve diğer su kuşlarından oluşan sürülerle doluydu.</p>

  <p>Marchenko’yla Olentyev uyudular, Dersu’yla ben de, âdet edindiğimiz üzere ateşin başında sohbet ettik. Ateşin üstünde&#160;unutulmuş çaydanlık, sohbetimizi can sıkıcı bir tıslamayla&#160;bölünce, Dersu onu alevlerin göbeğinden uzağa çekti ama&#160;çaydanlık şarkı söylemeye devam etti. Dersu onu biraz daha&#160;ileri itince, şarkısını daha hafif bir tıslamaya çevirdi.</p>

  <p>“Nasıl da zırlıyor,” dedi Dersu bezginlikle. “Kötü adam!” Ayağa fırlayıp, kaynayan suyu yere döktü.</p>

  <p>Şaşkınlıkla, “Neden ona adam diyorsun?” diye sordum.</p>

  <p>“Su insandır,” dedi Dersu kısaca. “Ağlayabilir, sızlanabilir, oyun da oynayabilir.”</p>

  <p>Dünyaya bakış açısı hakkında uzun uzun bilgi verdi. Suda canlı bir güç vardır, dedi. Suyun sakin akışını da, seller sırasındaki öfkesini ve kükremelerini de görmüştü.</p>

  <p>“Bak,” dedi ateşi göstererek “O da insan gibi.”</p>

  <p>Gözlerimi ateşe çevirdim. Odunlar çıtırdıyor, kıvılcımlar saçıyordu. Önce uzun, sonra kısa alevden diller yükseliyordu;&#160;ateş bir an parlak oluyor, onu takip eden anda ölgünleşiyordu;&#160;yanmış odunlar şatolara, mağaralara benzeyen biçimlere bürünüyor, sonra onların yerini başkaları alıyordu. Ben “yaşayan&#160;ateşe” bakarken, Dersu da konuşmadan oturdu.</p>

  <p>Ertesi gün hepimiz erkenden uyandık. Tüylü krallık, şafak sökerken kanatlanıp, hiç de İlâhi olmayan bir şamatayla&#160;güneye doğru uçuşa geçmişti. Önce kazlar uyanmış, kuğular,&#160;ördekler ve diğer göçmenler de sırayla kazları takip etmişti.&#160;Alçaktan uçuyor, hava aydınlandıkça yükseliyorlardı.</p>

  <p>Güneş doğmadan önce birkaç kilometre yol alarak Chai-dantsi Dağı’na ulaştık. Bu noktada Lefu vadisi kırk kilometreden genişti. Nehir, kimileri kilometrelerce uzunluktaki çeşitli kollara ayrılıyor, bu kollar da kendi ışıltılarını saçan ince&#160;dallara bölünüyordu. Bütün bu akarsular, nehrin iki yanındaki&#160;geniş arazide ilerliyor, ürkütücü bir labirent oluşturuyorlardı.</p>

  <p>Kestirme gibi görünen bir akarsuyu takip etmek için ana akıntıdan ayrılma denemeleri, kaybolma riskini taşıyordu.</p>

  <p>Ancak gerçekten çok gerekli olduğu durumlarda ana akıntıdan ayrılarak ve ilk fırsatta da ona geri dönerek ilerledik.&#160;Sazlıklarla kaplı akarsular, kayığımızı tamamen gözlerden&#160;saklıyordu. Sessizce yol alıyor, sık sık kuşlara ateş edebilecek&#160;kadar yaklaşıyor, zaman zaman da onları uzun uzun incelemek&#160;için durup oyalanıyorduk.</p>

  <p>Siyah bacaklı ve sarı-yeşil gagalı bir balıkçıl gördüm. Kuş kıyıya yakın sularda çalımla yürüyor, başını ritmik bir şekilde&#160;sallayarak, keskin gözlerini nehrin dibinden ayırmıyordu.&#160;Kayığımızı fark edince, birkaç defa sıçradı, ağır ağır havalanıp&#160;biraz ilerideki komşu akıntıya tekrar kondu.</p>

  <p>Sonra bir balaban kuşu gördük. Grimsi san tüylü elbisesi ve gagası, sarı gözleri ve bir o kadar sarı bacaktan, alışılmadık&#160;derecede iticiydi. Suratsız kuş, uyanık ve gürültücü bir su&#160;çulluğunu inatla kovalayarak kumlarda koşuyordu. Çulluk&#160;birkaç adım uçuyor, yere konar konmaz da sivri gagasıyla&#160;kendisine vurmaya çalışan balabanın saldırısına uğruyordu.&#160;Kayığımızı gören balaban, otların arasına saklandı, kafasını&#160;kaldırarak olduğu yerde kıpırdamadan durmaya başladı. Kuşla&#160;aynı hizaya geldiğimizde Marchenko ateş etti. Kurşun kafasının birkaç santim ötesinden geçti ama balaban gözünü bile&#160;kırpmadı. Dersu gülmekten katılarak, “Çok kurnaz adam. Her&#160;/aman ileride,” dedi. Gerçekten de balaban kısa süre sonra&#160;seçilmez hale geldi, tüyleri ve havaya kaldırılmış gagası otların&#160;arasına karıştı.</p>

  <p>Biraz daha ilerleyince, gözlerimizin önüne başka bir manzara serildi. Yalnız bir yalıçapkını, suya doğru eğilmiş bir&#160;söğüt ağacının dalında oturuyordu. Uykuya dalmış gibi görünen koca kafalı ve kocaman gagalı kuş, bir anda tepe üstü suya&#160;daldı, derinlere gitti ve bir dakika sonra gagasında bir balıkla&#160;dışarı çıktı. Avını yuttuktan sonra yine uykulu uykulu söğüt&#160;dalındaki yerine yerleşti. Kayığımızın şapırtılarını duyunca da&#160;yüksek sesle bağırarak, nehirden aşağı doğru uçup gitti.&#160;Tüylerinin parlak mavi tonları güneşte ışıldıyordu. Kuş,&#160;kayığımızdan biraz uzaktaki bir çalılığa kondu, sonra tekrar&#160;havalandı, en sonunda da bir dönemecin arkasında gözden&#160;kayboldu. İki defa su bitkilerinin dallarında özgürce gezinen,&#160;dalma konusunda uzman, küçük siyah kuşlar olan dalgıç-kuşlarına rastladık. Uçarken, geniş ayaklarını tuhaf bir biçimde&#160;çırpıyor, yuvalarından yeni ayrılmış ve uçma öğreniyor oldukları izlenimini yaratıyorlardı. Durgun sularda rengârenk tüylü&#160;hanımördekleri gördük. Bizi görünce uçup kaçmak yerine,&#160;otların içine veya nehre saklandılar. Ussuri’nin güney kısımlarında sık sık görülen türden, sıcak bir Ekim günüydü. Gökyüzü bulutsuz ve berraktı, batıdan hafif bir rüzgâr esiyordu.</p>

  <p>Böyle havalar aldatıcıdır. Arkalarından genellikle soğuk bir kuzey rüzgârı gelir. Sıcak hava ne kadar uzun sürerse,&#160;değişiklik de o kadar beklenmedik olur.</p>

  <p>O gün, doğuda bir yerdeki gölgeliği gözlemleme şansına eriştik. Gün batımı, birbiriyle oynaşan canlı renklerin yumuşak&#160;gölgelerini getirdi. İlk başta soluk olan gölgelik, kısa sürede&#160;zümrüt yeşiline büründü, bu muhteşem manzaranın arka&#160;fonunda ufkun gerisinden iki parlak san güneş ışını yükseldi,&#160;birkaç dakika sonra da soldu. Yeşil ton turunculaştı, sonra da&#160;kırmızıya döndü. Sonunda da dumanla kaplanmış gibi&#160;solgunlaştı. Doğuda bir gölge belirdi, kuzeyden güneye doğru&#160;ufuk boyunca yayıldı. Dış kenan mor renkliydi. Güneş&#160;alçalırken, gölgelik de yükseldi, mor kenar kısa süre içinde&#160;batıdaki kırmızılıkla buluştu. Karanlık bir gece çöktü.</p>

  <p>Bu ilginç doğa olayını büyülenmiş gözlerle seyrettim. Dersu yanıbaşımda homurdandı. “Anlamıyor.”</p>

  <p>Beni kastettiğini düşünerek ona döndüm ve sözlerini açıklamasını istedim.</p>

  <p>Dersu gökyüzünü göstererek, “Orada,” dedi. “Büyük rüzgâr gelecek.”</p>

  <p>Akşam ateşin başında fazla oturmadık. Sabah erken kalkmış yorucu bir gün geçirmiştik. Yemeğimiz biter bitmez&#160;uykuya çekildik. Ertesi sabah, kendimizi çok yorgun hissediyor, çok yavaş hareket edebiliyorduk. Herkeste aynı belirtiler&#160;olunca, salgın bir hastalığa yakalandığımızdan veya zehirlendiğimizden korktum ama Dersu beni yatıştırdı. Havada bir&#160;değişiklik olmadan önce bu tür belirtilerin son derece normal&#160;olduğunu söyledi. Gönülsüz gönülsüz bir şeyler yedikten sonra&#160;yola çıktık.</p>

  <p>Hava sıcak ve durgundu. Sazlıklar hiç kıpırdamıyordu Bir gün önce açıklıkla görülebilen uzak tepeler, mürekkep karası&#160;bir karanlıkla gözlerden saklanmıştı. Küçük bulut parçaları&#160;gökyüzünde geziniyorlardı. Tepemizdeki güneşin başı taçlarla&#160;süslüydü. Tüylü nüfusun ortalarda görünmemesi de şüphe&#160;uyandırıcıydı. Kazlar, ördekler ve diğer küçük kuşlar yok&#160;olmuştu. Yalnızca kel kartallar hâlâ maviliklere yükseliyorlardı. Büyük ihtimalle, yerdeki canlıların üzerinde genel bir&#160;yorgunluk ve uyku hali getiren atmosferik olağanüstülüğün&#160;etki bölgesinin ötesine çıkmışlardı.</p>

  <p>Dersu, “Önemli değil,” deyip duruyordu.”Bence rüzgâr öğleden sonra çıkacak.”</p>

  <p>Ona, kuşların neden uçmayı bıraktıklarını sordum, bana göç konusunda uzun bir nutuk çekti. Kuşlar, dedi rüzgâra karşı&#160;uçmayı severler. Durgun ve sıcak havalarda, bataklıklarda&#160;dinlenirler. Rüzgâr arkalarından esecek olursa, soğuk hava&#160;tüylerinin arasına girdiği için donarlar. O durumda da otların&#160;arasına sığınırlar. Ancak kar yağışına yakalanırlarsa rüzgâra ve&#160;soğuk havaya rağmen uçarlar.</p>

  <h3><span style="font-weight:bold;">5</span></h3>

  <h3><a id="bookmark10"></a><span style="font-weight:bold;">HANKA GÖLÜ’NDE</span></h3>

  <p>Hanka Gölü’ne yaklaştıkça, arazi gitgide daha fazla bataklığa benzemeye başladı. Kıyıdaki ağaçlar yerlerini cılız,&#160;zayıf çalılıklara bıraktı. Nehrin bu bölgede sümüklüböcek&#160;hızıyla ilerleyen akıntısı çevredeki bitki örtüsü üzerinde&#160;etkiliydi. Etraf nilüferler, sukestaneleri ve düğünçiçekleriyle&#160;doluydu. Bazı yerlerde sazlıklar kayığımızın geçemeyeceği&#160;kadar yoğun olduğundan, etraflarından dolaşmamız gerekiyordu. Yolumuzu kaybettik ve kendimizi bir tür çıkmaz&#160;sokakta bulduk. Olentyev kayıktan inip etrafı keşfe çıkmak&#160;istedi ama ayağını kıyıya basınca dizine kadar çamura&#160;gömüldü. Yolumuza devam ettik ve sonunda aradığımız akıntıyı bulduğumuz bir göle geldik. Hasırotları ve sazlıklardan&#160;oluşan labirent artık geride kalmıştı, bu kadar ucuz kurtulduğumuz için şanslı yıldızlarımıza şükrettik. Yönümüzü&#160;bulmak, gitgide zorlaşıyordu.</p>

  <p>Başlarda, nehrin yatağının çizdiği yolu iki yandaki ağaçların yardımıyla önceden görmemiz mümkündü ama ağaçlar uzun süredir ortadan kaybolmuştu, hatta kıyıda nehrin birkaç&#160;metre sonra hangi yöne kıvrılacağım bize söyleyecek çalılar&#160;bile yoktu.</p>

  <p>Dersu haklı çıktı. Günün ortası geldiğinde rüzgâr başladı ve yönünü güneyden batıya çevirerek süratini artırdı. Kazlarla&#160;ördekler, yeniden havalandılar. Yere yakın mesafede uçuyorlardı.</p>

  <p>Bir ara, seller sırasında nehre sürüklenmiş ağaç kütükleriyle dolu bir kısma geldik. Bu, kütükler olmadan da her dakika devrilme tehlikesiyle karşı karşıya olduğunuz Lerfu’da hafife alınacak bir durum değildi. Birkaç dakika sonra, adamlar kayığı boşaltırken, Dersu da çadın kurup ateşi yakmakla meşguldü.</p>

  <p>Hanka Gölün’den kayıkla yaklaşık on beş kilometre uzaktaydık, oysa bu mesafe karadan kuş uçuşu dört kilometre&#160;kadardı. Dersu’yla birlikte ertesi gün oraya yürümeye ve hava&#160;kararmadan kampa dönmeye karar verdik Olentyev’le&#160;Marchenko kampta kalıp dönüşümüzü bekleyeceklerdi.</p>

  <p>Akşam hepimizin zamanı boldu, biz de çaylarımızı yudumlayarak ateşin çevresinde oturduk Kuru odunlar neşeyle&#160;yanıyordu. Karanlıkta salman sazlıkların hışırtısı, rüzgârın&#160;gerçekte olduğundan daha güçlü estiği izlenimini yaratıyordu.</p>

  <p>Gökyüzü simsiyahtı, ancak en büyük yıldızlar güçsüzce göz kırpıyorlardı. Göldeki dalgaların şıpırtısı bize kadar geliyordu.</p>

  <p>Sabaha doğru gökyüzü bulutlandı. Hava kötüleşmişti ama keşif planımızı engelleyecek kadar değil.</p>

  <p>Gerekli bütün talimatları verdikten sonra, Dersu’yla birlikte saat on civarında yola koyulduk. Alacakaranlık çökmeden önce geri dönecekik. Ceketimin altına sıcak tutacak bir&#160;kazak giymiştim, Dersu’nun yanında da branda beziyle, iki çift&#160;kürk çorap vardı.</p>

  <p>Dersu yol boyunca gökyüzüne bakarak ağzının içinde bir şeyler mırıldandı, sonunda dönüp bana baktı.</p>

  <p>“Yüzbaşı, söyle bana, erken döneceğiz? Kötü bir gece geliyor.”</p>

  <p>Hanka Gölü’nün yakında olduğunu ve orada fazla kalmayacağımızı söyledim. Dersu, her şeyi çabucak kabulleniyordu. Uyanda bulunmayı asla ihmal etmiyor ama uyarılan dikkate&#160;alınmazsa bekleyen tehlikeyi göğüslüyordu. Bu sefer de aynısı&#160;oldu.</p>

  <p>“Tamam yüzbaşı,” dedi. “Senin gezin. Bana göre hava hoş.”</p>

  <p>Son cümlesi, kabullendiğini dile getirirken her zaman kullandığı cümleydi.</p>

  <p>Tek yürüyebileceğimiz yer, toprağın nispeten kuru olduğu akarsu ve su birikintisi kenarlarıydı; biz de kampımızı kurduğumuz akarsuyun sol kıyısını takip etmeye karar verdik.&#160;Akarsu bir süre bizim istediğimiz yönde aktı ama sonra&#160;birdenbire tam ters istikamete döndü. Bataklık alanla mücadele&#160;etmekten başka yapacak bir şey yoktu. Sonunda dar, derin bir&#160;akarsuya geldik, üstünden sıçrayıp karşı kıyıya geçerek,&#160;güneye doğru kıvrılana dek sağ kıyısını takip ettik. Sonra&#160;oradan ayrılıp, durgun su birikintilerini aşarak, tepecikten&#160;tepeciğe sıçrayarak ilerledik. Dört kilometre kadar yol almış&#160;olmalıydık.</p>

  <p>Sonunda, sağıma soluma bakınıp nerede olduğumuzu anlamak için durdum. Sazlar, kuzeyimizde kalan gölden esen&#160;rüzgârla hışırdayıp yerlere kadar eğiliyorlardı. Kuzey ufku,&#160;dumanlı bir pus örtüsü altındaydı. Güneş bulutların arasından&#160;kararsızca bakıyordu, bunun iyiye işaret olduğunu düşündüm.&#160;Sonunda Hanka Gölü’nü gördük. Fırtınayla çalkalanıyordu.&#160;Dersu, dikkatimi kuşlara çekti. Kuşların davranışlarındaki bir&#160;şey, adamın endişelenmesine neden oluyordu. Sürülerin bütün&#160;düzeni bozulmuştu, hepsi de aceleyle, kafaları karışmış,&#160;karmakarışık kümeler halinde uçuyorlardı. Kazların kanatlan&#160;neredeyse yeri süpürüyordu. Çok acayip bir manzaraydı. Göz&#160;hizamızda uçuyor, her geçen dakika büyüyor, kuyruklan ve&#160;ayakları gözlerden gizlenmiş halde kocaman kanatlarını çııpar-ken tarih öncesi arkeopterikslere benzer bir hal alıyorlardı. Bizi&#160;görünce yükseldiler ve birbirlerine sokuldular, sonra yeniden&#160;irtifa kaybettiler.</p>

  <p>Yaklaşık gün ortasında, göle vardık. Suların tehdit edici bir görüntüsü vardı. Enginlikler, çaydanlıktaki su gibi&#160;kaynıyordu. Otla kaplı bataklıklarda uzun süre yürüdükten&#160;sonra, bu uzaklara açılan manzara gözlerimizi okşamıştı.&#160;Kumlara oturup, uzun uzun dalgalara baktım. Sularda insanı&#160;büyüleyen bir şey vardı. Orada saatlerce oturup öfkeyle kıyıya&#160;vuran dalgaları seyredebilirdim.</p>

  <p>Göl ıssızdı. Kuş avlayarak kıyısında gezindiğimiz bir saat boyunca ne bir kayık, ne bir yelken gördük.</p>

  <p>“Ördekler uçmuyor,” dedi Dersu düşünceli düşünceli.</p>

  <p>Gerçekten de havada hiç kuş yoktu.</p>

  <p>Ufkun aşağılarında gezinip duran kara sis yükselmeye başlayarak güneşin önünü kapattı. Kenarlan tırtık tırtık,&#160;kirlenmiş pamuklar gibi sarkan tek tük beyazımsı bulutlar,&#160;karanlık bulutlarla dolu gökyüzünde birbirlerini kovalıyorlardı.</p>

  <p>“Yüzbaşı,” dedi Dersu. “Hemen dönmek gerek. Ben biraz korkuyorum.”</p>

  <p>Geri dönme vaktinin geldiği konusunda haklıydı. Çimenliğe vardığımızda, göle son bir kere bakmak için arkamı döndüm. Sular, kafese kapatılmış vahşi bir hayvanın gazabıyla,&#160;sanmsı köpükler çıkararak kabarıyordu.</p>

  <p>Dersu, bir akarsuyu işaret ederek, “Sular yükseliyor,” dedi.</p>

  <p>Bunun doğru olduğuna şüphe yoktu. Güçlü bir dalga, gölün sularını Lefu’nun ağzına doğru kabartıyordu. Nehir&#160;kenarlarından taşmış, düzlüklerde akmaya başlamıştı.&#160;Yolumuzda büyük bir akıntı vardı. Çevre, yabancı bir&#160;görünüme bürünmüştü. Dersu durdu, biraz düşündükten sonra&#160;sola doğru ilerlemeye başladı. Sudaki bir dönemece gelince,&#160;kıyıdan ayrılıp güneye doğru yürüdük. Birkaç dakika içinde&#160;kendimizi bir bataklıkta bulunca da geri dönmek zorunda&#160;kaldık. Bu defa sağa döndük, karşımıza çıkan bir başka su&#160;kütlesini aştıktan sonra doğuya yöneldik ama yeniden bir&#160;bataklığa rastladık. Sonunda kuru bir toprak parçası bulabildik.&#160;Çamurlukların arasında bir köprü gibi uzanıyordu. Ağırlığımızı&#160;vermeden önce basacağımız yeri iyice yoklayarak, dikkatle&#160;ilerledik. Altı yüz metre kadar ötemizde, sık otlarla kaplı kuru&#160;toprak vardı. Bataklık geride kalmıştı.</p>

  <p>Saatime baktım. Daha ancak dörttü ama akşam olmak üzereymiş gibiydi. Alçak bulutlar güneye doğru yarışıyorlardı.&#160;Nehrin uzaklığının dört kilometreden fazla olmadığını fark&#160;ettim. Eteğine kamp kurmuş olduğumuz, görüş alanımız&#160;içindeki tek tepe, yol göstericimizdi. Artık kaybolmaktan&#160;korkmuyorduk. Olabileceklerin en kötüsü bile olsa, en fazla&#160;geç kalırdık. Derken, karşımıza geniş bir göl çıktı. Çevresinden&#160;dolanmak zorundaydık ama mesafe çok uzundu. Biz de sola&#160;doğru gittik, bu defa da birkaç yüz adım ötede göle dik açılar&#160;yapan başka bir su birikintisiyle karşılaştık. Geri dönmeye&#160;mecbur kaldık, kısa süre sonra da kendimizi yeniden bir&#160;bataklıkla boğuşurken bulduk. Şansımızı denemeye karar verip&#160;sağa döndük ama bastığımız yerlerde sular belirdi, önümüzde&#160;tek gördüğümüz de su birikintileriydi. Yolumuzu kaybetmiştik.&#160;Durum pek iç açıcı görünmemeye başladı. Geri dönerek bizi&#160;bu adaya getiren uzun kuru toprak parçasını bulmayı önerdim.&#160;Dersu da aynı fikirdeydi. Geri döndük ama bir kaçış yolu&#160;bulma çabalarımız boşa çıktı.</p>

  <p>Rüzgâr dindi, Hanka Gölü’nün kükremeleri duyulur hale geldi. Gün ışığı soluyor, havada kar tanecikleri uçuşuyordu.&#160;Sakinlik ancak birkaç dakika sürdü, tipi bastırdı.</p>

  <p>“Geceyi burada geçirmemiz gerek,” diye düşündüm ve birdenbire ateş yakacak bir şeyimiz olmadığının farkına vardım. Erafta ne çalı, ne de ağaç vardı, dört bir yanımız sularla&#160;ve otlarla çevriliydi. İçimden bir panik duygusu yükseldi.</p>

  <p>Dersu’ya, “Ne yapacağız?” diye sordum.</p>

  <p>“Çok korkuyorum,” diye cevap verdi.</p>

  <p>Durumumuzun kötülüğünü, olanca ciddiyetiyle anladım. Geceyi, ateşimiz ve sıcak tutacak giysilerimiz olmadan, tipinin&#160;altında geçirmek zorundaydık. Her şey Dersu’ya bağlıydı. Bizi&#160;kurtarabilecek birisi varsa, o ancak Dersu olabilirdi.</p>

  <p>“Dinle yüzbaşı,” dedi Dersu. “Çok çabuk davranmamız lâzım. Hemen ot keselim.”</p>

  <p>Soru sormadım. Bir şey kesindi. “Hemen ot keselim.” Bütün eşyalarımızı yere atıp, hummalı bir hızla işe koyulduk.&#160;Ben bir kolumun altında taşıyabileceğim kadar ot kestiğim&#160;sırada, Dersu’nun kestikleri iki koluyla taşıyamayacağı kadar&#160;çoktu. Rüzgâr, ayaklarımızı yerden kesecek kadar sert esiyor,&#160;giysilerimin üstünde kırağı birikmeye başlıyordu. Yere bir&#160;kucak çimen koymamızla, yığının karla kaplanması bir oluyordu. Dersu, belli bazı yerlerdeki otları kesmekten kaçınma&#160;konusunda kesin emirler verdi ve ben sözünü dinlemeyince&#160;çok sinirlendi.</p>

  <p>“Bilmiyorsun sen!” diye bağırdı. “Benim dediğimi yap. Ben biliyorum!”</p>

  <p>Tüfeklerimizin kayışlarını, kendi kemerini, cebimde bulduğum bir parça sicimi alıp gömleğinin altına tıktı. Hava&#160;bariz bir biçimde kararıp soğumuştu. Yerdeki kardan halı&#160;sayesinde görüş biraz kolaylaşmıştı, Dersu’nun hayret verici&#160;bir azimle çalıştığını görebiliyordum. Nefes almak için duracak olduğum her an, beni tekrar çalışmaya zorluyor, sesinde&#160;korku ve öfke birbirine karışıyordu. Ben de uysal uysal bıçağı&#160;yeniden elime alıyordum. Kar, gömleğimin sırtına yağıyor ve&#160;orada eriyor, omurgamdan aşağı buz gibi dereler akıyordu.</p>

  <p>Bir saatten fazla çalıştık. Isıran rüzgâr ve kar yüzümü kesiyor, canımı yakıyordu. Ellerim buz kesmişti. Onları hohlayarak ısıtmak istedim, bunu yaparken de yanlışlıkla bıçağımı&#160;düşürdüm. Dersu öfkeyle böğürdü, “Çalış! Hayatını kurtarmak&#160;için çalış!” Bıçağımı kaybettiğimi açıkladım.</p>

  <p>“O zaman otları ellerinle kopar,” diye bağırdı uğuldayan rüzgârın üzerinde sesini duyurmaya çalışarak. Mekanik bir&#160;biçimde, neredeyse bilinçsizce saplan elimle yolmaya başladım. Ellerimi kesiyorlardı ama durmaya korkuyordum, o&#160;yüzden yorgunluktan bitip tükenene kadar uğraştım. Gözlerimin önünde benekler uçuşuyor, dişlerim hummaya&#160;tutulmuşum gibi takırdıyordu. Islak giysilerim donup kaskatı&#160;kesilmiş, soğuk havada çatır çutur sesler çıkarıyorlardı. “Demek insanlar böyle donarak ölüyorlar,” düşüncesi beynimde&#160;şimşek gibi çaktı. Kendimden geçmiş bir haldeydim ve bunun&#160;ne kadar süre devam ettiğini bilmiyorum. Tek hatırladığım,&#160;birisinin omzumdan tutup beni sarstığı. Gözlerimi açınca,&#160;Dersu’nun başımda dikildiğini gördüm.</p>

  <p>“Diz çök,” diye buyurdu. Dört ayağımın üstünde durdum. Dersu branda bezini üstüme örttü, bezin üstüne de otları yığdı.&#160;Anında kendimi daha sıcak hissettim. Eriyen karlar sırtımdan&#160;aşağı süzülüyordu. Dersu, karlan ezerek yan tarafıma dolandı.</p>

  <p>Üstüme yemden bir baygınlık çöktü. Sonra, Dersu’nun fırtınanın ıslığı arasında gürleyen sesini duydum.</p>

  <p>“Doğrul.”</p>

  <p>Söylediğini yapmak için çılgınca bir çaba harcamak zorunda kaldım. Nani brandanın altına girip yanıma uzanarak,&#160;deri ceketini ikimizin birden üstüne örttü. Kürk çoraplan&#160;ayaklarımda hissettim.</p>

  <p>“Teşekkür ederim, Dersu,” dedim. “Doğru dürüst sarın.”</p>

  <p>“Aldırma yüzbaşı,” dedi. “Tehlike geçti. Otlan güzelce bağladım. Rüzgâr içeri giremez.”</p>

  <p>Üstümüzde biriken kar tabakasının kalınlığı arttıkça, uydurma kulübemiz de daha sıcak bir hal alıyordu. Eriyen&#160;karların şıp şıp damlama sesi kesildi. Dışarıda rüzgâr, bir&#160;cadının çığlığına benzeyen bir sesle haykırıyor, insana aynı&#160;anda binlerce düdük çalınıyormuş, kilise çanlan gümbür-düyormuş, ölülerin arkasından ağıtlar yakılıyormuş gibi geliyordu. Gözümün önünde çeşitli insanların görüntüleri canlandı, büyük bir boşluğa dalmış gibi hissettim kendimi, durmadan&#160;düşüyordum, sonunda derin bir uykuya daldım. On iki saat&#160;kadar uyuduk. Uyandığımda etraf karanlık ve sessizdi. Birdenbire yalnız olduğumu fark ettim.</p>

  <p>“Dersu!” diye bağırdım paniğe kapılarak.</p>

  <p>“Ayı!” diye cevap verdi dışarıdan. “Sen, ayı! Çık oradan. Geri dönmek lâzım.”</p>

  <p>Çabucak dışarı çıktım ve gayri ihtiyari elimi gözlerime götürdüm. Her yer, parıltılı beyaz bir örtüyle kaplıydı. Buz gibi&#160;ve temiz hava, şeffaftı. Gökyüzünde parça parça bulutlar&#160;süzülüyor, aralarından mavilikler görülüyordu. Hava hâlâ&#160;kasvetli ve karanlıktı ama içinde insana güneşi çağrıştıran bir&#160;şeyler vardı. Karın ezdiği otlar, yerde yığınlar halinde yatıyordu. Dersu birkaç kucak san saz getirip küçük bir ateş yaktı,&#160;ayaklarımı kuruttum.</p>

  <p>Onun neden bazı yerlerdeki otlara dokunmamamı emrettiğini şimdi anlıyordum. Topladıklanmızı kemeriyle, tüfek kayışlarıyla ve sicimle bağlamış, barınağımızın üstüne rüzgârın&#160;uçuramayacağı bir şekilde yerleştirmişti. İlk işim, hayatımı&#160;kurtardığı için Dersu’ya teşekkür etmek oldu.</p>

  <p>“Birlikteyiz,” dedi. “Beraber çalıştık. Teşekkür edecek bir şey yok.”</p>

  <p>Konuyu değiştirerek, “Bu gece çok adam öldü,” dedi.</p>

  <p>Bu defa “adam” derken kuşları kastettiğini anlayacak kadar tanımıştım artık onu.</p>

  <p>Otlardan yapılma barınağımızı dağıttık ve bizi kampımıza götürecek toprak şeridini aramak için yola koyulduk. Geceyi&#160;şeridin hemen yakınında geçirmiş olduğumuz ortaya çıktı.</p>

  <p>Bataklığı geçtikten sonra Hanka Gölü’ne doğru biraz yürüdük ve doğuya, Lefu’ya doğru döndük.</p>

  <p>Tipiden sonra bozkır cansız ve terk edilmiş görünüyordu. Kazlar, martılar ve diğer kuşlar ortada yoktu. Karla kaplı&#160;bataklıklar, çayırlık alanların kahverengimsi yeşilinin arasında&#160;beyaz beyaz göze çarpıyordu. Islak toprak donmuştu, ağırlığımızı taşıyabiliyordu. Bu sayede hızla ilerledik. Kısa süre&#160;sonra nehre vardık, bir saat sonra da kamptaydık.</p>

  <p>Yokluğumuz, OlentyevTe Marchenko’yu endişelen-dirmemişti. Göl kıyısında barınak bulduğumuzu ve geceyi orada geçirdiğimizi düşünmüşlerdi. Ayakkabılarımı değiştirdim, çay içtim ve ateşin yanma uzandım. Dersu da öbür tarafta&#160;uyuyordu. Marchenko akşam yemeğini pişirdikten sonra&#160;uyandırdı bizi.</p>

  <p>Ertesi gün, havada acı bir soğuk vardı. Akarsu donmuştu. Nehirde çamur birikintileri yüzüyordu. Bütün kollan geçmek&#160;bir günümüzü aldı. Genellikle çıkmaz yollara sapıyor, geri&#160;dönüp başka yol aramak zorunda kalıyorduk.</p>

  <p>Son kamp yerimizden ayrılırken, Dersu Olentyev’den kayığı kıyıya çekmek için kendisine yardım etmesini istedi. İki&#160;yanındaki kumları dikkatle temizledikten sonra, kayığı ters&#160;çevirerek ağaç dallarının üstüne yerleştirdi. Bunu, günün birinde birisi kayığa ihtiyaç duyabilir diye yaptığını biliyordum.</p>

  <p>Lefu’yu sabah saatlerinde terk ettik ve Dmitrovka köyüne aynı gün öğleden sonra saatlerinde vardık. Köy, Ussuri&#160;Demiryolu’nun öbür tarafındaydı. Demiryolunu geçtiğimiz&#160;sırada Dersu durup eğildi, raylara eliyle dokundu, iki yöne&#160;doğru da baktı ve, “Hı,” dedi. “İnsanların bundan bahsettiklerini duymuştum.</p>

  <p>Köyde bize kalacak yer verdiler ama Nani her zaman olduğu gibi açık havada uyumayı tercih etmişti. Sohbetini&#160;özleyerek onun aramaya çıktım.</p>

  <h3 id="u5648445b-2e25-48bc-8616-7631e282f46e"><a id="bookmark11"></a><span style="font-weight:bold;">BÖLÜM İKİ</span></h3>

  <p>Gece karanlıktı ama, yerdeki kar tabakası görmeyi kolaylaştırıyordu. Bütün kulübelerde ateş yanıyor, duman ince&#160;demetler halinde bacalardan yukarı süzülüyordu. Evlerden&#160;gelen ışıklar köyün sokağındaki karları aydınlatıyordu. Köyün&#160;eteklerinde, bir dereciğin yanında gürül gürül bir ateş yandığını&#160;görerek, Dersu’nun orada kamp kurmuş olduğunu tahmin&#160;ettim. Nani ateşin başına oturmuş, derin düşüncelere gömülmüştü.</p>

  <p>“Gel, kulübede çay içelim,” diye teklif ettim. Cevap vermek yerine bir soru sordu. “Yarın nereye gidiyorsun?”</p>

  <p>Chemigovka’ya gideceğimizi, oradan da Vladivostok’a döneceğimizi söyleyerek, onu da bizimle birlikte gelmeye davet ettim. Yakında taygada yeni bir keşif gezisine çıkacağımızı&#160;ekleyerek, onu da bordroya dahil etmeyi önerdim. Konuşmadan, düşünerek oturduk. Dersu’nun aklından neler geçtiğini&#160;bilmiyordum. Ondan ayrılma düşüncesi kalbimi üzüntüyle&#160;dolduruyordu. Şehir hayatının rahatlıklarını ve kolaylıklarını&#160;anlatmaya başladım. Dikkatle dinledi ama sonunda içini&#160;çekerek, “Hayır yüzbaşı, teşekkür ederim,” dedi. “Vladivostok’a gidemem. Orada ne yapabilirim ki? Avlanamam,&#160;samurlara tuzak kuramam Şehirde yaşasam hemen ölürüm.”&#160;Sözlerinin gerçekten doğru olduğu anlaşılıyordu.</p>

  <p>Dersu sessizliğe gömüldü. Belki ne yapması gerektiğini düşünüyordu. Aradan bir süre geçtikten sonra, kendi düşüncelerine cevap verirmiş gibi bir edayla doğuyu işaret ederek,&#160;“Yarın gideceğim. Dört kere güneş görecek, Daubiho’ya&#160;varacağım, sonra Ulaho’ya gideceğim, sonra da Futsing’e,</p>

  <p>Sikhota-alin’e ve denize. Deniz kenarının çok verimli olduğunu duymuştum. Orada bol bol samurla geyik varmış.”</p>

  <p>O kısacık süre içerisinde Dersu’ya bağlanmıştım, ayrılacağımıza üzülüyordum.</p>

  <p>Ertesi sabah uyandığımda ilk düşündüğüm şey, Dersu’nun bizi bırakıp gideceği oldu. Kahvaltıdan sonra ev sahibimize&#160;teşekkür edip dışarı çıktım.</p>

  <p>Adamlarım yola çıkmaya hazırdı. Dersu da yanlarındaydı. Uzun bir yolculuk için kendini hazırlamıştı. Sırt çantası&#160;güzelce doldurulmuş, kemeri sıkıca bağlanmıştı. Dmitrov-ka’dan bir buçuk kilometre kadar uzaklaştığımız sırada Dersu&#160;durdu. Hüzünlü ayrılık dakikası gelip çatmıştı.</p>

  <p>“Hoşçakal, Dersu,” dedim onun elini sıkarak. “Tanrı seni korusun. Benim için yaptıklarını hiç unutmayacağım. Hoşçakal! Belki günün birinde yeniden karşılaşırız.”</p>

  <p>Dersu askerlerle vedalaştı, beni başıyla selâmlayarak yan taraftaki çalılıklara daldı. Biz olduğumuz yerde kalıp, onun&#160;gidişini seyrettik. İki yüz metre kadar ötede, üstü çalılarla kaplı&#160;alçak bir tepecik vardı. Dersu beş dakikada oraya erişti. Sırt&#160;çantası arkasında, tüfeği elinde, açık mavi gökyüzünün önünde&#160;dikkate değer bir figür oluşturuyordu. Parlak altın rengi güneş,&#160;dağların arkasından yükseliyor, ışıkları Nani’nin etrafında bir&#160;hale meydana getiriyordu. Dersu tepeye tırmanınca durdu,&#160;bizden tarafa dönüp el salladı ve tepenin ardında gözden&#160;kayboldu. İçimde bir şeyler kırılmış gibiydi. Bana çok yakın ve&#160;çok sevdiğim birini kaybetmişim gibi hissediyordum.</p>

  <p>Marchenko, “İyi adam,” dedi.</p>

  <p>Olentyev, “Onun gibisi fazla bulunmaz,” diye söze karıştı.</p>

  <p>“Hoşçakal Dersu,” diye geçirdim aklımdan. “Benim hayatımı kurtardın ve ben bunu asla unutmayacağım.”</p>

  <h3><span style="font-weight:bold;">6</span></h3>

  <h3><a id="bookmark12"></a><span style="font-weight:bold;">NEHİRLER, ORMANLAR VE BATAKLIKLAR</span></h3>

  <p>Aradan dört yıl geçti. Sikhota-alin Dağlık Bölgesi’ne bir keşif gezisine çıkmam önerildi. Zaman elverdiğince, Olga Körfezinden başlayarak Ussuri Nehri’ni geçecek, kuzeye, Ussuri&#160;Ve iman nehirlerinin yukarı kısımlarına doğru gidecektik.</p>

  <p>O sırada elimizde, Sikhota-alin’in yalnızca orta kısımlarıyla ilgili bilgi kırıntıları bulunuyordu. Olga Körfezi’nin kuzeyindeki kıyı şeridine dair sadece ara sıra körfezleri ve&#160;koyakları araştırmak için oralara giden deniz subaylarından&#160;gelen bölük pörçük bilgiler vardı. Ekibim, temel olarak&#160;SibiryalIlardan oluşan, seçkin adamlardan kurulmuştu. Doğru,&#160;biraz kasvetli ve sessiz bir gruptu ama üyelerinin hepsi de&#160;çocukluklarından beri çektikleri zorluklarla çelik gibi sertleşmişlerdi.</p>

  <p>Yanımıza on iki yük beygiri almayı düşünüyorduk ve adamların atlara, atların da kendi usullerince adamlara alışması&#160;büyük önem taşıyordu. Askerler atların bakımını yapma, hayvanlara eyer vurma konusunda, atlar da yük taşıma konusunda&#160;eğitileceklerdi. Bu nedenle, grubumuz yola çıkış tarihinden bir&#160;ay kadar önce bir araya geldi.</p>

  <p>Atlardan başka, keşif gezisine eşlik edecek iki hayvan vardı. Köpeğim Alpa ve ismi Rusça ‘cin’ anlamına gelen&#160;maskotumuz Leshy. Leshy, rengi ve gövdesi kurda çok benzeyen, büyük bir av köpeğiydi.</p>

  <p>Başlangıç noktamız olarak, Ussuri’nin üzerindeki demiryolu köprüsünün güneyindeki bir istasyon olan Shmakovka’yı seçmiştik. 14 Mayıs tarihinde her şey hazırdı, atlar ve birkaç kişi trenle Shmakovka’ya giderken, keşif gezisinin geri kalan üyeleri de ertesi gün Khabarovsk’tan ayrıldı.</p>

  <p>18 &#160;&#160;&#160;Mayıs’ta, özel işlerini halletmeleri için askerlere bugün izin verildi. Onlar da Siberyalı oduncuların giydiği sıcacık&#160;kürklü çizmeler, elde örülmüş dizliklerle üstlerini başlarını&#160;donatıp, fişekliklerini doldurdular.</p>

  <p>19 &#160;&#160;&#160;Mayıs’ta hepimiz erken kalktık ama yola çıkabildiğimizde sabah epey ilerlemişti. Bunda şaşılacak bir şey&#160;yoktu, başlangıcı yapmak her zaman alışılmıştan uzun sürer.&#160;Vakit ilerledikçe adamlar rutine alışırlar, hepsi atlarını ve&#160;yüklerini tanır, üstlerine düşen görevleri, neyi önce, neyi sonra&#160;toplamaları gerektiğini ve yürüyüşte nelere ihtiyaç duyabileceklerini öğrenirler.</p>

  <p>Shmakovka ve Uspenskaya arasındaki yol, tepelerin üstünden geçiyordu. Bütün köprüler ilkbahar selleriyle yıkılmıştı, yılın bu zamanında akıntılarla kabaran nehir geçitleri de&#160;pek çok zorluğu barındırıyordu.</p>

  <p>Uspenskaya’ya varışımız, köylüler tarafından olağanüstü bir olaya olarak karşılandı. Çocuklar oyunlarını bırakıp sokaklara döküldüler. Dertli kadın yüzleri pencerelere üşüştü, erkekler de tarlalardaki çalışmalarım bırakıp bizim geçişimizi&#160;seyretmeye koyuldular.</p>

  <p>Akşam, oranın eski bazı yerlileriyle birlikte oturduk. Bize kendilerini anlattılar, önümüzdeki yoldan bahsedip, değerli&#160;öğütler verdiler.</p>

  <p>Ertesi gün yolumuza devam ettik. Takip ettiğimiz yol bizi doğruca Ussuri Nehri’ne götürüyordu. Vadi sular altındaydı.&#160;Yükseltiler adacıklar gibi görünüyordu. Rehberlik yapmak için&#160;bizimle gelen köylüler, seller sırasında çevre köylerle olan&#160;bütün iletişimin kesildiğini ve ancak kayıkla seyahat edilebildiğini anlattılar.</p>

  <p>Kafa kafaya vererek akıntının tek bir kanalda ilerlediği ve atlarla birlikte yüzerek karşıya geçmeyi deneyebileceğimiz bir&#160;nokta bulana dek nehirde yukarıya doğru ilerlemeyi kararlaştırdık.</p>

  <p>Gün, yağmur vaat ediyordu ama hava saat ona doğru açıldı. Aradığımızı bulduk. Beş kilometre kadar ötede, bütün&#160;akıntılar nehir yatağında birleşiyor ve su yüzeyinin dışında&#160;kalan çeşitli yükseltiler, nehre kadar ulaşmamızı sağlayacak bir&#160;yol oluşturuyordu ama bu yoldan faydalanabilmek için bataklıkların yanından dolaşıp, Kabarga Dağı’nm yakınlarında&#160;vadiye inmemiz gerekiyordu.</p>

  <p>Atlar birbirlerine alışmıştı. Birini önden yürütmemiz yeterli oluyordu, ötekiler onun peşinden gitmeye dünden&#160;razıydılar. Askerler sırayla hayvanlan idare ediyorlar, başını&#160;alıp gitmeye kalkan veya geride kalanları hizaya getiriyorlardı.</p>

  <p>Bir yükseklikten ötekine geçerek ve bataklıktan şarak, kısa sürede nehir kenarındaki bir ormana denk geldik.&#160;Şansımız yaver gitti, orada yaşayan Çinlilerin kayığı vardı. Su&#160;alıyordu, eleğe benziyordu ama bir su aracıydı ve bizim&#160;amacımıza son derece uygundu. Kayığa çeki düzen vermemiz&#160;bir saat kadar sürdü. Dibindeki çatlaklan tıkadık, bazı&#160;tahtalarını çaktık, kırılmış kürek halkalarının yerine uçlan ip&#160;geçirilebilecek biçimde kanca haline getirilmiş ağaç çivileri&#160;koyduk. Karşıya önce eyerler ve askerler geçti. Ondan sonra&#160;atlara sıra geldi. Hayvanlar suya girmeyi reddedince, at sırtında birisi tarafından idare edilmeleri gerekti. Bir Kazak<a id="footnote7"></a><sup><a href="#bookmark13">7</a></sup> olan&#160;Kozhevnikov bu tehlikeli görev için gönüllü olarak soyundu,&#160;atlanmızın en hareketlisine bindi ve cesaretle suya daldı.</p>

  <p>Adamlar diğer atları onların arkasından gönderdiler. Bineğinin ayaklan yerden kesilir kesilmez, Kazak inerek atın yanında&#160;^yüzmeye başladı, bir yandan da hayvanın yelesini tutuyordu.&#160;Öteki atlar da onlan takip ettiler. Kozhevnikov’un boynunu&#160;okşayarak atını nasıl cesaretlendirdiğini kıyıdan görebiliyorduk. Hayvanlar yüzerken homurdanıyor, burun deliklerini&#160;kocaman açıyor, dişlerini gösteriyorlardı. Akıntı onlan nehrin&#160;aşağısına doğru çekse de, hepsi hızla karşıya doğnı ilerliyordu.</p>

  <p>Kozhevnikov karşı kıyıda hedeflediğimiz noktaya çıkmayı başarabilecek miydi? O noktanın hemen altındaki çalılarla ve&#160;ağaçlarla kaplı kıyı parçası, hem dik, hem de sürüklenmiş&#160;kütüklerle doluydu. Atının ayaklan on dakika sonra tekrar yere&#160;değince, Kazak hayvana bindi ve kıyıya at sırtında çıktı.</p>

  <p>Atların bazılan diğerlerinden daha güçsüz olduklan için daha yavaş yüzüyorlardı. Sürü, nehir boyunca bir sıra halinde&#160;yayılmıştı. Kozhevnikov’un atı karşı kıyıya ulaştığı sırada,&#160;sıranın en gerisindeki at hâlâ nehrin ortalarındaydı. Akıntının&#160;onu sürükleyeceğini anladık. Hayvan dayanmak için olanca&#160;gücüyle çabalıyordu ama gitgide daha uzağa sürükleniyordu.&#160;Durumu Kozhevnikov da fark etti. Diğer atlar sağ salim kıyıya&#160;ulaşınca, akıntı yönünde koşmaya başladı. Sürüklenmiş kütüklerin olmadığı bir nokta seçerek, çalılıkların arasında atın&#160;kendisini açıklıkla görebileceği bir yerde dikildi, atın adını&#160;bağırmaya başladı ama nehrin gürültüsü sesini boğuyordu.&#160;Kozhevnikov’un beyaz atı kulaklarını dikti, başını kaldırıp&#160;suya baktı. Yüksek sesli bir kişneme suyun üstünde yayıldı.&#160;Yüzen at, kişnemeyi duyarak yönünü değiştirdi, birkaç dakika&#160;sonra da kıyıya ulaştı. Hayvan nefesini toparlayıncai Kazak&#160;onu eyerledi ve tekrar sürüye kattı. Bu arada, kayık da geri&#160;kalan keşif gezisi üyeleriyle yüklerini karşıya taşıdı.</p>

  <p>Geçişten sonra keşif kolu, çeşitli bataklıkların çevresinden dolaşarak dağlara doğru hızla ilerledi.</p>

  <p>Atlar bir sebepten geride kalmışlardı, biz önden yürüyorduk. Kısa süre sonra bir ormanın kıyısındaki eski, yıkılmış bir kulübenin kalıntılarına ulaştık. Orada kayalıkların üzerine&#160;oturup atların bize yetişmelerini bekledik. Birden, uzakta bir&#160;yerdeki bir karaltı ilişti gözümüze. Adamlar aceleyle o tarafa&#160;gidince, çimenlerin üstünden çalılıklara doğru kayan kocaman&#160;bir sürüngenle «karşılaştılar. Yanında koştular ama büyüklüğünden korktuklan için hayvana sokulmadılar. Yılan bir&#160;dakika sonra devrilmiş bir ağacın oyuk gövdesine ulaştı ve&#160;içeri kaydı. Adamlardan biri yerden bir dal kaparak ağacın&#160;içini dürttü. Çok yüksek bir uğultu duyduk, ağaçtan dışarı bir&#160;sürü eşek ansı fırladı. Anlaşılan oyuktaki kovanlarının huzurunu kaçırmıştık. Yılanın ağacın içinde ne işi olduğunu merak&#160;ettik. Kovana mı girmişti acaba? Öyle yaptıysa eşek arılan&#160;neden biz dal parçasıyla ağacı dürttüğümüzde yaptıklan gibi&#160;tehlike sinyali vermemişlerdi? Cevabı öğrenmeye hepimiz&#160;hevesliydik. Adamlar ağaç gövdesini baltayla yardılar. Kütük&#160;zaten çürümüştü, pek bir çaba harcamamıza gerek kalmadan&#160;ikiye ayrılıverdi. Yılan, gövdenin kalmtılan arasında sığınacak&#160;yer bulmak için boşuna debelenerek kıvnlıp dönüyordu.&#160;Adamlar hayvanın kafasını uçurup, gövdesini gün ışığına çektiler. İki metre uzunlukta, gövdesinin kalınlığı on santimden&#160;fazla bir karayılandı.</p>

  <p>Üst kısmındaki açıklık alt taraftakinden daha dar olan oyuk gövde, besbelli yılana ev sahipliği yapıyordu çünkü&#160;içeride kuş ölüleri, kürk parçaları ve sürüngenin döktüğü deriyi&#160;bulduk. Ankovanı, çıkışa yılanın yuvasından daha yakındı.</p>

  <p>Sürüngen yuvaya girip çıkarken kovanın yanından geçmek zorundaydı ama anlaşılan anlarla gayet güzel geçinip gidiyordu.</p>

  <p>Avımızı büyük bir ilgiyle inceledik.</p>

  <p>Adamlardan biri, “İçinde bir şey var!” diye bir çığlık kopardı.</p>

  <p>Yılanın gövdesi yarıldı, hepimiz bu koca sürüngenin neyle beslendiğini öğrenmek istiyorduk. İçeride epey uzun gagalı bir&#160;su çulluğunun olduğunu görünce şaşaladık.</p>

  <p>Yerliler Ussuri karayılanının kuşları çok sevdiğini söylediler. Yılan ağaçlara çıkıyor ve özellikle ağaç oyuklarında kurulmuş olan yuvalardaki kuşlara saldırıyordu. Bunda&#160;anlaşılmayacak bir şey yoktu ama bizim elimizdeki örnek,&#160;koşan ve uçan bir kuşu yakalayıp yutmayı başarmıştı. Bu&#160;gerçekten hayret vericiydi. Çulluğun uzun gagası, karayılanın&#160;sindirim sistemi için rahatsızlık verici bir engel teşkil etmiş&#160;olmalıydı.</p>

  <p>Yılanla meşgul olurken, yaklaşan fırtına bulutlarını gözden kaçırmıştık. Etrafa karanlık bir gölge düştü, adamlar yol kenarında huzur içinde otlamakta olan atların yanma&#160;koşturdular. Yürüyüşümüz sırasında karşılaştığımız ve o anda&#160;yanımızda olan Naniler, yakınlarda patlamak üzere olan&#160;bulutlardan kaçmak için sığınabileceğimiz iki Çinli kulübesi&#160;olduğunu söylediler.</p>

  <p>Fırtına bulutu, büyük bir hızla yaklaşıyordu. Beyazımsı bir gri olan bize yakın kenarı kıvrılıyor, yanında daha küçük&#160;bulutlar kovalamaca oynuyormuşçasına aceleyle ilerliyorlardı.</p>

  <p>Sığınabileceğimiz söylenen kulübelere giderken yağmura yakalandık, hatta daha doğrusu yağmur, biz yürümeye koyulduğumuz anda başladı. Önce birkaç büyük damla düştü,&#160;arkasından da gerçek bir sağanak boşandı.</p>

  <p>Fırtına, başladığı gibi çabucak bitti ama güneş ufka yayılan bulutların arkasında saklı kalmayı sürdürdü. Hafif bir&#160;çişe başladı, araziye rüzgârla yayılarak dağların tepelerini&#160;saran, vadiye doğru alçalan, sonra tekrar yükselerek çisentinin&#160;yağmura dönüşmesine neden olan bir sis çöktü.</p>

  <p>Genellikle sığ olan Wanhov Nehri, tehdit edici bir biçimde kabararak kenarlardan taşmıştı. Sular ormana kadar ulaşıyordu.&#160;Adamlar sel basmış yolda kolayca ilerledilerse de, işin ceremesini yine atlar çekti. Hayvanlar körlemesine yürüyor, sık sık&#160;çukurlara takılıp tökezliyorlardı.</p>

  <p>Ormanın kıyısına ulaştığımız sırada, gözlerimizin önünde geniş bir çayırlık açıldı. Karşı uçta, Zagomaya mezhebine ait&#160;bir köyün, dağın eteğine yayıldığını görüyorduk ama oraya&#160;ulaşmak kolay değildi. Köylülerin nehrin üstüne inşa ettikleri&#160;köprü yıkılmıştı. Köprüyü onarmak iki saatten fazla vaktimizi&#160;aldı, o arada da iliklerimize kadar ıslanmamıza sebep olan&#160;yağmuru fark bile etmedik.</p>

  <p>Sonunda köye girdiğimizde, pencerelerden birinde bir kadın yüzü belirdi, sonra bir adam kapıya çıktı. Köy muhtarıydı. Kim olduğumuzu öğrenince, bizi evinde konaklamaya&#160;davet etti. Acınacak derecede ıslanmış Kazaklar, atların&#160;eyerlerini çabucak çözdüler.</p>

  <p>Kırk beş yaşlarında, orta boylu bir adam olan ev sahibimizin zeki kahverengi gözleriyle, uçuşan bir sakalı vardı,&#160;saçları da kafasının arkasından çok önünde olacak şekilde, tas&#160;biçimi kesilmişti. Balıkçı çizmeleri alçak topukluydu, pamuklu&#160;kadife pantolonun üstüne Rusların giydiği biçimde giymiş&#160;olduğu bol basma gömleğinin beline işlemeli bir kuşak&#160;sarılmıştı.</p>

  <p>Ev, iki odadan oluşuyordu; odalardan birinde kocaman bir Rus sobası vardı. Yer pırıl pırıl fırçalanmış, ahşap döşeme&#160;tahtaları dikkatle zımparalanmış, duvarla güzelce ziftlenmişti.&#160;Mutfak araç gereçlerinin konacağı, düzgün perdelerle süslü&#160;raflar, ışıl ışıl parlayan bakır bir lavabo vardı. Duvarlara iki&#160;uzun sıra dayanmıştı, köşedeki masaya beyaz bir örtü serilmiş,&#160;üstüne de büyük kafalı, yanık tenli ve ince uzun elli azizleri&#160;gösteren ikonlarla dolu bir raf asılmıştı.</p>

  <p>Mezhep mensubunun ailesi, karısıyla iki küçük çocuğundan oluşuyordu. Kadın, beyaz bir bluzla, beline sarılan bir kuşak ve arkadan çapraz geçen dar omuz askılarıyla tutturulmuş rengârenk bir sarafan giymiş, başına bir mendili&#160;başörtüsü gibi bağlamıştı. İçeri girdiğimizde, geleneksel Rus&#160;tarzında, eğilerek selâmladı bizi.</p>

  <p>Yüklerimizden kurtulmaya başladık. Ayaklarımızdaki çamur yüzünden yerlerin kirlendiğini görünce utandık ama ev&#160;sahibimiz imdadımıza yetişerek, “Aldırmayın,” dedi neşeyle.&#160;“Kadınlar temizlerler. Böyle bir havada taygadan temiz pak&#160;çıkılmaz ya.”</p>

  <p>Birkaç dakika içinde masaya taze ekmek, bal, yumurta ve süt kondu, biz de aç kurtlar gibi saldırdık.</p>

  <p>Günün geri kalan kısmı, köylüleri Koksharovka yolu hakkında sorguya çekerek geçti. Mevcut yollardan hiçbiri&#160;oraya gitmiyordu, dağlardan oraya ulaşmanın yolunu tek bilen&#160;de Panachov isimli bir köylüydü.</p>

  <p>Muhtar, Panachov’u çağırttı, adam hemen geldi. Kırk yaşından fazla, yataktan yeni kalkmış da taranıp kendine çeki&#160;düzen vermeye vakit bulamamış gibi görünmesine neden olan&#160;bakımsız, kaba bir sakalı olan bir adamdı. Kimseye zarar&#160;vermeyecek, merhametli birisi olduğu ilk bakışta anlaşılıyordu.&#160;Kulübeye girdiğinde, ikonların önünde haç çıkardı ve her birini&#160;yerlere kadar eğilerek selâmladı. Uzun saçlan gözlerine girip&#160;duruyor, o da saçını arkaya atmak için ha bire başını sallıyordu.</p>

  <p>“Merhaba,” dedi alçak sesle, kapıya doğru çekilip kasketini elinde sıkıp burmaya başladı.</p>

  <p>Bize Koksharovka’ya kadar rehberlik etmeyi seve seve kabul etti.</p>

  <p>“Çok iyi, giderim ben,” dedi kısaca. Sözleri, hizmet etmeye hazır olmasının, teslimiyetinin ve yolu sadece kendisinin bildiğinin işaretiydi.</p>

  <p>Yağmur kesildiği takdirde ertesi gün yola çıkmayı kararlaştırdık. Panachov evine gitti, biz de ev sahibimizle sohbet etmeye başladık. Yol arkadaşlarımdan biri olan Merzlyakov,&#160;antika kitaplara meraklıydı. Ev sahibinin elinde bu tr bazı&#160;kitaplar bulunduğunu öğrenince, onlara bakmak için izin istedi.</p>

  <p>Muhtar, “İstediğin gibi bakabilirsin,” diyerek, “tabii Slavca biliyorsan,” diye ekledi. Sonra da kitapları birer birer ortaya çıkardı.</p>

  <p>Dışarıda hava öfke saçıyordu, rüzgâr ve yağmur kamçı gibi pencerelere vuruyor, bir yerlerde bir köpek uluyormuş&#160;veya tavanarasmda biri inliyormuş gibi acıklı sesler duyuluyordu. Fırtınanın sesini ninni gibi dinleyerek uykuya daldık.</p>

  <p>Ertesi gün, yani 31 Mayıs’ta, şafağın ilk ışığıyla birlikte pencereye koştum. Yağmur durmuştu ama hava ağır ve nemliydi. Dağları bir sis tabakası sarmıştı, vadi, orman ve nehir&#160;kıyısındaki yapılar ise ancak seçilebiliyorlardı.</p>

  <p>Yola çıkmaya hazırdık. Yağmur durmuş olduğuna göre, bizi engelleyebilecek bir şey kalmamıştı. Ne var ki, bir sebep&#160;yüzünden geciktik. Ekmek henüz pişmemişti.</p>

  <p>Saat sekiz civarında, köyün horozlarından oluşan bir koro neşeyle öttü.</p>

  <p>Kazaklar, “Hava açacak,” dediler. “Horozlan duydunuz mu? Bu iyiye işaret.”</p>

  <p>Evcil hayvanlar, hava değişimlerine karşı olağanüstü derecede hassastırlar. Doğru, sık sık yanılırlar. Bazen horozlar&#160;parlak havaya dair en ufak bir işarette konserlerine başlarlar&#160;ama bu defa yanılmamışlardı. Sis kısa sürede kalktı, gökyüzünde mavilikler belirdi ve güneş yüzünü gösterdi.</p>

  <p>Saat onda, Panachov liderliğindeki ekibimiz köyden ayrıldı. Daubiho’yu Ulaho’dan ayıran akarsuyu geçecek ve isimsiz bir nehirden Futsing’in ağzına ulaşacaktık.</p>

  <p>Gün ilerledikçe hava güzelleşti. Sis tamamen ortadan kalktı, eğimli yerlerden aşağı yağmur suyu derecikleri akıyor,&#160;ıslak çiçekler başlarını kaldırıyor, kelebekler ve güveler etrafta&#160;uçuşmaya başlıyorlardı.</p>

  <p>Panachov, ağaç gövdelerindeki balta çentikleriyle işaretlenmiş bir yolu takip ediyordu. Yolumuzu küçük baltalarla açmak zorunda kalıyorduk. Ussuri taygası, el değmemiş, ilkel&#160;bir arazidir. Ağaçlar, asmalar, sarmaşıklar ve çekirdeksiz yabani üzümler veren, kökleri bazen insan kolu kadar kalın olabilen&#160;değişik bir tür asma tarafından sarılmıştı.</p>

  <p>Panachov, yanında atlar ve yükler olmadan Zagomaya ile Koksharovka arasındaki yolu bir günde aldığını söyledi. Bir&#160;günden kastı, şafakla gün batımı arasında geçen süreydi. Ne&#160;var ki, bizim yanımızda susayan hayvanlar vardı ve ilerleyişimiz göreceli olarak yavaştı. O nedenle Koksharovka’ya iki&#160;günde varmayı bekliyorduk.</p>

  <p>Öğle civarında mola verdik. Adamlar hemen üstlerini başlarım çıkartarak, kenelerden kurtulmak için birbirlerine&#160;yardım ettiler. Panachov’un durumu kötüydü. Adamcağız ara&#160;vermeden kaşınıyordu, çünkü böcekler boynuna ve sakalına&#160;dolmuştu. Kazaklar kendi üstlerindeki keneleri hallettikten&#160;sonra dikkatlerini köpeklere verdiler. Akıllı hayvanlar acı&#160;verici işlemlere sabırla katlandı ama atlar kesinlikle boyun&#160;eğmedi. Başlarım yaygarayla sallıyor, oldukları yerde durmuyorlardı. Kazaklar, onların dudaklarındaki ve göz kapaklarındaki keneleri güçlükle temizleyebildiler.</p>

  <p>Çay içtikten sonra, Panachov peşinde baltalı bir adamla önden gitti, on beş dakika sonra da bütün ekip yeniden yola&#160;koyuldu.</p>

  <p>Saat beş civarında biraz yağmur atıştırdı ama karanlık çökmeden durdu, gökyüzü temizlendi. Ormandan yumuşak bir&#160;ışık sızıyordu. Güneşin, o gün için son gülümsemesi. Tayga,&#160;uykuya dalacakken birdenbire canlandı. Çizgili sincaplar&#160;heyecanla etrafta koşuşuyor, sarı asmakuşlarıyla hüthütler&#160;ötüşüp duruyordu Sonra ışık, gecenin gölgeleri karşısında&#160;gerileyerek yavaş yavaş soldu. Kamp ateşimizin alevler, parlak&#160;bir ışık yaymaya başladı. Adamlar ateşe sokulmuşlardı, yalnızca Panachov birkaç adım ötede oturuyor, sessizce ekmeğini&#160;yiyerek, kırıntıları mezhep üyelerine özgü bir biçimde&#160;düşünceli düşünceli topluyordu. Kazaklar çantalarını açıyor,&#160;cibinlikleri kuruyor ve akşam yemeği pişiriyorlardı. Kimisi&#160;bütün giysilerini çıkarmış, ara vermeden küfür ederek her&#160;tarafta kene arıyordu.</p>

  <p>“Koksharovka’ya ne kadar kaldı?” diye sordu içlerinden biri.</p>

  <p>“Kim bilir?” diye cevapladı Panachov. “Taygada kimse mesafeleri ölçmez. Yarın varmamız lâzım.”</p>

  <p>Bu ‘lâzım’ kelimesinde bariz bir belirsizlik söz konusuydu.</p>

  <p>“Buraları iyi bilir misin?” diye devam etti Kazak.</p>

  <p>“Çok iyi diyemem. Bu yolculuğu iki kere yaptım, yolumu da kaybetmedim. Tanrı’nın yardımıyla, oraya ulaşacağız diye&#160;düşünüyorum.”</p>

  <p>Ertesi gün, Haziran ayının ilk günüydü. Ekibimiz üç gruba ayrıldı. Öncü bir grup, Panachov’un liderliğinde yürüyecek,&#160;atlar da hemen arkalarından gidecekti. Geri kalanlar da artçı&#160;birliği oluşturuyordu. Çok yavaş ilerleyebiliyor, sık sık durup&#160;askerlerin sık ormanda yol açmalarını beklemek zorunda&#160;kalıyorduk. Öğle civarında, önümüzdeki atlar durdu.</p>

  <p>Arkadakiler, “Yürüyün,” diye bağırdılar sabırsızlıkla.</p>

  <p>“Bekleyin! Pancharov balta izlerini kaybetti,” diye cevapladı öndekilerden biri.</p>

  <p>“O nerede peki?”</p>

  <p>“Yolu bulmak için gitti.”</p>

  <p>Panachov yirmi dakika sonra döndü. Yüzüne bir kere bakmak, durumu anlamamıza yetti. Terliyordu, gözlerinde şaşkın bir ifade vardı, saçları da karmakarışık olmuştu.</p>

  <p>“Ee, işaretlerden ne haber?” diye sorduk.</p>

  <p>“Bulamıyorum,” diye cevapladı. “Büyük ihtimalle solu-muzdalar. Kuzeydoğuya doğru gitmemiz gerek.”</p>

  <p>İlerledik. Panachov artık kendine güvenerek yürümüyordu. Önce sola, sonra öbür tarafa dönüyor, sonra da geri gidiyordu. Yüzlerimize vuran güneş sırtlarımızı ısıtır olmuştu.&#160;Anlaşılan Panachov işi şansa bırakmıştı. Ona soru sormaya&#160;çalıştım ama kafasını daha da karıştırmaktan başka bir şeye&#160;yaramadı bu. Kafa kafaya verdik. Birisi balta izlerini bulmak&#160;için geri dönmeyi önerdi ama Panachov bir yükseltiye vardığımız ve kendisi etrafa bir göz atma fırsatı bulduğu zaman&#160;nerede olduğunu anlayabileceği konusunda ısrar etti.</p>

  <p>Atlar çok yorulmuşlardı. Eyerlerini çözüp onları otlamaya bıraktık. Kazaklar çay yaptı, Panachov’la yardımcım da&#160;yakındaki tepeye tırmandı. Yarım saat kadar sonra döndüler.&#160;Yardımcım, dört bir yanda ormanlık dağlardan başka bir şey&#160;görmediğini söyledi. Panachov’un yüzünde derin bir utanç&#160;vardı, bizi buraları iyi bildiği konusunda temin ederken sesi&#160;şüphe doluydu.</p>

  <p>Yürüyüşümüze yeniden başlayalı kısa bir süre geçmişti ki, bir koyağa geldik ve oradan çıkış yolunu bulmamız ancak&#160;akşama doğru gerçekleşti. Panachov bizi kararsızca yönlendiriyor, dik tepelere tırmandırıyor, yamaçlardan geçiriyor,&#160;yeniden vadiye indiriyordu. İnsan yolunu kaybetti mi,&#160;genellikle bir düzene veya mantığa bağlı olmaksızın gezinir&#160;durur.</p>

  <p>Adamlarım, “Sakalındaki keneleri temizle,” dediler ona Panachov kendi kendine sürekli “Ne kötü şans,” diye mırıldanıyordu. “Nasıl oldu da kaybettim o balta izlerini?”</p>

  <p>Yiyecek miktarımızı kontrol ettik. Zagomaya’dan ayrılırken, yanımıza üç günlük ekmek almıştık. Yani ertesi gün için hâlâ yiyeceğimiz vardı ama ya Koksharovka’ya varamazsak, o&#160;zaman ne olacaktı? Doğuya doğru gitmeye ve Panachov’a&#160;kulak asmamaya karar verdik.</p>

  <p>Ertesi gün şafağın ilk ışıklarıyla ayaktaydık. İçinde bulunduğumuz koşullar hızlı hareket etmeyi gerektiriyordu.</p>

  <p>Kamptan dört kilometre kadar uzakta, eski, çentik çentik balta izlerine denk geldik.</p>

  <p>Merzlyakov, “Bunlar kime ait?” diye sordu.</p>

  <p>“Çinlilere,” diye diye cevapladı Panachov aksi bir sesle.</p>

  <p>“Yani tayganızda Çinliler mi var?” diye sordu Kazaklar.</p>

  <p>“Tayganın her yerindeler. Nereye gitseniz karşınıza çıkarlar.”</p>

  <p>Kısa aralıklarla açılmış çentikleri takip etmek kolaydı. İşaret ettikleri yol, doğru yöne gidiyor gibiydi, böylece bir de&#160;bu işaretleri izlemeye karar verdik. Panachov, kendi işaretlerini&#160;zamanla küçülerek güçlükle seçilebilir hale geleceklerini&#160;hesaba katmadan çok aralıklı olarak açmış olduğu için yolunu&#160;kaybetmişti.</p>

  <p>Balta izlerini takip ederek, kısa süre sonra samur tuzaklarına rastladık. Bazıları eski, bazıları görünüşe bakılırsa pek yeniydi. Biri yolumuzu kapatıyordu, Kozhevnikov onu alıp&#160;kenara koydu. Altında bir şeyler vardı. Bir samurun kalıntıları.&#160;Anlaşılan, hayvan tuzağa yakalandıktan kısa bir süre sonra&#160;karlara gömülmüştü. Tabii tuzağı kurmuş olan Çinlinin, tayga-dan ayrılmadan önce gelip buraya bakmamış olması ilginçti.</p>

  <p>Büyük ihtimalle tuzakçı, kapanlarını dolaşırken kar fırtınasına yakalanmış veya belki de hastalanmıştı. Tuzağa düşmüş samur&#160;uzun süre orada kalmış, baharda karlar eriyince de kargalar&#160;değerli etoburu parça parça etmiş, geriye ancak kemikleriyle&#160;birkaç parça kürk bırkmışlardı.</p>

  <p>Aklıma Dersu geldi. O olsaydı, samurun tuzaktan alınmamış olmasının sebebini mutlaka bilir, daha da ötesi bizi bu zor durumdan kurtarmanın yolunu da bulurdu.</p>

  <p>Öğlene doğru ormanlık bir dağ arazisine geldik ve biraz düşündükten sonra, vadiye inerek nehri takip etmeye karar&#160;verdik. Devrilmiş kütüklerle ve kayalıklarla dolu dağın doğu&#160;yamacı dikti, zikzaklar çizerek inebildik, bu da çok uzun&#160;sürdü. Nehir kısa süre sonra güneye doğru döndü, el değmemiş&#160;topraklardan ilerleyerek birkaç dağ geçidini aşmayı kararlaştırdık.</p>

  <p>Panachov önceden olduğu gibi önden ilerliyor, taş gibi sessizliğini hiç bozmuyordu. Biz de peşindeydik. Artık bunun&#160;bir önemi kalmamıştı. Hatasını düzeltmesi mümkün değildi ve&#160;bundan sonra yapabileceğimiz tek şey, Ulaho’ya ulaşıncaya&#160;kadar nehri takip etmekti. Yeniden yiyecek stoklarımıza baktım. Ancak akşam yemeğine yetecek kadar peksimetimiz&#160;kalmıştı. Aşçıya küçük porsiyonlar dağıtmasını söyledim.</p>

  <p>Yakarca olarak da bilinen tatarcıklar, alacakaranlıktan önce ortaya çıktılar. Ussuri tatarcığı, tam anlamıyla tayganın&#160;musibetidir. Sokar, kan emer ve fena halde yakar. Kurban ısırığı ne kadar kaşırsa, durumu o kadar kötü hale getirir. Tatarcıklar sürüler halinde saldırdıklarında, insanın yüzünü bir an&#160;için bile açması akıllıca değildir. Bu belâlar göze girer,&#160;kulaklara ve saçlara dalar, kollardan içeri tırmanıp can acıtarak&#160;boyunları ısırırlar. Yüz, fena halde şişer. Neyse ki insan birkaç&#160;gün içerisinde bağışıklık kazanır da, şişlik o zaman iner.</p>

  <p>Adamların korunmak için ağ giysileri vardı ama zavallı atlar çok çektiler. Tatarcıklar, hayvanların dudaklarına ve göz&#160;kapaklarına saldırıyor, atlar başlarını sallasalar da, minik&#160;işkencecilerinden kurtulamıyorlardı.</p>

  <p>Ağ giysiler, tatarcıktan korunmanın en iyi yoludur. Yalnız tel ağlar olmaz. Tel güneşte ısınır ve insanın kendi nefes alışverişleriyle nemlenmiş sıcak havanın içinde soluk alamaya&#160;çalışmasındansa, tatarcıklara dayanması daha kolaydır. Patiska&#160;giysilere de, dallara ve ağaçlar takılıp yırtıldıkları için güven&#160;olmaz. Böcekler kumaştaki deliklerden içeri girerler ve onlardan kurtulmak için insanın başlığını çıkarması gerekir. En iyisi&#160;kıl örgü ağlardır. Hem yeteri kadar sağlam olurlar, hem de&#160;metal ağ gibi ısınmazlar. Kimisi vazelin sürmeyi tavsiye ederse&#160;de, ben bunu denedim ve bir faydasını göremedim. Öncelikle,&#160;tatarcıklar vazeline yapışıyor ve kurtulmaya çalışırken insanı&#160;fena halde rahatsız ediyorlar. İkincisi, vazelin eriyor ve insan&#160;terleyince çıkıyor. Karanfil yağı gibi çeşitli aromatik merhemler daha da beter. Hepsi gözeneklere doluyor ve ısırgan otu&#160;gibi yakıyorlar. En iyi ilaç, sabırlı olmak. Sabırsızsanız, tatarcık sizi gözyaşlarına boğacaktır.</p>

  <p>Sabır ilacından bol bol kullandık ve güneş ufkun altına inene kadar yürüdük. Panachov etrafa bakmaya gitti. Geri döndüğünde karanlık çökmüştü. Ulaho vadisini bir dağın tepesinden görmüş olduğunu bildirerek, ertesi gün öğle saatlerinde&#160;ormanın sonuna varacağımızı söyledi. Adamlar neşeyle bağrıştılar.</p>

  <p>İdareli bir akşam yemeği yedik. Elimizdeki peksimet kırıntıları, herkese eşit olarak dağıtıldı.</p>

  <p>Ertesi gün, kampımızdan ayrıldıktan birkaç dakika sonra, karşımıza bir patika çıktı. Dağlarda bir yere doğru giden bir&#160;hayvan patikasıydı. Panachov bu yolu takip etti. Onu fırçalamanın eşiğine kadar gelmiştik ki, bu defa yanılmadığı&#160;anlaşıldı. Patika bizi bir avcı kulübesine götürdü. Orman yerini&#160;yaprak döken ağaçlarla dolu seyrek bir koruluğa bırakmıştı.&#160;Yürüyüşün sonunun yakın olduğunu hisseden atlar, adımlarını&#160;sıklaştırdılar. Sonunda, bir açıldık görük ve kısa sürede ormanın bitimine ulaştık.</p>

  <p>Birkaç dakika sonra nehre vardık ve karşı kıyıda Koksharovka’yı gördük. Köylüler, eyerler ve yükler için bir&#160;kayık gönderdiler. Atlan idare etmek gerekmedi, hayvanlar&#160;karşı kıyıda kendilerini bol bol yiyeceğin beklediğimi hissetmiş gibiydiler. Suya kendiliklerinden dalarak karşıya yüzdüler.</p>

  <p>Adamlar da, atlar da yorgunluktan bitmişti. Koksha-rovka’da üç gün kaldık.</p>

  <ul>
    <li><a href="../Text/main-1.xhtml">7</a></li>

    <li><a href="../Text/main-2.xhtml">11</a></li>

    <li><a href="../Text/main-3.xhtml">19</a></li>

    <li><a href="../Text/main-4.xhtml">26</a></li>
  </ul>

  <p><a id="bookmark2"></a><a href="#footnote1">1</a></p>

  <p><span style="font-weight:bold;">Kulübe benzeri Çin yapısı. Pencereleri ince kâğıtla kaplıdır.</span></p>

  <p><a id="bookmark3"></a><a href="#footnote2">2</a></p>

  <p><span style="font-weight:bold;">Orta ve Kuzey Avrupa ülkelerinde 30 Nisan’da kutlanan geleneksel&#160;bahar şenliği. Halk söylencesinde aynı zamanda cadıların bayram&#160;gecesidir.</span></p>

  <p><a id="bookmark4"></a><a href="#footnote3">3</a></p>

  <p><span style="font-weight:bold;">Geyik veya ceylan derisinden yapılan, o bölgenin yerlilerine özgü&#160;ayakkabı.</span></p>

  <p><a id="bookmark5"></a><a href="#footnote4">4</a></p>

  <p><span style="font-weight:bold;">Rusya’nın doğusunda ve Çin’de yaşayan bir halk.</span></p>

  <p><a id="bookmark7"></a><a href="#footnote5">5</a></p>

  <p><span style="font-weight:bold;">Çinlilerin kullandığı dayanıklı mavi kumaş.</span></p>

  <p><a id="bookmark8"></a><a href="#footnote6">6</a></p>

  <p><span style="font-weight:bold;">Çin’in kuzeyinde ve Mançurya’da, uyumak için hazırlanmış ve altında yanan ateşle ısınan platform.</span></p>

  <p><a id="bookmark13"></a><a href="#footnote7">7</a></p>

  <p><span style="font-weight:bold;">Ukrayna ve Güney Rusya yerli halklarının karışımı ile 15. yüzyıl dolaylarında Don ve Dinyeper nehirleri civarında ortaya çıkan etnik&#160;topluluk. Kazakistan’da yaşayan Türk topluluğuyla ilgileri yoktur.</span></p>
</body>
</html>
