<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">Altıncı Kural</span></h1>

  <p style="text-align: center;"><span style="font-weight:bold;font-style:italic;">En basit şeyleri üstü kapalı olanlardan ayırmak ve bu incelemeyi belli bir düzen içerisinde izlemek için bazı gerçeklerden başka gerçekleri çıkardığımız her konu dizisinde, önce en basit olanı bulmak ve tüm diğer konuların bu en basit olandan az çok ya da eşit&nbsp;biçimde nasıl uzaklaştıklarını anlamak gerekir.</span></p>

  <p style="text-align: justify;">Bu kural her ne kadar yeni hiçbir şey öğretmiyor gibi görünse de yöntemin tüm gizemini içerir. Bu bilimsel incelemede ondan daha yararlısı yoktur. Bu kural her şeyin bir varlık&nbsp;türüne (filozoflar kategorisine dahil olan bölüm) bağlı olarak&nbsp;değil, birinin diğeriyle tanınması mümkün olacak şekilde&nbsp;çeşitli dizilerde sınıflanabileceğini bize öğretir. Bu da bir&nbsp;güçlükle karşılaştığımızda öncelikle incelememiz gereken&nbsp;bir şey olup olmadığını, varsa bunların neler olduğunu ve&nbsp;hangi düzen içinde incelenmeleri gerektiğini tespit etmemizi&nbsp;sağlar.</p>

  <p style="text-align: justify;">&nbsp; &nbsp;Bunu uygun bir biçimde yapmak için öncelikle her şeyi tek tek değil, ama birini diğeri aracılığıyla teşhis etmek üzere,&nbsp;onları birbirleriyle kıyaslayan kuralımızın öngördüğü gibi,&nbsp;önce mutlak mı yoksa göreli mi olduklarını belirleyip adlandırmak gerekiyor.</p>

  <p style="text-align: justify;">&nbsp; &nbsp;Mutlak olarak adlandırdığım şey basit ve ayrıştırılamaz bir unsura sahip olan her şeydir. Bağımsız, sebep, basit,&nbsp;evrensel, tek, eşit, benzer, doğru vb. diye görülen her şeyi&nbsp;buna örnek olarak gösterebiliriz. Var olan en basit şey, aynı zamanda en kolaydır. Bu, sorunların çözümüne ulaşmak için&nbsp;kullanmamız gereken şeydir.</p>

  <p style="text-align: justify;">&nbsp; &nbsp;Göreli olarak adlandırdığım şey ise, mutlak olanla aynı doğadan olan ya da en azından bir yönüyle ona bağlanabilen&nbsp;ve ondan elde edilebilen şeydir. Bu sözcük aynı zamanda&nbsp;bağımlı, etki, bileşik, tikel, birçok, eşit olmayan, benzemez,&nbsp;eğik vb. gibi, benim bağıntılılık olarak adlandırdığım diğer&nbsp;şeyleri de içermektedir. Bu ilişkiler, kendilerine bağlı çok&nbsp;sayıda bağıntı olması nedeniyle mutlaktan daha fazla uzaklaşırlar. Kuralımız bunların birbirlerinden ayırt edilmesini,&nbsp;karşılıklı bağıntıları ve oluşturdukları düzen içerisinde tüm&nbsp;aşamalardan sırayla geçirilerek gözlemlenmelerini önerir.&nbsp;Böylece sırayla en mutlak olana erişilebilir.</p>

  <p style="text-align: justify;">&nbsp; &nbsp;Bütün marifet her zaman en mutlak olanı aramaktır. Bazı şeyler belli bir açıdan bakıldığında diğerlerinden daha mutlak, diğer bir açıdan bakıldığında ise daha göreli olabilir. Bu&nbsp;durumda evrensel olan, doğası daha basit olduğu için özel&nbsp;olandan daha mutlaktır ama aynı zamanda var olmak için&nbsp;bireylere gereksinim duyduğundan özel olandan daha göreli&nbsp;de kabul edilebilir. Aynı şekilde bazı şeyler gerçek anlamda&nbsp;diğerlerinden daha mutlak olmakla birlikte, tamamından&nbsp;daha mutlak değildir. Sözgelimi bireyleri ele aldığımızda&nbsp;tür, mutlaktır; cins yönünden bakarsak görelidir. Ölçülebilir&nbsp;cisimlerde uzam mutlak olandır, uzamda mutlak olan ise&nbsp;uzunluktur. Neticede daha doğru ifade etmek gerekirse,&nbsp;burada nesneleri kendi doğalarına göre değil, birini diğeri&nbsp;aracılığıyla teşhis etmek için onları sıralayarak oluşturduğumuz dizilere göre inceliyoruz. Doğaları itibariyle göreli&nbsp;olsalar bile sebebi ve eşitliği mutlaklar araşma özellikle&nbsp;koyduk, zira filozofların diliyle sebep ve sonuç bağıntılı iki&nbsp;terimdir. Bununla beraber sonucun ne olduğunu bulmak&nbsp;istiyorsak önce sonucu değil, ilk olarak sebebi bilmemiz&nbsp;gerekir. Böylece eşit olanların aralarında bağıntı oluşturulur;&nbsp;eşit olmayanı teşhis etmek için ise onu eşit olanla kıyaslamak&nbsp;gerekir.</p>

  <p style="text-align: justify;">&nbsp; &nbsp;İkinci olarak belirtmemiz gereken şey, deneyimlerimizin veya içimizde doğuştan var olan ışığın diğerlerinden bağımsız olarak görmemizi sağladığı saf ve basit çok az öğe vardır.&nbsp;Onları özenle gözlemlememiz gerekir, zira bunlar herhangi&nbsp;bir dizinin en basitleri dediğimiz öğelerdir. Tüm diğer öğeler&nbsp;ya doğrudan ve hemen bu öğeden sonra ya birkaç ya da daha&nbsp;çok sayıda sonucun elde edilmesinden sonra varılan çıkarımlar olarak bunlardan elde edilirler. Elde edilen çıkarımların&nbsp;sayısı, bu çıkarımların ilk ve en basit önermeden ne oranda&nbsp;uzak olduklarını anlamamız açısından önemlidir. Bu soru&nbsp;dizilerinden üretilebilecek bağıntılar zinciri her yerde aynı&nbsp;şekilde olmalıdır. Bu bağıntılar zincirini yöntemli bir şekilde inceleyebilmek için, onlarla ilgili her araştırmayı en aza&nbsp;indirmek gerekir. Bununla birlikte zincirin tümünü birden&nbsp;akılda tutmak kolay olmadığı ve zihnin belirli oranda nüfuz&nbsp;edişiyle teşhis etmek üzere bu bağıntıları bellekte daha az tutmak gerektiği için zihinler, ihtiyaç duyuldukları anda onları&nbsp;yeniden bulabilmek üzere eğitilmelidir. Buna ulaşmanın en&nbsp;iyi yolunun da daha önceden bildiğimiz en ufak şeyleri bile&nbsp;uzun uzadıya düşünmeye alışmak olduğunu anlamış bulunmaktayım.</p>

  <p style="text-align: justify;">&nbsp; &nbsp;Üçüncü olarak çalışmamıza zor şeylerin araştırılmasıyla başlamamak gerektiğini belirtelim. Bir konuyu ele almadan&nbsp;önce ortaya çıkan ilk gerçekleri gelişigüzel ve herhangi bir&nbsp;seçim yapmadan bir araya getirip, bunlardan başka gerçeklerin, onlardan da daha başkalarının çıkarılıp çıkarılamayacağını görmeliyiz. Bunu yaptığımızda ise, daha önceden bulunmuş gerçeklerin üzerine uzun uzadıya dikkatlice düşünmek&nbsp;ve neden bazılarını diğerlerinden önce ve daha kolaylıkla keşfedebildiğimiz konusuna özenle eğilmek, bu şekilde&nbsp;keşfedilenlerin hangileri olduğuna daha yakından bakmak&nbsp;gerekir. Böylelikle, herhangi bir konuyu ele aldığımız zaman&nbsp;öncelikle hangi araştırmayla başlamamız gerektiğim bilmiş&nbsp;olacağız. Örneğin, 6 sayısının 3'ün iki katı olduğunu gördüğümde, 6'nın iki katını yani 12'yi ararım; sonra da bunun iki&nbsp;katım yani 24'ü ve de bunun iki katı olan 48'i vs. Böyle bir&nbsp;yaklaşımın sonucunda 3 ile 6, 6 ile 12, 12 ile 24 vb. arasında aynı orantının bulunduğu sonucunu çıkarmam çok zor&nbsp;olmaz. 3, 6,12, 24, 48 sayıları bu şekilde sürekli orantılı haldedir. Tüm bunlar son derece basit, hatta neredeyse çocuksu&nbsp;gibi görünseler de dikkatli bir şekilde düşündüğümde, bana,&nbsp;şeyler arasındaki oranlar ve birbirleriyle ilişkileriyle ilgili&nbsp;tüm sorunların nasıl gizlendiklerini, bu durumda hangi sırayı izleyerek çözüm aranması gerektiğini öğretirler. Bu da tüm&nbsp;salt matematik bilimini içermektedir.</p>

  <p style="text-align: justify;">&nbsp; &nbsp;Öncelikle 6'nın iki katım bulurken 3'ün iki katını bulmaktan daha fazla güçlük çekmediğimi fark ettim. Aynı şekilde, herhangi iki büyüklük arasındaki ilişkiyi bularak,&nbsp;aynı ilişkiye sahip çok sayıda başkasını da bulabilirim, zira&nbsp;güçlüğün doğası değişmese, bu önermelerden üç dört tanesi&nbsp;ya da çok daha fazlası aransa bile onları tek tek ve birbirlerinden bağımsız olarak bulmak gerekir. 3 ve 6 büyüklükleri&nbsp;verildiğinde devam eden orantıda gelmesi gereken üçüncü&nbsp;sayı rahatlıkla bulunabilir, ancak dizide iki uç sayı olan 3 ve&nbsp;12 verildiğinde, 6 ortalamasının bulunması o kadar kolay&nbsp;değildir. Bu durum bana, burada ilkinden tümüyle farklı&nbsp;başka türlü bir güçlüğün bulunduğunu öğretir, zira istenen&nbsp;şey orta orantılı sayının bulunması ise, buradan bölme aracılığıyla yeni bir sayı çıkarmak için iki uç sayıyı ve aralarındaki ilişkiyi eş zamanlı düşünmek gerekir. Burada yapılacak&nbsp;olan şey, iki nicelik verilerek onlarla sürekli orantı halinde&nbsp;olan bir üçüncüsünün bulunması istendiğinde yapılması&nbsp;gerekenden bütünüyle farklıdır. Bir sonraki aşamada 3 ve&nbsp;24 sayıları verildiğinde aralarındaki orantılı iki sayının aynı&nbsp;düzeyde kolaylıkla bulunup bulunmayacağına bakalım. Bu&nbsp;durumda da öncekilerden daha farklı ve sıkıntılı başka türlü&nbsp;bir güçlükle karşılaşırım: Bu şartlar altında dördüncü bir şeyi&nbsp;keşfetmek için sadece bir ya da iki şeye değil, üç şeye birden&nbsp;dikkat etmek gerekir. Daha ileriye gidilerek, 3 ve 48 sayıları&nbsp;verildiğinde ise orantılı orta sayılardan birinin bulunmasının&nbsp;öncekilerden daha güç olup olmayacağına da bakılabilir. Bu,&nbsp;ilk bakışta zor gibi görünecektir ama 3 ve 48 sayıları arasında tek bir orta sayı (24), 3 ve 12 sayıları arasında bir başkası&nbsp;(6), 12 ve 48 sayıları arasında yine bir başkası (24) aranırsa&nbsp;güçlüğün parçalara bölündüğü ve bu şekilde hareket ederek&nbsp;az önce ortaya konulmuş ikinci güçlüğe geri dönüldüğü çok&nbsp;geçmeden anlaşılır. Bu örneklere bütünüyle bakarak, aynı&nbsp;şeyin bilgisine biri diğerinden daha güç ve muğlak iki farklı&nbsp;yoldan nasıl varılabildiğini görürüm. Aralarında sürekli bir&nbsp;orantı olan bu sayıları yani 3, 6, 12 ve 24 sayılarını bulmak&nbsp;için iki bağlantılı sayı, örneğin 3 ile 6 ya da 6 ile 12 veya 12 ile&nbsp;24 sayıları verilirse, bunlar aracılığıyla diğer sayıları bulmaktan daha kolay bir şey olmayacaktır. Bu durumda çözülmesi&nbsp;gereken önerme doğrudan incelenmiş olur. Diğer sayıları&nbsp;bulmak için iki uç sayı olan 3 ile 12 ya da 6 ile 24 olarak verilirse, o zaman da güçlük dolaylı olarak incelenmiş olur. Eğer yine 6 ve 12 orta sayılarını bulmak için alternatif olarak 3 ile 24 uç sayıları ele alınırsa, güçlük ikinci yaklaşıma göre dolaylı olarak incelenmiş olur. Bu tespitleri daha öteye götürebilir ve bu tek örnekten birçok başka sonucu da çıkarabilirim ama&nbsp;bir önermenin doğrudan veya dolaylı olarak çıkarılabileceğini ve araştırmalarını, dikkatle ve bilgelikle yürüten birine&nbsp;en basit çalışmaların bile büyük keşifler sunacağını okura göstermek için bu kadarı yeterli olacakta.</p>
</body>
</html>
