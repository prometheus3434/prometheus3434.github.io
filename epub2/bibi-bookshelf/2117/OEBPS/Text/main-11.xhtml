<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">On dördüncü kural</span></h1>

  <p style="text-align: center;"><span style="font-weight:bold;font-style:italic;">Aynı kural cisimlerin gerçek uzamına uygulanmak zorunda olup, bu uzam yalın şekiller aracılığıyla hayal gücünde tam olarak&nbsp;temsil edilmelidir; bu şekilde anlayış onu çok daha açık seçik&nbsp;kavrayacaktır.</span></p>

  <p style="text-align: justify;">&nbsp; &nbsp;Hayal gücünün yardımından yararlanmak için, önceden bildiğimiz bir şeyden bilinmeyen bir şeyi çıkardığımız her seferinde, böyle yapmakla yeni bir varlık değil, ama sadece aranılan şeyin şu ya da bu biçimde, önermenin içerdiği verilerin doğasında olduğunu bize anlatacak şekilde bir bilgiye sahip&nbsp;oluruz. Böylece, doğuştan kör olan bir kişiye duyularımızdan&nbsp;edindiğimiz haliyle renklerle ilgili gerçek fikirler verebilmeyi asla umut etmemeliyiz. Ama, bu kişi kimi kez ana renkleri&nbsp;görmüş, ara ve bileşik renkleri hiçbir zaman görmemiş birisi&nbsp;olsa, o kişi gördüğü renklerle aralarında benzeşim kurarak,&nbsp;bir tür sezgi aracılığıyla hiç görmediği diğer renkleri gözünde canlandırabilir. Aynı şekilde, eğer mıknatıs taşı aklımızın&nbsp;bugüne kadar benzeri hiçbir şeye tanık olmadığı bir tür varlığı içeriyorsa, akıl yürütmenin onu bize tanıtacağını ummamak; bunu bilebilmek için bize ya yeni duyular ya da tanrısal&nbsp;bir ruh gerekirdi. Bu durumda, mıknatıs taşının oluşturduğu&nbsp;etkilerin aynısını üreten varlıklar karışımını ya da önceden&nbsp;bildiğimiz doğaları açık seçik algıladığımızda insan aklının&nbsp;erebileceği her şeye ulaştığımıza inanacağız.</p>

  <p style="text-align: justify;">&nbsp; &nbsp;Oysa önceden bilinen uzam, şekil, hareket ve bunlara benzer tüm varlıklar, ki burası onları sıralamanın yeri değil,&nbsp;bir tek ve aynı idea ile bilinirler; bir tacın altından ya da&nbsp;gümüşten olması, onun şekli hakkında sahip olduğumuz&nbsp;ideada hiçbir değişikliğe neden olmaz. Bu genel idea bir&nbsp;konudan diğerine basit bir kıyaslamayla geçer ki, bunun&nbsp;vasıtasıyla aranılan konunun verilmiş olan şeyde şu veya bu&nbsp;ilişki altında benzer, tıpatıp ya da eşit olduğunu doğrularız;&nbsp;öyle ki, her akıl yürütmede gerçeği sadece kıyaslama yoluyla&nbsp;kesin biçimde tanırız. Aynı şekilde, şu akıl yürütmede bütün&nbsp;A'lar, B'dir, bütün B'ler, C'dir, o halde bütün A'lar, C'dir;&nbsp;aranılan şey ve verilen şey A ve C birlikte kıyaslanır, şöyle&nbsp;ki, bu ilişkiye göre A ve C'nin ikisi de, aynı zamanda B'dir.&nbsp;Bununla birlikte sıkça tekrarladığımız gibi, tasım formları&nbsp;şeylerin doğruluklarını ortaya çıkarmada hiçbir işe yaramazlar; okuyucu, onları tamamen göz ardı ederek bağımsız&nbsp;tekil objelerin basit ve yalın sezgisinden çıkarılamamış tüm&nbsp;bilgiyi, bunların ikisini ya da daha fazlasını kıyaslayarak elde&nbsp;edecektir ve hatta insan aklının tüm hüneri bu işlemi hazırlamaya dayanır: Gerçekten de, kıyaslama basit ve yalın olduğu&nbsp;zaman, hiçbir sanatın yardımına ihtiyaç olmaz ve bize açılan&nbsp;gerçeğin algılanması için gereken tek şey doğanın aydınlığıdır. Kıyaslamalar yalnızca aranılan şey ve verilmiş olan şeyin&nbsp;eşit biçimde bir doğada bulundukları zaman basit ve yalın&nbsp;adını alır. Diğer kıyaslamalarda bu ortak doğa ikisinde eşit&nbsp;şekilde bulunmadığı ve başka oran ve orantıları içerdikleri&nbsp;için bir hazırlığa ihtiyaç duyarlar ve en sonunda da insan&nbsp;gayretinin (humanae industriae) en büyük bölümünün sadece bu orantıları aranılan şeyle, bilinmek istenen herhangi bir&nbsp;şey arasındaki eşitliğin açıkça ortaya çıktığı noktaya kadar&nbsp;indirgemeye dayandığı kaydedilmelidir.</p>

  <p style="text-align: justify;">&nbsp; &nbsp;Daha sonra, daha az ya da çoğuna imkân vermiyorsa hiçbir şeyin bu eşitliği azaltamayacağı ve bu tür olan her şeyin büyüklük adı altında içerildiğini de belirtmek gerekiyor;&nbsp;öyle ki, önceki kurala göre, güçlüğün öğeleri belirli bir konudan soyutlandığı zaman, sorunun genel olarak artık sadece&nbsp;büyüklükler üzerinde dönüp dolaştığını anlıyoruz.</p>

  <p style="text-align: justify;">&nbsp; &nbsp;Bununla birlikte burada, herhangi bir şeyi tasarlamak ve salt zekâyı değil, hayal gücünde resmedilmiş tasvirlerin&nbsp;yardım ettiği zekâyı kullanmak için herhangi bir örnekle&nbsp;ilişkilendirilemeyen genel büyüklüklerden hiçbir şekilde söz&nbsp;edilmediğini belirtelim.</p>

  <p style="text-align: justify;">&nbsp; &nbsp;Böylece buradan, büyüklük dediğimizde genel anlamda anladığımız şeyi diğerleriyle birlikte, kendini hayal gücümüzde en kolay ve en açık biçimde sunacak olan özel bir&nbsp;büyüklüğe uyarlamanın yararsız olmayacağı sonucuna varmak kolaydır.</p>

  <p style="text-align: justify;">&nbsp; &nbsp;Bu büyüklük, şekil olmayanların hepsinden soyutlanmış olan bir cismin gerçek uzamıdır. Hayal gücünün, kendisinde&nbsp;var olan düşüncelerle birlikte asıl gerçek, uzama sahip ve&nbsp;temsili bir şey olduğu on ikinci kuralda söylediklerimizin&nbsp;sonucudur. Bu kendiliğinden açıktır, çünkü başka hiçbir&nbsp;konu herhangi bir şeyin oranındaki farklılıkları daha açıkça&nbsp;göstermez. Aslında, bir şeyin bir başkasından daha çok ya da&nbsp;daha az beyaz, bir sesin daha çok ya da daha az tiz ve diğer&nbsp;şeyler için de durumun benzer olduğu söylenebilirse de, bu&nbsp;artışın iki ya da üç misli olup olmadığını, şekilli bir cismin&nbsp;uzamı ile herhangi analoji yapılmadığı sürece tam olarak&nbsp;tarif edemeyiz. O halde geriye, kesin ve değişmez şekilde&nbsp;eksiksiz olarak belirlenmiş sorunların, eşitsizliğin orantısal&nbsp;ölçümünü bulmaya dayanan güçlük dışında, pek az güçlük&nbsp;içerdiği sonucu kalır. Böyle bir güçlüğü bulunan olgular&nbsp;diğer tüm konulardan kolaylıkla ayrılabilir ve ayrılmalı; bu&nbsp;şeyler uzama ve şekillere taşınmalıdır. Diğer tüm fikirleri bir&nbsp;kenara bırakarak yirmi beşinci kurala kadar özellikle bunu&nbsp;işleyeceğiz.</p>

  <p style="text-align: justify;">&nbsp; &nbsp;Bu noktada, bir okuyucunun matematik ve geometri öğrenimi için eşsiz bir zevke sahip olmasını arzu ederdim;&nbsp;bununla beraber onun sıradan yöntemlerle eğitim veren bu&nbsp;bilimlere kendini kaptırmasını hiç de istemezdim. Aslında&nbsp;burada vereceğim kurallar, bunların öğrenilmesi için yeterlidir ve uygulanmaları tüm diğer sorunlarda olduğundan&nbsp;çok daha kolaydır. Bu kural, daha yüksek bir bilim elde&nbsp;etmek için öyle yararlıdır ki, yöntemimizin bu bölümünün&nbsp;matematik problemlerini çözmek için icat edilmediğini,&nbsp;aksine matematiğin, bu yöntemin uygulanmasına çalışmak&nbsp;için öğrenilmesi gerektiğini söylemekten çekinmiyorum. Bu&nbsp;çalışmalarda kendiliğinden teşhis edilen ve herkese kendini&nbsp;açıkça gösteren aksiyomlardan başka hiçbir şeyi varsaymayacağım ama başkalarının onunla ilgili sahip oldukları bilgi,&nbsp;bariz hiçbir yanlış tarafından kesinlikle bozulmuş olmasa&nbsp;bile, yine de kuşkulu ve kötü tasarlanmış ilkelerle anlaşılmaz kılınmıştır, ki rastladığımız ölçüde bunları daha sonra&nbsp;düzeltmeye çalışacağız.</p>

  <p style="text-align: justify;">&nbsp; &nbsp;Uzam dediğimizde, bir cismin gerçek olduğunu ya da sadece bir boşluk olup olmadığım araştırmaksızın uzunluğa, genişliğe ve derinliğe sahip olan tüm şeyleri anlıyoruz;&nbsp;hayal gücümüzün bundan daha kolaylıkla anladığı hiçbir&nbsp;şey olmadığı için, bunu daha fazla açıklamaya gerek yok&nbsp;ama bilginler sıklıkla doğal aydınlıkları bulanıklaştıran son&nbsp;derece mahir tasniflerden yararlandıklarına ve köylülerin&nbsp;bile hiçbir zaman bilmezden gelmedikleri şeylerde bile&nbsp;muğlaklıklar bulduklarına göre, onları, uzamla bir nesneden ne farklı kılınmış ne de ayrılmış herhangi bir şeyi&nbsp;kastettiğimize ve genelde gerçekten hayal gücünün alanına&nbsp;girmeyen bu türden hiçbir felsefi varlığı tanımadığımıza&nbsp;dair uyarmalıyız. Zira herhangi bir kimse doğada uzama&nbsp;sahip olan her şeyi ortadan kaldırarak kendini bu düşünceye pekâlâ inandırsa da, uzamın kendinde var olmasına&nbsp;engel olamaz; onun bu kavrayışı herhangi bir cismani&nbsp;imgeyi içermez, yanlış bir yargıya sahip tek başına akla&nbsp;isnat eder. Bunu kendisi de kabul edecektir; yeter ki o sırada hayal gücünde canlandırmaya çaba göstereceği uzamın&nbsp;bu görüntüsünü bizzat dikkatlice düşünsün. Gerçekten de,&nbsp;bu kimse her konuya yönelik bir soyutlamayı değil, sadece&nbsp;kendi yargılarıyla bütünüyle farklı hayal ettiği bir konuyu&nbsp;sezdiğini fark edecektir: Öyle ki, anlağımız şeylerin doğruluğu hakkında neye inanırsa inansın, o soyut varlıklar&nbsp;hiçbir zaman hayal gücümüze nesneleri içerdikleri doğadan&nbsp;ayrılmış bir şekilde vermezler.</p>

  <p style="text-align: justify;">&nbsp; &nbsp;Bundan böyle hayal gücünün yardımı olmaksızın hiçbir şey yapmayacağımıza göre, kullandığımız sözcüklerin anlamlarını her bir durum için anlağımıza hangi ideaların&nbsp;sunduğunu dikkatlice ayırt etmek bizim için değerli olacaktır. Aynı zamanda da şu üç ifade biçimini incelemeyi de kendimize önerelim: <span style="font-weight:bold;font-style:italic;">Uzam yer işgal eder, her cisim uzama sahiptir,&nbsp;uzam cisim değildir.</span></p>

  <p style="text-align: justify;">&nbsp; &nbsp;Birinci ifade, uzamın nasıl yayılım anlamında alındığını gösteriyor; aslında, <span style="font-weight:bold;font-style:italic;">yayılımlı varlık yer işgal eder,</span> diyeceğime&nbsp;<span style="font-weight:bold;font-style:italic;">uzam yer işgal eder</span> dediğim zaman tamamen aynı şeyi tasarlıyorum. Yine de çift anlamlılığı ortadan kaldırmak için yayılımlı varlık sözcüğünü kullanmanın, ilkinden daha geçerli&nbsp;olduğu sonucu çıkmıyor. O da tasarladığımız fikri açık bir&nbsp;şekilde ifade etmeyecektir. Bir nesne yayılımlı olduğu için&nbsp;yer işgal eder; belki de <span style="font-weight:bold;font-style:italic;">yayılımlı varlık yer işgal eden bir nesnedir</span> cümlesi <span style="font-weight:bold;font-style:italic;">canlı bir varlık yer işgal eder</span> cümlesindeki gibi&nbsp;anlaşılabilir. Bu bizim neden yayılımlı varlıktansa <span style="font-weight:bold;font-style:italic;">{de extenso)&nbsp;</span>uzamı <span style="font-weight:bold;font-style:italic;">(extensione)</span> işleyeceğimizi söylemeyi tercih ettiğimizi&nbsp;de açıklar, hem de birincinin <span style="font-weight:bold;font-style:italic;">yayılımlı varlık</span> gibi bir anlamdan&nbsp;başka türlü anlaşılmamasını düşündüğümüz halde.</p>

  <p style="text-align: justify;">&nbsp; &nbsp;Şimdi de şu ifadelere geçelim: <span style="font-weight:bold;font-style:italic;">Her cisim uzama sahiptir;</span> burada <span style="font-weight:bold;font-style:italic;">uzam</span>ın cisimden başka bir şeyi gösterdiğini anlıyoruz; yanı sıra hayal gücümüzde biri cisim, diğeri uzam olarak&nbsp;iki ayrı idea oluşturmaksızın basit bir şekilde yayılımlı bir&nbsp;cisim ideası oluşturuyoruz. Esasında bu, <span style="font-weight:bold;font-style:italic;">her cisim uzamlıdır&nbsp;</span>ya da daha çok, <span style="font-weight:bold;font-style:italic;">uzamlı olan şey uzamlıdır</span> demem gibidir. Bu&nbsp;da ancak bir başkası ile var olan her şeye mahsus bir niteliktir ve bir özne olmaksızın asla kavranamaz. Öznelerinden&nbsp;gerçekten farklı olanlar için durum böyle değildir. Bir örnek&nbsp;verecek olursam, <span style="font-weight:bold;font-style:italic;">Pierre zenginliğe sahiptir</span> dediğim zaman&nbsp;benim Pierre ideam, zenginlik ideasından oldukça farklıdır.&nbsp;Aynı şekilde, <span style="font-weight:bold;font-style:italic;">Paul zengindir</span> dediğim zaman, <span style="font-weight:bold;font-style:italic;">zengin bir adam&nbsp;zengindir</span> dediğim zamankinden tamamen başka bir şeyi&nbsp;hayal ederim. Bu iki durum arasındaki çeşitliliği ayırt etme&nbsp;hatası, uzamın yayılımdan farklı bir şey olduğuna inanan&nbsp;pek çok insanın hata yapmasına neden olur; aynı şekilde&nbsp;Paul'un zenginliğinin Paul'un kendisinden ayrı bir şey olarak görülmesi gibi.</p>

  <p style="text-align: justify;">&nbsp; &nbsp;Sonuçta, <span style="font-weight:bold;font-style:italic;">uzam bir cisim değildir</span> denilirse, burada uzam sözcüğü yukarıdakinden farklı bir anlam alır. Bu anlamı verdiğimizde hayal gücünde ona denk düşen hiçbir özel idea olmaz. Aslında bu iddia tamamen bu tür soyut varlıkları tek başına&nbsp;ayırt etme gücüne sahip olan salt zekâdan hareket eder. Çoğu&nbsp;kişinin hata yapma nedeni bu noktadan kaynaklarım. Bu kişiler bu anlamıyla alman uzamın hayal edilemediğinin farkına&nbsp;varmaksızın, ondan kendilerine gerçek bir fikir tasarlarlar.&nbsp;Bu fikir kaçınılmaz olarak bir cisim kavramını içerdiği için&nbsp;de, bu şekilde kavranmış uzamın bir cisim olmadığı söylendiği zaman, bu önermenin içinde aynı şeyin hem cisim olduğu hem de olmadığı gibi bir şaşkınlığa düşülür. İçlerinde bu&nbsp;tür uzam, şekil, sayı, yüzey, çizgi, nokta türü adlar bulunan&nbsp;sözcükleri, gerçekten farklı olmadıkları şeyleri dışarıda bırakacak şekilde sınırlı kullanımlarından ayırt etmek de önemlidir. Örneğin, <span style="font-weight:bold;font-style:italic;">uzam ya da şekil bir cisim değildir, sayı hesaplanmış&nbsp;şey</span> değildir, <span style="font-weight:bold;font-style:italic;">yüzey bir cismin, çizgi yüzeyin, nokta çizginin sınırıdır, birlik bir nicelik değildir</span> denildiği zamanki gibi. Bu tür&nbsp;önermeler ve benzerleri doğru olsalar bile, hayal gücünden&nbsp;uzaklaştırılmak zorunda oldukları için, çalışmamızın devam&nbsp;eden kısmında bunlarla meşgul olmayacağız.</p>

  <p style="text-align: justify;">&nbsp; &nbsp;Tüm diğer önermelerin, bu sözcükleri aynı anlama gelecek ve kendi öznelerinden soyutlanmış bir şekilde kullanılmış olduklarına, yine de gerçekten açık seçik farklı olmadıkları hiçbir şeyi dışlamadıkları ya da yadsımadıklarına özenle dikkat etmek gerekir; hayal gücünün yardımıyla onları&nbsp;kullanmak mümkün ve gereklidir. Çünkü akıl sözcüğün ne&nbsp;ifade ettiğine tam olarak dikkat etmese de, hayal gücü, anlağın nesnenin doğru bir imgesine gereksinim duyduğunda,&nbsp;sözcüğün ifade etmediği diğer özelliklere başvurabilmesi ve&nbsp;onların dışlanmış olduklarına ihtiyatsızca inanmaması için&nbsp;şeylerin doğru bir imgesini tasarlamak zorundadır. Sayılar&nbsp;mı söz konusu, birçok birimle ölçülebilir herhangi bir özne&nbsp;hayal edeceğiz ve anlak şimdilik sadece nesne aracılığıyla&nbsp;görüntülenen çokluğu düşünse de, sonradan onun sayılan&nbsp;şeyi kavrayışımızdan dışlanmış varsayması sonucuna ulaşmaması için dikkat etmeliyiz. Sayılara gizemli özellikler atfeden ve boş ahmaklıklar yakıştıranların yaptıkları da budur.&nbsp;Sayıları sayılan şeylerden ayırmasalar, bunlara güçsüz bir&nbsp;inanç eklemezlerdi. Aynı şekilde şekli incelediğimizde, kendimizi onu yalnızca şekle sahip olarak tasarlamakla sınırlasak&nbsp;da, yayılımlı bir özneyle ilgilendiğimizi hatırlayalım. Eğer bu&nbsp;konu bir cisimse, onu uzunluk, genişlik ve derinliğe sahip bir&nbsp;şey olarak, eğer ele aldığımız bir yüzeyse derinlik dışında,&nbsp;ama bunu da yadsımaksızın uzunluk ve genişlik açısından,&nbsp;eğer bir çizgiyse sadece uzunluk açısından düşünmeliyiz;&nbsp;ama bu bir noktaysa tüm öteki nitelikleri soyutlayacağız, o&nbsp;zaman bu, yalnızca bir varlıktır.</p>

  <p style="text-align: justify;">&nbsp; &nbsp;Bu konuyu oldukça geniş tutmama rağmen, korkarım ki, akılları önyargıların hâkimiyetinde olan insanlardan çok azı&nbsp;burada yollarını kaybetme tehlikesinde karşı kendisini sakınacak ve söylemimin uzunluğuna rağmen açıklamamı pek&nbsp;kısa bulacaktır. Aslında, tüm bilimlerin en kesinleri oldukları&nbsp;halde aritmetik ve geometri bile bizzat bizi bu noktada yanıltıcı olmuyorlar mı? Hangi aritmetikçi sayılarının tüm öznelerde sadece anlık tarafından soyutlanmalarının yanı sıra,&nbsp;gerçekte onların hayal gücünden de ayırt edilmeleri gerektiğine inanmaz? Hangi geometrici ne çizgilerin genişliğinin, ne&nbsp;de yüzeylerin derinliğinin olduğu yargısına varıp, sonra da&nbsp;hareketi ile bir yüzeyi meydana getirdiğini tasarladığı bu çizginin gerçek bir cisim olduğunu ve aksine genişlikten yoksun&nbsp;bir çizginin, cismin kiplerinden başka bir şey olmadığını vb.&nbsp;aklımdan geçirmeksizin, ilkelerin aksine, kimi çizgileri diğerleriyle birleştirdiğinde konusunun netliğine gölge düşürmez? Bu gözlemlerin üzerinde fazlaca uzun zaman durmamak, aritmetik ve geometrinin içerdiği gerçeklerin tümünü bu&nbsp;bakımdan bize mümkün olacak en kolay biçimde kanıtlamak&nbsp;üzere, konumuzun ne tarzda ele alınması gerektiğini anlatmak daha kısa sürecektir.</p>

  <p style="text-align: justify;">&nbsp; &nbsp;O halde, burada yayılımlı bir nesne üzerinde, onda bizzat uzamdan başka hiçbir şeyi değerlendirmeksizin uğraşacağız&nbsp;ve de bunu bile bile nicelik sözcüğünden kaçınarak yapacağız; çünkü filozoflar niceliği bile uzamdan ayrı tutmakta&nbsp;oldukça mahirdirler. Tüm sorunların, artık sadece önceden&nbsp;bilinen bir başka uzamla kıyaslayarak teşhis edeceğimiz&nbsp;belirli bir uzamı aramaktan başka bir şeyin kalmadığı bir&nbsp;noktaya ulaştıklarını varsayıyoruz. Aslında, burada hiçbir&nbsp;yeni varlığın bilgisine ulaşmayı beklemeden, biraz sıkıntılı&nbsp;olsalar bile, sadece önermeleri, bilinmeyenin bilinen herhangi&nbsp;bir şeye eşit bulunduğu noktaya getirmeyi istiyoruz; öteki&nbsp;konulardaki mevcut orantı farklılıklarının, aynı zamanda&nbsp;iki ya da daha çok uzam arasında da bulunabildiği kuşkusuzdur. Ve dolayısıyla da uzamın bizzat kendisindeki orantı&nbsp;farklılıklarını göstermeye yardım edebilecek ve yalnızca üç&nbsp;sayısıyla ortaya çıkan tüm öğeleri tasarlamak amacımız için&nbsp;yeterlidir: Boyut, birim, şekil.</p>

  <p style="text-align: justify;">&nbsp; &nbsp;Boyut dediğimizde, kip ve bir öznenin ölçülebilir olarak tasarlandığı tarzdan başka hiçbir şeyi anlamıyoruz; şöyle&nbsp;ki, cisimlerin boyutları sadece uzunluk, genişlik ve derinlik&nbsp;değildir, kendisine göre tartıldıktan ağırlık da onların boyutudur, hız da hareketin boyutudur ve bu tür diğerleri de.&nbsp;Bölme de bizzat gerçek ya da düşünsel olsun, şeyleri kendisine göre hesapladığımız tam bir boyuttur ve sayıyı bu yolla&nbsp;elde etmedeki bölme de, sözcüğün anlamı burada farklı olsa&nbsp;bile, bir tür boyuttur. Gerçekten de, parçaları bütüne oranla&nbsp;ele alıyorsak tanıyabileceğimiz söylenir; aksine bütünü parçalara ayrılabilir bir şey olarak görüyorsak, ölçeriz. Örneğin,&nbsp;asırları yıllarla, günleri saatlerle, anlarla ölçüyoruz; ama tersine, anları, saatleri, günleri ve yılları sayarsak, bu saymayı&nbsp;asırlara ulaşarak sona erdiririz.</p>

  <p style="text-align: justify;">&nbsp; &nbsp;Buradan da, tek bir aynı cisimde sayısız çeşitli boyutlar olabildiği, onların kendinde şeylere kesinlikle hiçbir şey&nbsp;eklemeyip, ister cisimlerde gerçek bir temele sahip olsunlar,&nbsp;isterlerse aklımız tarafından gelişigüzel icat edilmiş olsunlar,&nbsp;aynı tarzda anlaşılmaları gerektiği sonucu çıkıyor. Aslında,&nbsp;bu gerçek olan herhangi bir şey, bir cismin ağırlığı, hareketin&nbsp;hızı ya da asrın yıllara ve günlere bölünmesidir: Bununla&nbsp;birlikte günün saatlere ve anlara bölünmesi aynı şey değildir. Eğer sadece boyut orantısı altında tasarlanırlarsa tüm bu&nbsp;şeyler eşit olmalı, burada ve matematik işlemlerinde böyle&nbsp;yapılmalıdır. Bu bölmelerin temelinin gerçek olup olmadığını incelemek ise fiziğe düşer.</p>

  <p style="text-align: justify;">&nbsp; &nbsp;Bu anlayış geometrinin üzerine büyük bir ışık saçmaktadır, zira hemen herkes bu bilimi yanlış şekilde çizgi, yüzey ve cisim olarak üç tür nicelikle tasarlayacaktır. Çizgi ve&nbsp;yüzeyin, gerçekte cisimden ve birbirlerinden ayrı şekilde&nbsp;bir kavram oluşturamayacaklarını daha önce belirtmiştik.&nbsp;Ama eğer aksine, onlara anlık aracılığıyla soyutlanmış&nbsp;olarak bakılırsa, hayvan ve canlının insandaki tözün türleri olmaması gibi, bunlar da artık niceliğin çeşitli türleri&nbsp;olmazlar. Geçerken belirtmeliyiz ki, cismin üç boyutu,&nbsp;uzunluk, genişlik ve derinlik birbirlerinden ancak isim olarak farklılık gösterir. Gerçekten de, verilen bir katı cisimde&nbsp;üç uzamdan herhangi birini uzunluk, diğerini genişlik vb.&nbsp;olarak almayı hiçbir şey engellemez. Ve her ne kadar yalnızca bu üç öğenin tüm yayılımlı cisimlerde salt yayılımlı&nbsp;olması nedeniyle gerçek bir temeli varsa da, biz burada artık&nbsp;onları anlık tarafından kurgulanmış ya da şeylerde başka&nbsp;temelleri olan sonsuz sayı olarak alıyor, başkalarıyla uğraşmıyoruz. Böylece, tam olarak ölçmek istendiği zaman bir&nbsp;üçgende konunun yarımda tanınması gereken üç şey vardır;&nbsp;bu, üç kenarın ya da iki kenar ve bir açının ya da iki açı ve yüzey vb. bilinmesidir; aynı şekilde, bir trapezde beş veri, bir dörtyüzlüde altı veri vb. gerekir. Tüm bunlara boyutlar&nbsp;denebilir; ama burada hayal gücümüze en fazla yardım edecekleri seçmek için, ele aldığımız önermede çok daha fazlasını görecek olmamıza rağmen, yine ondaki boyutlardan bir&nbsp;ya da ikisinden fazlasını seçmemeliyiz. Çünkü, sanat onları&nbsp;mümkün olduğunca bölmeye ve dikkati bir defasında çok&nbsp;sayıdakilerin üzerine, bununla birlikte ardı ardına hepsinin&nbsp;üzerine yöneltmeye dayanıyor.</p>

  <p style="text-align: justify;">&nbsp; &nbsp;Birim, yukarıda söylediğim şekilde, aralarında kıyas yapılan tüm şeylerin eşit olarak bulunmaları gereken bu ortak doğadır. Eğer sorunun içinde önceden belirlenmiş birim&nbsp;yoksa, onun yerine gerek önceden verilmiş büyüklüklerden&nbsp;biri, gerekse herhangi bir başkası alınabilir; bu, tüm ötekilerin&nbsp;ölçüsü olacaktır. Bu birimin içine, kendi aralarında kıyaslanmak zorunda olan kenarlardaki kadar boyut koyuyoruz; o&nbsp;zaman bu birimi, ya diğer her şeyden soyutlayarak yayılımlı&nbsp;bir şey olarak, (ki o zaman hareketi ile, çizgiyi oluşturmalarına yarayan geometriciler açısından aynı olacaktır) ya bir çizgi&nbsp;ya da kare olarak tasarlıyoruz.</p>

  <div>
    <div style="text-align: center;"><img alt="" src="../Images/main-4.jpg" /></div>
  </div>

  <p style="text-align: justify;">&nbsp; &nbsp;Şekillere gelince, daha yukarıda, tüm şeylerin fikirlerinin nasıl sadece onlarla oluşturulabildiği gösterildi. Şu durumda&nbsp;geriye, onların sayısız çeşitliliği içinde burada ancak tüm ilişki ya da orantı farklılıklarını en kolay şekilde ifade edenleri&nbsp;kullanacağımızı belirtmek kalıyor. Aralarında kıyaslananlar&nbsp;sadece nicelikler ve büyüklüklerdir. Elimizde onları temsil&nbsp;etmek için iki tür şekil var.</p>

  <p style="text-align: justify;">&nbsp; &nbsp;Üçgenlerin sayısını (bkz. 1) ya da bir soyağacını (bkz. 2) gösteren&nbsp;noktalar nicelikleri temsil eden&nbsp;sembollerdir. Aksine,&nbsp;bir üçgen, bir kare gibi (bkz. 2)&nbsp;devamlı ve bölünmemiş semboller ise&nbsp;büyüklükleri ifade ederler.</p>

  <p style="text-align: justify;">&nbsp; &nbsp;Şimdi, tüm bunların arasında hangilerini kullanacağımızı göstermek için aynı cinsten varlıklar arasında var olabilen tüm ilişkilerin, sıra ve ölçü olarak ikiye indirgendiğini bilmek gerekiyor. Daha ötesinde, sırayı bulmak için&nbsp;de bir hayli hünere gerek olduğu bilinmelidir; böylece,&nbsp;hüner hemen hemen daha başka hiçbir şey öğretmeyen bu&nbsp;yöntemin içinde görülebilir. Sırayı öğrenmeye gelince, bir&nbsp;defa bulduktan sonra onu öğrenmekte hiçbir güçlük yoktur; yedinci kurala göre sıra düzenli tüm bölümlerin her&nbsp;biri üzerine aklımızı pek kolayca verebiliriz; çünkü birileri&nbsp;diğerlerine bir üçüncünün aracılığıyla değil kendiliklerinden başvururlar. Bu noktada ölçülerin de yer alması nedeniyle, onlarla özellikle meşgul oluyoruz. Gerçekte iki kenar&nbsp;arasında başka hiçbir şey düşünmeksizin, A ve B arasında&nbsp;sıranın var olduğunu kabul ediyorum; ama birim olarak&nbsp;bilinen her ikisinin ortak ölçüsü bir üçüncü öğeyi tasarlamazsam, iki ve üçün arasındaki büyüklük orantısının ne&nbsp;olduğunu bilmiyorum.</p>

  <p style="text-align: justify;">&nbsp; &nbsp;Varsaydığımız birim yardımıyla sürekli büyüklüklerin bazen tamamıyla sayısal ifadelere indirgenebildiklerini ve&nbsp;bunun daima kısmen gerçekleştiğini aynı şekilde dikkate almalıyız. Ayrıca ölçümlerdeki bir sorunun çözümünü&nbsp;gerektiren daha önceki bir düzende olduğu gibi, birimlerin&nbsp;bir araya getirilerek düzenlenmesi mümkündür, o artık&nbsp;sadece bir düzenin denetlenmesiyle ilgilidir. Yöntemimiz bu&nbsp;dönüşümün etkilerini ilerletme sürecinde bize büyük oranda&nbsp;yardımcı olur. Sonuç olarak, sürekli bir büyüklüğün boyutlarından hiçbirinin uzunluk ve genişlikten daha açık seçik&nbsp;biçimde tasarlanmadığını hatırlamak; birbirinden farklı iki&nbsp;şeyi karşılaştırdığımız zaman, aynı şekil içinde aynı anda bu&nbsp;ikisinden daha çoğuyla ilgilenmemek gerekir. Bunun sebebi&nbsp;ikiden fazla birbirine benzemeyen şeyi karşılaştırdığımızda,&nbsp;yöntemimizin aynı ve sadece onlardan ikisinin sırayla ve&nbsp;sürekli gözden geçirilmesine dayanır.</p>

  <p style="text-align: justify;">&nbsp; &nbsp;Bu olguların gözlemlenmesi bizi kolaylıkla şu sonuca götürür: Araştırma herhangi bir konudan çok bunları içeren&nbsp;bir şeyse, geometrinin konusu olan şekillerden önermelerimizin soyutlanması için daha az neden yoktur.</p>

  <p style="text-align: justify;">&nbsp; &nbsp;Ayrıca, böyle yaparak doğrusal ve dik açılı yüzeyler ya da şekiller dediğimiz düz çizgilerden başka hiçbir şeye ihtiyacımız olmaz, daha önce de söylediğimiz gibi, çünkü onlar&nbsp;bize, bir şeyin sahip olduğu gerçek uzamı tasavvur etmemize&nbsp;yardımcı olan yüzeyler kadar iyi hizmet ederler. Son olarak,&nbsp;bu aynı şekiller bizim için sürekli büyüklükleri temsil etmek&nbsp;zorundadırlar, aynı şekilde birimlerin çokluğu ya da sayıları da. İnsan yaratıcılığının orantısal farklılıkların tam bir ifadesi&nbsp;için tasarlayabileceği daha basit hiçbir şey yoktur.</p>
</body>
</html>
