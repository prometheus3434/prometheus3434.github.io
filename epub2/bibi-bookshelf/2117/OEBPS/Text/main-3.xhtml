<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">Üçüncü kural</span></h1>

  <p style="text-align: center;"><span style="font-weight:bold;font-style:italic;">İnceleme konumuz hakkında başkalarının düşündüklerini ya da kendi kuşkularımızı değil, açık ve seçik görebildiğimiz veya kesin&nbsp;olarak elde edebileceğimizi düşündüğümüz şeyi araştırmamız gerekir. Bilime ulaşmanın tek yolu budur.</span></p>

  <p style="text-align: justify;">Eskilerin eserlerini okumak, çok sayıda kişinin çalışmalarından yararlanabilmek hem onların yaptığı buluşları öğrenmek hem de geriye yapılacak hangi buluşların kaldığını bilmek&nbsp;için yararlıdır. Bununla beraber, eskilerin çalışmalarına kendimizi fazlaca kaptırırsak, ne kadar sakınırsak sakınalım&nbsp;zihnimizde birtakım yanlışların kök salması tehlikesi oluşur. Keza genelde, bir yazar düşünmeden ve kör bir inançla&nbsp;kendini tartışmalı bir kanıya kaptırmışsa, okuyucusunu ikna&nbsp;etmek için her türlü savı kurnazca kullanır. Buna karşılık ne&nbsp;zaman kesin ve açık bir şey bulma mutluluğuna erse, belki&nbsp;izlediği yolun basitliğinin, buluşunun güzelliğini azaltması&nbsp;korkusuyla yahut kesin bir doğruyu bizden kıskandığı için&nbsp;onu anlaşılmaz ve problemli bir biçimde sunar.</p>

  <p style="text-align: justify;">&nbsp; &nbsp;Bununla birlikte çok açık yürekli ve dürüst olsa ve bize asla kuşkulu bir şeyi doğru diye sunmayıp bildiklerini iyi&nbsp;niyetli bir şekilde açıklasa, birinin ileri sürdüğü şeye dair bir&nbsp;diğerinin aksi bir iddiada bulunması neredeyse her zaman&nbsp;mümkün olacağı için, bu kez de bunlardan hangisine inanacağımıza karar veremeyiz. Çok sayıda yazarın desteğini&nbsp;alan görüşün hangisi olduğunu bulmak için sayım yapmak&nbsp;da hiçbir işimize yaramayacaktır, çünkü iddia edilen zor bir&nbsp;konuysa daha az oy alanın gerçeği söylüyor olması akla daha&nbsp;yakındır. Herkes hemfikir olsa bile bu, onların öğretisini&nbsp;kabul etmemiz için bize yetmeyecektir. Bir karşılaştırmadan&nbsp;yararlanacak olursam; başkalarına ait bütün kanıtlamaları&nbsp;ezbere bilsek bile, kendi başımıza her türlü problemi çözme&nbsp;yetisine sahip değilsek asla matematikçi olamayız. Aynı şekilde eğer herhangi bir konu üzerine sağlam bir yargıda bulunamıyorsak, Platon'un ve Aristoteles'in bütün akıl&nbsp;yürütmelerine hâkim olsak da filozof olamayız. Bu yolla bir&nbsp;bilim değil, sadece tarih öğrenmiş oluruz.</p>

  <p style="text-align: justify;">&nbsp; &nbsp;Ayrıca, şeylerin gerçekliği hakkındaki yargılarımıza herhangi bir varsayım karıştırmaktan kesinlikle sakınmalıyız. Bu uyarı çok önemlidir. Günümüz felsefesinde herhangi bir&nbsp;tartışmaya konu olamayacak kadar açık ve kesin hiçbir şey&nbsp;bulamayışımızın belki de en güçlü nedeni, açık ve kesin olan&nbsp;şeyleri kabul etmekten tatmin olmayan bilginlerin ancak&nbsp;tahminler ve olasılıklar yardımıyla ulaşabilecekleri anlaşılmaz ve bilinmeyen şeyleri savunmaya cüret etmeleridir.&nbsp;Ardından bunlara kademe kademe kendi inançlarını ekleyerek, fark gözetmeksizin bunlara gerçek ve aşikâr şeyleri&nbsp;de katarak neticede şüpheli bir kaynağın bazı önermelerine&nbsp;dayanan ve dolayısıyla da belirsiz bir sonuca ulaşırlar.</p>

  <p style="text-align: justify;">&nbsp; &nbsp;Aynı hataya düşmemek için, bu noktada dikkatimizi, akıl yetimizin yanılgıya uğrama korkusu duymaksızın bilgiye erişebileceği yollara çevirelim. Bu yollar sezgi ve tümdengelim&nbsp;olarak ikiye ayrılır. Sezgi derken kastettiğim şey, duyuların değişken tanıklığı ya da düzensiz bir doğaya sahip olan hayal&nbsp;gücünün aldatıcı yargısı değil, dikkatli bir zihnin anladığı&nbsp;şeye dair hiçbir kuşku bırakmayacak kadar belirgin ve net&nbsp;kavrayışıdır. Bu düşüncemizi aynı anlama gelecek şekilde&nbsp;şöyle de açıklayabiliriz: Sezgi, sağlıklı ve dikkatli bir zihnin&nbsp;açık algısıdır; yalnızca aklın ışığından doğmuştur ve yukarıda da belirttiğim gibi, başarısız olunması mümkün olmayan&nbsp;tümdengelimden bile daha basit olduğu için daha güvenilirdir. Bu nedenledir ki herkes sezgisel olarak, var olduğunu&nbsp;düşündüğünü, bir üçgenin en fazla üç çizgiden oluştuğunu,&nbsp;yuvarlak bir cismin sadece bir yüzeye sahip olduğunu ve&nbsp;basit şeylere dikkat etmeye tenezzül etmediği için genel&nbsp;anlamda sandığından çok daha başka şeyleri görebilir.</p>

  <p style="text-align: justify;">&nbsp; &nbsp;Yine de sezgi sözcüğünün yeni kullanımından ve yanı sıra, mevcut kullanımlarından farklı bir anlamda kullanmak zorunda kalacağım bazı diğer terimlerden rahatsızlık&nbsp;duyulması çekincesiyle şunu önceden belirtmek isterim: son&nbsp;zamanlarda okulların sözcüklere yüklediği anlamlara pek&nbsp;aldırış etmiyorum, zira birbirinden bütünüyle farklı fikirleri&nbsp;ileri sürmek için aynı terminolojiyi kullanmak gerçekten güç&nbsp;olurdu. Uygun ifadeyi bulamadığımda, benim bu konuda yapmaya çalıştığım tek şey ise sözcüklerin Latincedeki&nbsp;anlamlarını göz önüne alarak düşüncemi belirtmek için olabilecek en uygun metaforu kullanmak.</p>

  <p style="text-align: justify;">&nbsp; &nbsp;Bununla birlikte sezginin bu açıklığı ve kesinliği sadece herhangi bir açıklamada değil, muhakemenin her alanında&nbsp;yerini korumak zorundadır. Dolayısıyla iki ile iki ve üç ile&nbsp;birin aynı şeyi yaptığı söylendiği zaman, sezgi yoluyla yalnızca iki ile ikinin değil, üç ile birin de dörde eşit olduğunu,&nbsp;dahası bu iki önermenin eşit önermeler oldukları sonucunun&nbsp;da zorunlu olarak buradan çıkarılması gerektiğini görmek&nbsp;gerekir.</p>

  <p style="text-align: justify;">&nbsp; &nbsp;Bu noktada akla, sezgiye neden bu diğer tümdengelimle öğrenme yöntemini, yani kesin bilgimiz olan bir şeyden çıkarılabileceği muhakkak olan başka sonuçlar elde etme&nbsp;işlemini, eklediğimiz sorusu akla gelebilir. Ancak bundan&nbsp;kaçınamayız, zira aşikâr olmamalarına rağmen kesin niteliği&nbsp;taşıyan pek çok şey vardır. Yeter ki, şeylere dair net bir sezgiyle ve bir düşüncenin sürekli ve kesintisiz faaliyeti aracılığıyla gerçek ve tartışmasız ilkelerden çıkartılmış olsunlar.&nbsp;Uzun zincirde bir bakışta aradaki halkaları kavrayamasak&nbsp;da, eğer onların baştan sona kadar iç içe geçmiş olduklarını hatırlarsak, bu durum son halkanın ilkine bağlı olduğunu bilmemize benzer. Yanı sıra sezgiyle tümdengelim arasındaki&nbsp;farkı, birinde belirli bir ilerleyiş veya devamlılık varken diğerinde bunun söz konusu olmayışından çıkartabiliyoruz; ayrıca sezginin aksine tümdengelim bir kanıtın varlığına ihtiyaç&nbsp;duymaz. Bunun yerine tüm kesinliğini bir biçimde bellekten&nbsp;alır; dolayısıyla doğrudan doğruya ilkelerden türeyen ilk&nbsp;önermelerin, ele alınma biçimlerine göre kimi zaman sezgi,&nbsp;kimi zaman da tümdengelim yoluyla teşhis edildiği söylenebilir. Oysa ilkeler ancak bizzat sezgi yoluyla ve bunların uzak&nbsp;sonuçları da ancak tümdengelim aracılığıyla bilinir.</p>

  <p style="text-align: justify;">&nbsp; &nbsp;Bunlar bilime ulaşmanın en güvenli iki yoludur; akıl daha fazlasını kabul etmemeli, şüpheli ve yanlışa mahkûm&nbsp;diğer her şeyi reddetmelidir. Yine de bu, aydınlanmanın&nbsp;gerçeklerinin bildiklerimiz arasında en güvenilirleri olmasını&nbsp;engellemez, zira onlara temel oluşturan inanç, belirsiz olan&nbsp;her şeyde olduğu gibi aklın değil iradenin bir eylemidir. Eğer&nbsp;irade insan zekâsında herhangi bir dayanak teşkil ediyorsa,&nbsp;sözünü ettiğim iki yoldan biriyle bulunabilir ve bulunmalıdır. Bunun nasıl olacağını belki başka bir gün daha detaylı&nbsp;anlatırım.</p>
</body>
</html>
