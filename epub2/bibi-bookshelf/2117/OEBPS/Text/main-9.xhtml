<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">On ikinci kural</span></h1>

  <p style="text-align: center;"><span style="font-weight:bold;font-style:italic;">Basit önermelere dair net bir sezgiye sahip olmak, bilinenle arananı uygun bir şekilde kıyaslamak ve bu şekilde aralarında kıyaslanması gereken konuları bulmak için zekânın, hayal gücünün, duyuların ve belleğin tüm kaynaklarından yararlanmak gerekir. İnsan için donatılan yollardan hiçbiri tek kelimeyle ihmal edilmemelidir.</span></p>

  <p style="text-align: justify;">&nbsp; &nbsp;Bu kural, daha önce sözü edilmiş her şeyi içererek, ayrıntılı olarak açıklanması gereken şeyleri genel olarak ortaya koymaktadır. Nasıl olduğuna bakalım.</p>

  <p style="text-align: justify;">&nbsp; &nbsp;Bilgiye ulaşmak için gözden geçirilmesi gereken sadece iki şey vardır: Bilen olarak biz ve bilinmesi gereken şeyler. Öğrenmek için ise yararlanabildiğimiz dört nitelik mevcuttur: zekâ, hayal gücü, duyular ve bellek. Bunların arasında sadece zekâ gerçeği kavrama yetisine sahiptir. Bununla birlikte araçlarımızdan hiçbirinin kullanılmadan kalmaması için hayal gücünden, duyulardan ve bellekten de yardım alınmalıdır. Konuların bizzat kendilerine gelince, sadece üç şey gözden geçirilmelidir; önce bir anda karşımıza çıkan konuları, sonra hangi konuların diğerleri aracılığıyla bilindiğini ve en sonunda da hangi konuların diğerlerinden çıkarıldığını görmek gerekir. Bu sıralama, kanımca eksiksizdir ve insan niteliklerinin ulaşabildiği tüm şeyleri kapsar.</p>

  <p style="text-align: justify;">&nbsp; &nbsp;O halde ilk noktada durarak, burada insan ruhunun ve bedenin ne olduğunu, birinin diğeri tarafından nasıl biçimlendirildiğini, tüm bu karmaşık yapı içerisindeki bilgi almaya yarayan nitelikleri ve bunların bu karmaşık yapıya ne şekilde katkıda bulunduklarını göstermek isterim ama bu metnin sınırları, bu gerçeklerin herkes için aynı oranda açık ve seçik olmasını sağlayabilecek tüm hazırlıkları içerecek genişlikte değildir. Aslında, beni yöneten nedenleri ortaya koymadan ve bu nedenler aracılığıyla başkalarının da ikna edilebildiklerini düşünmeden önce, tartışmalı sorular üzerinde onaylar nitelikte hiçbir şeyi dile getirmeyen bir tarzda yazmayı arzularım.</p>

  <p style="text-align: justify;">&nbsp; &nbsp;Burada bana bu konuda izin verilmediğinden mümkün olduğu kadar, amacım için en yararlı ve bilgi elde etmemize&nbsp;yönelik tüm nitelikleri en kısa şekilde tasarlamakla yetinilecektir. Şeylerin böyle olmadığına inanmamak konusunda&nbsp;özgürsünüz ama gerçeği bozmaksızın sadece çok daha açık&nbsp;seçik kılıyorlarsa, aynı varsayımları benimsemekte size kim&nbsp;engel olabilir ki? Tıpkı fiziğin çoğu zaman bir niceliğin doğası üzerine farklı bir fikir yürütüp, geometrinin bu nicelikle&nbsp;ilgili kanıtlamaların gücünü asla sarsmayan varsayımlarda&nbsp;bulunması gibi.</p>

  <p style="text-align: justify;">&nbsp; &nbsp;Öyleyse şöyle söyleyelim: Bütün dış duyularımız bir dereceye kadar bedenin parçalarıdır ve onları oldukça etkin&nbsp;bir şekilde nesnelere yöneltmemize rağmen, tıpkı balmumunun bir mührün izini taşıması gibi yine de sadece edilgen olarak algılandıklarını kavramak gerekir. Bu kıyaslamanın sadece iki şey arasındaki bir analoji olduğu düşünülmemeli, duyumsayan bedenin dış biçiminin gerçekten de balmumunun yüzeyinin mühür tarafından değiştirilişi gibi nesne tarafından değiştirildiği iyice idrak edilmelidir. Bu, sadece bir cisme temsili, sert, kaba, vb. olarak dokunduğumuz zaman değil, dokunma duyumuz aracılığıyla sıcağı ve soğuğu algıladığımız zaman bile meydana gelir. Diğer duyularda da durum böyledir. Gözdeki ilk opak yapısı ışığın çeşitli renklere bürünmüş izlenimini kendisine yansıdığı şekliyle kabul eder. İlk başta nesnenin nüfuz edemediği kulakların, burun deliklerinin ve dilin ilk zarı da, sesin, kokunun ve tadın yeni bir temsilini aynı şekilde benimser.</p>

  <p style="text-align: justify;">&nbsp; &nbsp;Bütün bu şeyleri bu şekilde ele almak son derece yararlıdır; aslında, duyulara şekilden daha kolay yansıyan başka hiçbir şey yoktur: Ona dokunulur, o görülür. Böyle bir varsayım bütünüyle farklı bir başkasından daha fazla bir sakıncaya yol açmaz. Bunun kanıtı da, şekil kavramının bütün algı nesneleriyle ilişkili olacak kadar çok yaygın ve basit olmasıdır. Örneğin rengin nasıl istersek öyle bir şey olduğunu varsayalım. Yine de onun her zaman uzama sahip, dolayısıyla da temsili bir şey olduğunu yadsıyamayız. O halde bir varsayımı yararsız kabul etmek yerine ve başkalarının rengi ne türlü düşünmek istediklerini göz ardı etmeden, onu yalnızca şekil olarak kabul edip beyaz, mavi ve kırmızı vb. arasındaki mevcut farkı algılamakta ne sakınca vardır?</p>

  <div style="text-align: center;"><img alt="" src="../Images/main-2.jpg" /></div>

  <p style="text-align: justify;">Sonsuz sayıda şeklin varlığı, duyulur nesnelerin farklarını ifade etmeye yettiğine göre, bunun bütün durumlar için geçerli olduğu söylenebilir.</p>

  <p style="text-align: justify;">&nbsp; &nbsp;ikinci olarak, dış duyu nesne tarafından harekete geçirildiğinde, bu hareketi kabul eden şeklin, bedenin "ortak duyu" adı verilen başka bir bölümüne taşındığını ve bunun bir anlığına, hiçbir varlığın bir yerden diğerine gerçek bir geçişi olmaksızın oluştuğunu kavramak gerekir. Bu, yazı yazarken kâğıdın üzerine bir harf çizdiğimde, yalnızca kalemimin alt bölümünün değil, aynı anda bütünüyle etkileyen başka bir hareket olmadığı için kalemin üst kısmının da havada aynı harfi çizerek hareket ettiğini bilmemle aynı şeydir. O halde bedenin bölümlerinin de kendi aralarında kalemin alt ve üst kısmından daha bağımsız hareket ettiğini kim aklından geçirebilir ve bunu ifade etmenin daha kolay bir yolu ne olabilir?</p>

  <p style="text-align: justify;">&nbsp; &nbsp;Üçüncü olarak, dış duyuların salt ve cisimsiz olarak gönderdiği bu şekilleri ya da <span style="font-weight:bold;font-style:italic;">fikirleri,</span> balmumunda olduğu şekliyle hayal gücüne basan ortak duyuların, mühür rolü oynadığını da kavramak gerekir. Bu hayal gücü bedenin gerçek bir parçasıdır ve birbirlerinden ayırt edilmiş birçok şekle sahip çeşitli bölümleri içerir, hatta bunların izini uzun süre saklayacak büyüklükte olduğunu da tasavvur etmek gerekiyor: bu durumda ona <span style="font-weight:bold;font-style:italic;">bellek</span> adı verilir.</p>

  <p style="text-align: justify;">&nbsp; &nbsp;Dördüncü olarak, sinirleri harekete geçiren güç ya da bizzat sinir kökleri, hayal gücünü içeren beyinden kaynaklanır. Hayal gücünün bunları, ortak duyunun dış duyu tarafından ya da kalemin bütününün alt ucu tarafından harekete geçirilmesi gibi kendisinin iz edinmesine gerek olmaksızın, bu hareketlerin devamı olabilecek başka izlere sahip olunması şartıyla, bin bir biçimde harekete geçirdiğini, aslında, kalemin bütününün alt ucu gibi oynatılmadığını düşünmek gerekir. Dahası da var, kalem daha büyük kısmıyla tamamen aksine bir hareketi izler gibi görünüyor. Bu durum, olgularla ilgili hiçbir bir bilgi verilmediği halde, hayvanların hepsinin tüm hareketlerinin nasıl sadece salt bedensel bir hayal gücünden hasıl olduğunu ve bizde, aklın yardımına ihtiyaç duymayan tüm işlemlerin nasıl meydana geldiklerini açıklıyor.</p>

  <p style="text-align: justify;">&nbsp; &nbsp;Nihayet beşinci olarak, şeyleri tam olarak bilmemizi sağlayan bu gücün saf bir biçimde tinsel olduğuna, bedende, karan kemiklerden ve ellerin gözlerden ayrı oluşundan daha az ayrı olmadığına, ortak duyuya gönderdiği tasvirleri ister hayal gücüyle kabul etsin, ister kendini belleğin depoda sakladığı tasvirlere uyarlasın, isterse de bunları yeni olacakları şekilde biçimlendirsin; onun tek ve özdeş olduğuna inanmak gerekir. Bu yeniler hayal gücünde öyle çok yer işgal ederler ki, hayal gücü kendisine uygun gelen tarza göre bunları, ortak duyunun ona taşıdığı fikirlerle aynı anda kabul etmeye ;çalışsa ya da onları hareketlendirici güce iletmeye çabalasa da buna gücü yetmez. Tüm bu durumlarda, tanıyan güç bazen pasif, bazen aktif olup, kâh mührü, kâh balmumunu taklit eder; yine de bu noktada kıyaslama basit bir benzeştirme gibi ele alınmak, zira maddi nesneler arasında hiçbiri ona benzemez. Hayal gücüyle ortak duyuya uyarlandığında, görme, dokunma vb. her zaman tek ve aynı güçtür; bu güç, çeşitli biçimleri içerdiği kadarıyla hayal gücüne uyarlandığında 'hatırlama' denir, yeni biçimler yaratan hayal gücüne uyarlandığında 'hayal' ya da 'tasavvur etme' ve son olarak da tek başına hareket ettiğinde ona 'anlama' denir ki, yeri geldiğinde bunu daha uzun şekilde açıklayacağız. Bu güç, sahip olduğu başka çeşitli nitelikleri nedeniyle salt zekâ, hayal etme, bellek, duyarlılık gibi adlar da alır. Hayal gücünde yeni fikirler oluşturduğu ya da önceden oluşturulmuş fikirlere uyarlandığı zaman ve onu bu tür işlemlerin oluş nedeni olarak düşündüğümüzde tam olarak 'akıl' adıyla anılır. Daha sonra bu adların birbirlerinden ne şekilde ayrıldıklarını gözlemlemek gerekecektir. Tüm bu şeyler bir kez iyice anlaşıldı mı, dikkatli bir okuyucu bu niteliklerin her birinin bize türlü yararlar sağlayacağı ve maharetin hangi noktaya kadar aklın doğal kusurlarını telafi edebileceği sonuçlarına varmakta zahmet çekmeyecektir.</p>

  <p style="text-align: justify;">&nbsp; &nbsp;Zira, zekânın hayal gücü tarafından hareket ettirilip, onun üzerinde etkili olabilmesi, hayal gücünün de sırası geldiğinde duyulan nesnelere uygulayarak hareket ettirici güç aracılığıyla onların üzerinde etki oluşturabilmesinin yanı sıra, diğer yandan, duyular da hayal gücü üzerinde, belleğin dışındaki gibi resimler çizerek etki yaparlar; bu, en azından cismani olup hayvanlarınkine benzeyen hayal gücünün aynısıdır. Bundan da, eğer zekâ cismani ya da cisme benzeyen hiçbir şeye sahip olmayan şeylerle meşgul oluyorsa, onun bu niteliklerden medet ummasının boşuna olacağı sonucu çıkıyor. Dahası var; onun eyleminin bu durumda kesintiye uğramaması için, duyuları bertaraf etmek ve hayal gücünü mümkün olduğunca belirgin her etkiden uzak tutmak gerekiyor. Eğer, aksine, zekâ bir cisimle ilgili herhangi bir şeyi incelemeye niyetleniyorsa, hayal gücünde mümkün olan en belirgin fikri şekillendirmesi ve bu noktaya daha kolay ulaşabilmek için bu fikrin temsil edeceği nesneyi bizzat dış duyulara sunması gerekir. Nesnelerin sayıca çok olması, tek bir nesnenin açık seçik sezgisini kolaylaştırmayacaktır; ama eğer bu çokluğun içinden tek bir nesne ayrılmak istenirse, ki bu sıkça gereklidir, diğerlerini belleğe iyice kazıması için hayal gücünü dikkatini dağıtacak her şeyden uzaklaştırmak gerekir. Aynı şekilde, nesneleri dış duyulara bizzat göstermek değil, onlara sadece özetlenmiş, daha kısa olmalarının yanı sıra en iyi de olacak hayallerle sunmak gerekecektir; yeter ki bu hayaller bizi hataya yöneltmesinler. Kuralımızın birinci bölümünde göreli olan şeylerden hiçbirinin ihmal edilmemesi isteniyorsa, gözetilmesi gereken ilkeler bunlardır.</p>

  <p style="text-align: justify;">&nbsp; &nbsp;Şimdi İkincisine gelelim ve basit şeylerdeki kavramları, bileşik şeylerdekilerden özenle ayırt edelim; ona göre önlem almak için hangilerinde yanlışlık olduğuna, kendimizi yalnızca onlara vermek için hangilerinde kesinlik bulunduğuna bakalım. Burada, daha önceki araştırmamızda olduğu gibi, herkesin aynı fikirde olmayabileceği bazı önermeleri kabul etmek gerekiyor; ama yıldızbilimcilerin olayları betimlemekte yararlandıkları hayali çemberlerden daha doğru olduklarına inanılmasa da pek önemi yok, yeter ki onlar bizim hangi bilginin doğru hangi bilginin yanlış olduğunu ayırt etmemize yardımcı olsunlar.</p>

  <p style="text-align: justify;">&nbsp; &nbsp;O halde, öncelikle şeylerin gerçek var oluşlarına ilişkin yorum yaptığımız ve ancak tanıyan zekâmıza göre incelediğimiz zaman onların başka bir bakış açısıyla gözden geçirilmelerinin zorunlu olduğunu söylüyoruz. Diyelim ki, uzamlı ve temsili bir cisim olsun: onun doğası itibariyle tek ve basit bir şey olduğunu kabul ediyoruz; gerçekten de maddeselliğe, uzama ve şekle sahip olması nedeniyle onun bileşik olduğu söylenemez, zira bu öğeler hiçbir zaman birbirinden bağımsız var olamaz. Ama anlağımız açısından bakıldığında bu cisim üç öğenin bileşiğidir, çünkü üçünün birden bir tek ve aynı konuda birleşmiş olduğu yargısına varmadan önce onların her biri aklımıza kendisini ayrı biçimde gösteriyor.</p>

  <p style="text-align: justify;">&nbsp; &nbsp;Bu nedenle, şeyleri ancak anlağımıza göre işleyerek, aklın daha basit başka kavramlara bölemeyeceği kadar açık seçik&nbsp;olan şunlara basit diyeceğiz; şekil, uzam, hareket vb. gibi.&nbsp;Bunların dışında kalan diğerlerini ise bir şekilde bunların&nbsp;bileşimi gibi tasarlıyoruz. Daha geniş bir çerçevede anlaşılması gereken, şekil uzamın sınırıdır denildiği zamanki gibi,&nbsp;ama sınırla şekilden daha genel herhangi bir şeyi anlayarak&nbsp;bu basit kavramlardan çıkarmamızın mümkün olduğu şeyleri bile dışarıda tutmamaktır, çünkü sürenin sınırı, hareketin&nbsp;sınırı gibi şeylerden söz edebiliyoruz. Bu durumda, sınır&nbsp;kavramı şekil kavramından her ne kadar daha soyut olsa da,&nbsp;o bu nedenle diğerinden daha basit olarak görülmemelidir.&nbsp;Aksine, esas itibariyle süre ve hareket gibi şekilden farklı şeyler ona isnat edildiğinden, bu kavramlardan da soyutlanması&nbsp;gerekir ve dolayısıyla bu haliyle, her birine ancak şüpheli bir&nbsp;şekilde uyduğu bütünüyle çeşitli öğelerden bileşiktir.</p>

  <p style="text-align: justify;">&nbsp; &nbsp;İkinci olarak, diyoruz ki, anlayışımıza göre basit olarak adlandırılmış şeyler ya salt zihinsel ya salt maddi ya da her&nbsp;ikisi birden, zihinsel ve maddidir. Salt zihinsel olan şeyleri,&nbsp;anlak maddi hiçbir imgenin yardımı olmaksızın doğuştan&nbsp;gelen bir ışık sayesinde tanır. Oysa bu türden olanların&nbsp;sayısı çoktur; örneğin kuşkudan, cahillikten, istem dememe&nbsp;de izin verilecektir, irade eyleminden, ve bunun gibi başka&nbsp;şeylerin maddi görüntüleri olması imkânsızdır; yine de&nbsp;onları gerçekten ve kolaylıkla tanıyabilmek için, akılla donatılmış olmamız bize yetiyor. Ancak cisimlerde teşhis edilen&nbsp;biçim, uzam, hareket vb. şeyler salt maddidir. Son olarak da,&nbsp;cisimlere ve ruhlara belli belirsiz dayatılan, varoluş, birlik,&nbsp;süre ve benzeri diğer şeylere ortak denilmesi gerekiyor. Bu&nbsp;sınıfa, basit doğaları kendi aralarında birleştiren bağların&nbsp;olduğu ortak kavramlar da katılmalıdır ve akıl yürütmenin&nbsp;vardığı tüm sonuçlar onların apaçıklığına dayanır; örneğin,&nbsp;bir üçüncüye eşit olan iki şey, aralarında eşittir önermesi ve&nbsp;dahası, bir üçüncüye aynı tarzda bağlanmayan iki şey kendi&nbsp;aralarında da farklıdır. Oysa bu fikirler gerek salt anlak&nbsp;gerekse de aynı anlağın maddi şeylerin imgelerini sezmesiyle teşhis edilebilir.</p>

  <p style="text-align: justify;">&nbsp; &nbsp;Fakat bu basit doğalar arasında olumsuz ve yadsıyıcı terimleri anlağımızın kavrayışına denk düştükleri biçimlere&nbsp;göre sıralamalıyız; zira hiçlik, an ve dinginliğin bilgisi; varoluş, süre ve hareketin bilgisinden daha az gerçek değildir.&nbsp;Bu tarz bir düşünüş, beraberinde bize, tanıyacağımız tüm&nbsp;diğer şeylerin bu basit doğaların bileşiminden olduklarını&nbsp;söylememize izin verecektir; böylece, bir şeklin hareket halinde olmadığı yargısına vardıysam, bir biçimde fikrimin şekil&nbsp;ve dinginliğin bileşimden oluştuğunu söyleyebilirim ki bu&nbsp;diğerlerinde de böyledir.</p>

  <p style="text-align: justify;">&nbsp; &nbsp;Üçüncü olarak, bu basit öğelerin kendiliklerinden bilindiğini ve yanlış hiçbir şey içermediklerini, eğer anlağın şeyleri gören ve teşhis eden niteliğini, şeyleri doğrulayarak&nbsp;ve reddederek yargılayan niteliğinden ayırt edersek, bunun&nbsp;kolayca görüleceğini söylüyoruz. Aslında, gerçekten bildiğimiz şeyler hakkında bilgi sahibi olmadığımızı sandığımız&nbsp;olabilir; örneğin, sezgiyle ya da düşünce yoluyla ulaştıklarımızın dışında, bilmediğimiz şeyler kaldığı yanlış düşüncesine kapılarak kuşkuya düştüğümüz zamanlarda böyle&nbsp;olur. Bu yaklaşıma göre, bu basit doğalardan herhangi birini&nbsp;bütünüyle bilmediğimizi sanıyorsak yanıldığımız açıktır,&nbsp;zira eğer zekâmız onlarla küçücük bir ilişki kurarsa, ki onlarla ilgili herhangi bir yargıya vardığımızda bu zorunludur,&nbsp;bu ilişkiden herhangi bir doğayı bütünüyle teşhis ettiğimiz&nbsp;sonucu çıkarılmalıdır. Aksi takdirde onun basit değil, olması&nbsp;gerekeceği gibi bileşik olduğu söylenirdi.</p>

  <p style="text-align: justify;">&nbsp; &nbsp;Dördüncü olarak diyoruz ki, basit şeyler arasındaki bağıntı zorunlu ya da olumsaldır. Bu bağıntı, biri diğerinin kavramına örtük bir şekilde karışmış olduğu zaman; düşüncemiz onların birbirinden ayrı olduğuna hükmettiğinde ve ikisinden birini ayırt edemiyorsak zorunludur. Şekil uzama,&nbsp;hareket, süre ya da zamana bu şekilde bağlıdır, çünkü şekli&nbsp;uzamdan, hareketi süreden yoksun olarak tasarlamak mümkün değildir. Dört ve üç dediğim zaman da aynı şey olur,&nbsp;bu bağıntı zorunludur, çünkü yedi sayısı içine karmaşık bir&nbsp;biçimde dört ve üç sayısını katmaksızın açık seçik biçimde&nbsp;tasarlanamaz. Yine aynı biçimde, şekiller ve sayılarla bağıntılı her kanıtlama, zorunlu olarak hakkında kanıtlama yapılan&nbsp;şeye bağlıdır. Bu zorunluluk sadece duyulur şeylerle ilgili&nbsp;oluşmaz. Örneğin, eğer Sokrates her şeyden kuşkulandığını&nbsp;söylüyorsa, bundan zorunlu olarak en azından kuşkulandığının farkında olduğu ve de herhangi bir şeyin doğru ya&nbsp;da yanlış olabileceğini kabul ettiği çıkarımına varılır. Bu&nbsp;çıkarımlar zorunlu olarak kuşkuya eşlik eden kavramlardır.&nbsp;Şeylerin kendi aralarında ayrılmaz bir biçimde bağlı olmadıkları zamanki bağ olumsaldır; örneğin, beden canlıdır, adam&nbsp;giyiniktir dediğimiz zamanki gibi. Hatta birçok önermenin&nbsp;arasında zorunlu bağıntı olmasına rağmen, çoğu kişi onları&nbsp;olumsal olarak niteler, çünkü onların arasındaki bu zorunlu&nbsp;ilişki fark edilmez: Örneğin; varım, öyleyse Tanrı var; anlıyorum, öyleyse bedenimden ayrı bir ruha sahibim. Kısacası&nbsp;karşılığı mümkün olan çok sayıda zorunlu önerme olduğunun altını çizmek gerekiyor; böylece, "varım" önermesinden&nbsp;mecburen "Tanrı var" sonucunu çıkarıyorum. Karşılığında&nbsp;da ancak "Tanrı var" önermesini "varım" diyerek olumlayabiliyorum.</p>

  <p style="text-align: justify;">&nbsp; &nbsp;Beşinci olarak, bu basit doğaların ve onlardan oluşan bileşiklerin dışında hiçbir şeyi anlayamayız, hatta sıkça onlardaki birçok bağıntıyı bir arada incelemek, tek bir bağıntıyı soyutlamaktan daha kolaydır diyoruz. Böylece, bir üçgeni&nbsp;hiçbir zaman, bu bilginin açının, çizginin üç sayısının, uzamın vb. bilgileri içerdiğini asla fark etmeksizin tarayabilirim;&nbsp;bu da, üçgenin doğasının tüm bu doğaların bir bileşiği olduğunu, bunların hepsi üçgende içerdiği için, üçgenden daha&nbsp;iyi bilindiklerini söylememizi engellemez. Daha da ötesi, bu&nbsp;aynı üçgen kavramı içinde gözümüzden kaçan başka birçok&nbsp;şey de bulunur; üç açının iki dik açıya eşit oluşu ve kenarlarla&nbsp;açılar ya da yüzeyin alanı arasındaki sayısız orantının varlığı&nbsp;gibi.</p>

  <p style="text-align: justify;">&nbsp; &nbsp;Altıncı olarak diyoruz ki bileşik doğalar bizim tarafımızdan bilinirler, çünkü onların bileşik olduklarını deneyim aracılığıyla buluruz ya da onları kendimiz bileştiririz. Örneğin, duyularla algıladığımız her şeyi, başkaları tarafından söylenen her şeyi ve genelde gerek başka yerden, gerekse bizzat&nbsp;anlığın üzerinde düşünülmüş gözlemlemesi aracılığıyla bize&nbsp;ulaşan her şeyi biliyoruz. Burada, eğer şeylerin yalın sezgisine düşüncesinde ya da imgesinde sahip olduğu gibi sınırlı&nbsp;kalırsa, anlağın hiçbir deneyimle yanıltılamadığını kaydetmek gerekiyor. Bu yüzden de hayal gücünün bize duyuların&nbsp;konularını sadakatle sunduğu hükmüne varılamaz: Duyular&nbsp;bizzat şeylerin gerçek şeklini yansıtmazlar ve sonuçta dış nesneler her zaman bize göründükleri gibi değillerdir; tüm bu&nbsp;açılardan, tıpkı bir masalı gerçek bir öykünün yerine koyabildiğimiz gibi hataya maruz bırakılmışızdır. Sarılık hastalığına&nbsp;yakalanmış kişi her şeyin sarı olduğunu sanır; çünkü gözü bu&nbsp;renktedir: Hasta ve karamsar bir akıl gerçeklerin yerine hayal&nbsp;gücünün boş sanrılarını koyabilir. Ama aynı şeyler bilge bir&nbsp;kişinin zekâsını hataya yöneltmeyecektir, çünkü o, kendisine&nbsp;hayal gücünden gelen şeyin orada gerçek şekilde işlenmiş&nbsp;olduğunu hemen kabul ederek kavramın dış nesnelerden&nbsp;duyulara ve duyulardan hayal gücüne bozulmadan gelmiş&nbsp;olduğunu, en azından bundan emin olduğu başka herhangi&nbsp;bir yol yoksa hiçbir zaman doğrulamayacaktır. Öte yandan,&nbsp;aklımızın hiçbir deneyimi olmadan derhal algıladığı bir şeyi&nbsp;içerdiğine inandığımız her seferinde, bilgimizin nesnelerini&nbsp;bizzat kendimiz birleştiriyoruz. Böylece, sarılık hastası kişi&nbsp;gördüğü şeyin sarı olduğuna kendini inandırdığında, edindiği bilgi hayal gücünün ona sunduğu ve kendiliğinden çizilen görüntüyle kendi varsayımını bileştirmesinden oluşur; sarı rengin, gözün bir kusurundan değil, gördüğü şeylerin gerçekten sarı olmasından kaynaklandığını düşünür. Kabul&nbsp;ettiğimiz kavramları bizzat bileştirdiğimiz zaman kendimizi&nbsp;aldatabiliriz.</p>

  <p style="text-align: justify;">&nbsp; &nbsp;Yedinci olarak, bu bileştirmenin sezgi, tahmin ve tümdengelim olarak üç şekilde olabileceğini söylüyoruz. Bu kişiler yargılarım, bir sebeple ikna edilmeksizin sadece üstün bir&nbsp;güç, özgür irade ya da hayal güçlerinin konumları aracılığıyla&nbsp;dürtülerek inandıkları şeyler üzerinde oluştururlar. Üstün güç&nbsp;hiçbir zaman aldatmaz, özgür irade nadiren, hayal gücüyse&nbsp;hemen hemen her zaman aldatır. Söz konusu birinci unsur&nbsp;(üstün güç) bu kitaba ait değildir, çünkü hünerin kurallarıyla&nbsp;uyumsuzdur. Bileştirme ise tahminle olur. Örneğin, su yeryüzünün merkezinden daha uzak ve aynı zamanda ince bir maddedir; hava yeryüzünün altına yerleştirildiğinde sudan daha&nbsp;hafiftir. Demek ki havanın ötesinde bizzat havadan daha hafif&nbsp;ve temiz, saf ve çok daha ince bir maddeden başka bir madde&nbsp;yoktur. Bu şekilde birleştirdiğimiz kavramlar bizi yanıltmaz,&nbsp;yeter ki onları doğrular olarak değil, olasılıklar olarak ele alalım. Bununla birlikte, hiçbiri bizi daha bilgili kılmaz.</p>

  <p style="text-align: justify;">&nbsp; &nbsp;Geriye sadece, emin olduğumuz doğruluk kavramlarıyla bileştirebildiğimiz tümdengelim kalıyor. Yine de bunda bile çok sayıda hata yapılabilir. Örneğin, havada görmenin,&nbsp;dokunmanın ya da başka bir duyunun yakalayabildiği hiçbir&nbsp;şey olmadığı için, onu içeren uzamın boş olduğu sonucuna&nbsp;varıp, boşluğun doğasını uzamın doğasıyla damdan düşercesine birleştiriyoruz; oysa bu şekilde her seferinde tikel ve&nbsp;olumsal bir şeyden tümel ve zorunlu bir şeyi çıkarabildiğimizi&nbsp;sanıyoruz. Ama, bu hatadan kaçınmak gücümüz dahilindedir. Bu kaçınmanın yolu da, zorunlu diye kabul ettiklerimizin dışında hiçbir zaman bağıntılar kurmamamızdan geçer:&nbsp;Örneğin, hiçbir şeyin uzamda yaygın olmadıkça şekil kazanmadığı, bundan da şeklin uzamdaki yaygınlıkla zorunlu bir&nbsp;ilişki içerisinde bulunduğu sonucunu çıkardığımız zaman.</p>

  <p style="text-align: justify;">&nbsp; &nbsp;Bana öyle geliyor ki, buraya kadar geldiğimiz noktada öncelikle, başlangıçta ancak karmaşık ve kabaca gösterebildiklerimizi uygun bir sıralamayla gözler önüne açık seçik&nbsp;serdiğimiz sonucu çıkıyor; bilinmeli ki, gerçeğin kesin bilgisine varmak için insana açık sadece iki yol vardır: bunlar açık&nbsp;seçik sezgi ve zorunlu tümdengelimdir. Sekizinci kuralda,&nbsp;sözü edilen bu basit doğaların neler olduklarını ziyadesiyle açıkladık. Sezginin, bu doğalara ve onların aralarındaki&nbsp;zorunlu bağıntıya ve sonunda gerek anlağın kendinde gerekse hayal gücünde yalın bir deneyimle bulduğu tüm diğer&nbsp;şeylere uygulandığı açıktır. Tümdengelime gelince onu önümüzdeki kuralları açıklarken daha uzun işleyeceğiz.</p>

  <p style="text-align: justify;">&nbsp; &nbsp;Ardından, ikinci olarak, bu basit doğaları tanımak için kendimize fazlaca zahmet vermememiz gerektiği geliyor;&nbsp;zira onlar kendi kendilerine yeterince bilinirler. Sadece onları birbirlerinden ayırt etmek, art arda ve ayrı ayrı dikkatlice&nbsp;gözden geçirmek gerekir. Aslında, oturmuş olmakla, ayakta olmak arasındaki farklı anlamayacak kadar kalın kafalı&nbsp;bir kimse yoktur. Bununla birlikte, herkes bu düşüncede&nbsp;içerilen diğer şeylerin durumunun doğasını pek o kadar&nbsp;açıklıkla ayırt etmez ve durum dışında hiçbir şeyin değişmediğini onaylayamaz. Ve biz bu vurgulamayı boş yere&nbsp;yapmıyoruz, çünkü bilginler kendiliklerinden bilinen ve&nbsp;köylülerin bile cahili olmadıkları konuların içine dahi zifiri&nbsp;karanlıkları saçmanın yolunu bulmak için oldukça hünerli&nbsp;bir alışkanlığa sahiptirler. Bu, onların başına, en açık seçik&nbsp;halde olan herhangi bir şeyin yardımıyla, kendiliklerinden&nbsp;bilinen şeyleri gözler önüne sermeye çalıştıkları zaman gelir.&nbsp;Aslında, onlar ya başka bir şeyi açıklıyorlar ya da hiçbir şeyi&nbsp;açıklamıyorlardır, zira yer değiştirdiğimiz zaman meydana&nbsp;gelen herhangi bir değişikliği kim kusursuzca bilmez ve bu&nbsp;aynı değişiklik fikri kendisine söylendiğinde hangi kişi onu&nbsp;kafasında canlandırmayacaktır: <span style="font-weight:bold;font-style:italic;">Yer, çevresel cismin alanıdır,&nbsp;</span>mademki bu alan ben hareketsizken ve yer değiştirmezken&nbsp;değişebiliyor, diğer yandan, her zaman hâlâ beni çevreleyen&nbsp;aynı alan olsa da benimle birlikte hareket edebiliyor, öyleyse&nbsp;artık aynı yerde bulunmuyor muyum? <span style="font-weight:bold;font-style:italic;">Hareket</span> (herkesin iyice&nbsp;bildiği şey) <span style="font-weight:bold;font-style:italic;">bir gücün güç olduğu kadar eylemidir</span> demek gizli bir&nbsp;özel niteliğe sahip olan ve insan aklının erimini aşan sihirli&nbsp;sözcükler savurur gibi görünmek değil midir? Bu sözleri kim&nbsp;anlar ve hareketin ne olduğunu kim bilmez? Burada yapılan&nbsp;şeyin bir saz parçasında boğum aramak olduğunu kim kabul&nbsp;etmeyecektir? Şu halde, basiti bileşik yerine koymaktan&nbsp;çekinmek, onları sadece birbirlerinden ayırt etmek, aklın ışığına göre dikkatlice incelemek suretiyle, bu türden şeyleri&nbsp;asla tanımlarla açıklamamak gerektiği kabul edilmelidir.</p>

  <p style="text-align: justify;">&nbsp; &nbsp;Ardından üçüncü olarak, yapılması gereken çok yararlı tespit, tüm beşeri bilimlerin sadece, bu basit doğaların diğer&nbsp;şeylerin meydana getirilmesi için aralarında nasıl yarıştıklarını açık seçik görmeye dayandığı geliyor. Zira incelenecek&nbsp;bir güçlüğün ortaya konulduğu her seferinde, hemen hemen&nbsp;herkes, ilk olarak hangi düşünceler üzerine yoğunlaşmak&nbsp;zorunda olduğu konusunda kararsız ve henüz bilmediği yeni&nbsp;bir tür varlığı araştırması gerektiğine inanmış olarak başlangıçta duraksıyor. Böylece, mıknatıs taşının doğasının ne&nbsp;olduğu sorulduğu zaman onlar, konuyu güç ve çetin olarak&nbsp;yorumladıklarından, akıllarını derhal açık ve seçik olan her&nbsp;şeyden uzaklaştırıp, kendilerini en güç olana veriyorlar, sonsuz nedenlerin boş uzamında gezinerek belirsizlik içinde pek&nbsp;rastlantısal olanı bekliyorlar; yeni herhangi bir şey bulamayacaklardır. Ama ne yapması gerektiğinden emin olup mıknatıs&nbsp;taşının içindeki belirli ve bilinen basit doğalar dışında başka&nbsp;hiçbir şeyin keşfedilemediğini düşünen kişi, öncelikle bu&nbsp;taş hakkında sahip olduğu tüm deneyimi dikkatle bir araya&nbsp;getirir ve ardından bu bilgi aracılığıyla bildiği bütün etkileri&nbsp;mıknatıs taşında elde edebilmek için basit doğaların zorunlu&nbsp;karışımının ne olması gerektiğini bulmaya çalışır. Bu karışım&nbsp;bir kez bulundu mu, belli deneylerin yardımıyla, mıknatıs&nbsp;taşının gerçek doğasını bir insanın bilebileceği ölçüde doğru&nbsp;olarak saptadığını hiç çekinmeksizin iddia edebilir.</p>

  <p style="text-align: justify;">&nbsp; &nbsp;Dördüncü olarak, dediğimizden çıkarılacak sonuç şudur; bilgilerin hepsi aynı doğaya sahip oldukları ve sadece kendiliklerinden bilinen şeylerin bileşimine dayandıkları içindir&nbsp;ki, bir bilgiye bir diğerinden daha anlaşılmaz diye bakmamak gerekir. Bu, çok az kişinin dikkate aldığı bir gerçektir.&nbsp;Bununla beraber, aksi bir düşünceyle kışkırtılan en kendini&nbsp;beğenmiş kişiler, tahminlerini doğru kanıtlamalar olarak vermekte hiç sakınca görmez, büsbütün cahili oldukları konularda gizli gerçekler bulutunun içinden geçer gibi görünmekle&nbsp;övünüp, bunları öne sürmekten çekinmezler ve uzun süre&nbsp;nutuk atıp, sonradan da üstüne konuşmalarına yarayan bazı&nbsp;kavramları anlaşılmaz sözcüklere büründürerek gizlerler&nbsp;ama bu şeylerle ilgili ne kendileri ne de dinleyiciler bir şey&nbsp;anlar. En iddiasız kişiler ise, kendilerinin bilgiye ulaşma&nbsp;yetisine sahip olmadıklarını sandıkları içindir ki, yaşamsal&nbsp;açıdan bazen çok kolay ve çok önemli olan birçok şeyi incelemekten kaçınıp, bunların ancak daha fazla dehaya sahip&nbsp;kişilerce anlaşılabileceğini düşündüklerinden, en fazla güven&nbsp;duydukları kişilerin izlenimine sarılıyorlar.</p>

  <p style="text-align: justify;">&nbsp; &nbsp;Beşinci olarak, konuların sadece sözlerden, nedenin etkiden, etkinin nedenden, aynının aynıdan, ya da bölümlerden ve hatta tüm bölümlerden çıkarılabildiğini söylüyoruz...&nbsp;[...]</p>

  <p style="text-align: justify;">&nbsp; &nbsp;Zaten kurallar dizimiz hakkında hiç kimsenin yanılmaması içindir ki, bilinebilen her şeyi basit öneriler ve sorular halinde parçalara bölüyoruz. Basit önermeler için anlağı,&nbsp;tüm sıradan şeyleri açık seçik biçimde görmeye ve onları&nbsp;görüş keskinliği içinde incelemeye hazırlayan ilkelerden başkalarını vermeyeceğiz, çünkü bu önermeler kendiliğinden&nbsp;ve ancak araştırılmak üzere ortaya çıkmak zorundadırlar.&nbsp;İlk on iki kuralda yaptığımız şey de buydu; bu kurallarda,&nbsp;bizce, bir biçimde aklın kullanımını kolaylaştırabilen her şeyi&nbsp;gösterdiğimizi sanıyoruz. Çözümleri bilinmese dahi bazı&nbsp;sorunlar kolaylıkla anlaşılabilirler; bu tür sorunlar bundan&nbsp;sonra gelecek birbirini izleyen on iki kuralımızı oluşturuyorlar: Bunların dışındaki kolaylıkla anlaşılamayanlar için;&nbsp;diğer on iki kuralı ayırıyoruz. Bu bölümleme tesadüfi bir&nbsp;şekilde yapılmadı; bunun ardında, sonrasında gelen bilgiyi&nbsp;varsayan hiçbir şeyi söylemekten kaçınmama ve öncelikle&nbsp;aklın yetiştirilmesinde zorunlu bir ön koşul gibi baktığımız&nbsp;şeyleri öğretme amacı bulunuyor. Belirtmek gerekir ki,&nbsp;kolaylıkla anlaşılan sorular arasında sadece gerekli şu üç&nbsp;şeyin açık seçik algılandığı soruları kabul ediyoruz; aranılan&nbsp;şey ortaya çıktığında hangi belirtilerden tanınabilir? Onu&nbsp;tam olarak nelerden çıkarmalıyız? Ve bu iki şeyin birbirine&nbsp;ancak biri değiştiği zaman diğerinin de değişeceği kadar&nbsp;bağlı olduklarını nasıl kanıtlamak gerekiyor? Böylece, tüm&nbsp;öncül önermelerimize sahip olacağız ve bize sadece, basit&nbsp;bir şeyden herhangi bir şeyi çıkartarak değil (zira söylediğimiz gibi bu kuralsız oluyor), bir şeyi aralarında gizlendiği&nbsp;çok sayıdaki şeyden bunca maharetle sıyırarak sonucu nasıl&nbsp;bulmak gerektiğini, en basit sonuç için hiçbir zaman en fazla&nbsp;akıl yetisinin gerekmediğini göstermek kalacak. Çoğunluğu&nbsp;soyut olan ve ancak aritmetik ile geometride rastlanan bu&nbsp;sorular, bu bilimlerden haberdar olamayan kişilere az yararlı&nbsp;gibi görünecektir; bununla beraber onları yine de uyarırım&nbsp;ki, eğer bu kitabın tüm diğer soruları işleyeceğimiz ikinci&nbsp;bölümünün eksiksiz olarak bilinmesi isteniyorsa, uzun bir&nbsp;süre kendini bu yöntemin öğrenilmesine vermek ve üzerinde&nbsp;çalışmak zorunludur.</p>
</body>
</html>
