<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">On üçüncü kural</span></h1>

  <p style="text-align: center;"><span style="font-weight:bold;font-style:italic;">Bir sorunun ne olduğunu tam olarak anladığımız zaman, onu tüm yüzeysel kavramlardan kurtarmak, en basite indirgemek, sıralama&nbsp;yoluyla mümkün olduğunca bölümlere ayırmak gerekir.</span></p>

  <p style="text-align: justify;">İşte yöntemli düşünürleri (mantıkçılar) taklit ettiğimiz tek nokta ki, bu, onların kıyas biçimlerini öğretmek için bilinen&nbsp;öğelerde ya da konularda varsayımda bulunmaları gibidir;&nbsp;aynı şekilde, biz de ön koşul olarak ısrarla sorunun tam anlamıyla anlaşılmış olmasını istiyoruz. Bununla birlikte onlar&nbsp;gibi iki uç ve bir orta konum şeklinde bir ayrıma gitmiyoruz:&nbsp;Konuyu bu biçimiyle bir bütün olarak tasarlıyoruz. Birincisi,&nbsp;her sorunun içinde bilinmeyen herhangi bir şey olması&nbsp;gereklidir çünkü o olmadan soru olmayacaktır. İkincisi, bu&nbsp;herhangi bir şey, herhangi bir şekilde belirtilmiş olmalıdır;&nbsp;aksi takdirde, bir diğerindense o konuyu aramak için ortada&nbsp;neden bulunmayacaktı. Üçüncüsü, bu konu ancak bilinen&nbsp;herhangi bir şey tarafından ortaya koyulabilir. Tüm bunlar,&nbsp;sözü geçen soruda eksik bulunur. Böylece, mıknatıs taşının&nbsp;doğasının ne olduğu sorulduğu zaman, bu iki sözcükten, <span style="font-weight:bold;font-style:italic;">mıknatıs</span> ve <span style="font-weight:bold;font-style:italic;">yaradılış</span> sözcüklerinden onun ne olduğunu biliyoruz,&nbsp;bu da neden başka bir şeyi aramaktansa bunu aradığımızın&nbsp;nedenidir. Dahası, sorunun eksiksiz olması için, onun veriler&nbsp;aracılığıyla ortaya çıkartılabilenden daha fazla hiçbir şeye&nbsp;ihtiyaç duyulmayacak kadar bütünlüklü bir şekilde verilmiş&nbsp;olmasını isteriz: Örneğin, bana Gilbert'in doğru ya da yanlış&nbsp;bazı deneyler yaptığı, bu deneylerden mıknatısın doğası üzerine ne tür çıkarsamalar yapılabileceği sorulsa ve sadece şu&nbsp;verilere dayanarak sesin doğası hakkında düşüncem istense:&nbsp;eşit ses veren üç <span style="font-weight:bold;font-style:italic;">a, b, c</span> telinden <span style="font-weight:bold;font-style:italic;">b, a.'</span>dan iki kat daha kalın,&nbsp;ama ondan daha uzun olduğu için değil iki kat daha ağır bir&nbsp;şeye gerildiği için, ve <span style="font-weight:bold;font-style:italic;">c, a'</span>dan daha büyük değil, ama onun&nbsp;iki kat uzunluğunda ve dört katı bir ağırlıkla gerilmiş vb.&nbsp;Tüm bu örnekler, bu eksiklik içeren soruların nasıl eksiksiz&nbsp;hale çevrilebildiğini gösterir. Bu konu, yeri geldiğinde daha&nbsp;ayrıntılı şekilde ele alınacaktır. Bu örnekler kuralımızın, ne&nbsp;olduğu yeterince belirlenmiş olan bir güçlüğün gereksiz tüm&nbsp;şeylerden arındırılması konusunda, bunun ne şekilde yapılabildiğini ve düşüncemizi şu ya da bu şeyle ilgili özel bir noktaya değil, aralarında ölçüm yapılabilecek bir genel düzeye&nbsp;onu nasıl çekmemiz gerektiği bilgisini içerdiğini gösterir .&nbsp;Örneğin mıknatıs hakkında sadece şu veya bu deneyi incelemekle kendimizi sınırlarsak, düşüncemizi diğer her şeyden&nbsp;uzaklaştırmak konusunda hiçbir güçlük çekmeyiz.</p>

  <p style="text-align: justify;">&nbsp; &nbsp;Buna, beşinci ve altıncı kurallar gereği güçlüğün mümkün olan en basite indirgenmesi, yedinci kurala göre ise bölünmesi gerektiği ekleniyor. Böylece, mıknatıs taşını birçok deneyime göre incelediğim zaman, bu deneyimleri birbirinin peşi&nbsp;sıra yeniden gözden geçiriyorum. Aynı şekilde, eğer sesle&nbsp;ilgileniyorsam, daha sonra hepsini yeterli bir sıralama içinde&nbsp;kavramak üzere <span style="font-weight:bold;font-style:italic;">a</span> ve <span style="font-weight:bold;font-style:italic;">b,</span> ardından <span style="font-weight:bold;font-style:italic;">a</span> ve <span style="font-weight:bold;font-style:italic;">c</span> vb. kendi aralarında&nbsp;ayrı ayrı kıyaslıyorum. Salt anlağın son çözüme varmadan&nbsp;önce her önerme üzerinde gözetmek zorunda olduğu üç&nbsp;kural bunlardır; yine de onun nasıl kullanıldıkları bu kitabın&nbsp;üçüncü bölümünde açıklanacak olan aşağıdaki on bir kurala&nbsp;gereksinimi vardır. Kısacası, sorular derken, içlerinde doğru&nbsp;ve yanlışın bulunduğu tüm şeyleri anlıyoruz; oysa her birinin&nbsp;üzerinde neler yapabildiğimizi tespit etmek için, bu soruların&nbsp;çeşitli türlerini sıralamak gerekiyor.</p>

  <p style="text-align: justify;">&nbsp; &nbsp;Yanlışlığın basit olsun, bileşik olsun yalnız şeylerin sezgisiyle bulunamadığını önceden de söyledik: Bu açıdan, bu şeyler üzerinde soru yoktur, ama onlar hakkında kesin bir yargı dile getirmeyi istediğimiz zaman, çok geçmeden soruna konu&nbsp;olurlar. Aslında, sadece başkalarından aldığımız ve bunları&nbsp;içeren kimi sorunları hesaba katmayız. Sokrates'in bilgisizliğine, daha da ötesi kuşkuculuğuna gelirsek, Sokrates derinlemesine düşünürken, her şeyden kuşku duymasının doğru&nbsp;olup olmadığını araştırdı ve sonuçta da bunu onayladı.</p>

  <p style="text-align: justify;">&nbsp; &nbsp;Oysa biz şeyleri sözcüklerle, nedenleri etkilerle, etkileri nedenlerle, ya bütünü bölümlerle ya da bir bölümünü diğer&nbsp;bölümlerle ya da son olarak birçok şeyi bu söylediklerimizle&nbsp;araştırıyoruz.</p>

  <p style="text-align: justify;">&nbsp; &nbsp;Güçlüğün kullanılan dilin anlaşılmazlığına dayandığını her söyleyişimizde şeyleri sözcüklerle arıyoruz demektir. Bu&nbsp;durum sadece Sfenks'inki gibi muammaları içermez: Onun&nbsp;muamması önce dört ayakla, sonra iki ve en sonunda üç ayakla yürüyen bir hayvanla ilgiliydi; ya da kıyıda oltaları ve olta&nbsp;iğneleriyle ayakta duran balıkçıların yakalamış oldukları balıklardan geriye ellerinde hiçbir şey kalmadığını, buna karşılık&nbsp;henüz yakalamadıklarının kendilerinin olduğunu söyledikleri&nbsp;türden muammalar gibi. Bunun ötesinde, bilginlerin üzerinde&nbsp;tartıştıkları sorunların büyük bir kısmı hemen hemen sadece&nbsp;sözcük sorunlarıdır. Hatta üst düzey zekâya sahip kişilerin&nbsp;şeyleri yeterince açık ifadelerle açıklamadıkları her seferinde,&nbsp;bunları kusurlu tasarladıkları biçiminde kötüye yormamak&nbsp;gerekir. Böylece, bu kişiler çevresel cismin yüzeyine <span style="font-weight:bold;font-style:italic;">yer</span> dediklerinde, bu noktada yanlış bir düşünceye sahip değildiler;&nbsp;sadece <span style="font-weight:bold;font-style:italic;">yer</span> sözcüğünü uygun olmayan bir şekilde kullanmış&nbsp;olurlar. Bu sözcük genel olarak basit ve kendiliğinden bilinen&nbsp;bir doğayı ifade edip, herhangi bir şeyin burada ya da orada&nbsp;oluşuna karşılık gelecek şekilde kullanılır. Burada söz konusu&nbsp;olan, bütünüyle bir yerde var olduğu söylenen yerdeki şey ile&nbsp;dış uzayın bölümleri arasındaki orandır ve bazı kişiler, <span style="font-weight:bold;font-style:italic;">yer</span> adının çevresel bir yüzeye yönelik söylendiğine dayanarak yanlış&nbsp;bir ifadeyle ona <span style="font-weight:bold;font-style:italic;">iç yer</span> diyorlar. Sözcük kullanımlarıyla ilgili&nbsp;bu tür sorunlara sıklıkla rastlanıyor; eğer filozoflar sözcüklerin&nbsp;anlamları üzerine her zaman aynı görüşte olsalardı, hemen&nbsp;hemen tüm tartışmalar biterdi.</p>

  <p style="text-align: justify;">&nbsp; &nbsp;Bir şeyin var olup olmadığı ya da ne olduğu sorulduğu zaman nedenler etkilerden yola çıkarak aranır... [...]</p>

  <p style="text-align: justify;">&nbsp; &nbsp;Çözülmesi gereken bir sorunla karşı karşıya kaldığımızda, genellikle onun ne tür bir sorun olduğunu, sözcüklerden çıkarılabilecek şeylerle mi, yoksa etki-neden üzerinden mi araştırılması gerektiğini ilk anda fark etmiyoruz; ve bu&nbsp;noktada çok fazla ayrıntıya girmenin bir yararı olacağını&nbsp;düşünmüyorum. Sorunu genel olarak, çözebilmek için yapılması gerekenleri sırasıyla incelemek daha az zaman alacak ve&nbsp;daha kolay olacaktır; dolayısıyla da bir sorunla karşı karşıya&nbsp;kalındığında yapılacak ilk şey, aranan şeyin ne olduğunu&nbsp;açık seçik biçimde anlamak için çaba göstermektir.</p>

  <p style="text-align: justify;">&nbsp; &nbsp;Gerçekte insanların çoğu araştırmaları sırasında öyle çok acele eder ki, sorunun çözümü önlerine gelse bile onun hangi&nbsp;belirtilerden çıkarılabileceğinin farkında olmayan bütünüyle&nbsp;havai bir akıl sergilerler; efendisi tarafından bir yere gönderilecek olan uşağın sırf buyruğa itaat etmiş olmak için henüz&nbsp;ilgili talimatı almadan ve nereye gideceğini dahi bilmeden&nbsp;koşuşturmasına benzeyen bir akılsızlık.</p>

  <p style="text-align: justify;">&nbsp; &nbsp;Her sorunun içinde bilinmeyen herhangi bir şeyin olması zorunluysa da (zira aksi takdirde soru olmayacaktır) bununla&nbsp;beraber aranılan şey bazı koşullarla belirtilmiş olmalı, ki bir&nbsp;şeydense bir diğer şeyi aramaya yöneltilmiş olalım. Öncelikle&nbsp;incelenmesi gerektiğini söylediğimiz koşullar bunlardır;&nbsp;bunu yapabilmek için, aradığımız bilinmeyenin bu koşullarla olan ilişkisini hangi noktaya kadar belirlediğini dikkatle&nbsp;inceleyerek, aklımızı bilhassa bunların her birine vermeliyiz.&nbsp;Zira, insan aklı bu noktada çifte bir yanılgıya kapılarak, ya&nbsp;kendisine henüz verilmemiş bir soruyu çözmek için ele alır&nbsp;ya da aksine atlamaması gereken herhangi bir şeyi atlar.</p>

  <p style="text-align: justify;">&nbsp; &nbsp;Elimizde olandan daha fazlasına ve öyle olmasalar da bazı şeyleri daha belirgin kılmaktan, özellikle de bilmecelerde ve aklı karıştırmak için uydurulmuş tüm aldatıcı sorularda tahmin yürütmekten kaçınmalıyız. Hatta çözümlenmeleri için bize olumlu bir nedenle değil, alışıldık bir kanıyla verilmiş bazı varsayımların uygunmuş gibi göründüğü diğer sorunlardan da. Örneğin, Sfenks bilmecesinde ayak sözcüğünün sadece hayvanların gerçek ayakları anlamına geldiği sanılmamalı, bunun metaforik bir yaklaşımla herhangi bir başka şeye atfedilip edilemeyeceğini görmeli; bu örnek için bir çocuğun elleri, bir ihtiyarın bastonu gibi, çünkü bunların her biri de yürümek için ayaklar gibi kullanılır. Aynı şekilde, balıkçılarla ilgili bilmecede de balıklar düşüncesinin aklımızı büyük oranda çelmesinden, bu düşüncenin balıkların yoksulların sık sık ve istemeksizin üzerlerinde taşıyıp, ele geçirdiklerinde de attıkları hayvanlar olduğu düşüncesine dönüşmesinden kaçınmalıyız. Yine aynı şekilde, bir zamanlar görmüş olabileceğimiz, üzerinde su içmek isteyen&nbsp;bir adam figürü halinde Tantalus'un olduğu ve bir sütunun ortasında duran bir vazonun yapımıyla ilgili bir araştırma&nbsp;sırasında da tetikte olmalıyız. Vazonun içine dökülen su Tantalus'un ağzına girmek için yeterince yükselmediğinden&nbsp;belli bir seviyede kalır; fakat tam mutsuz adamın dudak-</p>

  <div style="text-align: center;"><img alt="" src="../Images/main-3.jpg" /></div>

  <p style="text-align: justify;">&nbsp; &nbsp;Son olarak da eğer yıldızlarla ilgili yaptığımız tüm gözlemlerde onların hareketlerinde neyi kesin olarak doğrulayabildiğimizi arıyorsak, eski insanların yaptıkları gibi hiçbir nedene dayanmaksızın, dünyayı, çocukluğumuzdan beri&nbsp;bize böyle göründüğü üzere, hareketsiz bir şekilde merkezde duruyor olarak kabul etmemiz gerekmeyecektir, daha sonra bu konu üzerinde ne tür bir kesin yargıda bulunabileceğimizi&nbsp;incelemek için bu sav bile geçersiz kılınmalıdır.</p>

  <p style="text-align: justify;">&nbsp; &nbsp;İster kendiliğinden vuku bulsun, isterse herhangi bir şekilde teşhis edilmiş olsun, sorunun belirlenmesi için ulaşılmış bir koşul üzerinde inceden inceye düşünmediğimiz&nbsp;için, her seferinde ihmal yoluyla kusur işleriz. Bu yıldızların&nbsp;hareketlerinin ya da kaynak sularının akışının doğasıyla&nbsp;ilgili değil de insan yapımı olarak düzenlenmiş yapay bir&nbsp;döngüsel hareket konusundaki bir araştırmada olabilir.&nbsp;Çok sayıda insan bunun mümkün olduğuna inanıyordu,&nbsp;dünyanın sürekli biçimde dairesel bir hareketle kendi ekseni etrafında döndüğünü ve mıknatıs taşının dünyanın bu&nbsp;niteliklerini kendinde taşıdığını varsayıyordu. Birisi çıkıp&nbsp;da bu taşın dairesel şekilde hareket etmesini sağlayarak,&nbsp;bu yolla sürekli hareketi keşfettiğine ya da en azından bu&nbsp;hareketi diğer özellikleriyle birlikte bir parça demire iletebileceğine inanabilir. Oysa bu düşüncesinde başarılı olsa bile,&nbsp;hâlâ sürekli hareketi bulmuş olmayacak, ancak doğanın&nbsp;kendisine verdiği şeyden yararlanarak, elinde bulunan bir&nbsp;çarkı akıp giden bir nehrin içinde tutmayı bulmuş olacaktı.&nbsp;Böylece onun izlediği yol sorunun çözümü için, gerekli bir&nbsp;koşulu ihmal etmiş olurdu.</p>

  <p style="text-align: justify;">&nbsp; &nbsp;Sorun yeterince anlaşıldığında, onu bütün diğer şeylerden soyutlayarak çözüme daha kolay ulaşmak için, güçlüğün&nbsp;nereden kaynaklandığını tam olarak görmek gerekir.</p>

  <p style="text-align: justify;">&nbsp; &nbsp;Güçlüğün nereden kaynaklandığını bilmek için, sorunu anlamak da her zaman yeterli olmaz; bunun ötesinde, bulunması kolay bir şeye rastlandığında onu bir kenara bırakmak&nbsp;ve geride, sadece ortaya çıkmış olan bizim bilmediğimiz&nbsp;sorun kalacak şekilde, içerdiği şeylerin her biriyle ilgili ayrıntılı bir şekilde düşünmek gerekir. Böylece, kısa bir süre önce&nbsp;tarif ettiğimiz vazo sorununda, vazonun nasıl yapıldığını,&nbsp;ortadaki kolonu, renkli kuşu görmek kolaydır; tüm bunlar&nbsp;sorun açısından önemli olmadığı için bir kenara bırakıldığında, güçlük tüm açıklığıyla ortaya çıkar; bu güçlük, öncelikle&nbsp;vazonun içindeki suyun neden belirli bir yüksekliğe ulaştığında tamamen dışarıya aktığını araştırmaya dayanıyor.</p>

  <p style="text-align: justify;">&nbsp; &nbsp;Şu halde bu noktada, verilen sorunun içeriğinde işimize yaramaz gibi görünen ne varsa onları atıp, sadece bize gerekli olanı muhafaza ederek ve kuşkulu olanı daha dikkatli bir&nbsp;şekilde yeniden inceleme altına alarak hepsini sırasıyla gözden geçirmenin önemli olduğunu söylemekle yetiniyoruz.</p>
</body>
</html>
