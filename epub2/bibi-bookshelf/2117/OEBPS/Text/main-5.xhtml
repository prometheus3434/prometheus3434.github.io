<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">Beşinci kural</span></h1>

  <p style="text-align: center;"><span style="font-weight:bold;font-style:italic;">Tüm yöntem aklın birtakım gerçeklere varmak için çabasını yönlendirmek zorunda olduğu konuların sırasına ve konumuna dayanır. Bunu sürdürebilmek için güçlük içeren ve muğlak önermeleri aşamalı olarak daha basite indirgemek, sonra da bunların sezgisinden hareket ederek aynı şekilde diğer önermelerin bilgisine varmak&nbsp;</span><span style="font-style: italic; font-weight: bold;">gerekir.</span></p>

  <p style="text-align: justify;">Yöntemin kusursuzlaştırılmasının dayandığı tek nokta budur ve bilime ulaşmak isteyen kişi bu kuralı labirente giren birinin Theseus'un ipliğini muhafaza edeceği sadakatle muhafaza etmelidir. Oysa çoğu kişi ya bu kuralın öğretisi üzerine&nbsp;düşünmez ya ondan tamamen habersizdir ya da bu kurala&nbsp;ihtiyacı olmadığını düşünür. Böyle düşünmenin sonucunda&nbsp;en zor soruları o kadar düzensiz bir şekilde ele alırlar ki&nbsp;tıpkı bir sıçrayışta en tepeye ulaşmak isteyen kişiler gibi,&nbsp;onları varmak istedikleri noktaya ulaştıracak aşamaları göz&nbsp;ardı eder veya bu aşamaların varlığını bile fark etmezler.&nbsp;Astrologlar da yıldızların doğasını bilmeksizin, hatta onların&nbsp;hareketlerini özenle incelemeden etkilerini belirleyebilmeyi&nbsp;umut ederek aynı şeyi yaparlar. Yine birçok kişi, daha fiziği&nbsp;bilmeden mekanik üzerine çalışarak gelişigüzel yeni motorlar imal eder ve çoğu filozof da deneyi ihmal ederek gerçeğin&nbsp;Minerva'nın Jüpiter'in alnından çıkışı gibi kendi beyinlerinden çıkacağını sanır.</p>

  <p style="text-align: justify;">&nbsp; &nbsp;Oysa hepsi bu kuralla ilgili yanılgı içerisindedirler. Bununla birlikte burada ihtiyaç duyulan düzen çoğu zaman&nbsp;herkesin seçemeyeceği kadar karanlık ve karmaşık olduğu&nbsp;için, onu izlemek isterken yolunu kaybetmekten sakınmak ve&nbsp;aşağıda sözü edilecek kurala dikkatle riayet etmek gerekir.</p>
</body>
</html>
