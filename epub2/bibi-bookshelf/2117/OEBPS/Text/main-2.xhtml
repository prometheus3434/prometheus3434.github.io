<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark0"></a><span style="font-weight:bold;">İkinci kural</span></h1>

  <div style="text-align: center;">
    <span style="font-style: italic; font-weight: bold;">Sadece, zihnimizin hakkında kesin ve kuşku götürmeyen bir</span>&nbsp;<span style="font-style: italic; font-weight: bold;">bilgiye erişebileceği konularla meşgul olmamız gerekir.</span>
  </div>

  <p style="text-align: justify;">Bütün bilimler kesin ve açık birer bilgidir; birçok şeyden kuşku duyan kişi, bu şeylerin bazılarıyla ilgili yanlış fikirler&nbsp;üretmediği sürece bunları hiçbir zaman aklından geçirmemiş&nbsp;kişiden daha bilgili değildir. Keza yanlışla doğruyu ayırt&nbsp;etmenin imkânsızlığı nedeniyle, kuşku duymamıza rağmen&nbsp;doğru olduğunu kabul etmek zorunda kalacağımız son derece zor konularla meşgul olmak yerine bu konularla ilgili hiç&nbsp;çalışmamak daha doğrudur, aksi halde sahip olduğumuz&nbsp;bilgiyi artırmak bir tarafa bütünüyle kaybetme riskiyle karşı&nbsp;karşıya kalırız. Bu nedenle, bu kural sayesinde olasılık niteliğindeki tüm bilgileri reddedip yalnızca kusursuz biçimde&nbsp;doğrulanmış ve üzerlerinde hiçbir kuşku beslenemeyen&nbsp;bilgilere güvenilebileceğini düşünüyoruz. Bilim insanları&nbsp;kendilerini bu türden bilgilere ender rastlandığına inandırmış olabilirler, zira şüphesiz insan doğasından kaynaklanan&nbsp;bir hata yüzünden fazlaca basit ve herkesin ilgi alanına giren&nbsp;bu konular üzerine dikkatlerini vermeyi ihmal ediyorlar.&nbsp;Ancak bu tür konuların sayıca onların sandıklarından daha&nbsp;fazla olduğunu ve şimdiye kadar ulaştıkları kanılarla ortaya&nbsp;atabildikleri sonsuz sayıda önermeyi doğrulamak için yeterli&nbsp;gördükleri bu bilgileri, bir âlim için bir şeyi bilmediğini itiraf&nbsp;etmenin yakışıksız olduğu düşüncesiyle yanlış kanıtlarla süslemeye alıştıklarını, öyle ki daha sonradan kendilerinin bile&nbsp;bunlara inanıp doğrulanmış şeyler gibi piyasaya sürdüklerini&nbsp;onlara bildirmekten çekinmiyorum.</p>

  <p style="text-align: justify;">&nbsp; &nbsp;Bununla birlikte eğer kuralımızı titizlikle ele alırsak, geriye kendimizi bütünüyle verebileceğimiz çok az çalışma&nbsp;kalacaktır. Bilim alanında zeki kişilerin üzerinde farklı fikirlere sahip olmadıkları tek bir mesele bile zor bulunur. Oysa&nbsp;iki kişinin farklı yorumladığı her konuda, ikisinden birinin&nbsp;yanıldığı kesindir. Dahası ikisi de gerçeği bilmemektedir,&nbsp;zira daha net bir görüşe sahip olan kişi bunu rakibini ikna&nbsp;etmek için kullanabilir. Demek ki hakkında yalnızca olası&nbsp;fikirlere sahip olduğumuz konularla ilgili tam bir bilgiye&nbsp;ulaştığımızı iddia edemeyiz, çünkü kendimizden, başkasının&nbsp;yapabildiğinden fazlasını beklemek küstahlık olur. Neticede&nbsp;iyice düşünürsek, geriye mevcut bilimler arasında bu kuralın uygulanabileceği sadece geometri ve aritmetik kalıyor.</p>

  <p style="text-align: justify;">&nbsp; &nbsp;Yine de buna dayanarak, ne başkaları tarafından bulunan felsefi düşünme yöntemlerini ne de onların silahlarını, polemikler için çok uygun olan muhtemel kıyaslarını mahkûm&nbsp;ediyoruz. Doğrusu bunlar genç insanların zihinlerine pratik&nbsp;kazandırıp onlarda öykünme yoluyla eğitim dürtüsü uyandırıyor. Kendi hallerine bırakmak yerine, genç zihinlere şüpheli dahi olsalar fikirlerle yön vermek daha doğrudur, zira&nbsp;bu fikirler âlimler arasında bile tartışma konusu olmuştur.&nbsp;Aksi halde bu genç insanlar uçuruma sürüklenme tehlikesine düşeceklerdir. Ustalarının ayak izlerini takip ettikleri&nbsp;sürece, kimi zaman doğru olandan sapsalar dahi gözü açık&nbsp;kimselerin açtığı daha güvenli bir yolda her zaman ileriye&nbsp;giderler. Kendi adımıza böyle okul eğitimi görmüş olmaktan&nbsp;memnunuz ama şimdi, bizi öğretmenin sözüne zincirleyen&nbsp;yeminden sıyrıldığımıza ve eline değnekle vurulacak yaşı&nbsp;geçtiğimize göre, eğer beşeri bilginin doruğuna ulaşmamıza&nbsp;yardımcı olacak kuralları kendimiz belirlemek konusunda&nbsp;ciddiysek, söz konusu kuralı birinci sıraya koyalım ve birçok&nbsp;kişinin yaptığı gibi kolay çalışmaları göz ardı edip sadece zor&nbsp;konuları ele alarak vakit kaybetmekten sakınalım. Bu kişilerin bu zor konuları ele alarak hassas varsayımlarda bulunup&nbsp;makul yöntemler üretebilecekleri doğrudur ama birçok çalışmanın ardından, onlar da sonunda hiçbir bilim edinmeksizin&nbsp;yalnızca kuşkularını çoğalttıklarını fark edeceklerdir.</p>

  <p style="text-align: justify;">&nbsp; &nbsp;Yukarıda mevcut bilimler arasında yalnızca aritmetik ile geometrinin yanlışlıktan ve kuşkudan tamamen muaf olduğunu belirtmiştik. Gelin bunun asıl nedenini daha titizlikle&nbsp;irdeleyelim. Gerçeğin bilgisine ulaşmanın iki yolu vardır:&nbsp;deneyim ve tümdengelim. Deneyim çoğu kez yanıltıcıdır;&nbsp;tümdengelim ya da bir şeyin başka bir şeyden çıkarsanması&nbsp;ise, eğer dikkat edilmezse atlanabilir, ancak yeterince dikkat&nbsp;edilirse mantık yürütmeye alışık olmayan biri tarafından&nbsp;bile asla yanlış yapılmaz. Bu işlemin, mantığın insan aklını yönetmeye çalıştığı kısıtlayıcı bağlara karşı büyük bir yardımı dokunmasa da, bu yöntemlerin başka kullanım alanları&nbsp;olduğunu inkâr etmeyeceğim. Hayvanları kastetmiyorum&nbsp;ama insanların içine düşebileceği tüm hatalar yanlış bir&nbsp;tümevarımdan değil, yeterince anlaşılmamış bazı deneyimlerden ya da gelişigüzel ve hiçbir sağlam temele dayanmayan&nbsp;yargılamalardan kaynaklanır.</p>

  <p style="text-align: justify;">&nbsp; &nbsp;Tüm bunlar aritmetiğin ve geometrinin diğer bilim dallarından hangi yönlerden daha kesin olduğunu ortaya koyuyor: Yalnızca bu bilimlerin ele aldığı konular bu denli açık ve nettir;&nbsp;deneyimin kuşkuya sebebiyet verebileceği hiçbir şeyi varsaymaya ihtiyaç duymazlar ve her ikisi de aklın birbirinden&nbsp;çıkarttığı bir sonuçlar zinciriyle iş görürler. Aritmetik ve geometri, aynı zamanda tüm bilimlerin en kolayları ve en açıklan&nbsp;olup istediğimiz türden konuları içerirler, zira dikkatsizlik söz&nbsp;konusu olmadığı sürece bir kişinin onlarda yolunu kaybetmesi&nbsp;pek mümkün değildir. Yine de birçok zihnin başka çalışmalara veya felsefelere kendisini vermeyi tercih etmesine hayret&nbsp;edilmemelidir. İnsanlar belirgin bir konu yerine daha muğlak&nbsp;konular üzerine daha cesurca tahminlerde bulunurlar ve herhangi bir konuda üstünkörü bir fikre sahip olmak, onunla ilgili&nbsp;doğruya ulaşmaktan çok daha kolaydır.</p>

  <p style="text-align: justify;">&nbsp; &nbsp;Tüm bunlardan çıkan sonuç, aritmetik ile geometrinin öğrenilmesi gereken yegâne bilimler olduğu değil, doğruyu arayan kişinin aritmetiğe ve geometriye özgü ispatların kesinliğine eş bir bilgiye sahip olmayan hiçbir konuyla uğraşmaması gerektiğidir.</p>
</body>
</html>
