<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Bergen’i tanımak</st></p>
			<p xml:lang="en-GB"><st c="17">Bergen ismi birçok şeyi çağrıştırabilir...</st></p>
			<p xml:lang="en-GB"><st c="60">Hayatının baharında yaşam hakkı elinden alınmış bir kadını, olağanüstü sesiyle ünü Türkiye’nin sınırlarını aşmış bir şarkıcıyı, sahnedeki kıpır kıpır halleriyle muhteşem bir dişiyi, gazete kâğıdının üzerinde bile yemek yiyebilecek kadar doğal halktan birini, dobra oluşu ile erkeklere kafa tutabilecek kadar cesur bir kadını ve sahnede devleşen bir yıldızı...</st></p>
			<p xml:lang="en-GB"><st c="420">Bir de Norveç’in Oslo’dan sonraki ikinci büyük şehri Bergen’i: Bu doğa harikası şehir aynı zamanda fiyortların da başkenti olarak ünlüdür. </st><st c="560">Etrafı yedi dağ ile çevrelenmiştir ve adeta Bergen şehrini dış etkenlerden korur...</st></p>
			<p xml:lang="en-GB"><st c="643">Bergen, ismini bu güzel şehirden almıştı ancak bu şehir kadar şanslı değildi; onu korumak için etrafını saran dağları yoktu! </st><st c="769">Sadece anacığı vardı, o da yetersiz kalmıştı tek başına...</st></p>
			<p xml:lang="en-GB"><st c="827">Aşkın kör eden gözü onun dışarıdan gelecek tehlikeleri görmesine engel olmuştu belki de! </st><st c="917">Kim bilir, belki de bu görüş, bakış değişmeliydi; belki de gençliğin dik kafalılığı, inadıydı engelleyen... </st><st c="1025">Ne olduysa olmuştu ve genç bir sanatçı âşık olduğu adam tarafından kurşunlanarak öldürülmüştü...</st></p>
			<p xml:lang="en-GB"><st c="1121">Yazarken dahi içi sızlıyor insanın...</st></p>
			<p xml:lang="en-GB"><st c="1159">Onun şarkıları o kadar yürek burkuyor ki; hem sesi hem de şarkı sözleri ile ölümü fısıldayan bir yakınlık hissine kapılıyor insan...</st></p>
			<p xml:lang="en-GB"><st c="1292">Kadına şiddet ve toplumsal travmaların belki de hafızalarda en kalıcı olanıydı Bergen...</st></p>
			<p xml:lang="en-GB"><st c="1381">Kadına yönelik şiddet tüm dünyada ve her kültürde yaygın olarak görülen evrensel bir olaydır. </st><st c="1476">Bu şiddeti uygulayanlar da özellikle erkeklerdir.</st></p>
			<p xml:lang="en-GB"><st c="1525">Şiddetin her türlüsü toplumsal bir yaradır!</st></p>
			<p xml:lang="en-GB"><st c="1569">Araştırmalara göre şiddetin en çok görülen biçimi aile içi şiddettir ve kadına ya da çocuğa erkek tarafından uygulanır. </st><st c="1690">Bu araştırmalar kadına yönelik şiddetin yaygınlığını, kadının bu zulme maruz kaldığında nasıl yardım alması gerektiği konularındaki bilgisizliğini ve korkuya dayalı çaresizliğini göstermektedir.</st></p>
			<p xml:lang="en-GB"><st c="1884">Oysa Bergen, ne bilgisizdi, ne de çaresiz!</st></p>
			<p xml:lang="en-GB"><st c="1927">Belki de Farabi’nin dediği gibidir, kim bilir... </st><st c="1977">Belki de Bergen kendi hakikatinin önünde engel olmuştur...</st></p>
			<p xml:lang="en-GB"><span xml:lang="tr-TR"><st c="2035">Bir Bergen geçti bu hayattan. </st><st c="2066">O, geride bıraktığı şarkılarıyla unutulmayacak hatıralar kazıdı belleklere. </st><st c="2142">Onun kısacık yaşam hikâyesi öyle bir çetrefilliydi ki; içinde tutkuyu, kıskançlığı, tarif edilemez bir aşkı, nefreti, şiddeti ve toprağa götürdüğü sırları barındıran. </st><st c="2309">O nedenle yazmak çok zordu. </st><st c="2337">Sayfalar dolusu haberler, röportajlar, her şeyi bildiğini iddia eden dostlar, arkadaşlar, yakınlar, uzaklar... </st><st c="2448">O sustuktan sonra bile konuşan ağızlar... </st><st c="2490">Bu yüzden zor geldi yazmak Bergen’i. </st><st c="2527">Bir yandan gencecik bir kadının </st></span><span xml:lang="tr-TR"><st c="2559">yok artık</st></span><span xml:lang="tr-TR"><st c="2568"> dedirtecek cinsten zorlu yaşamı, cinayete kurban gitmesinin ağır dramı, bir yandan da hâlâ devam eden kadın cinayetleri...</st></span></p>
			<p xml:lang="en-GB"><span xml:lang="tr-TR"><st c="2691">Gabriel García Márquez’in Kolombiya’nın bir kasabasında geçen </st></span><span xml:lang="tr-TR"><st c="2754">Kırmızı Pazartesi</st></span><span xml:lang="tr-TR"><st c="2771"> romanında, herkesin gerçekleşeceğini bildiği bir namus cinayeti anlatılır. </st><st c="2847">Ortada bir cinayet vardır ve kitabın da sonu bellidir... </st><st c="2904">Okurken “Neden kimse engel olmuyor!” diye haykırasınız gelir yer yer... </st><st c="2976">Bu hikâyede ise boşandığı kocası tarafından cinayete kurban giden bir kadın... </st><st c="3055">Ölüm tehditleri herkes tarafından bilinen... </st><st c="3100">Geliyorum diye bağıra bağıra gelen ölümün soğuk nefesi... </st><st c="3158">Neden kimse engel olmadı?</st></span></p>
			<p xml:lang="en-GB"><span xml:lang="tr-TR"><st c="3183">Bergen’in yüzükoyun kanlar içerisindeki görüntüleri hafızalara kazındı yıllarca. </st><st c="3265">Üçüncü sayfalarda çıkan cinayet haberleri bu defa birinci sayfalarda yer aldı – nedense bir tek </st></span><span xml:lang="tr-TR"><st c="3361">Cumhuriyet</st></span><span xml:lang="tr-TR"><st c="3371"> gazetesi 15. </st><st c="3385">sayfasında çok </st></span><span xml:lang="tr-TR"><st c="3400">küçük olarak vermişti bu trajik haberi. </st><st c="3440">Türkiye yasa boğuldu. </st><st c="3462">Arabeskin Kraliçesi Bergen artık aramızda yoktu ve bu eceliyle gelen bir ölüm değildi.</st></span><span xml:lang="tr-TR"></span></p>
			<p xml:lang="en-GB"><st c="3548">Yıllarca süren kadın cinayetlerine ünlü birinin katılması sadece haberin birinci sayfaya taşınmasına neden olmuştu.</st></p>
			<p xml:lang="en-GB"><st c="3664">Değişen ne oldu peki?</st></p>
			<p xml:lang="en-GB"><st c="3686">Kadına şiddet mi azaldı, yoksa kadın cinayetleri artık silindi mi ülkemizden?</st></p>
			<p xml:lang="en-GB"><st c="3764">Kanı yerde kaldı Bergen’in!</st></p>
			<p xml:lang="en-GB"><st c="3792">O aşk kadınıydı ama nedense aşklar onu hep acıtıyordu derinden...</st></p>
			<p xml:lang="en-GB"></p>
			<p xml:lang="en-GB"><st c="3858">İlk aşkı Yalçın’dı... </st><st c="3881">Ona ilk yarasını açan taksi şoförü Yalçın. </st><st c="3924">PTT’deki işini bırakmak zorunda kaldığı Yalçın. </st><st c="3972">Ona tecavüz eden Yalçın. </st><st c="3997">Sonra da karşısına geçip, başkasıyla evleneceğini söyleyen Yalçın...</st></p>
			<p xml:lang="en-GB"><st c="4065">Bergen, ihanetin ilk tokadını ondan yemişti. </st><st c="4111">Yiyeceği tokatların, göreceği işkencelerin, duygusal travmaların başlarındaydı henüz... </st><st c="4199">Hayat ona aşkın en acılı halini sunacaktı hep. </st><st c="4246">O inatla pes etmeyecek, aşktan vazgeçmeyecek ama aşk ondan vazgeçecekti. </st><st c="4319">Ne annesini dinleyecekti ne de yakın dostlarını... </st><st c="4370">Sinsi sinsi yaklaşan ölüm âşık olduğu, yuva kurma özlemiyle evlendiği ama şiddete dayanamayıp boşandığı adamın siluetine bürünecek, onun gözlerine perde indirecekti; aşk onu öldürecekti!</st></p>
			<p xml:lang="en-GB"><st c="4556">Belki de bu şiddetin en büyük nedenlerinden biriydi Bergen’in artan şöhreti ve maddi gücünü eline alabilmesi... </st><st c="4669">Belki de hastalıklı bir şekilde kadınının davranışlarını kontrol altında tutabilme isteği... </st><st c="4762">Belki de üstünlük kurma, kendini yetersiz hissederek Bergen’i baskılama... </st><st c="4837">Belki de çocukluğunda öğrenmiş olduğu şiddeti olağan bir şeymiş gibi görme... </st><st c="4915">Alkol kullanımında kontrolü sağlayamama... </st><st c="4958">Nedeni her ne olursa olsun, kendinde bu hastalıklı yapıyı görememek, bu görüşü kazanabilme görgüsünde ve eğitiminde yetersiz kalmak... </st><st c="5093">En büyük sorun da burada yatıyordu.</st></p>
			<p xml:lang="en-GB"><st c="5128">Cehaletin sonucu?</st></p>
			<p xml:lang="en-GB"><st c="5146">Bir insanın canı!</st></p>
			<p xml:lang="en-GB"><st c="5164">Sevgi mi yoksa hastalıklı bir tutku mu, tüm bunların yaşanmasını gerçek kılan? </st><st c="5244">Affetmenin derin anlamlarının yerle bir olduğu dramatik bir trajedi artık bu olay; affetmenin ve yine yeniden affetmenin hastalıklı ruhları iyileştirmediğinin bir kanıtı oldu Bergen!</st></p>
		</div>
	<div id="charCountTotal" value="5426"></div></body>
</html>
