<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">Bergen’i yazmak</st></p>
			<p xml:lang="en-GB"><st c="16">Bugüne kadar yazdığım kitaplardaki hiçbir karaktere benzemiyor; onu satırlara dizmek için ortaya koyduğum ruhumun gelgitlerini anlatabilmem, onu yazabilmem kadar zor...</st></p>
			<p xml:lang="en-GB"><st c="185">Bugüne kadar Bergen için yapılmış bir film ve bir de yazılmış belgesel roman var. </st><st c="268">Bu kitap yazılmış ilk biyografisi... </st><st c="305">Bu bağlamda benim için çok anlamlı.</st></p>
			<p xml:lang="en-GB"><st c="340">Onu anlamak adına bulduğum tüm kaynakları didikledim. </st><st c="395">İBB Atatürk Kitaplığı’ndaki tüm gazete arşivlerini, onunla yapılan röportajları okuyup inceledim. </st><st c="493">Hepsi de çok kıymetli arşivler... </st><st c="527">İsimleri bende saklı bazı gazeteci arkadaşlarım ve Bergen’in vokalistlerinden birkaçı çok faydalı oldu bana. </st><st c="636">Satır aralarına sıkışmış önemli detaylar anlattılar; Bergen’in ne kadar naif ve yardımsever bir insan olduğunu anlamamı sağlayan...</st></p>
			<p xml:lang="en-GB"><span xml:lang="tr-TR"><st c="767">Özellikle müzik yorumcusu Yavuz Hakan Tok’un kendi adına olan internet sitesinden çok faydalandım, ayrıca kaleme aldığı, Alfa Yayınları tarafından basılmış </st></span><span xml:lang="tr-TR"><st c="924">Acıların Kadını Bergen</st></span><span xml:lang="tr-TR"><st c="946"> adında belgesel roman  derinden etkiledi beni. </st><st c="993">Bergen’in yeğeni Esra Zorlular’ın kitabın önsözünü yazması çok anlamlı ve dokunaklı gerçekten...</st></span></p>
			<p xml:lang="en-GB"><span xml:lang="tr-TR"><st c="1089">Bergen hayranlarının sayfalarında günlerim geçti. </st><st c="1140">Nasıl da sevgiyle yaşatmaya çalışıyorlar Bergen’in hatıralarını ve şarkılarını. </st><st c="1220">Kıskanılası bir hayranlık onlarınki... </st><st c="1259">Öyle büyük bir Bergen sevgisi ki... </st><st c="1295">Yıllarca biriktirdiği Bergen arşivini </st></span><span xml:lang="tr-TR"><st c="1333">Bergenizm </st></span><span xml:lang="tr-TR"><st c="1343">Facebook hayran sayfasında paylaşan Garip Özdel arşivi inanılmazdı. </st><st c="1411">Her bir satırını inceleyip okudum. </st><st c="1446">Bergen şarkıları dinledim bol bol. </st><st c="1481">Duyguları o kadar yoğun ki; söylediği şarkıları ruhunuza mıhlıyor adeta. </st><st c="1554">Etkisinden uzun süre çıkamıyorsunuz.</st></span></p>
			<p xml:lang="en-GB"><span xml:lang="tr-TR"><st c="1590">Fatima</st></span><span xml:lang="tr-TR"><st c="1597"> romanını yazarken yaşadığım derin izler Bergen’in trajik biyografisi ile devam etti haliyle. </st><st c="1691">Bu durum beni inanılmaz depresif yaptı ve her gece rüyalarımda Fatima ve Bergen’i görüyor, dehşet içerisinde uyanıyordum. </st><st c="1813">“Bergen, pişman olmuş mudur?” sorusunu beynimden söküp atamadım. </st><st c="1878">Bile bile ölüme yürümenin yolculuğunu anlamaya çalışmak yüreğimi sıkıştırdı. </st><st c="1955">Defalarca dayak yediği, üzerinde sigara söndürüldüğü, yüzü kezzapla yakıldığı ve tüm bu şiddete rağmen aşktan vazgeçmeyen –ya da öyle gösteren– bir kadını anlayabilmem, bu süreçte psikolojimi de diri tutmam gerekiyordu; çocuklarıma, aileme ve dostlarıma saygım bunu gerektiriyor zira...</st></span></p>
			<p xml:lang="en-GB"><st c="2241">Bu evrende Bergen ne ilk ne de son olacak; kadına şiddetin, kadın cinayetlerinin dur durak bilmediği düşünüldüğünde... </st><st c="2361">Sebebi her ne olursa olsun bir kadının, bir “can”ın yaşam hakkını elinden almak kimin haddine ki?</st></p>
			<p xml:lang="en-GB"><st c="2458">Toz tanesi kadarsın bu evrende... </st><st c="2493">Sen ne kadarsan, o da o kadar, ne eksik, ne fazla...</st></p>
			<p xml:lang="en-GB"><st c="2545">Bergen, sadece bir yaşamöyküsü, biyografi kitabı değil aslında, bir kadının aşkla tutunduğu mesleği ve onu tüketen aşklarının gencecik yaşta yaşamına mal oluşunun, diri diri mezara gidişinin hikâyesi: Bazı yaşanmışlıklar ne sayfalara sığar ne de yazılara. </st><st c="2802">Onlar yazılsa da hep bir şeyler yarım kalır ve tamamlanamaz. </st><st c="2863">İşte bu biyografi de onlardan biri.</st></p>
			<p xml:lang="en-GB"><span xml:lang="tr-TR"><st c="2898">Aynı acıları başka kadınların yaşamaması dileğimle...</st></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="2952">Yeşim Demir</st></span><span xml:lang="tr-TR"></span></p>
		</div>
	<div id="charCountTotal" value="2964"></div></body>
</html>
