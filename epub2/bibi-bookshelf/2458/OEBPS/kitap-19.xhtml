<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><st c="0">-VIII-</st></p>
			<p xml:lang="en-GB"><st c="7">“Bir zamanlar gözlerimi beğenirdim.</st></p>
			<p xml:lang="en-GB"><st c="43">Ancak şimdi gülüşümü beğeniyorum.”</st></p>
			<p xml:lang="en-GB"><st c="78">– Bergen</st></p>
			<p xml:lang="en-GB"><st c="87">İzmir Fuarı / Sahneleri bırakıyor</st></p>
			<p xml:lang="en-GB"><st c="121">Yıl 1987. </st><st c="132">Ağustos ayının son haftası İzmir Fuarı tüm ihtişamıyla kapılarını açmıştı. </st><st c="207">Bu defa Bergen de Ekici Över Gazinosu’nun kadrosunda yerini almıştı; hem de Küçük Emrah, Cem Karaca, Ahu Tuğba, Nejat Alp, Tüdanya, Kâmil Sönmez gibi kendi alanlarında güçlü sanatçılarla...</st></p>
			<p xml:lang="en-GB"><st c="396">İzmir pavyonlarından sonra fuar kadrosuna girmek çok önemliydi Bergen için. </st><st c="473">Yakaladığı başarıyı pekiştirmek, daha geniş kitlelere şarkı söylemek; onların acılarını, hüzünlerini şarkılarıyla paylaşmak istiyordu. </st><st c="608">O kadar heyecanlıydı ki bastıramadığı heyecanı daha ilk günden sahne sıralaması konusunda patlamıştı.</st></p>
			<p xml:lang="en-GB"><st c="709">Sahne sıralamasını gördüğünde hemen itiraz etmişti. </st><st c="762">Kendine rakip olarak gördüğü Tüdanya’nın kendinden sonra sahne alacak olmasına itiraz etti. </st><st c="854">Sıralamanın değiştirilmesi konusunda o kadar dik kafalıydı ki çaresiz Bergen ile Tüdanya’nın sırasını değiştirdiler ve Bergen’in, en son sahneye çıkacak olan Cem Karaca’dan sonra çıkmasına karar verildi. </st><st c="1058">Bergen sakinleşmişti, sonradan olacakları öngöremezdi tabii... </st><st c="1121">Uzun süre yurtdışında yasaklı yıllarını geçirip ülkeye dönen ve ilk defa fuarda sahne alan Cem Karaca’ya o kadar yoğun ilgi gösterildi ki programı uzadıkça uzadı. </st><st c="1284">Halk sahneden inmesine izin vermiyor, Cem Karaca da bu durumdan hoşnut bir şekilde her alkış sonrası yeni şarkısına başlıyordu. </st><st c="1412">Saatler böylece ilerledi ve kapanış saati geldi. </st><st c="1461">Bu durumda sahneye çıkamayan Bergen, Tüdanya’dan önce sahne almak istememenin bedelini o gece hayal ettiği fuar sahnesine çıkamayarak ödemiş oldu.</st></p>
			<p xml:lang="en-GB"><st c="1607">Büyük bir heyecanla sevdiği sanatçıyı bekleyen Bergen hayranları, Bergen’in sahneye çıkamayacağını öğrenince öfkelerini kontrol edemeyip oturdukları sandalye ve minderleri sahneye fırlattılar. </st><st c="1801">Ortalık güçlükle sakinleştirilirken olayların büyümemesi için Bergen gazinonun arka kapısından kaçırıldı.</st></p>
			<p xml:lang="en-GB"><st c="1906">İlerleyen günlerde kızgın hayran kitlesine öyle konserler vermişti ki Bergen, aralarında şarkıların nağmelerinden oluşan bir sevgi seli vardı adeta.</st></p>
			<p xml:lang="en-GB"><st c="2055">Bir ay süren fuarın ardından İstanbul’da büyük bir gazino olan Çakıl Gazinosu’nda Harika Avcı’nın assolist olduğu bir kadroyla İstanbulluların karşısındaydı yeniden. </st><st c="2222">Ancak bu programı çok uzun sürmedi çünkü yeni kasetinin çalışmaları için stüdyoya girmesi gerekiyordu. </st><st c="2325">Albümlerinin çok satıyor olması dinleyici kitlesine olan sorumluluğunu da artırmıştı Bergen’in. </st><st c="2421">Daha titiz davranıyor, daha önce üç saatte bitirdiği stüdyo kayıtları için artık günlerini ayırıyordu. </st><st c="2524">Selami Şahin’in müzik direktörlüğünü yapacağı albümü daha işin başında talihsiz bir haberle anıldı. </st><st c="2624">Selami Şahin trafik kazası geçirmesi sonucunda albümü tamamlayamıyor ve işi Cengiz Tekin’e emanet ediyordu.</st></p>
			<p xml:lang="en-GB"><st c="2731">Sahnelere çıkmaması, sadece stüdyo çalışmalarının olması aynı zamanda dedikoduları da beraberinde getirmişti. </st><st c="2842">Artık sadece albüm yapacağı, sahneyi bıraktığı haberleri yansımıştı basına. </st><st c="2918">Kendisiyle röportaj yapan gazeteci Sevan Çamlıca’ya açıklama yapma ihtiyacı hissetmişti Bergen:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3013">“Belki gözüm kör, vücudumun çeşitli yerleri böyle olmasaydı şöhret olamazdım, lanet ediyorum o güne... </st><st c="3117">Ama bugünkü şöhretimi ve servetimi böyle talihsiz bir olaya borçluyum. </st><st c="3188">Kocama gelince, o zaten cezasını buldu. </st><st c="3228">İkinci cezasını da benimle bir ömür yaşamakla çekecek. </st><st c="3283">Sahneyi bırakmamı istedi, onu da kabul ettim. </st><st c="3329">Ancak çıktıktan sonra tek bir yanlış hareketini göreyim gözümü kırpmadan bırakırım onu, hiç acımam. </st><st c="3429">Bedeli biraz pa</st></span><span xml:lang="tr-TR"><st c="3444">halıya mal oldu ama, her istediğimi elde ettim... </st><st c="3495">İki evim var, arabam var, zevkime uygun takılarım var. </st><st c="3550">Yani hiçbir şeye ihtiyacım yok. </st><st c="3582">Sanatçı olarak da zaten kendimi kabullendirmişim. </st><st c="3632">Bana rakip olarak gösterilenlere bakıyorum da gülüyorum. </st><st c="3689">Sonra artık bu zamanda sahneye çıkmanın da kazandırmaktan çok kaybettireceğine inanıyorum. </st><st c="3780">Ancak zaman zaman halk konserleri verebilirim. </st><st c="3827">Bu da bir anlamda özlem gidermek olur benim için. </st><st c="3877">Tabii bir de kaset çalışmalarım olacak.”</st></span><span xml:lang="tr-TR"><a id="footnote-249-41-backlink" href="#footnote-249-41"><st c="3917">41</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3920">1988 yılına gelindiğinde tüm bu röportajlar ve alınan </st></span><span xml:lang="tr-TR"><st c="3975">sahneyi bırakma</st></span><span xml:lang="tr-TR"><st c="3990"> kararını bir müddet ötelemek durumunda kalmıştı Bergen. </st><st c="4047">Bülent Ersoy ile birlikte İsrail’e konsere gittiler. </st><st c="4100">Hayatında ilk defa yılbaşını ülkesinden, sevdiklerinden uzak geçirecekti. </st><st c="4174">Etrafında sevdikleri olmadan yaşamak ona göre değildi.</st></span></p>
			<p xml:lang="en-GB"><span xml:lang="tr-TR"><st c="4228">Döner dönmez </st></span><span xml:lang="tr-TR"><st c="4242">Sevgimin Bedeli</st></span><span xml:lang="tr-TR"><st c="4257"> albümü için Yaşar Plak ile çalışmaya başladı ve ocak ayı sonunda yeni kaseti piyasa çıkmıştı. </st><st c="4352">Sevilen en popüler arabesk şarkılar da yer alıyordu albümde; Orhan Gencebay’ın </st></span><span xml:lang="tr-TR"><st c="4431">Çilekeş</st></span><span xml:lang="tr-TR"><st c="4438"> şarkısı, Müslüm Gürses’ten </st></span><span xml:lang="tr-TR"><st c="4466">Talihsizler</st></span><span xml:lang="tr-TR"><st c="4477"> ve İbrahim Tatlıses’in </st></span><span xml:lang="tr-TR"><st c="4501">Canım Dediklerim</st></span><span xml:lang="tr-TR"><st c="4517"> şarkısı albümün en önemli </st></span><span xml:lang="tr-TR"><st c="4544">kozlarındandı. </st><st c="4559">Erkek sesinden dinlenmeye alışılmış bu eserlerin Bergen’in sesiyle yorumlanması dinleyicinin çok hoşuna gitmiş olacak ki albüm yine çok ses getirdi. </st><st c="4708">Övgü dolu yazılar paylaşılıyordu medyada:</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4749">“Bergen, daha önceki çalışmalarında olduğu gibi bu kez de başarısını sürdürüyor. </st><st c="4831">En ufak bir yorgunluk, en ufak bir tereddüde rastlamak imkânsız gibi.”</st></span><span xml:lang="tr-TR"><a id="footnote-249-42-backlink" href="#footnote-249-42"><st c="4901">42</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="4904">Habercilerin yanı sıra plakçısı tarafından da onore ediliyor; diğer albümlerinde olduğu gibi gazetelere teşekkür ilanları veriliyordu.</st></p>
			<p xml:lang="en-GB"><st c="5039">Tüm bu süreç Bergen açısından mutlulukla karşılanıyor, kazandığı başarının büyüklüğünü fark edince de içine bir hüzün çöküyordu. </st><st c="5169">Albümler yapmadan, dinleyicisiyle buluşmadan yapamayacağını içten içe biliyordu. </st><st c="5250">Sahnede şarkı söyleme ihtiyacı nefes alma ihtiyacı ile eşdeğerdi onun için. </st><st c="5326">Sahneleri bıraksa bile en azından albüm çalışmaları devam etmeli, halk konserleri verebilmeliydi. </st><st c="5424">Kocası bari bu kadarına izin verseydi; vermeliydi; borçluydu ona... </st><st c="5492">Bedeninden ve ruhundan geri dönüşü olmayan parçalar çalmış bu adam, bu kadarına da ses etmemeliydi.</st></p>
			<p xml:lang="en-GB"><st c="5591">Gelen turne teklifi onu oldukça heyecanlandırıyor, en azından yurdun her tarafında sevenleriyle buluşmanın kendisine çok iyi geleceğini düşünüyordu. </st><st c="5741">Sahnede şarkı kısıtlaması da yoktu üstelik. </st><st c="5785">Teklifi kabul etti ve Şubat 1988’de Anadolu turnesine çıktı. </st><st c="5846">Kocasının hapisten çıkması için saydığı günleri çabuklaştırır diye düşünüyordu bir yandan. </st><st c="5937">Bir yandan da ya izin vermezse diye düşünmeden de edemiyordu. </st><st c="5999">İçine işleyen korkular sadece bu kadarla bitmiyordu. </st><st c="6052">Hayranlarının uzattığı çiçekleri dahi alırken tereddüt ediyor, korkuyordu ya elinde bıçak varsa diye... </st><st c="6156">Bazen de ya sahneye biri çıkıp yine bana zarar verirse diye geçiriyordu aklından... </st><st c="6240">Korku denizinde yüzme bilmeyen mülteci gibiydi adeta...</st></p>
			<p xml:lang="en-GB"><st c="6295">Nitekim Kayseri konseri esnasında gazeteci Vural Bozuklu’ya duygularını şöyle ifade ediyordu:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="6389">“Böyle zamanlarda saldırıya uğrayacak gibi oluyorum. </st><st c="6443">Bu nedenle de kimi zaman çiçek vermek isteyen bir hayranımı, kimi zaman da istekte bulunan seyircilerimi kırıyorum. </st><st c="6559">Ama ne yapayım, elimde değil.”</st></span><span xml:lang="tr-TR"><a id="footnote-249-43-backlink" href="#footnote-249-43"><st c="6589">43</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="6592">Albüm satışları yine mucizeler yaratıyor, hayranları Bergen’i listelerin en tepesine taşıyordu. </st><st c="6689">Başarının haklı gururunu yaşıyor, bu başarıyı sevenleriyle beraber doyasıya kutlamak istiyordu Bergen. </st><st c="6792">Bir yandan annesine hediyeler alıyor, onu şımartıp pohpohluyordu. </st><st c="6858">Sabahat Hanım Bergen’deki bu canlılığı çok sevse de içindeki korkulara mâni olamıyor; yüreğinin ona fısıldadığı şeyleri tövbe tövbe, Allah korusun diyerek uzaklaştırmaya çalışıyordu. </st><st c="7041">Damadının hapisten çıkacağı günü düşünüp kızı için ödü kopuyor, hapishanenin bile o caniyi adam etmeyeceğini adı gibi biliyordu... </st><st c="7172">Hapishaneye giden paralarla bir ilkokul yaptırsaydık keşke diye söyleniyordu içten içe. </st><st c="7260">Bergen’in yakın bir arkadaşına dillendiriyordu bu düşüncesini ama ne Sabahat Hanım ne de arkadaşı Bergen’e bu konuyu açabiliyorlardı. </st><st c="7394">Onun aklı fikri Mersin’de kuracağı yuvanın hayalindeydi... </st><st c="7453">Göklerdeki hayal bulutundan yeryüzünün gerçekliğine inemiyordu bir türlü...</st></p>
			<p xml:lang="en-GB"><st c="7528">Nefes almadan, ara vermeden çalışıyor, sanki ileride sahnelerden, hayranlarından koparılacağı günleri hissediyor, şimdiden acısını çıkarıyor gibiydi...</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="7680">Bergen’in dur durak bilmeyen konser sevdası şimdi de Amerika Birleşik Devletleri’ne uzanmıştı. </st><st c="7776">Belkıs Akkale ve Hayri Şahin ile beraber gitmişlerdi. </st><st c="7830">1988 yılının 27 Şubat’ında New York, 5 Mart’ında ise Chicago’da yaşayan, sıla hasreti çeken Türklere konser verdiler. </st><st c="7948">İzdiham yaşanıyordu konserlerde. </st><st c="7981">O kadar Türk’ün bir araya gelebilmesine çok şaşırıyordu Bergen. </st><st c="8045">Söyledikçe salonu inletiyor; eşlik edenler, ağlayanlar, dertlenenler gözünden kaçmıyordu. </st><st c="8135">Bu konser ona büyük mutluluk vermişti ama </st></span><span xml:lang="tr-TR"><st c="8177">bir taraftan da yurdundan ayrı gurbet ellerde ekmek mücadelesi verenlere üzülmüştü. </st><st c="8261">Bir an kendini onların yerine koyuyor, içi ürperiyor, iyi ki vatan topraklarındayım diyordu içten içe sevinçle. </st><st c="8373">O sevdiği vatan topraklarının onu güvenle sarmalayamayacağını bilmeden...</st></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="8446">Amerika dönüşü heyecandan yerinde duramıyordu çünkü Londra’ya Charring Cross Hastanesi’ne göz ameliyatı olmaya gidecekti. </st><st c="8569">Doktorlar, sağ gözünün tekrar görme ihtimalinin yüzde on olduğunu, ancak en azından yerine takılacak yapay göz sayesinde artık yüzünün sağ yarısını saçlarıyla gizlemek zorunda kalmayacağını söylüyordu.</st></p>
			<p xml:lang="en-GB"><st c="8770">Sabahat Hanım her gece ettiği duaların karşılığını aldığını görmek, kızının başucunda olmak için onunla gidecekti Londra’ya. </st><st c="8896">Plakçısı Yaşar Kekeva da gitmek istiyordu ödüllü sanatçısına moral vermek için.</st></p>
			<p xml:lang="en-GB"></p>
			<p xml:lang="en-GB"><st c="8975">24 Mart 1988.</st></p>
			<p xml:lang="en-GB"><st c="8989">Ancak evdeki hesap çarşıya uymadı ve Bergen kasığına, karnına saplanan şiddetli ağrılar nedeniyle acil ameliyata alınmak zorunda kaldı. </st><st c="9126">Dört yıl önce sol yumurtalığında oluşan kist nedeniyle sol yumurtalığı alınan Bergen, şimdi de sağ yumurtalığında oluşan kist nedeniyle ameliyat oluyordu. </st><st c="9281">Sağ yumurtalığı da alınırsa anne olabilme hayallerinden vazgeçmesi gerekiyordu, bu da onun hayattaki en çok istediği duygusunun elinden kayıp gitmesi demekti... </st><st c="9442">Ameliyat konusunda şanslıydı; kisti çok iyi temizledikleri için yumurtalığı kurtarabilmişlerdi. </st><st c="9538">Her ne kadar çocuk sahibi olabilme ihtimali yarı yarıya düşse de o, anne olacağı umuduna sarılmak istedi ve mutlulukla akıttı gözyaşını...</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="9676">“Son beş yıl içinde yaşadığım acıları kimse tahmin edemez. </st><st c="9736">Bir de tek olan yumurtalığım tehlikeye girince öldüm öldüm dirildim. </st><st c="9805">Çocuk sahibi olmayı çok istiyorum. </st><st c="9840">İnşallah bu ameliyattan sonra anneliği tadarım.”</st></span><span xml:lang="tr-TR"><a id="footnote-249-44-backlink" href="#footnote-249-44"><st c="9888">44</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="9891">Eylül ayına ertelenen göz ameliyatı hiçbir zaman gerçekleşmedi, tıpkı anneliği hiç tadamadığı gibi... </st><st c="9994">Gençliğine, hayranlarına dahi doyamadan kör kurşunlara hedef olacağını bilmeden sarıldığı hayalleri netliğini kaybediyordu artık.</st></p>
			<p xml:lang="en-GB"><st c="10123">Haziran ayında tekrar konser için Amerika’ya gitti. </st><st c="10176">Ardından Anadolu turnesine çıktı. </st><st c="10210">Toplamda otuz üç gün sürmesi bekleniyordu konserlerin. </st><st c="10265">Her gittiği yerde konser alanları hıncahınç doluyor, adeta izdiham yaşanıyordu. </st><st c="10345">Türk insanı Acıların Kadını’nı bağrına basmıştı, onun şarkılarında buğulu sesinde kendi dertlerini dile getiriyorlardı sanki. </st><st c="10471">Telepatik bir sarmala dönmüştü Bergen ve hayranları.</st></p>
			<p xml:lang="en-GB"><st c="10523">Mersin konserinde dakikalarca ayakta alkışladılar hemşerilerini. </st><st c="10589">Bergen fırtınası şiddetini artırmış, kasırgaya dönüşmüştü ülke çapında.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="10660">“Artık mutlulukların kadınıyım. </st><st c="10693">Yaşadığım olaylar beni acıların kadını yaptı. </st><st c="10739">Halk beni böyle tanıyıp sevdi. </st><st c="10770">Ama artık acıların kadını olmak istemiyorum. </st><st c="10815">Çektiğim acılar yeter. </st><st c="10838">Artık mutlulukların kadını olarak tanınmak istiyorum. </st><st c="10892">Beni acıların kadını olarak yücelten halkım, aynı şekilde mutlulukların kadını olarak da kabul edecektir.”</st></span><span xml:lang="tr-TR"><a id="footnote-249-45-backlink" href="#footnote-249-45"><st c="10998">45</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="11001">Arabesk ve taverna müziği üzerine tek yayın organı olan </st></span><span xml:lang="tr-TR"><st c="11058">Müzik Magazin</st></span><span xml:lang="tr-TR"><st c="11071"> dergisi, Duygu Asena ve </st></span><span xml:lang="tr-TR"><st c="11096">Kadının Adı Yok</st></span><span xml:lang="tr-TR"><st c="11111"> romanının yarattığı feminizm rüzgârlarını arkasına alarak, ünlü kadın şarkıcılar arasında bir anket düzenliyordu. </st><st c="11226">Bu ankete katılanlardan biri de Bergen’di; sorulan sorular ve verdiği cevaplar derginin sütunlarına şöyle yansıyordu:</st></span></p>
			<p xml:lang="en-GB"></p>
			<p xml:lang="en-GB"><st c="11343">MM: Kadın olmak nasıl bir duygu?</st></p>
			<p xml:lang="en-GB"><st c="11376">BERGEN: Kadın olmak güzel bir duygu. </st><st c="11414">Ben her ne kadar kadınlığımı yaşayamamış olsam bile yine de halimden memnunum.</st></p>
			<p xml:lang="en-GB"><st c="11492">MM: En çok nerenizi beğeniyorsunuz?</st></p>
			<p xml:lang="en-GB"><st c="11528">BERGEN: Bir zamanlar gözlerimi beğenirdim. </st><st c="11572">Ancak şimdi gülüşümü beğeniyorum.</st></p>
			<p xml:lang="en-GB"><st c="11605">MM: Ne tür erkeklerden hoşlanıyorsunuz?</st></p>
			<p xml:lang="en-GB"><st c="11645">BERGEN: Tek kelimeyle dürüst olanından. </st><st c="11686">Bence fizik o kadar önemli değil.</st></p>
			<p xml:lang="en-GB"><st c="11719">MM: Çocukları sever misiniz?</st></p>
			<p xml:lang="en-GB"><span xml:lang="tr-TR"><st c="11748">BERGEN: Hiç sevmez olur muyum? </st><st c="11780">Bu da sorulur mu?</st></span><span xml:lang="tr-TR"></span></p>
			<p xml:lang="en-GB"><st c="11797">MM: Tüp bebek konusunda ne düşünüyorsunuz?</st></p>
			<p xml:lang="en-GB"><span xml:lang="tr-TR"><st c="11840">BERGEN: Bu konuda yorum yapmak istemiyorum.</st></span><span xml:lang="tr-TR"></span></p>
			<p xml:lang="en-GB"><st c="11884">MM: Kiralık rahim olayını benimsiyor musunuz?</st></p>
			<p xml:lang="en-GB"><st c="11930">BERGEN: Bana ters gelen bir olay...</st></p>
			<p xml:lang="en-GB"><st c="11966">MM: Beğenilen bir kadın olmak için en çok neye dikkat ediyorsunuz?</st></p>
			<p xml:lang="en-GB"><st c="12033">BERGEN: Dediğim gibi dürüst bir insan olmaya... </st><st c="12082">Kendini bilen bir erkek için kadında aranması gereken en önemli nokta dürüstlüktür.</st></p>
			<p xml:lang="en-GB"><st c="12165">MM: Sanatçı olmak mı yoksa ev kadınlığı mı daha cazip?</st></p>
			<p xml:lang="en-GB"><st c="12220">BERGEN: Dört başı mamur, evimin kadını olmayı daha çok isterdim.</st></p>
			<p xml:lang="en-GB"><span xml:lang="tr-TR"><st c="12285">MM: Normal bir doğum yapmak sizi korkutuyor mu?</st></span><span xml:lang="tr-TR"></span></p>
			<p xml:lang="en-GB"><st c="12333">BERGEN: Kesinlikle... </st><st c="12356">Sonunda kucağınıza verilen kendi parçanızı görmek veya onu düşünmek güzel bir duygu.</st></p>
			<p xml:lang="en-GB"><st c="12440">MM: Feminizmi benimsiyor musunuz?</st></p>
			<p xml:lang="en-GB"><st c="12474">BERGEN: Feminizme hayır. </st><st c="12500">Ancak erkeğin kadının üstünde kurmak istediği anlamsız baskıya da karşıyım. </st><st c="12576">Bence bu ikisi birbirinden farklı şeyler.</st></p>
			<p xml:lang="en-GB"><span xml:lang="tr-TR"><st c="12617">Bergen’in Temmuz 1988’de çıkardığı yeni albümü </st></span><span xml:lang="tr-TR"><st c="12665">İstemiyorum</st></span><span xml:lang="tr-TR"><st c="12676"> yine kısa zamanda listelerdeki yerini alıyordu. </st><st c="12725">O günlerde Bergen için başka plak şirketine transfer olacak dedikoduları da son buluyordu böylece. </st><st c="12824">Bergen bu kasetini de Yaşar Plak’tan çıkarıyordu ve bu gerçek hiç değişmeyecekti.</st></span></p>
			<p xml:lang="en-GB"><st c="12905">Yaşar Plak çalışanı Ahmet İskenderoğlu’nun anlattıklarından:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="12966">“Bergen’e transfer olması için gelen tekliflerin haddi hesabı yoktu. </st><st c="13036">Önüne açık çekler konuluyordu. </st><st c="13067">Ama o Yaşar Bey’i bırakmayı hiç düşünmedi. </st><st c="13110">Sonuna kadar da onunla devam etti.”</st></span><span xml:lang="tr-TR"><a id="footnote-249-46-backlink" href="#footnote-249-46"><st c="13145">46</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="13148">Bergen’in ne kadar ahdi vefaya önem verdiğini tüm dostları, vokalistleri, müzisyen arkadaşları, yapımcısı ve bazı gazeteci dostları bilirdi. </st><st c="13290">Yıllar önce kendisine kol kanat geren, ekmek veren, kaset yapması için Yaşar Kekeva’ya öneren Cengiz Özşeker’in bir dönem –Bergen ünlü olduktan sonra– işleri bozulmuştu. </st><st c="13460">Bergen bunu duydu ve Özşeker’in kulübünde para almadan program yaptı. </st><st c="13530">Bu durum çok da alışılagelmiş bir durum değildi sanatçılar ve gazino patronları arasında; menfaatin ve çıkarların önemli olduğu, adam satmanın, arkadan kuyu kazmanın olağan görüldüğü sanat camiasında...</st></p>
			<p xml:lang="en-GB"><st c="13732">Aynı sahneyi paylaştığı –adını vermek istemeyen– bir sanatçı arkadaşı onu şöyle anlatıyordu:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="13825">“Ekmeği bıçakla kesmezdi Bergen, eliyle bölerdi. </st><st c="13875">Çeyrek ekmeğin içine haşlanmış yumurta, yeşil soğan, kırmızı pul biber koyar yerdi. </st><st c="13959">En sevdiği sandviçti bu. </st><st c="13984">Tabağının dibinde bir pirinç tanesi dahi bırakmazdı; onu bulamayanlar da var derdi. </st><st c="14068">Pahalı sahne kostümleri giymek istemezdi. </st><st c="14110">Kostümlerim sesimin önüne geçmesin derdi. </st><st c="14152">Çok yardımseverdi. </st><st c="14171">Halk kadınıydı.”</st></span></p>
			<p xml:lang="en-GB"></p>
			<p xml:lang="en-GB"><st c="14187">Ağustos 1988’de Samsun Fuarı’nda Canlı Balık Gazinosu’nda sahne alıyor ve ardından Eylül ayında ikinci kez İzmir Fuarı’nda, yine Ekici Över Gazinosu’nun kadrosunda yer alıyordu. </st><st c="14366">Kadro yine sağlam; Selami Şahin, Müslüm Gürses, Devran Çağlar, Yeliz, Gökhan Güney gibi önemli sanatçılar vardı.</st></p>
			<p xml:lang="en-GB"><st c="14478">Orada olmak onu çok mutlu ediyordu; ruhuna iyi geliyordu İzmir. </st><st c="14543">İzmirlileri de çok seviyordu. </st><st c="14573">Bir yıl önceki fuarda onu dinlemek için ortalığı kasıp kavuran, sandalyeleri, minderleri sahneye atan hayranlarına hiç kızamıyordu. </st><st c="14705">Pavyonlarında başladığı yolculuğun hayallerini süsleyen fuar sahnesine kadar onu taşıyan güzel İzmir’e vefası büyüktü...</st></p>
			<div>
				<div>
					<p><a id="footnote-249-41" href="#footnote-249-41-backlink"><st c="14825">41</st></a><span> </span><span><st c="14828">Müzik Magazin</st></span><span><st c="14842"> dergisi / Sevan Çamlıca röportajı</st></span></p>
				</div>
				<div>
					<p><a id="footnote-249-42" href="#footnote-249-42-backlink"><st c="14876">42</st></a><span> </span><span><st c="14879">Müzik Magazin</st></span><span><st c="14893"> dergisi</st></span></p>
				</div>
				<div>
					<p><a id="footnote-249-43" href="#footnote-249-43-backlink"><st c="14901">43</st></a><span><st c="14904"> Gazeteci Vural Bozuklu röportajı</st></span></p>
				</div>
				<div>
					<p><a id="footnote-249-44" href="#footnote-249-44-backlink"><st c="14937">44</st></a><span>  </span><span><st c="14940">Müzik Magazin</st></span><span><st c="14954"> dergisi / Çiğdem Cesur haberi</st></span></p>
				</div>
				<div>
					<p><a id="footnote-249-45" href="#footnote-249-45-backlink"><st c="14984">45</st></a><span> </span><span><st c="14987">Müzik Magazin</st></span><span><st c="15001"> dergisi / Kemal Bağcı haberi</st></span></p>
				</div>
				<div>
					<p><a id="footnote-249-46" href="#footnote-249-46-backlink"><st c="15030">46</st></a><st c="15033"> www.yavuzhakantok.com / “Acıların Kadını” yazı dizisi</st></p>
				</div>
			</div>
		</div>
	<div id="charCountTotal" value="15087"></div></body>
</html>
