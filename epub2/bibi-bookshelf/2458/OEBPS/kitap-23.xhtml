<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-12"><st c="0">-X-</st></p>
			<p xml:lang="en-GB"><st c="4">“Benim için ölmenin zamanı geldi.”</st><a id="footnote-249-54-backlink" href="#footnote-249-54"><st c="39">54</st></a></p>
			<p xml:lang="en-GB"><st c="42">Veda...</st></p>
			<p xml:lang="en-GB"><st c="50">1989 yılı, 13 Ağustos gecesi...</st></p>
			<p xml:lang="en-GB"><st c="82">Bergen, Kayseri Fuarı’nda son kez sahneye çıkıyordu, katilinin çok yakınlarda olduğunu bilmeden...</st></p>
			<p xml:lang="en-GB"><st c="181">Ve gece yarısı, 14 Ağustos’a girilmişti.</st></p>
			<p xml:lang="en-GB"><st c="222">Saatler henüz sabaha ulaşmamıştı; konserden sonra Mersin’deki evine gitmek üzere yola çıkmıştı Bergen, yanında yine annesi vardı. </st><st c="353">Arabası tamirde olduğu için taksi tutmuştu. </st><st c="397">Annesini ve taksi şoförünü etrafı kolaçan etmeleri konusunda uyarıyordu. </st><st c="470">Bir müddet kimseyi görmeseler de karanlığın içindeki Azrail’in ayak sesleri hissediliyordu. </st><st c="562">Peşindeydi yine, bıkmıyor, usanmıyordu.</st></p>
			<p xml:lang="en-GB"><st c="601">Bergen takip edildiğini polisi arayarak bildirmiş, yardım istemişti, tedbir alınacağı söylenince de yoluna devam etmişti. </st><st c="724">Annesi tedirginlik içerisindeydi, kızını döven, üzerinde sigaralar söndüren, yüzüne kezzap attıran birinin her şeyi yapabileceğini biliyordu, yıllarca süren bu korkusunu yüreğinden hiç söküp atamamıştı ki...</st></p>
			<p xml:lang="en-GB"><st c="931">Devenin sevmediği ot burnunun dibinde bitermiş ya, onun da görmeye bile tahammül edemediği eski damadı tarafından takip edildiklerini almaları çok da uzun sürmedi; yolda, yanlarında belirivermişti yine...</st></p>
			<p xml:lang="en-GB"><st c="1136">Üstelik yalnız da değildi...</st></p>
			<p xml:lang="en-GB"><st c="1165">Üstelik silahı da vardı...</st></p>
			<p xml:lang="en-GB"><st c="1192">Azrail’in çalımlarından kurtulmuşlardı yıllardır ama bu defa farklı bir koku vardı havada...</st></p>
			<p xml:lang="en-GB"><st c="1285">Önlerini kesti arabasıyla, Bergen tatsızlık çıkmasın diye geçti Halis’in arabasına. </st><st c="1370">Arabada bulunan Halis’in üvey kardeşi de Bergen’in arabasına geçmişti. </st><st c="1441">Peş peşe yola koyuldular; konuşur ikna eder sandı Bergen. </st><st c="1499">Ama bu adamın ne laftan anladığı vardı ne de sözden... </st><st c="1554">Konuşmalar inatlaşmalara, bağrışmalar küfürleşmelere dönüştü. </st><st c="1616">Böyle tartışmalara alışıktı her ikisi de, ama bu sefer bir başka dik kafalılık seziyordu Bergen, “Evine döneceksin, sahne mahne yok! </st><st c="1749">Bitti!” diye bas bas bağırıyor, ağza alınmayacak küfürler savuruyor ve her zamanki gibi tehdit ediyordu.</st></p>
			<p xml:lang="en-GB"><st c="1853">Yaşatmam, diyordu...</st></p>
			<p xml:lang="en-GB"><st c="1874">Belki biraz sakinleşirler, hem de hava alırlar diye mola vermek istedi Bergen. </st><st c="1954">Annesi de arkada onları takip eden takside meraktan içi içini kemiriyordu.</st></p>
			<p xml:lang="en-GB"><st c="2028">Tarsus, Çamalan Yaylası’ndaki Aspava Lokantası’nın önünde durdular. </st><st c="2097">Araçtan inen Bergen tedirgin bir vaziyette sağına soluna bakıyordu. </st><st c="2165">Etrafta polis görmeyi umuyordu çaresizce. </st><st c="2207">Sonra annesi ve taksi şoförü de diğer araçtan indiler. </st><st c="2262">Herkeste bir tedirginlik vardı. </st><st c="2294">Havadaki gerginlik her hallerine yansıyordu.</st></p>
			<p xml:lang="en-GB"><st c="2338">Garsonun gösterdiği masaya oturdular.</st></p>
			<p xml:lang="en-GB"><span xml:lang="tr-TR"><st c="2376">Bergen’in ölümünden sonra annesi Sabahat Çakır hastanede yatarken </st></span><span xml:lang="tr-TR"><st c="2443">Günaydın</st></span><span xml:lang="tr-TR"><st c="2451"> gazetesi muhabiri Sedat Bozkurt’a yaşananları şöyle anlatıyor:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2514">“Bergen’in Kayseri’de programı vardı. </st><st c="2553">Halis kaldığımız otelin önüne gelip ‘Bana dönmezsen hepinizi öldüreceğim!’ diye tehditler savurdu. </st><st c="2652">Bu tehditleri sık sık duyduğumuz için fazla önemsemedik. </st><st c="2709">Mersin’e dönerken Halis, üvey kardeşi ile gelip yolumuzu kesti. </st><st c="2773">Bergen’in arabası tamirde olduğu için taksiyle gidiyorduk. </st><st c="2832">Şoför korkup durdu. </st><st c="2852">Bergen tartışmanın büyümemesi için Halis’in arabasına geçti. </st><st c="2913">Bir süre sonra yol üzerindeki bir lokantada mola verdik. </st><st c="2970">Ben, Bergen ve Halis bir yere oturduk. </st><st c="3009">Diğerleri ateşin başında bekliyorlardı. </st><st c="3049">Halis, Bergen’e, ‘Bana dön!’ diye ısrar ediyordu. </st><st c="3099">Kızım ise kesin olarak istemiyordu. </st><st c="3135">Kızım sırtını arka taraftaki çiçeklere dönüp, ‘Artık her şey bitti, sana dönmem!’ dedi. </st><st c="3223">Bu lafı duyan Halis’in birden gözü döndü. </st><st c="3265">Belinden bir tabanca çıkardı. </st><st c="3295">Önce ayaklarına, düşünce de üzerine ateş etti. </st><st c="3342">Avazım çıktığı kadar bağırıp yardım istedim. </st><st c="3387">Bu kez beni susturmak için tabancayı bana doğrulttu ve ateşledi. </st><st c="3452">Bizi kanlar içinde bırakıp, üvey kardeşi ile arabaya binip kaçtılar.”</st></span></p>
			<p xml:lang="en-GB"></p>
			<p xml:lang="en-GB"><st c="3521">Ve Azrail bu defa galip gelmişti...</st></p>
			<p xml:lang="en-GB"><st c="3557">Annesi vücudunun çeşitli yerlerine isabet eden üç kurşuna rağmen hayatta kaldı.</st></p>
			<p xml:lang="en-GB"><st c="3637">Ama Bergen... </st><st c="3652">Onun soluğu yetmedi hayata tutunabilmeye, oracıkta can verdi...</st></p>
			<p xml:lang="en-GB"><st c="3715">Arabeskin Kraliçesi’nin şarkıları susmuştu...</st></p>
			<p xml:lang="en-GB"><st c="3761">Tarsus, Çamalan Yaylası’nın üzerindeki güneş sanki ışıklarını kaçırıyor, doğmak istemiyordu yerde yüzüstü yatan, beyaz tişörtü al al olmuş Bergen’in cansız bedenine...</st></p>
			<p xml:lang="en-GB"><st c="3929">Bergen’in naaşı Tarsus Devlet Hastanesi morguna kaldırıldı. </st><st c="3990">Ertesi gün cenazesinde bir tek plakçısı Yaşar Kekeva vardı. </st><st c="4050">Üstelik cenaze işlemlerinin her şeyi ile de ilgileniyordu. </st><st c="4109">Ancak, hiçbir sanatçı dostunun katılmadığı, birkaç kişinin huzurunda düzenlenen cenaze töreniyle Mersin Şehir Mezarlığı’nda sessiz sedasız toprağa verildi. </st><st c="4265">Annesi ameliyattaydı, bilmiyordu kızının can verdiğini. </st><st c="4321">Çok sonra öğrendi. </st><st c="4340">İçine doğan sıkıntıların tek nedeniydi kızının katili.</st></p>
			<p xml:lang="en-GB"><st c="4394">Kızını öldürdükten sonra “Seni mezarında bile rahat bırakmayacağım!” diye bağıran katilinden korumak için kocaman kafes yaptırdı kızının mezarının etrafına. </st><st c="4552">Kendine gelen tehditler umurunda değildi ama o kızının artık huzur içinde uyumasını istiyordu.</st></p>
			<p xml:lang="en-GB"><st c="4646">Evladının yerine kendi canını niye almadı diye isyan etse de Tanrı’ya, kadere sual edilmezdi; boyun eğdi, ama nefes aldığı müddetçe kızının katiline beddua etmeyi hiç bırakmadı. </st><st c="4825">Son nefesini verdiği güne kadar da lanetler okudu.</st></p>
			<p xml:lang="en-GB"><st c="4875">Katili kaçtı:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="4889">“Beni Türkiye’de kimse yakalayamaz. </st><st c="4926">İki gün Adana’da kaldıktan sonra Suriye’ye oradan da Beyrut’a geçtim. </st><st c="4996">Sonra geri döndüm. </st><st c="5015">Haberleri telefonla öğreniyordum. </st><st c="5049">Onu da kulübelerden hallediyordum. </st><st c="5084">Hiç uğraşmayın, beni yakalayamazsınız dedim... </st><st c="5131">Adana’dan İstanbul’a geldim. </st><st c="5160">İstanbul’dan Romanya, Doğu Berlin, Almanya’ya gittim. </st><st c="5214">Almanya’da beş altı hafta geçti, ihbar üzerine yakaladılar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5274">Ancak onun katilinin hikâyesi burada bitmeyecekti. </st><st c="5326">Yakalanacak, tekrar cezaevine düşecek; 12 Mart 1992 tarihinde çıkarıldığı mahkemede 1 yıl 3 ay hüküm giyecek, zamanaşımı, Almanya’daki mahkûmiyet süresi gibi hafifletici sebeplerle 7 aylık bir mahkûmiyetle serbest kalacaktı; bu kadar hafif bir ceza almasını da, </st></span><span xml:lang="tr-TR"><st c="5588">“Turkish...”</st></span><span xml:lang="tr-TR"><st c="5600"> diye tanımlayacak, bıyık altından gülerek. </st></span><span xml:lang="tr-TR"><st c="5644">“Azgelişmiş ülkelerde, hangi ülke olursa olsun güçlüysen olay bitmiştir. </st><st c="5717">Ama git Batı ülkelerine, ne kadar güçlü olursan hiç umurunda değil, cumhurbaşkanı da sıraya girecek, başbakanı da sıraya girecek...”</st></span><span xml:lang="tr-TR"><st c="5849"> diyecekti...</st></span></p>
			<p xml:lang="en-GB"><span xml:lang="tr-TR"><st c="5862">“Bin defa kalksın mezardan, aynı hatayı yapsın bin defa daha öldürürüm!” </st></span><span xml:lang="tr-TR"><st c="5936">diye de noktalamıştı sözlerini yıllar sonra verdiği bir röportajda...</st></span><span xml:lang="tr-TR"><a id="footnote-249-55-backlink" href="#footnote-249-55"><st c="6005">55</st></a></span><span xml:lang="tr-TR"></span></p>
			<p xml:lang="en-GB"><st c="6008">Vicdan adalete bir kez daha yenik düşecekti...</st></p>
			<p xml:lang="en-GB"><st c="6055">Gözlerinin önünde kızının vurularak öldürülmesine şahitlik eden anne, mahkeme kararına “Kızımın mezarda kemikleri sızlayacak!” diye isyan edecekti...</st></p>
			<p xml:lang="en-GB"></p>
			<p xml:lang="en-GB"><st c="6205">Alacakaranlıkta ateş kusan bir namlu, katiline âşık olan, bu aşkı minnetle sürdürüp, tehditlere rağmen yürüten gencecik bir kadının hayat hikâyesini yarım bırakmıştı. </st><st c="6373">Bergen artık yürek sızlatan şarkılarında, annesinin, dostlarının ve sevenlerinin yüreğinde hayat bulmaya devam edecekti...</st></p>
			<p xml:lang="en-GB"><span xml:lang="tr-TR"><st c="6495">Ertesi gün tüm gazetelerin  birinci sayfaları </st></span><span xml:lang="tr-TR"><st c="6541">Acıların Kadını Öldürüldü</st></span><span xml:lang="tr-TR"><st c="6566"> manşetleriyle dolacak, sevenlerini ve hayranlarını yasa boğacaktı. </st><st c="6634">Şarkıların içinde yaşamış gencecik, istikbal vaat eden bir hayatın şiddetle susturulması ve bu sonun en başından beri biliniyor olması sevenlerinin yüreğini daha da yakacaktı...</st></span></p>
			<p xml:lang="en-GB"><st c="6811">Arabeskin Kraliçesi Bergen yoktu artık, şarkıları onu hep yaşatacak olsa da...</st></p>
			<div>
				<div>
					<p><a id="footnote-249-54" href="#footnote-249-54-backlink"><st c="6890">54</st></a><span> </span><span><st c="6893">Giden Gençliğim</st></span><span><st c="6909"> adlı albümünde yer alan “Zamanı Geldi” şarkı sözlerinden. </st><st c="6968">Söz / Müzik: Cengiz Tekin.</st></span></p>
				</div>
				<div>
					<p><a id="footnote-249-55" href="#footnote-249-55-backlink"><st c="6994">55</st></a><st c="6997"> CRITURK TV</st></p>
				</div>
			</div>
		</div>
	<div id="charCountTotal" value="7008"></div></body>
</html>
