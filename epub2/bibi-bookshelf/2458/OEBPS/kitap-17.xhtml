<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><st c="0">-VII-</st></p>
			<p xml:lang="en-GB"><st c="6">“Kezzap bile bu kadını çirkinleştirememiş.”</st></p>
			<p xml:lang="en-GB"><st c="50">– Sezen Aksu</st></p>
			<p xml:lang="en-GB"><st c="63">Bergen, TRT’nin arabesk yasağını deliyor</st></p>
			<p xml:lang="en-GB"><st c="104">ve ödül alıyor</st></p>
			<p xml:lang="en-GB"><st c="119">Ölmeden iki yıl önce hayatında ilk ve son kez televizyona çıkmıştı Bergen. </st><st c="195">Son röportajıydı bu; kelimeler nasıl da karışmıştı boğazında, heyecanını bastırmaya çalışsa da ne söyleyeceğini bilememesi çok heyecanlandırmıştı onu. </st><st c="346">Mikrofon uzatan TRT olunca heyecanı daha da artmıştı.</st></p>
			<p xml:lang="en-GB"><span xml:lang="tr-TR"><st c="399">16 Ocak 1987’de gazeteci-yazar Ergun Balcı’nın TRT (TV1) Televizyonu için hazırlayıp sunduğu </st></span><span xml:lang="tr-TR"><st c="493">Musiki Maceramız</st></span><span xml:lang="tr-TR"><st c="509"> adlı program için yapılmıştı bu röportaj. </st><st c="552">O yıllarda TRT’de arabesk müzik yasağı vardı ve Bergen’in yasağı delmesi tüm müzik camiasında şaşkınlıkla karşılanmıştı.</st></span><span xml:lang="tr-TR"></span></p>
			<p xml:lang="en-GB"><st c="672">Ergun Balcı soruyor, Bergen mahcup, çekingen; doğru kelimeleri arıyor gibi bir tedirginlikle cevap veriyordu sorulara:</st></p>
			<p xml:lang="en-GB"><span xml:lang="tr-TR"><st c="791">Açılış konuşmasını Bergen’in o aralar sahne aldığı Lutesse gece kulübü önünden yapıyor Ergun Balcı. </st><st c="892">“Günümüz insanının ilgi alanına giren birtakım musiki parçaları da var. </st><st c="964">Bunların arabesk müzik adı altında ele alındığını görüyoruz. </st><st c="1025">Şimdi arabesk müziğin sıkça söylenildiği, dinlenildiği gazinolardan birisindeyiz...” diye anonsuna başlıyor ve gece kulübünün kapısından içeriye doğru yürüyor. </st><st c="1185">Bu arada fonda </st></span><span xml:lang="tr-TR"><st c="1200">Acıların Kadını</st></span><span xml:lang="tr-TR"><st c="1215"> şarkısı çalmaya başlıyor. </st><st c="1242">Ve sahnede Bergen, beyaz elbisesiyle ritme ayak uydurarak salınıyor. </st><st c="1311">Beyaz bir bant takmış gözüne. </st><st c="1341">Saçları ile bir tarafını kapatmış. </st><st c="1376">Arkada hepsi siyah takım elbise, beyaz gömlek ve siyah papyonlarını takmış halde kalabalık bir saz heyeti bulunuyor. </st><st c="1493">Başından aşağıya kırmızı gül yaprakları dökülüyor Bergen’in.</st></span></p>
			<p xml:lang="en-GB"><st c="1553">Bergen, TRT için yapılan bu çekime özenle hazırlanmış. </st><st c="1609">Hiçbir dekoltesi olmayan beyaz bir elbise giyiyor. </st><st c="1660">Tavanda kristal küre ışıl ışıl, yanında renkli spotlar eşliğinde şarkının tamamını okumasa da yarısını söylüyor ve şarkısını bitiriyor. </st><st c="1796">Alkışların ardından röportaj başlıyor. </st><st c="1835">Bergen kendi posterinin önünde, ayakta duruyor:</st></p>
			<p xml:lang="en-GB"></p>
			<p xml:lang="en-GB"><st c="1882">EB: “Sizi daha çok bir arabesk sanatçısı olarak tanıyoruz, sizden öğrenelim, arabesk musikisi hakkında ne düşünüyorsunuz?”</st></p>
			<p xml:lang="en-GB"><st c="2005">B: “Benim duyarak, severek okuduğum bir müzik türü. </st><st c="2058">Ben de severek okuyorum. </st><st c="2083">Duyarak okuyorum.”</st></p>
			<p xml:lang="en-GB"><st c="2101">EB: “Niçin sevdiğinizi sorsak acaba bunun cevabını almak kolay olur mu?”</st></p>
			<p xml:lang="en-GB"><st c="2174">B: “Vallahi yaşadığım acılar, problemlerim, kişisel problemlerim falan sebep herhalde tahminim.”</st></p>
			<p xml:lang="en-GB"><st c="2271">EB: “Buradan şu soruyu çıkartabilir miyiz? </st><st c="2315">Bir acılı insanın arabesk musikiye eğilim gösterdiğini söyleyebilir miyiz?”</st></p>
			<p xml:lang="en-GB"><st c="2390">B: “Tabii, genelde zaten öyle. </st><st c="2422">İnsanoğlu ya ailevi nedenden üzülüyor ya parasal nedenden. </st><st c="2481">Çeşitli yönlerden arabesk müziğe itiliyor. </st><st c="2524">Severek, duyarak dinliyor. </st><st c="2551">Belki dertlerini dile getirdiği içindir, bilemiyorum.”</st></p>
			<p xml:lang="en-GB"><span xml:lang="tr-TR"><st c="2605">EB: “Siz dinleyicilerinizde bunu izlediniz mi? </st><st c="2653">Tespit ettiniz mi?”</st></span><span xml:lang="tr-TR"></span></p>
			<p xml:lang="en-GB"><st c="2672">B: “Çoğu zaman, evet. </st><st c="2695">Mesela ben müziğe başladığım anda şarkılarıma ya sözün tesiriyle ya müziğin etkisiyle orada ya sigara yakıyor ya da kadehe sarılıyor ya ah çekiyor, derin bir ah. </st><st c="2857">Kim bilir nelerini dile getiriyor. </st><st c="2892">Bunu tabii ki benim bilmem mümkün değil.”</st></p>
			<p xml:lang="en-GB"><st c="2933">EB: “Bir de orkestranız içerisinde ilgiyi çeken bir görüntü vardı, bu da bağlamanın yanında kanun, kanunun yanında gitar, gitarın yanında keman ve ut vardı. </st><st c="3091">Bunlar için ne dersiniz?”</st></p>
			<p xml:lang="en-GB"><st c="3116">B: “Arabeskin manası meydana çıkıyor, sazlarla bütünleşiyor. </st><st c="3178">Sözler, laflar. </st><st c="3194">Yani karma sazdır, bilmiyorum, hani bir Türk sanat müziğine, bir halk müziğine benzemediği için anlamı o yani, karma saz. </st><st c="3316">Bilmiyorum.”</st></p>
			<p xml:lang="en-GB"></p>
			<p xml:lang="en-GB"><st c="3328">Ergun Balcı deneyimli bir programcı olarak Bergen’in zor durumda kaldığını ve çok heyecanlandığını görüp uzatmıyor daha fazla ve toparlamaya çalışıyor:</st></p>
			<p xml:lang="en-GB"></p>
			<p xml:lang="en-GB"><st c="3480">EB: “Hepsinden de birer parça var.”</st></p>
			<p xml:lang="en-GB"><st c="3516">B: “Evet.”</st></p>
			<p xml:lang="en-GB"><st c="3527">EB: “Verdiğiniz bilgiler için çok teşekkür ederiz...” diyerek noktalıyor röportajı.</st></p>
			<p xml:lang="en-GB"></p>
			<p xml:lang="en-GB"><st c="3611">Bergen’in yüzünde tatlı bir gülümseme oluşuyor, “Oh nihayet atlattım!” der gibi... </st><st c="3695">Ne kadar tedirgin olduğu, hata yapmaktan korktuğu her halinden belli oluyor... </st><st c="3774">Röportajın başlarında ellerini göbeğinin üzerine kavuşturmuş olmasından belli oluyor parmaklarıyla heyecanını gidermeye çalışması. </st><st c="3905">Röportajın yarısından sonra da kamera yüzüne yaklaşıyor ve kadrajda sadece Bergen oluyor. </st><st c="3995">O güzel yüzü gözündeki banda rağmen ışıl ışıl parlıyor, hayata tutunmanın umudunu gizlemeden...</st></p>
			<p xml:lang="en-GB"><st c="4090">Ünlü fotoğraf sanatçısı Erol Atar’ın sözleri bu durumu net bir şekilde anlamamızı sağlıyor:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="4182">“Bir gece Sezen Aksu ile Bergen’in çıktığı kulübe gittik. </st><st c="4241">Sezen, Bergen’e baktı baktı ve dedi ki: Kezzap bile bu kadını çirkinleştirememiş.”</st></span><span xml:lang="tr-TR"><a id="footnote-249-37-backlink" href="#footnote-249-37"><st c="4323">37</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="4326">Yeni kaset çalışmaları ve konserleriyle yoğun bir tempoya girmişti Bergen. </st><st c="4402">Elinden gelse sahnelerden hiç inmeyecekti. </st><st c="4445">1987 yılının Mart ayında doğup büyüdüğü yere, Mersin’e gitti konser vermek için. </st><st c="4526">Hem ailesi ile hasret gidermek hem de Mersinlileri büyülemek istiyordu. </st><st c="4598">Konser biletleri günler öncesinden tükendi. </st><st c="4642">Mersinliler kendi topraklarında yetişmiş, onları gururlandıran başarılı hemşerilerini bağırlarına basmışlardı. </st><st c="4753">O kadar mutlu olmuştu ki daha çok gelmeliyim Mersin’e diye düşündü. </st><st c="4821">Bu ilgi başını döndürmüştü.</st></p>
			<p xml:lang="en-GB"><span xml:lang="tr-TR"><st c="4848">Mersin dönüşü de başını döndüren olaylar zinciri devam ediyordu. </st></span><span xml:lang="tr-TR"><st c="4914">Acıların Kadını</st></span><span xml:lang="tr-TR"><st c="4929"> albümünün gördüğü olağanüstü ilgi üzerine Yaşar Plak sanatçısını 1987’de </st></span><span xml:lang="tr-TR"><st c="5003">1986 Yılı Albümü En Çok Satan Arabesk Kadın Sanatçı</st></span><span xml:lang="tr-TR"><st c="5054"> unvanıyla Altın Plak ve Altın Kaset ödülleriyle taçlandırdı. </st><st c="5116">O dönemlerde müzik piyasasını elinde tutan Unkapanı’nda bu durum büyük şaşkınlık yaratmıştı.</st></span></p>
			<p xml:lang="en-GB"><span xml:lang="tr-TR"><st c="5208">Cengiz Özşeker’in elinden </st></span><span xml:lang="tr-TR"><st c="5235">Altın Plak</st></span><span xml:lang="tr-TR"><st c="5245"> ödülünü alırken heyecandan elleri titremiş, ağlamamak için kendini zor tutmuştu. </st><st c="5327">Altın Kaset ödülünü ise Ferdi Özbeğen’den aldı. </st><st c="5375">Yıllardır hayranlık duyduğu bu büyük ses sanatçısının elinden ödül almak tüm bedeninin tarifi imkânsız bir mutluluk sarhoşluğuyla kaplanmasına neden olmuştu.</st></span></p>
			<p xml:lang="en-GB"><st c="5532">Konservatuara gittiği yıllar severek dinlerdi Ferdi Özbeğen’i ve bir gün onun elinden ödül alacağını biri ona söylese kahkahalarla gülerdi.</st></p>
			<p xml:lang="en-GB"><st c="5672">Basının bu ödül törenine ilgisi büyük olmuştu. </st><st c="5720">Yaşar Plak her detayı çok iyi hesaplayarak yapmıştı organizasyonu. </st><st c="5787">Bergen’in ne kadar motive olduğu objektiflere poz verirken yüzünde çiçek gibi açan gülüşünde yatıyordu. </st><st c="5891">Bugüne kadar hiçbir sanatçı bu iki ödülü birden almamıştı. </st><st c="5950">Çektiği bunca sıkıntı ve kedere rağmen hayata ve Tanrı’ya isyan etmemiş olmasının ödülü olarak görüyordu bu başarısını. </st><st c="6070">İçi içine sığmıyor, bu mutluluğu Halis ile de paylaşmak isteği uyanıyordu içinde. </st><st c="6152">Cezaevine gidemeyeceğine göre ona buradan mesaj gönderebilirdi...</st></p>
			<p xml:lang="en-GB"><st c="6217">Tören sonunda gazetecilere yaptığı açıklamalarla Halis’e umut veren mesajını yolluyordu ancak sevenlerini ve hayranlarını hayrete düşürüyordu:</st></p>
			<p xml:lang="en-GB"><span xml:lang="tr-TR"><st c="6360">“Artık yoruldum, gece hayatı insanı çok yıpratıyor. </st><st c="6413">Beni sevenlerime belki zaman zaman konserler verebilirim ama sahneyi kesin olarak bırakacağım.”</st></span></p>
			<p xml:lang="en-GB"></p>
			<p xml:lang="en-GB"><st c="6508">Annesinin yaşadığı panik ve kalbinin çarpıntıları artıyordu duydukları karşısında. </st><st c="6592">Kızına artık sormak dahi istemiyordu neler oluyor diye. </st><st c="6648">Sorsa ne olacaktı ki?... </st><st c="6673">Dik kafalı evladı sanki onu mu dinliyordu? </st><st c="6716">Her gece konuşmak için karar veriyor ancak son günlerde içkisini kontrol edemiyor, ağzından kırıcı bir şey duyarım korkusuyla susuyordu; bu suskunluk onu kahretse de...</st></p>
			<p xml:lang="en-GB"></p>
			<p xml:lang="en-GB"><st c="6884">O sıralarda İstanbul’daki Lutesse gece kulübündeki programı daha bitmeden Lunapark Gazinosu’nda da çalışmaya başlamıştı Bergen. </st><st c="7013">Gönül Yazar’ın assolist olduğu kadroda yer alıyordu. </st><st c="7066">İlk defa büyük bir gazinoda büyük bir sanatçı kadrosuylaydı.</st></p>
			<p xml:lang="en-GB"><st c="7126">Gazino programlarında çok sayıda şarkıcı ardı ardına sahneye çıktığı için, assolist ve solist altı hariç, her birine verilen süre yirmi dakikayı geçmiyordu. </st><st c="7284">Bu kadar kısa bir süre ne Bergen’e ne de gazinoya onu dinlemeye gelenlere yetiyordu.</st></p>
			<p xml:lang="en-GB"><st c="7368">Yaşar Plak’ta 1980 yılından bu yana çalışmakta olan Ahmet İskenderoğlu’nun anlattıklarından:</st></p>
			<p xml:lang="en-GB"><span xml:lang="tr-TR"><st c="7461">“Onu programlarının çoğuna ben götürdüm. </st><st c="7503">Genellikle şehir dışındaki konserlere birlikte giderdik. </st><st c="7560">Dinleyicilerle iç içe olmayı severdi. </st><st c="7598">Ne çok teklifler geldi büyük gazinolardan ama çoğunu reddetti. </st><st c="7661">Gece kulübünde, geç vakitte sahneye çıkmayı daha çok seviyordu. </st><st c="7725">Herkesin eğlencesini bitirip çorba içmeye gittiği saatlerde sahneye çıkıyor, saatlerce söylüyordu. </st><st c="7824">Ne kadar ısrar ettiysek de bundan vazgeçiremedik.”</st></span><span xml:lang="tr-TR"><a id="footnote-249-38-backlink" href="#footnote-249-38"><st c="7874">38</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="7877">Onun özgür ruhunu sahnelerde serbest bıraktığı ve bundan çok mutlu olduğu biliniyordu. </st><st c="7965">Kısıtlı zamanlara sığdırılmış dakikalar hiç ona göre değildi. </st><st c="8027">Üç şarkılık program mı olurdu? </st><st c="8058">İnsanın o kadar hazırlanıp sahneye çıkmasına değmezdi. </st><st c="8113">Bu nedenledir ki Bergen ağırlıklı olarak gece kulüplerini tercih etti çalışmak için. </st><st c="8198">O bu durumdan çok mutlu olsa da onu bir saniye bırakmayan annesi için artık ıstırap olmaya başlamıştı. </st><st c="8301">Ancak o kızının mutlu olması için çoktan kendi hayatını hiçe saymıştı. </st><st c="8372">Varsın ömrünün yarısı kızına gitsindi, onun hiç şikâyeti yoktu. </st><st c="8436">Çözdüğü bulmacalarında giderirdi sıkıntısını Sabahat Hanım. </st><st c="8496">Onun gibi de bulmaca çözen yoktu...</st></p>
			<p xml:lang="en-GB"></p>
			<p xml:lang="en-GB"><st c="8531">Yeni albümler, stüdyo kayıtları, gazino, gece kulübü derken tüm bu koşuşturmanın arasında en ufak bir sızlanma duyulmuyordu annesinin ağzından. </st><st c="8676">Onu tanıyan arkadaşları, gazeteciler, vokalistleri hepsi de aynı fikirdeydi; kendisini evladına adamış bir annesi vardı Bergen’in. </st><st c="8807">Sabahat Hanım her ne kadar Bergen’in özel hayatına çok karışmak istemese de parasını pulunu biriktirmesi, mal mülk sahibi olması konusunda son derece titiz davranıyordu. </st><st c="8977">Onun tek yaptığı kızının kaderinin peşinden koşmasıydı...</st></p>
			<p xml:lang="en-GB"><span xml:lang="tr-TR"><st c="9034">Bergen’in yeni albümü </st></span><span xml:lang="tr-TR"><st c="9057">Onu da Yak Tanrım</st></span><span xml:lang="tr-TR"><st c="9074"> bitmişti ve artık dinleyicileriyle buluşması gerekiyordu. </st><st c="9133">Yaşar Plak hiçbir tanıtım masrafından kaçınmamış, tam sayfa gazete ilanları vermişti. </st><st c="9219">Bu albümden de bir milyonluk satış bekleniyordu.</st></span></p>
			<p xml:lang="en-GB"><span xml:lang="tr-TR"><st c="9267">Bergen, albüm çalışmaları tamamlandıktan sonra Bursa’ya gitti. </st><st c="9331">Bu defa da kadroda İbrahim Tatlıses ve Müjde Ar gibi ünlü isimler vardı. </st><st c="9404">Ancak Bursa’ya giderken Avustralyalı menajeri John Pale ile gitmişti. </st><st c="9474">İngilizce bilmediği için vokalistinden destek alıyordu. </st><st c="9530">Aralarında başlayan arkadaşlık tatlı bir flörtleşmeye dönüşmüştü. </st><st c="9596">Bergen menajerinin kendisiyle ilgilenmesinden çok hoşnuttu ve bu ilginin devam etmesi için de John’la görüşmeyi sürdürüyordu. </st><st c="9722">Bu beraberlik arkadaşlıktan ilişkiye evrilemezdi. </st><st c="9772">Zira daha bir ay önce ödül töreninde gazetecilere sahneleri bırakacağını açıklayarak kocasına dönme ihtimalinin kapılarını </st></span><span xml:lang="tr-TR"><st c="9895">sonuna kadar açmamış mıydı? </st><st c="9923">O zaman bu John da ne demek oluyordu? </st><st c="9961">Kocasına başka mesajlar da mı göndermek istemişti? </st><st c="10012">Böyle bir olayı magazin basınının yazacağını çok iyi biliyordu...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10077">Sonunda bu karmaşık ilişki magazin gazetecilerinin olayı farklı yorumlamalarına neden oldu ve </st></span><span xml:lang="tr-TR"><st c="10172">Müzik Magazin</st></span><span xml:lang="tr-TR"><st c="10185"> dergisi Bergen ve menajerini sevgili gibi göstererek iddialı da bir başlık atarak haber yaptı:</st></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="10280">“Bergen Ateşle Oynuyor!</st></span></p>
			<p xml:lang="en-GB"><span xml:lang="tr-TR"><st c="10304">Bir süredir Bursa’da sahneye çıkan sanatçı, şu sıralar ‘sabık’ eşini unutmuş gibi. </st><st c="10388">‘İthal malı’ organizatör sevgilisi John Pale ile gününü gün eden Bergen, bu ilişkinin ne denli tehlikeli olduğunu da göz ardı ediyor. </st><st c="10522">Bergen cezaevindeki eşi ile Avustralyalı sevgilisi arasında bir türlü seçim yapamadığını belirterek ‘Duygularım değişiyor. </st><st c="10645">Cezaevindeki eşime bazen acıyor ve onu istiyorum. </st><st c="10695">Bazen de ondan nefret ediyorum. </st><st c="10727">Yıllarımı bana acı içinde geçirten biriyle birlikte yaşayabilir miyim bilemiyorum. </st><st c="10810">Henüz hiçbir karar vermedim’ derken, bir aşk çıkmazının içinde olduğunu belirtiyor.”</st></span></p>
			<p xml:lang="en-GB"></p>
			<p xml:lang="en-GB"><st c="10894">Bergen’den habere bir itiraz gelmemiş olmasına rağmen net olarak kabul de etmiyordu. </st><st c="10980">Belki de yakın bir vokalistinin anlattığı gibi o sadece kocasının içeride çaresizce yattığı günlerde onunla oynamak istiyordu.</st></p>
			<p xml:lang="en-GB"><st c="11106">Artık hem şöhreti hem de parası vardı... </st><st c="11148">Elini sallasa ellisi vardı... </st><st c="11178">Kocası o insan içine çıkamasın, yüzüne kimse bakmasın istemişti ama Allah’ın Avustralyalısı bile ona hayrandı... </st><st c="11291">Bilinsin istedi belki de...</st></p>
			<p xml:lang="en-GB"></p>
			<p xml:lang="en-GB"><st c="11318">Akabinde konser için gittiği Adana Lunapark Gazinosu’nda –Ağustos 1987– uğradığı bıçaklı saldırıdan son anda kurtuldu. </st><st c="11438">Tam sahneye çıkarken, salonu dolduran hayranlarının gözleri önünde tam altı bıçak darbesi alıyor. </st><st c="11536">Üçü bacağına üçü vücuduna isabet ediyor. </st><st c="11577">Saldırgan durdurulmasa belki de son darbe kalbine, kim bilir! </st><st c="11639">Üstelik de bıçaklayan saldırgan gazinonun fotoğrafçısıydı. </st><st c="11698">Meşhur olmak için yaptım dediyse de insanların kafalarında hep soru işareti olarak kaldı. </st><st c="11788">Bıçaklanma olayının menajer sevgiliye Halis’in rövanşı olduğu söylense de Bergen bu duruma şiddetle karşı çıktı:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="11900">“Bu olay bana kasıtlı yapılmış bir şey değil. </st><st c="11947">Bunu her zaman söyledim, yine söylüyorum. </st><st c="11989">Gazino sahibiyle başkaları arasında olan konu. </st><st c="12036">Benim talihsizliğim o an sahnede olmam. </st><st c="12076">Herkes kocamın yaptığını sandı. </st><st c="12108">Ben bunlara inanmıyorum. </st><st c="12133">Tabii gene yıkıldım. </st><st c="12154">Diyorum ya, hayatım roman gibi. </st><st c="12186">Ama ağlatan bir roman ve bu romanda bir sayfa daha açılmıştı. </st><st c="12248">Ama azmim ve çabalarım ile kendimi topladım.”</st></span><span xml:lang="tr-TR"><a id="footnote-249-39-backlink" href="#footnote-249-39"><st c="12293">39</st></a></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="12296">Gördüğü kâbuslar, yaşadığı korkular bitmek bilmiyor, tam bitti derken yerine yenileri ekleniyordu. </st><st c="12396">Evet, dediği gibi de oldu Bergen’in; kendini topladı, ayakta tedavisi bitti ve sağlığına kavuştu. </st><st c="12494">Ancak </st></span><span xml:lang="tr-TR"><st c="12500">Müzik Magazin</st></span><span xml:lang="tr-TR"><st c="12513"> dergisi olayı farklı pencereden yansıtmaya devam ediyor ve ateşle oynayanın kim olduğunu gözler önüne seriyordu:</st></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="12626">“Ateşle oynuyor diye başlık atmıştık daha geçtiğimiz hafta Bergen’in fazlaca özgür davranışları için. </st><st c="12729">Gerçekten de dediklerimiz harfi harfine çıktı... </st><st c="12778">Evet, önce kezzapla tanıştı ünlü sanatçı. </st><st c="12820">Sonra da bıçak yaralarıyla... </st><st c="12850">Bundan sonra dileriz ‘Acıların Kadını’ böylesi saldırılara boy hedefi olup hayranlarını üzmez. </st><st c="12945">Tabii her adımını dikkatli atması ve özellikle geçen hafta belirttiğimiz gibi ateşle oynamaması koşuluyla...”</st></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="13054">Bu açıklamalar Bergen’in annesini çok kızdırmış, kızına yapılan saldırganca ve haksız olduğunu düşündüğü haberlerin önünü kesmek ve olayın farklı bir boyutu da olabileceği düşüncesiyle </st></span><span xml:lang="tr-TR"><st c="13240">Müzik Magazin</st></span><span xml:lang="tr-TR"><st c="13253"> dergisine açıklama yapma ihtiyacı hissetmişti:</st></span></p>
			<p xml:lang="en-GB"><span xml:lang="tr-TR"><st c="13300">“Ben bu işi Gaziantep’teki geceye gitmemesine bağlıyorum. </st><st c="13359">Her ne kadar emin olmasam bile... </st><st c="13393">Bergen sahneye çıkmadan önce içki içer. </st><st c="13433">Cengiz Özşeker, Bergen’den Gaziantep’te bir gece programa çıkması için söz almış. </st><st c="13515">İçkili insanla iş konuşulur mu hiç? </st><st c="13551">Tabii Bergen de kabul etmiş. </st><st c="13580">Halbuki o akşam İskenderun’da festival vardı. </st><st c="13626">Ertesi gün ben olayı duyana kadar iş bitmiş. </st><st c="13671">Kaparo olarak 900 bin lira alınmış. </st><st c="13707">Biz bu işin olamayacağını söyleyerek kaparoyu geri gönderdik, ancak para yerine gitmedi. </st><st c="13796">Duyduğumuz söylentilere göre bu olay yüzünden meydana gelmiş. </st><st c="13858">Kim yaptıysa Allah’ından bulsun!”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="13891">O yaşında uğraştığı işlerin çetrefilliği ve karmaşası altında sağlığını güçlü tutabildiğine şaşar olmuştu Sabahat Hanım. </st><st c="14013">Mafyası, babası, külhanbeyi, ağır ağabeyi, delikanlısı, pezevengi, yalancısı, dolandırıcısı, sahtekârı... </st><st c="14119">Hepsini bir arada barındırıyordu bu sektör. </st><st c="14163">Ana kız kime güveneceklerini şaşırmışlardı. </st><st c="14207">Başlarındaki bela yetmezmiş gibi...</st></p>
			<p xml:lang="en-GB"><st c="14242">Belki de gerçekler Bergen’in yaptığı açıklamaların satır aralarında gizliydi:</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="14320">“Hiç kimseye düşman değilim, kimseye yanlış bir hareketim yok. </st><st c="14384">Bilmiyorum ki benimle niye uğraşıyorlar? </st><st c="14425">Yalnız kadına bu kadar yüklenmek erkeklik midir diye soruyorum bu insanlara. </st><st c="14502">Zaten benim hayatım gerçekten acılar içinde geçti, daha ne istiyorlar benden? </st><st c="14580">Bir gün konuşacağım ve o zaman şimdi erkek kesilenler karı bile olamayacaklar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="14659">Bergen’i altı bıçak darbesiyle yaralayan ve hatta müdahale edilmese öldürebilecek kadar saldırgan bir cani, iki ay hapis yattıktan sonra çıkarıldığı mahkemede kendisini kimsenin azmettirmediğini, sadece şöhret olmak için Bergen’i bıçakladığını öne sürüyor ve hâkim tarafından tutuksuz yargılanmak üzere serbest bırakılıyor!</st></p>
			<div>
				<div>
					<p><a id="footnote-249-37" href="#footnote-249-37-backlink"><st c="14983">37</st></a><span> </span><span><st c="14986">Milliyet</st></span><span><st c="14995"> gazetesi / Elif Berköz Ünyay / 14 Şubat 2010</st></span></p>
				</div>
				<div>
					<p><a id="footnote-249-38" href="#footnote-249-38-backlink"><st c="15040">38</st></a><span><st c="15043"> www.yavuzhakantok.com / “Acıların Kadını” yazı dizisi</st></span></p>
				</div>
				<div>
					<p><a id="footnote-249-39" href="#footnote-249-39-backlink"><st c="15097">39</st></a><span> </span><span><st c="15100">Bulvar </st></span><span><st c="15108">gazetesi / 16 Eylül 1987 / Barbaros Yüksel röportajı</st></span></p>
				</div>
			</div>
		</div>
	<div id="charCountTotal" value="15160"></div></body>
</html>
