<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-28</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-26"><span class="bold">69 KORKUNÇ BİR ACİL DURUM</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ve Bree gitmek için neredeyse hazırdılar. İs lekeli ve bezgin olduklarından, bir grup adam Roger’ı aramada onlara yardım edebileceklerini söylediler. Bu teklif karşısında Bree dudağını ısırıp başını sallayarak teşekkür etti. Yardım teklifine minnettardı, biliyordum -ama büyük bir grupla hareket etmek çok zaman alırdı ve silahlar temizlenirken, mataralar doldurulurken sabırsızlığının teninin altında kırmızı benekler halinde kendini belli ettiğini görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">‘Küçük Josh’ yeni pozisyonu olan cerrah asistanlığı konusunda biraz endişeliydi ama sonuçta o bir seyisti ve bu yüzden atlarla ilgilenmeye alışıktı. Ona söylediğim gibi tek fark -ki bu onu güldürmüştü- hasta olan insanların nerelerinin ağrıdığını söyleyebilmeleriydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arkamdaki çayırlığın bir köşesinde bir şeyler olup bittiğini fark ettiğimde, yırtılan kafa derisini dikmeden ellerimi yıkamak için durmuştum. Jamie de benim duyduklarımı duymuş, başını çevirmişti -ve sonra kaşlarını kaldırmış bir şekilde açıklık alana geri geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu da nesi?” Dönüp baktığımda, korkunç bir durumda olduğu her halinden belli genç bir kadının aksak adımlarla bize doğru yürüdüğünü gördüm. Oldukça güçsüz görünüyordu ve çok kötü yalpalıyordu -ayakkabısını bir yerlerde kaybetmişti- ama yine de koşar adım ilerliyor, bir yandan da Murdo Lindsay’den destek alıyordu. Lindsay, kadına yardım ederken, onunla birlikte isyan ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fraser,” dedi kadın. “Fraser!” Murdo’dan ayrılıp bekleyen adamları iterek aralarından geçti. Geçerken herkesin yüzüne dikkatle bakıyordu. Kahverengi saçları darmadağındı ve yapraklarla doluydu. Yüzü çizilmişti ve kanlıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“James... Fraser... Yapalıyım... Siz misiniz...?” Soluk soluğa kalmıştı, göğsü inip kalkıyordu ve yüzü öyle kırmızıydı ki, sanki felç geçirmek üzereymiş gibi duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie öne atılıp kadını kolundan tuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben Jamie Fraser’ım,” dedi. “Beni mi istiyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kadın başını salladı ama tek kelime edecek nefesi kalmamıştı. Hemen bir bardak su koyup kadına uzattım fakat kadın sert bir şekilde başını iki yana sallayıp kollarıyla hararetli bir şekilde dereyi işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Rog... er,” dedi, kıyıya vurmuş balık gibi nefes almaya çabalayarak. “Roger MacKen... zie.” Son hece ağzından çıkmadan, Brianna kadını yanında bitmişti bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nerede o? Ona bir şey mi oldu?” Genç kadının kolunu, destek olmaktan ziyade cevapları duyabilmek için tuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kızın başı bir aşağı bir yukarı, bir öne bir arkaya sallandı, güçlükle soludu, “Asıyor... onu... onu asıyorlar! Va-li!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna kadını bırakıp atlara doğru koştu. Jamie çoktan atların yanına gitmiş, dizginlerini tıpkı savaş başladığında gösterdiği tez canlılıkla çözmüştü. Tek kelime etmeden eğildi, ellerini birleştirdi; Brianna ellerine basıp eyere çıktı, Jamie’nin kendi atına binmesini beklemeden atı tekmeleyerek koşturmaya başladı. Yine de Gideon kısrağa dakikalar içinde ulaştı ve iki at söğütlerin arasında gözden kayboldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lanet mi, yoksa dua mı okuduğumun bilincine varmadan ağzımda bir şeyler geveledim. Josh’ın şaşkın ellerine iğne ve dikiş ipliğini bıraktım, yardım çantamı alıp kendi atıma doğru koştum. Kahverengi saçlı kadın çimlerin üzerine çökmüş, yorgunluktan kusuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birkaç dakika içinde Bree ve Jamie’ye yetiştim. Tam olarak Tryon’ın harp divanını nerede topladığını bilmiyorduk ve Jamie durup atından eğilerek yön tarifi sorduğunda çok zaman kaybetmiştik. İnsanların tarifleri karışık ve birbirlerine zıttı. Bree kendine gelmiş, gerilmiş ve uçmaya hazır ama hangi yöne gideceğini bilmeyen bir ok gibi titriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">En kötüsü de dahil olmak üzere kendimi her duruma hazırlamaya çalıştım. Tryon’ın ne gibi hazırlıklar yaptığı ya da suçun belirlenip infazın gerçekleştirilmesi arasında ne kadar zaman geçeceği hakkında en ufak bir fikrim yoktu. Fazla zaman olacağını sanmıyordum. Tryon’ı, düşünerek davrandığı kadar aceleci olduğunu bilecek kadar uzun bir süredir tanıyordum. Eğer bu tür şeyler yapılacaksa, bir an önce yapılmasında fayda olduğunu düşündüğünü biliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nedenine gelince... hayal gücü tamamen yenilmişti. Tek umudum, kadının yanılmış olmasıydı; bir başkasını Roger sanmış olmasıydı. Ama sanmıyordum; atını hızla çamurlu bir patikaya doğru sürerken, aşağı inip atını kucağına alarak çamurların üzerinden geçirmeyi tercih edecek gibi duran Brianna da öyle düşünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öğleden sonra solup gitmekteydi ve küçük sivrisinek bulutları etrafımızı sarmıştı. Ama Jamie sinekleri savuşturmaya uğraşmadı bile. Omuzları sanki taş kesilmiş, başımıza geleceklerin yükünü taşımak için güçlenmişti. Benim korkularım da Roger’ın muhtemelen ölmüş olduğunu söylüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu düşünce, kayaları kırmakta kullanılan küçük ve keskin bir çekiç durmadan bana vuruyormuş gibi hissettiriyordu. Brianna’nın beyaz yüzüne her baktığımda, küçük Jemmy’nin öksüz kalacağını her düşündüğümde, Roger’ın uzaklarda gülen, kalbimde şarkı söyleyen yumuşak ve derin sesinin yankısını her duyduğumda hissettiğim, olası kaybın kısa ve yinelenen şoklarıydı. Bu yıkıcı düşünceleri bir kenara itmeye çalışmadım; faydası olmazdı. Onu görene kadar da gerçekten pes etmeyecektim, biliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gördüğümde de üzüntümü içimde tutacaktım. Brianna’nın bana ihtiyacı olacaktı. Jamie Brianna için bir kaya gibi sağlam duracak, yapılması gerekeni yapacaktı -ama onun da daha sonra bana ihtiyacı olacaktı. Kimse onu hissettiğini bildiğim suçluluk duygusu yüzünden bağışlayamayacaktı fakat ben en azından onun için bir günah çıkarıcı olabilir, Brianna’yla arasını bulabilirdim. Kendi yasım bekleyebilirdi -umarım uzun bir süre bekleyebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Zemin düzleşti ve çayıra dönüştü. Jamie, Gideon’u tekmeleyerek hızlandırdı ve diğer atlar da peşi sıra hızlandılar. Gölgelerimiz çimende yarasalar gibi uçuşuyordu. Nal sesleri, alanı dolduran erkek kalabalığının sesleri içinde kaybolup gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çayırın uzak tarafındaki bir tepede kocaman beyaz bir meşe ağacı vardı ve filizleri eğik güneşte parlıyordu. Atım aniden hareket etti, bir grup erkeği geçti. Ağacın derin gölgesinde sallanan üç vücudu gördüm ve kalbim buz gibi parçalara ayrıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çok geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çok kötü bir idamdı. Resmi birliklerin hiçbir yararı olmadan Tryon’ın bir cellâdın ürkütücü -ve gerekli- yeteneklerini uygulayabilecek kimsesi yoktu. Üç mahkûm atlara oturtulmuş, boyunlarındaki ipler başlarının üzerindeki ağaç dallarına geçirilmiş ve verilen işaretle atlar altlarından çekilmiş ve adamlar asılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aralarından yalnızca bir tanesi boynu kırılarak ölecek kadar şanslı olmuştu. Başının keskin açısını, bağlanan el ve ayaklarının gevşekliğini görebiliyordum. Bu Roger değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Diğerleri yavaş yavaş boğulmuşlardı. Bedenler kıvrılmış, can çekişmelerinin son duruşunda ipler onları durdurmuştu. Ben atımla geçerken bir adam -bir beden- ipten alınıp erkek kardeşinin kollarında taşınıyordu. Yüzlerinde seçecek çok bir şey yoktu, her biri buruşmuş, her biri kendi acısında kararmıştı. Roger’ın ayak parmakları toza bulanmıştı; diğerlerinden daha uzundu. Elleri serbestti; tek elinin parmaklarını ipin altına takmayı başarmıştı. Parmakları neredeyse simsiyahtı, bütün dolaşımı durmuştu. Bir anda yüzüne bakamadım. Onun yerine Brianna’ya baktım; beyaz ve hareketsizdi, her kemiği ve tendonu ölü gibi donakalmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin yüzü de öyleydi ama Brianna’nın gözleri şoktan boş bakarken, Jamie’ninkiler kafatasında yanmış siyah delikler gibi görünüyordu. Bir süre Roger’ın önünde durdu, istavroz</span> <span class="char-style-override-4" xml:lang="tr-TR">çıkardı, çok sessiz bir şekilde Galce bir şeyler söyledi. Kamasını çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu tutacağım. İpini kes kızım.” Jamie, Brianna’ya hiç bakmadan bıçağı ona uzatıp öne doğru ilerledi, Roger’ın bedenini tutup ipten kurtarmak için hafifçe kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger inledi. Jamie sıkı sıkı sardığı kollarıyla donakaldı, şoktan kocaman olan gözleriyle gözlerime baktı. Çok belirsiz bir sesti; sesi gerçekten duyduğuma beni ikna eden şey Jamie’nin cevabı oldu -ama duymuştum ve Brianna da duymuştu. İpe doğru zıplayıp sessiz bir sevinç içinde ipi kesti ve ben de -geçici bir hareketsizlik içinde- olabildiğince çabuk bir şekilde düşünmeye başladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Belki de yanılıyorduk; belki de ses, vücudun hareketiyle içeride kalan sesin dışarıya çıkmasıydı -ama öyle değildi; Roger’ı tutan Jamie’nin yüzünü görebiliyordum ve öyle olmadığını biliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger düşerken öne atıldım ve kafasını tuttum. Jamie, Roger’ın bedenini yere indirirken onu sabit tuttum. Soğumuştu ama sertti. Elbette hayattaysa, öyle olmalıydı ama kendimi ölü etinin sarkıklığına alıştırmıştım ve ellerimin altındaki yaşam hissinin şoku oldukça vurucu oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tahta,” dedim sanki biri mideme vurmuş gibi nefes nefese. “Tahta, kapı, onu üzerine koyabileceğimiz herhangi bir şey. Başını hareket ettirmemeliyiz; boynu kırılmış olabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie yutkunup tuhaf bir şekilde başını salladı. Önce donuk, sonra daha hızlı ve daha da hızlı bir şekilde yürüyüp kederli insanları ve meraklı bakışlarını bize çeviren, olan biteni hevesle izleyen meraklıları geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna’nın elinde hâlâ kama vardı. İnsanlar bize doğru geldiklerinde yanımdan geçti. Yüzündeki ışıltıyı gördüm. Hâlâ beyazdı, hâlâ hareketsizdi ama gözlerindeki siyah ışık umursamaz herhangi bir ruhu yakacak kadar keskindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başka bir şeye harcayacak dikkatim yoktu. Roger görünür bir şekilde nefes almıyordu; göğsünde hareket yoktu, dudakları ve burun delikleri de hareketsizdi. Bileğinden nabız almaya çalıştım -boynundaki şişkin dokuya dokunmak anlamsız olurdu-</span> <span class="char-style-override-4" xml:lang="tr-TR">sonunda tam göğüs kemiğinin altında atan nabza ulaştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İlmik etinin derinine kadar girmişti; cebimden telaş içinde bıçağımı çıkardım. Yeni bir ip, çiğ bir kenevirdi. Dokusu kıllıydı, kurumuş kan lekesinden kahverengiye dönmüştü. Bu vakayı, ellerim meşgulken aklımın zamanı olan uzak bir bölümüne kaydettim. Yeni ipler gerildi. Gerçek bir cellâdın çoktan gerilmiş, yağlanmış ve kolay kullanım için test edilmiş kendi ipleri olurdu. Çiğ kenevir parmaklarıma battı, tırmalarken, koparırken ve keserken tırnaklarımın içine saplanıp acı verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Son iplik de koptu ve kesiklere aldırmadan ipi çıkardım. Kafasını arkaya düşürme riskine giremezdim; eğer boyun omuru kırıldıysa, felç geçirmesine ya da ölmesine neden olabilirdim. Çenesini tutup, mukusu ve tıkanıklığı temizlemek için parmaklarımı ağzına sokmaya çalıştım. Yararı yoktu, dili şişmişti ve çıkmıyordu. Hava, parmakların tuttuğundan daha az yer tutuyordu. Burnunu sıkıp iki üç kez elimden geldiğince derin nefes aldım, sonra suni teneffüs yaptım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Asıldığı sırada yüzünü görmüş olsaydım, ölmediğini hemen anlardım; yüzü bilinç kaybı yüzünden ifadesizdi, dudakları ve göz kapakları maviydi -ama yüzünde kan topladığına dair herhangi bir siyahlık yoktu. Gözleri kapalıydı, şişmemişti. Bağırsakları boşalmıştı fakat omuriliği kırılmamıştı ve boğulmamıştı da -henüz.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ancak gözlerimin önünde boğulma sürecini yaşıyordu. Göğsü hareket etmiyordu. Bir nefes daha aldım, boştaki elimi göğsüne koyup ağzına üfledim. Hiçbir şey olmadı. Üfledim. Hareket yoktu. Üfledim. Bir şey oldu. Yeterli değildi. Üfledim. Ağzımın kenarlarından hava çıkıyordu. Üfledim. Balon değil, kaya şişirir gibi. Yeniden üfledim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başımın üzerinde karmaşık sesler vardı. Brianna bağırıyordu, sonra Jamie dirseğimin hizasına geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tahtayı getirdim,” dedi sakince. “Ne yapmamız gerek?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nefes alıp ağzımı sildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kalçalarından tut. Brianna, sen de omuzlarından. Sakın ben söylemeden hareket ettirmeyin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hızla Roger’ı kaldırdık. Başını ellerimde Kutsal Kâse’yi tutar gibi tutuyordum. Etrafımızda bir sürü insan vardı ama benim bakacak ya da dinleyecek zamanım yoktu; yalnızca yapmam gerekeni görüyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jüponumu kesip rulo yaparak boynuna sardım; onu kaldırdığımızda boynunda herhangi bir ezilme ya da çıtırdama hissetmemiştim ama diğer şeylerdeki şansımı bu konuda da yakalamam gerekiyordu. İnatçılıktan ya da yalnızca mucize eseri, ölmemişti. Ama yaklaşık bir saat boyunca boynundan asılı kalmıştı. Boğazındaki şişen dokular çok yakında ipin tamamlayamadığını tamamlayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birkaç dakikam mı var, yoksa bir saatim mi bilmiyordum ama süreç kaçınılmazdı ve yapacak yalnızca bir tek şey vardı. Ezilen ve sıkışmış dokunun içinden birkaç molekül havadan fazlası geçmiyordu; biraz daha şişince bu da tamamen imkânsız hale gelecekti. Eğer ciğerlerine burnundan ya da ağzından hava ulaşmazsa, başka bir kanalın açılması gerekecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’ye bakmak için döndüm ama yanımda diz çöken Brianna’ydı. Arkadaki gürültü, Jamie’nin seyircileri idare etmeye çalıştığını gösteriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Krikotirotomi* mi yapmalıydım? Hızlı ve yetenek gerektirmeyen bir müdahaleydi, ancak açık tutması zordu -ve darlığı rahatlatmada yetersiz kalabilirdi. Bir elim Roger’ın göğüs kafesindeydi, kalbinin yumuşak atışları parmaklarımın altında güvendeydi. Yeterince güçlüydü... belki.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">* Hava yolunun açılmasına acil ihtiyaç duyulduğunda, tüple boğaz kısmını delerek hastanın oksijen almasını sağlama yöntemi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedim Brianna’ya, sakin göründüğümü umut ederek. “Biraz yardıma ihtiyacım olacak.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi ve Tanrı’ya şükür, o sakin görünüyordu. “Ne yapayım?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aslında her şey o kadar da zor değildi; yalnızca Roger’ın kafasını geride tutmak ve ben boğazını keserken sabit durmasını sağlamak gerekiyordu. Elbette boynu aşırı genişletmek, bir çatlama olduğu takdirde omuriliği kolayca kırabilir ya da geri dönüşü olmayacak şekilde sıkıştırabilirdi. Ama Brianna’nın bu konuda endişelenmesi gerekmiyordu -veya bunu bilmesi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın başının yanına çömelip söylediklerimi yaptı. Soluk borusunun ortası, üzerindeki deri ve bağdoku daraldığı için şişmişti. Oradaydı, her iki taraftaki büyük damarların arasında düzgünce sıralanmıştı -umarım. Eğer o değilse, boyun damarını ya da şahdamarını kolayca yarabilirdim ve ellerimin altında ölene kadar kan kaybedebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Korkunç bir acil durumun tek yararı, soğukkanlılıkla asla yapılamayacak şeylere kalkışmaya izin vermesiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cebimde taşıdığım küçük alkol şişesini aldım. Neredeyse elimden düşürüyordum, ama o sırada içindekileri parmaklarıma döküp hem neşterimi, hem de Roger’ın boynunu silmiştim. Cerrahi bir transa geçmiştim ve ellerim yeniden kendilerine gelmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ellerimi boynuna koydum, gözlerimi kapadım, atardamarının belli belirsiz atışını, tiroidinin biraz daha hafif olan kütlesini hissetmeye çalıştım. Üste doğru bastırdım; evet, kıpırdadı. Tiroidinin bağına masaj yaptım, başına doğru sertçe ittirdim, diğer elimle bıçağı dördüncü soluk borusu kıkırdağına bastırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kıkırdak U şeklindeydi, arkasındaki yemek borusu yumuşak ve hassastı; bıçağı çok derine daldırmamalıydım. Derinin ve bağdokunun lifli bölümünü hissettim, dirençliydi.</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR">Sonra bıçağı soktukça yumuşadı. Aniden gürültülü bir lıkırtı ve ıslak bir ıslık duyuldu; kanın emdiği havanın sesiydi bunlar. Roger’ın göğsü kıpırdadı. Hissettim ve ancak o sırada gözlerimin hâlâ kapalı olduğunu fark ettim.</span></p>
  </div>
</body>
</html>