<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-30</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-28"><span class="bold">71 ÇAKILTAŞI KIVILCIMI</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bayan Claire?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çadırın girişinde bekleyen Robin McGillivray’di. Koyu renk fırça gibi saçları çalıya benziyordu. Bezgin bir rakun gibiydi, gözlerinin etrafındaki ter ve is silinmişti, geri kalan kısmı ise savaşın dumanından kararmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Onu gören Claire hemen kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Geliyorum.” Ayaktaydı, elinde araç gereçlerinin durduğu kutu vardı ve Brianna’nın konuşmasına fırsat kalmadan kapıya doğru yürümeye başlamıştı bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anne!” Brianna fısıltı halinde konuşsa da sesindeki telaş Claire’i hızla geri döndürdü. Kehribar gözler bir anlığına Brianna’nın yüzüne kilitlendi, Roger’a baktı ve sonra yeniden kızına baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nefes alış verişlerini kontrol et,” dedi. “Tüp temiz olsun. Eğer bilinci yutacak kadar açılırsa ballı su ver. Ve ona dokun. Sana bakmak için başını çeviremez; orada olduğunu bilmeye ihtiyacı var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama- ” Brianna donakaldı, ağzı konuşamayacak kadar kuruydu. Gitme! diye bağırmak istedi. Beni yalnız bırakma! Onu hayatta tutamam, ne yapacağımı bilmiyorum!</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana ihtiyaçları var,” dedi Claire çok nazik bir şekilde. Eteklerini hışırdatarak, sabırsızca bekleyen Robin’e dönüp alacakaranlığın içinde kayboldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benim yok mu?” Brianna’nın dudakları kıpırdadı ama sesli konuşup konuşmadığının farkında değildi. Önemi de yoktu; Claire gitmişti ve Brianna yalnızdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başı döndü, nefesini tuttuğunu fark etti. Nefesini verip derin ve yavaş bir şekilde aldı. Korku zehirli bir yılandı, omurgasında kıvrılıyor, sürünerek aklına giriyordu. Zehirli dişlerini kalbine batırmaya hazırdı. Sıktığı dişlerinin arasından bir nefes daha alıp, yılanı kafasından yakaladı, bir sepetin içine atıp kapağını kapadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Acil bir tehlike durumu da olsa, tıbbi olarak yapılması gereken bir şey de olsa, annesinin gitmemesi gerektiğini düşündü. Üstelik öyle bir durum yoktu da. Onun yapabileceği bir şey var mıydı? Giysisinin bağcıkları çıtırdayana kadar derin bir nefes aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ona dokun. Onunla konuş. Yanında olduğunu anlasın. Hazırlıksız soluk borusu kesme ameliyatı sonrasındaki karışık işlemler boyunca Claire’in alelacele ve dikkatsizce söyledikleri bunlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’a döndü, boş yere dokunacak sağlam bir şey aradı. Elleri gösterişli eldivenler gibi şiş ve morarmıştı, ezilen parmakları neredeyse siyahtı, çiğ kenevir ip bileklerindeki ete öyle derinden girmişti ki Brianna beyaz kemiği gördüğünden neredeyse emindi. Gerçekdışı, bir korku filmi için kötü bir şekilde makyaj yapılmış gibi duruyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Korkunç olmalarına rağmen, yüzünden iyiydiler. Yüzü çürümüş ve şişmişti, çenesinin altında sülükler vardı, ama daha zarif bir şekilde deforme olmuştu. Sanki kötü niyetli bir yabancı Roger’ı taklit ediyor gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elleri de bol bol sülükle donatılmıştı. Claire’in bulduğu bütün sülükleri üstüne koyduğunu düşündü. Claire, Josh’ı diğer cerrahlardan malzeme istemeye, sonra da onu ve iki Findlay’i daha da fazlasını bulmak için dereye yollamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nefes alış verişlerini kontrol et. Bunu yapabilirdi. Roger’ı uyandırmamayı anlaşılmaz bir arzuyla isteyerek, mümkün olduğunca yavaş bir şekilde hareket edip oturdu. Elini hafifçe kalbine koyduğunda hissettiği sıcaklıkla oldukça rahatlayıp derin bir iç çekti. Brianna’nın nefesini yüzünde hisseden Roger hafifçe yüzünü kastı, sonra yeniden serbest bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın nefesi öyle azdı ki Brianna, elinin göğsünün inip kalkmasını engellemesinden korkup elini çekti. Roger nefes alıyordu; boğazındaki tüpten çıkan hafif ıslığı duyabiliyordu. Claire, Bay Caswell’in İngiliz piposuna el koymuş, acımasızca piponun kehribar gövdesini koparmıştı. Hızlıca alkolle yıkadıktan sonra bile üzerinde katran kalmıştı ama yine de yeterince işe yarar görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın sağ elinin iki parmağı kırılmış, bütün tırnaklarının altı kanlanmış, tırnakları zedeli ya da kopmuştu. Yaşamak için nasıl da vahşice mücadele verdiğini görünce bu kez Brianna boğulacak gibi oldu. Roger’ın durumu öyle tehlikeli görünüyordu ki Brianna ona dokunmaya tereddüt etti. Sanki ölümle yaşam arasındaki görünmez bir çizgide onu korkutmaktan çekiniyordu. Annesinin ne demek istediğini şimdi anlamıştı; aynı dokunuş onu geri getirebilir, o çizgiden aşağı düşmemesini ve karanlıkta kaybolmamasını sağlayabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna, Roger’ın bacağını sıktığında alt vücudunu örten battaniyenin altındaki uzun ve kıvrımlı kasın sertliğiyle rahatladı. Roger hafifçe inledi, gerilip yeniden rahatladı. Brianna bir anlığına onun cinsel organına dokunup dokunmamayı düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Burada olduğumu bilmesini sağlardı,” diye mırıldandı kendi kendine. İçinden gelen histerik gülme isteğini bastırdı. Roger, Brianna’nın sesini duyunca bacağını hafifçe kıpırdattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Beni duyabiliyor musun?” diye sordu Brianna usulca, öne eğilerek. “Buradayım Roger. Benim, Bree. Korkma, yalnız değilsin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesi kendine bile yabancı gelmişti; çok yüksek, sert ve tuhaftı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Bi socair, mo chridhe</span><span class="char-style-override-4" xml:lang="tr-TR">,” deyip biraz olsun rahatladı. “</span><span class="italik char-style-override-5" xml:lang="tr-TR">Bi samnach, tha mi seo</span><span class="char-style-override-4" xml:lang="tr-TR">.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Galce söylemek her nedense daha kolaydı. Resmiyeti, duygularının serbest bıraktığı takdirde Brianna’yı çiğneyip geçecek yoğunluğuna karşı ince bir bent gibiydi. Aşk, korku ve öfke, öyle güçlü bir şekilde karışmışlardı ki eli bu hislerle titriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birden göğüslerinin şiştiğini, sütün acı verdiğini fark etti; baskıyı azaltmak bir kenara dursun, son birkaç saattir bunu düşünecek zamanı bile olmamıştı. Bunu düşününce göğüs uçları sızlayıp karıncalandı. Terle karışıp korsesine sızan süt damlasını görünce dişlerini sıktı. Roger’ı arzuluyor, aniden onu emzirmek, göğsüne bastırmak ve hayatı ona akıtmak istiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ona dokun. Ona dokunmayı unutuyordu. Bu sıkıntıyı üzerinden atmayı umarak kolunu okşadı, nazikçe önkolunu sıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Bree’nin koluna koyduğu elini hissediyor gibiydi; bir gözü hafifçe açıldı. Bree, kocasının gözlerinin derinliklerinde kendi ürpertisini gördüğünü düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Medusa’nın erkek hali gibi görünüyorsun,” dedi. Aklına gelen ilk şey buydu. Koyu renkli bir kaş hafifçe yukarı kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sülükler,” dedi. Boynundakilerden birine dokunduğunda sülük uyuşuk bir şekilde kasıldı. Neredeyse yarısı dolmuştu. “Yılanlardan oluşmuş bir sakal. Onları hissedebiliyor musun? Seni rahatsız ediyorlar mı?” diye sordu annesinin söylediğini hatırlamadan önce Roger’ın dudakları kıpırdadı ve sessiz bir ‘hayır’ şeklini aldı. Bunun için oldukça çabalamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Konuşma.” Mahcup hissederek diğer yatağa baktı ama yataktaki yaralı adam sessizdi ve gözleri kapalıydı. Yeniden Roger’a dönüp eğildi, dudaklarına hızla bir öpücük kondurdu. Roger ağzını büzdü; Bree onun gülümsemek istediğini düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’a bağırmak istiyordu. Ne oldu? Sen ne halt ETTİN? Ama Roger cevap veremedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öfke aniden onu alt etti. Etrafta geçip duran insanları hatırlayıp bağırmadı ama bunun yerine öne eğilip Roger’ı omzundan yakaladı -omzu zarar görmeyen yerlerinden biri gibi duruyordu- ve kulağına, “Tanrı aşkına, bunu nasıl yaptın?” diye fısıldadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger gözlerini karısına çevirip yüzüne baktı. Bree, yüzündeki bu ifadeye bir anlam verememişti. Sonra omzu titremeye başladı. Bree birkaç saniye anlam veremeyen gözlerle baktıktan sonra Roger’ın güldüğünü anladı. Gülüyordu!</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boğazındaki tüp hafif hafif sallanıp yumuşak bir vızıltı çıkardı. Bu ses Bree’yi dayanamayacağı bir şekilde sinirlendirmişti. Ayağa kalktı, ellerini şişmiş göğüslerine bastırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hemen döneceğim,” dedi. “Sakın bir yere gideyim deme, lanet olası!”</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR"> </span></p>
  </div>
</body>
</html>