<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-66</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-61"><span class="bold">106</span> <span class="bold">CERRAHIN DEFTERİ II</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">27 Temmuz 1772</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ağaç budarken sol elinde ciddi bir kesik oluşan ve bugün öğleden sonra gelen Rosamund Lindsay’e bakmam için çağırıldım. Yarası oldukça geniş, neredeyse sol başparmağı kopacak gibiydi; kesik işaret parmağının kökünden bileğine doğru beş santimetre boyunca uzanıyor ve bileği de yüzeysel olarak zarar görmüş. Yaralanma yaklaşık olarak üç gün önce meydana gelmiş, sıkıca bağlanıp domuz pastırması yağıyla tedavi edilmeye çalışılmış. Cerahatli yaygın kan zehirlenmesi görünüyor, eli ve önkolu oldukça şişmiş. Başparmağı morarmış; kangren. Karakteristik keskin koku var. Derialtında kan zehirlenmesinin belirtisi olan kırmızı lekeler mevcut, yaradan antekubital girintiye kadar uzanıyor.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Hasta yüksek ateşli (elle 40 derece), vücut su kaybetmiş, hafif dezoriyentasyon. Taşikardi belirtisi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Hastanın durumunun ciddiyetini görünce kolunu dirseğinden derhal kesilmesini söyledim. Hasta bunu düşünmeyi reddetti, onun yerine yeni öldürülmüş bir güvercinin etinden lapa yapıp yaraya uygulama konusunda ısrar etti (hastanın kocası boynu yeni kırılmış bir güvercin getirmişti). Başparmağı metakarpalın kökünden kesildi, radiyal atardamarın (yara oluşurken ezilmiş) kalıntıları bağlandı. Yara temizlendi ve boşaltıldı, yaklaşık olarak 1/2 doz ham penisilin pudrası topik olarak uygulandı (kaynak: çürümüş kavun kabuğu, seri #23, hazırlanma tarihi 15/04/72), ardından sargının üzerine ezilmiş çiğ sarımsak (üç baş), sarıçalı merhemi -ve kocasının ısrarlarıyla güvercin lapası uygulandı. Ağızdan sıvı verildi; ateş düşürücü kırmızı kantaron otu, kan otu ve şerbetçiotu karışımı verildi; içtiği kadar su, likit penisilin karışımı enjekte edildi (seri #23), IV,1/4 doz steril suyun içinde.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Hastanın durumu hızla kötüleşti, dizoriyentasyon ve hezeyan semptomları arttı, ateşi yüksek. Kolunda ve üst gövdesinde yaygın ürtiker var. Tekrarlanan soğuk su uygulamalarıyla ateş düşürülmeye çalışıldıysa da başarısız. Hastanın durumu ciddileştiğinden kocasından ampütasyon için izin istendi; ölümün an meselesi olması ve hastanın “parça parça gömülmesi istenmediği” gerekçeleriyle izin verilmedi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Tekrarlanan penisilin enjeksiyonları. Hasta bilincini kaybetti ve şafak sökmeden öldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Tüy kalemimi yeniden daldırdım ama sonra tereddüt edip mürekkep damlalarının sivri kalem ucundan kaymasına izin verdim. Daha ne kadar anlatabilirdim ki?</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Neler olup bittiğini olabildiğince ayrıntılı bir şekilde tanımlamak önemliydi. Aynı zamanda adam öldürme anlamına gelen şeyleri yazmakta da tereddütlüydüm -bunun bir cinayet olmadığını düşünmeye çalıştım ama suçluluk duygum arasında bir fark olmadığını söylüyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Duygular gerçek değildir,” diye fısıldadım. Odanın diğer tarafında Brianna dilimlediği ekmekten başını kaldırıp bana baktı ama ben kafamı sayfaya eğdim. O da ateşin yanında Marsali’yle fısıldaşarak konuşmaya devam etti. Vakit öğleyi daha yeni geçmişti ama dışarısı karanlık ve yağmurluydu. Yazmak için mum yakmıştım ama kızların elleri loş masada güve gibi titriyor, tabakların arasında orayı burayı aydınlatıyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Gerçek şuydu ki, Rosamund Lindsay’in kan zehirlenmesinden öldüğünü sanmıyordum. Vücudunun arındırılmamış bir penisilin karışımına -kısacası ona verdiğim ilaca- karşı tepki vermesi sonucu öldüğünden hemen hemen emindim. Elbette kan zehirlenmesinin kesinlikle onu tedavisiz bırakıp öldüreceği de bir gerçekti. Aynı zamanda, penisilinin etkilerinin ne olduğunu bilmemin bir yolunun olmadığı da bir gerçekti. Ama esas konu da bu değil miydi? Yani başka birinin bilip bilmediğinden emin olmak.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kalemimi oynattım, başparmağımla işaret parmağımın arasında döndürdüm. Penisilinle birçok deney yapmıştım -ekmekten çiğnenmiş papayaya ve çürük kavun kabuğuna kadar birçok şeyin üzerinde oluşan kültürler, mikroskobik tanımlamalar ve</span> <span class="italik char-style-override-5" xml:lang="tr-TR">Penisilyum</span> <span class="Vurgu char-style-override-5" xml:lang="tr-TR">küflerinin belirlenmesi, çok sınırlı uygulamaların etkileri.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Evet, kesinlikle etkilerin bir tanımlamasını da katmalıydım. Gerçi esas soru, bu özenli kayıtları kimin için tuttuğumdu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Düşünürken dudağımı ısırdım. Eğer yalnızca kendim başvurmak için yapıyorsam, kolay bir iş olabilirdi; yalnızca semptomları, zamanlamayı ve etkileri yazar, ölüm nedenini açık olarak yazmazdım; sonuçta şartları unutacak değildim. Ama eğer bu kayıt başka birinin işine yarayacak olursa... antibiyotiğin yararlarını ve tehlikelerini bilmeyen birinin...</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kalemin üzerindeki mürekkep kuruyordu. Ucunu kâğıda doğru yaklaştırdım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Yaş-44,</span> <span class="Vurgu char-style-override-5" xml:lang="tr-TR">yazdım yavaş yavaş. Bugünlerde, bu defter gibi defterler genelde ölenin son anlarının dini tanımıyla biter, günahkârın tövbesini içerirdi. Rosamund Lindsay’e dair ise hiçbir şey yazılmamıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yağmur damlalarıyla lekelenmiş pencerenin altındaki sehpaya oturup tabuta baktım. Lindsay’in kulübesi çok küçüktü, bardaktan boşanırcasına yağan yağmurda düzenlenecek bir cenazeye uygun değildi. Bir sürü yaslı insanın gelmesi bekleniyordu ve bu kadar insan eve sığmazdı. Tabut açıktı, geceyi bekliyordu ama muslin kefen yüzünün üzerine kadar çekilmişti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Rosamund Boston’da fahişeydi; artık ticaretini karlı bir şekilde yapamayacak kadar şişmanlayıp yaşlanınca, bir koca bulmak için güneye gitmişti. “Leş gibi kokan başka bir balıkçıyla uğraşamam,” demişti Tepe’ye geldikten kısa bir süre sonra.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Aradığı sığınağı, çiftliğin işlerini paylaşmak için bir eş arayan Kenneth Lindsay’in yanında bulmuştu. Fiziksel çekimden ya da duygusal uyumdan doğmuş bir çift değillerdi ama yine de dostane bir ilişkileri vardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kederden ziyade şaşkınlık içinde olan Kenny, tedavi olarak viskisini alıp Jamie’nin yanına gitmişti. Viski, benim verdiğimden daha etkili bir tedaviydi. En azından öldürücü olacağını sanmıyordum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ölüm nedeni</span> <span class="Vurgu char-style-override-5" xml:lang="tr-TR">yazıp yeniden durdum. Rosamund’un yaklaşan ölüme cevabını duada ya da felsefede bulacağından şüphelendim ama ikisine de fırsat bulamamıştı. Öldüğünde yüzü masmaviydi, kan toplamıştı ve gözleri dışarıya doğru pörtlemişti, boğazındaki şişmiş dokular yüzünden ne konuşabilmiş, ne de nefes alabilmişti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Bunu hatırlayınca boğazım sanki boğuluyormuşum gibi düğümlendi. Ferahlatıcı kedi nanesi çayını alıp biraz içtim, aromalı sıvının boğazımı rahatlatarak aktığını hissettim. Kan zehirlenmesinin onu daha yavaş bir şekilde öldürecek olması küçük de olsa bir teselliydi. Boğulmak daha hızlıydı evet ama daha hoş değildi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kalemin ucunu defterin üzerine vurdum. Kâğıdın sert liflerinin üzerine yayılan mürekkep lekeleri küçük yıldızlardan oluşan bir galaksi yarattı. Bir ihtimal daha vardı. Ölüm, pulmoner emboliye bağlı gelişmiş de olabilirdi. Akciğerinde bir pıhtı olmuştu belki de. Bu, semptomlara da bir açıklama getirebilirdi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Umut dolu bir fikirdi ama çok bel bağladığım bir fikir değildi. Vicdanın olduğu kadar, deneyimin de sesi sonucu kalemimi daldırıp “</span><span class="italik char-style-override-5" xml:lang="tr-TR">anafilaksi</span><span class="Vurgu char-style-override-5" xml:lang="tr-TR">” yazdıktan sonra yeniden düşündüm.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Anafilaksi bilinen bir terim miydi? Rawlings’in notlarının hiçbir yerinde karşıma çıkmamıştı ama aslında hepsini de okumamıştım. Yine de alerjik reaksiyon sonucu şoka girip ölmek, hiçbir çağda bilinmiyordu ve sık görülen bir ölüm değildi. İsmi bilinmiyor olabilirdi. Bu notları okuyan biri için ayrıntılı anlatmamda fayda olacaktı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Sorun da buydu. Bunu kim okuyacaktı? Bunun ihtimal dışı olduğunu düşündüm ama ya bir yabancı bunları okuyup yazdıklarımı bir cinayet itirafı sanırsa? Zor bir ihtimaldi ama olabilirdi. Şifa yöntemlerim yüzünden cadı olarak infaz edilme tehlikesinin eşiğinden dönmüştüm. Sütten ağzı yanan, yoğurdu üfleyerek yerdi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Zarar gören organda şişkinlik,</span> <span class="Vurgu char-style-override-5" xml:lang="tr-TR">yazdım ve kalemi kaldırdım. Kalem kuruduğunda son sözcüğün de rengi soldu. Kalemi yeniden mürekkebe daldırıp azimle yazmaya devam ettim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Şişkinlik üst gövdeye, yüze ve boyna yayılmış. Benzi solgun, kırmızı lekeli. Nefes alış verişler gittikçe hızlanıyor ve kalp atışları çok hızlı ve hafif, duyulamayacak düzeyde. Çarpıntısı var. Dudaklar ve kulaklar siyanotik. Belirgin ekzoftalmi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Aklıma Rosamund’un dışarı pörtlemiş, dehşet içinde bir oraya bir buraya dönen gözleri gelince yutkundum. Vücudunu temizleyip defin için hazırladığımızda gözlerini kapamaya çalışmıştık. Ölüyü bekleme sürecinde cesedin yüzünü örtmek gelenekti; bu durumda bunun saçma olduğunu düşündüm.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yeniden tabuta bakmak istemiyordum ama baktım. Başımı özür dilercesine salladım. Brianna kafasını bana doğru çevirdikten sonra keskin bir şekilde başka tarafa baktı. Ölüyü bekleme töreni için hazırlanan yemeğin meşe odunuyla yakılan ateşi, mazı mürekkebinin ve tabutun yeni kesilmiş meşe tahtalarının kokusuna karışıp bütün odayı doldurmuştu. Boğazımın şişkinliğini engellemek için çayımdan hızla bir yudum daha aldım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Hipokrat yemininin ilk satırının neden olduğunu gayet iyi biliyordum: “İlk olarak, asla zarar verme.” Zarar vermek çok kolaydı. Birine müdahale etmek büyük bir kibirdi. Bedenler çok hassas ve karmaşık, doktorun müdahaleleri çok hamdı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Bu notları yazmak için muayene odamda ya da çalışma odasında inzivaya çekilebilirdim. Neden çekilmediğimi biliyordum. Muslin kefen pencereden sızan yağmurlu ışığın altında bembeyaz parlıyordu. Kalemi başparmağımla ve işaret parmağımla sıkıca tutarak, Rosamund’un gerilmiş akciğerlerine hava girmesi için son defa boş yere küçük bıçağımı sapladığımda duyduğum krikoid kıkırdağının çıtırtısını unutmaya çalıştım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Şimdiyse... bu durumla karşılaşmamış bir doktorun olduğunu sanmıyordum. Birkaç kez daha bunu yaşamıştım. İnsanın bildiği her türlü hayat kurtarıcı donanıma sahip olan çağdaş bir hastanede bile.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Buradaki bazı doktorlar da aynı ikilemle karşı karşıya kalacaklardı; muhtemel tehlikeli bir tedaviyi üstlenmek ya da kurtarılacak bir hastanın ölmesine izin vermek. Bu da benim ikilemimdi -kayıtlarımın bilinmeyen değeri karşısında adam öldürmekle suçlanma ihtimalimi, kayıtlarda bilgi arayacak birinin ihtimaliyle dengelemek.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kim olabilirdi bu? Düşünerek kalemi sildim. Çok az tıp okulu vardı ve bunlar çoğunlukla Avrupa’daydı. Çoğu doktor bilgilerini çıraklıkla ve deneyimle ediniyordu. Parmağımı defterin içine sokup, defterin esas sahibinin yazdığı ilk sayfaların arasında kendimi kör hissettim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Rawlings tıp okuluna gitmemişti. Gitmiş olsaydı da tekniklerinden birçoğu hâlâ benim bildiklerimle çürütülürdü. Bazı sayfalardaki tedavi yöntemlerini hatırlayınca dudak kenarlarım gülümseyecek gibi titredi -frengiyi iyileştirmek için sıvı cıva karışımları, sara krizleri için hacamat ve yakı, sindirim bozukluğundan iktidarsızlığa kadar birçok sorunda neşterle kesip kanatma.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yine de Daniel Rawlings bir doktordu. Vaka notlarını okuyarak hastalarıyla nasıl ilgilendiğini, vücudun sırlarını nasıl merak ettiğini hissettim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">İçgüdüsel bir şekilde hareket edip Rawlings’in notlarını içeren sayfalara geri döndüm. Belki de bilinçaltımın bir karara varmasını erteliyordum ya da belki ne kadar uzak olursa olsun, başka bir doktorla, benim gibi biriyle iletişim kurma ihtiyacı hissediyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Benim gibi biri. Sayfaya baktım. Yazısı düzgün ve küçüktü. Özenli resimlerinle hiçbir ayrıntı göremedim. Benim gibi kim vardı?</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kimse. Bunu daha önce düşünmüştüm ama yalnızca öylesineydi. Bildiğim kadarıyla Kuzey Carolina kolonisinde resmi olarak ‘doktor’ unvanına sahip yalnızca bir kişi vardı -Fentiman. Homurdanıp çayımdan bir yudum daha aldım. Murray MacLeod’u ve kocakarı ilaçlarını tercih ederdim -en azından çoğu zararsızdı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Rosamund’u düşünerek çayımı yudumladım. Benim de sonsuza dek var olmayacağım bir gerçekti. Uzun bir süre daha kalabilirdim ama yine de sonsuza kadar olmazdı. En azından ilkelerimi aktarabileceğim birini bulabilirdim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Masadan kıkırdamalar geliyor, kızlar lahana turşusu ve kaynamış patates kâselerinin üzerinden fısıldaşıyorlardı. Hayır, dedim biraz pişmanlıkla. Brianna olmaz.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">O en mantıklı seçim olurdu; en azından modern tıbbın ne olduğunu biliyordu. Cahil değildi ya da batıl inançları yoktu, bakterilerin tehlikelerine ikna edilmesi gerekmiyordu. Ama insanları iyileştirmek için doğal bir eğilimi ya da içgüdüsü yoktu. Kandan korkmuyordu -birçok doğumda ve küçük cerrahi işlemlerde bana yardım etmişti- ama bir doktorun ihtiyacı olan empati ve acımasızlığın o tehlikeli karışımına sahip değildi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Belki benim olduğundan daha çok Jamie’nin çocuğu, diye düşündüm, saçlarının şelalesinde çağlayan ateşin ışıklarını seyrederken. Cesaretini, şefkatini Jamie’den almıştı ama bu bir savaşçının cesaretiydi. Ona yeteneğimi vermeyi başaramamıştım; kan ve kemik bilgisi, kalbin gizli odacıklarının sırrı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Brianna keskin bir şekilde kafasını kaldırıp odaya döndü. Marsali de etrafı dinleyerek daha yavaş bir şekilde döndü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yağmurun düşen damlalarının gümbürtüsü arasında neredeyse hiç duyulmuyordu ama orada olduğunu bildiğim için ayırt edebiliyordum -şarkı söyleyen bir erkek sesiydi bu. Durdu, sonra uzakta kopan gök gürültüsünü andıran bir cevap geldi ama bu gök gürültüsü falan değildi. İnsanlar, dağdaki sığınaktan aşağı iniyorlardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kenny Lindsay, Roger’dan Rosamund için</span> <span class="italik char-style-override-5" xml:lang="tr-TR">caithris</span><span class="Vurgu char-style-override-5" xml:lang="tr-TR">’i söylemesini istemişti; bu Galce bir ağıttı. “O İskoç değildi,” demişti Kenny, gözyaşlarından ve bütün gece açık kalmaktan yorgun düşen gözlerini ovuşturarak. “Tanrı’dan bile korkmazdı. Ama şarkılara çok düşkündü ve senin şarkı söylemeni çok severdi, MacKenzie.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Roger daha önce hiç</span> <span class="italik char-style-override-5" xml:lang="tr-TR">caithris</span> <span class="Vurgu char-style-override-5" xml:lang="tr-TR">söylememişti; daha önce hiç ağıt d</span><span class="Vurgu char-style-override-5" xml:lang="tr-TR">uymadığını da biliyordum. “Endişelenme,” diye fısıldamıştı Jamie, elini koluna koyarak, “yapman gereken tek şey, gürültülü olmak.” Roger bunu kabul ederek başını öne eğmiş, Jamie ve Kenneth ile viski içmeye ve ölümü için daha iyi ağıt yakmak için hayatı hakkında bir şeyler öğrenmeye gitmişti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Boğuk şarkı kayboldu; rüzgâr çıkmıştı. Onları bu kadar erken duymamız fırtınanın maharetiydi. Kulübelerdeki ağıtçıları toplayıp şölen, şarkı ve hikâye anlatma etkinliklerinin bütün gece devam edeceği eve götüreceklerdi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">İstemeden esnedim, bunu düşününce çenem çıtırdamıştı. Hoşnutsuz bir şekilde bütün gece durmayacağımı düşündüm. Sabah birkaç saat uyumuştum ama bir İskoç cenazesine baştan sonra katlanabilecek halde değildim. Şafak vaktinde bir sürü insan olacaktı, hepsi viski ve ıslak giysi kokacaktı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yeniden esnedim, sonra gözlerimi kırpıştırdım. Gözlerim öyle yaşarmıştı ki kafamı iki yana salladım. Vücudumdaki her kemik yorgunluktan ağrıyordu ve birkaç gün boyunca uyumaktan başka hiçbir şey istemiyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Derin düşüncelere dalmışken, Brianna’nın gelip arkamda durduğunu fark etmedim. Ellerini omuzlarımın üzerine koyup iyice yaklaşınca sıcaklığını hissettim. Marsali gitmişti, yalnızdık. Uzun başparmaklarını yavaşça boynumda gezdirerek omuzlarıma masaj yapmaya başladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Yorgun musun?” diye sordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hmm. Sorun değil,” dedim. Defteri kapayıp arkama yaslanarak kendimi Bree’nin dokunuşlarına bırakıp rahatladım. Bu kadar gerildiğimi fark etmemiştim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Büyük oda sessiz ve düzenliydi, ölüyü bekleme törenine hazırdı. Bayan Bug barbeküyle ilgileniyordu. Kızlar birkaç mum yakmışlardı. Her birini üzeri dolu masanın kenarlarına koydular. Mumun alevleri ani bir esintiyle bükülünce, beyaz badanalı duvarlara ve tabuta gölgeler vurdu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Sanırım onu öldürdüm,” dedim aniden. Aslında bunu söyleme amacında hiç değildim. “Onu öldüren penisilin oldu.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Uzun parmakları beni rahatlamayı bırakmadı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Öyle mi?” diye fısıldadı. “Ama başka türlü yapamazdın, de</span><span class="Vurgu char-style-override-5" xml:lang="tr-TR">ğil mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hayır.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Hem cesur itirafımın verdiği rahatlıkla, hem de boyun ve omuzlarımdaki acı veren gerginliğin azalmasıyla ürperdim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Önemli değil,” dedi usulca, omuzlarımı okşayarak. “Zaten ölecekti, değil mi? Çok üzücü ama sen hata yapmadın. Bunu biliyorsun.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Biliyorum.” Beklemediğim biçimde bir gözyaşı damlası yanağımdan aşağı indi. Gözlerimi hızla kırpıştırıp kendimi kontrol etmeye çalıştım. Brianna’yı üzmek istemiyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Üzülmemişti. Elleri omuzlarımı bıraktı. Taburenin bacaklarının çekilme sesini duydum. Sonra Brianna bana sarıldı. Beni geriye çekmesine izin verip kafamı çenesinin altına dayadım. Bana sarılıp nefes alıp verişlerinin beni sakinleştirmesini bekledi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bir keresinde, bir hastasını kaybetmesinden hemen sonra Joe Amca ile akşam yemeğine gitmiştim,” dedi sonunda. “Bana anlatmıştı.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Öyle mi?” Biraz şaşırmıştım; Joe’nun onunla bu tür şeyleri konuşacağını tahmin etmezdim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Konuşmak istemedi. Bir şeyin canını sıktığını fark edip ben sordum. Konuşmaya ihtiyacı vardı ve ben de oradaydım. Sonra sanki seninle konuşuyor gibi hissettiğini söyledi. Sana Leydi Jane dediğini bilmiyordum.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet,” dedim. “Konuşma tarzımdan dolayı öyle söylediğini söylemişti.” Kulağımda bir kahkaha nefesi hissedip cevap olarak hafifçe gülümsedim. Gözlerimi kapadım ve arkadaşımın ellerini kollarını kullanarak hararetli bir konuşma yaparken gördüm. Yüzü, dalga geçme isteğiyle aydınlanmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Dedi ki bu tür bir şey olduğunda, bazen hastanede resmi soruşturma açılırmış. Dava gibi bir şey değil. Diğer doktorlar toplanıp tam olarak neler olduğunu, nelerin yolunda gitmediğini öğrenirlermiş. Anlayabilecek doktorlara anlatmanın, bir tür itiraf olduğunu ve işe yaradığını söyledi.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hmm.” Hafifçe sallanıyor, hareket ettikçe beni de Jemmy’yi sallar gibi sallayarak rahatlatıyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Canını sıkan bu mu?” diye sordu usulca. “Yalnız olman mı? Gerçekten anlayabilecek kimsen yok mu?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kollarını omuzlarıma sardı, ellerini hafifçe göğsüme koydu. Elleri genç, geniş ve yetenekliydi. Yeni pişmiş ekmek ve çilek reçeli kokuyordu. Bir elini kaldırıp sıcak avucunu yanağıma koydum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Görünüşe göre var,” dedim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Elini kıvırıp yanağımı okşadıktan sonra çekti. Büyük genç eli yavaşça hareket edip kulağımın arkasındaki saçlarımı şefkatle düzeltti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Yoluna girecek,” dedi. “Her şey yoluna girecek.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet,” dedim. Gözlerime dolan yaşlara rağmen gülümsedim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Ona doktor olmayı öğretememiştim. Ama görünüşe göre bilerek olmasa da, anne olmayı öğretmiştim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Gidip yatmalısın,” dedi ellerini isteksizce çekerek. “Buraya varmaları en azından bir saat sürer.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Evin içindeki huzuru hissederek iç çekip nefesimi bıraktım. Fraser Tepesi, Rosamund Lindsay için kısa süreli bir liman da olsa, yine de gerçek bir yuva olmuştu. Onun ölümle onurlandırıldığını görecektik.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bir dakika,” dedim burnumu silerek. “İlk önce bitirmem gereken bir şey var.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Doğrulup defterimi açtım. Kalemimi batırıp, beni takip edecek bilinmeyen doktor için orada olması gereken satırları yazmaya koyuldum.</span></p>

    <p class="Normal para-style-override-8" xml:lang="zh-CN"><span class="char-style-override-6" xml:lang="tr-TR"> </span></p>
  </div>
</body>
</html>