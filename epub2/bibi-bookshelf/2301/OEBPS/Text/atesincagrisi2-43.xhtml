<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-43</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-40"><span class="bold">85 OCAKTAKİ ATEŞ</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Fraser Tepesi</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Ekim, 1771</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir saat içinde adeta mevsim değişmişti. Bree yazdan kalma gecenin serinliğinde uyumaya gitmiş, fakat gecenin bir yarısı sonbaharın keskin ısırığıyla uyanmıştı. Ayakları tek battaniyenin altında donmak üzereydiler. Uyku sersemi olmasına rağmen daha fazla battaniyeye sarılmadan uyuyamayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerini hafifçe aralayarak yataktan çıktı, Jemmy’yi koltrol etmek için buz kesmiş zeminde ilerledi. Jemmy gayet sıcaktı, küçük kuştüyü yatağında derin bir uykuya dalmıştı, battaniyesi küçük pembe kulaklarına kadar çekiliydi. Bree elini nazikçe Jemmy’nin sırtına koyup nefes alıp verdiğinden emin oldu. Bir, iki, bir kez daha.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree bir battaniye daha alıp yatağa yaydıktan sonra kuruyan boğazını rahatlatmak için bir bardak su aldı. Bu sırada bardağın boş olduğunu fark etmesi sinirini bozmuştu. Yeniden yatağına dönüp derin ve sıcak bir uykuya dalmak tek isteğiydi ama önce susuzluktan ölmemesi gerekiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yokuşta bir kova kaynak suyu vardı. Jem geceleri deliksiz uyuyordu ve uyanma riski pek yoktu. Buna rağmen oldukça nazik bir şekilde kapının sürgüsünü açtı. Bir yandan da esniyor ve yüzünü ekşitiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kapıyı dikkatle açıp dışarı çıktı. Soğuk hava bacaklarındaki geceliğine dokunur dokunmaz hafifçe irkildi. Eğilip karanlığın içinde kovayı aradı. Yoktu. Nerede-</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Göz ucuyla bir kıpırdanma görüp döndü. Bir anlığına bunun kapının yanındaki bankta oturan Obadiah Henderson olduğunu düşündü. Adam ayağa kalktığında Bree’nin kalbi tıpkı bir yumruk gibi büzüldü. Sonra adamın kim olduğunu anladı ve ayrıntılar aklında şekillenmeden kendini Roger’ın kollarında buluverdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree, başı Roger’ın göğsünde, hiç konuşmadan bazı şeyleri inceledi: Roger’ın köprücük kemiği Bree’nin yüzündeydi, çok uzun zamandır giydiği giysilerin kokusu burnuna doldu. O kadar uzun bir zamandır yıkanmamışlardı ki artık ter değil, arasından geçtiği orman, üzerinde uyuduğu toprak ve içine çektiği acı duman kokusu gibi kokuyordu. Onu sarmalayan kolun gücünü ve tenine değen sakalını hissetti. Roger’ın çatlamış soğuk deri ayakkabıları ve içindeki ayaklarının kemikleri Bree’nin çıplak ayak parmaklarının üzerindeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sensin,” dedi, ağlıyordu. “Döndün!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, döndüm,” diye fısıldadı kulağına. “İyi misin? Jem iyi mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın kaburgalarındaki elini biraz gevşetti. Roger gülümsedi. Gür siyah sakallarının altından gülümseyişini görmek çok tuhaf, ay ışığında beliren dudaklarının kıvrımı ise oldukça tanıdıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biz iyiyiz. Ya sen?” Bree burnunu çekti, Roger’a baktıkça gözleri daha da yaşarıyordu. “Tanrı aşkına, burada ne yapıyorsun? Neden kapıyı çalmadın?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben iyiyim. Seni korkutmak istemedim. Gece burada uyuyup, kapıyı sabah çalarım diye düşünmüştüm. Neden ağlıyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree, Roger’ın fısıldamasının nedeninin Jem’i uyandırmaktan korkması olmadığını fark etti; sesi boğuk, düzensiz ve nefessizdi. Buna rağmen net bir şekilde konuşuyordu. Sözcükler zorlanmıyordu ve daha önceki acı dolu tereddüdü kaybolmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Konuşabiliyorsun,” dedi Bree, bileğinin tersiyle gözlerindeki yaşları hızla silerek. “Yani daha iyi konuşabiliyorsun demek istedim.” Daha önceleri Roger’ın hislerinden korktuğu için boğazına dokunmakta tereddütlüydü. Ama yeniden gerilebilirler ve birbirlerine yabancılaşabilirlerdi. Karanlıkta geçen şu</span> <span class="italik char-style-override-5" xml:lang="tr-TR">an boyunca</span> <span class="char-style-override-4" xml:lang="tr-TR">Bree istediğini söyleyebilir ve yapabilirdi. Parmaklarını Roger’ın sıcak yarasına koyup hayatını kurtaran kesiğe dokundu. Favorilerinin arasından uzanan beyaz bir çizgiydi bu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Konuşurken hâlâ canın yanıyor mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Acıyor,” dedi. Sesi boğuktu. Bree’nin ay ışığında karanlık ve yumuşak görünen gözlerine baktı. “Ama konuşabiliyorum. Konuşacağım Brianna.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna bir adım geri attı. Eli Roger’ın kolundaydı. Gitmesine izin vermek istemiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İçeri gel,” dedi. “Dışarısı soğuk.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ocaktaki ateşin tırnaklarımın altına batan kıymıklardan tutun da ellerimde oluşturduğu kabarcıklara, yanıklara ve ateşin sinir edici zıtlığına kadar her şeyine karşıydım. Yine de lehine birkaç şey söyleyebilirim; sıcaklığı reddedilemezdi ve loş güzelliğinin ışığında sevişmek öyle harikaydı ki çıplaklığın yarattığı bütün çekinceler unutulup gidiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birbirine geçmiş gölgelerimiz duvara yansıyordu. Bir yerde bir bacak, başka bir yerde sırt ya da kalça kıvrımı görünüyordu. Engebeli bir hayvanı andırıyordu. Jamie kafasını kaldırdı. Kocaman yeleli bir yaratık belini sonuna kadar kavis yaparak üzerime çökmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Parlak tenine ve titreyen kasına uzandım, kollarındaki ve göğsündeki kıvılcımlı tüylere dokunup ellerimi sıcaklığına gömdüm, kafasını göğüslerimin karanlık çukuruna doğru bastırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerim yarı açıktı, bacaklarım da öyle. Vücudunu terk etmek, bir olma yanılgısından -eğer bu bir yanılgıysa- vazgeçmek istemiyordum. Ateşin büyüsü içinde bile olsa ona daha kaç kez böyle sarılabilirdim?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Var gücümle ona ve kendi etimin düşen nabzına sarıldım. Ama yakalanan sevinç, kaybolan sevinçtir ve dakikalar içinde yine kendimden daha fazlası değildim. Bileğimdeki karanlık damarlar ateş ışığında bile oldukça net görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Omuzlarını bırakıp saçlarının sert kıvırcıklarına şefkatle dokundum. Başını çevirip göğsümü öptükten sonra kıpırdandı, iç çekip yana doğru çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir de öpülecek el ısırılmaz derler,” dedi ısırık izlerine dokunarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Güldüm. Tek dirseğimin üzerinde kalkıp ocağa doğru baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne oldu tatlım?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elbiselerimin tutuşmadığından emin olmak istedim.” Jamie’nin giysilerimi nereye attığını görmemiştim ama alevlerden bir hayli uzak görünüyorlardı; eteğim yatağın yanındaki küçük bir yığının üzerinde, korsem ve içliğim nasıl olduysa odanın ayrı köşelerindeydi. Sutyenimi ise hiçbir yerde göremedim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Işık beyaz badanalı duvarlara yansıyordu, yatak gölgelerle doluydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok güzelsin,” diye fısıldadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen öyle diyorsan...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana inanmıyor musun? Ben sana hiç yalan söyledim mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söylemek istediğim bu değil. Yani eğer sen öyle diyorsan, o zaman doğrudur. Sen gerçek kılarsın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie iç çekip yatağa iyice gömüldü. Ocaktaki kütük aniden çıtırdadı, etrafa altın renginde kıvılcımlar saçıp sakinledi, gizli bir nem damlası ateşe düştüğünde tısladı. Yeni odunun önce kararmasını, sonra kızarmasını seyrettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana da söyler miydin Sassenach?” diye sordu aniden. Sesinde bir utangaçlık vardı. Şaşkınlıkla dönüp yüzüne baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neyi? Güzel olduğunu mu?” Ağzım istemsiz bir şekilde titredi. Jamie gülümsedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu değil. Ama… en azından görünüşüme katlanabildiğini.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Parmağımı kaburgalarındaki çok uzun zaman önce açılan kılıç yarasının belirsiz beyaz çizgisinde gezdirdim. Süngünün uzun ve kalın yarası uyluk kemiğinin uzunluğunu geçmişti. Beni saran teni günlerce güneş altında çalışmaktan kararmış ve çatlamıştı, tüyleri beyaz-sarı bir renk almıştı. Elimin yanında duran penisi uyluk kemiklerinin arasındaydı, yumuşamış, küçülmüş ve hassaslaşmıştı. Kumral kıllı yuvasında öylece duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok yakışıklısın Jamie,” dedim sonunda usulca. “Öyle yakışıklısın ki içim sızlıyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eliyle her omuruma teker teker dokundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama ben ihtiyar bir adamım,” dedi gülümseyerek. “Ya da öyle olmalıyım. Saçlarımda beyazlar var; sakallarım da grileşti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gümüş,” dedim çenesindeki yumuşak sakala dokunarak. Yorgan gibi renk renkti. “Bazı yerleri.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gri,” dedi kesin bir sesle. “Üstelik bir de uyuz olmuş gibi duruyor. Ben...” Bana bakarken gözlerine yumuşak bir ifade yerleşti. “Seni görmeye geldiğimde yanıyorum Sassenach ve sanırım ikimiz de küle dönene kadar yanacağım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu bir şiir mi?” diye sordum dikkatlice. “Yoksa gerçekten mi söylüyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi. “Hayır. Yani... hayır.” Beni iyice sarmalayıp kafasını kafama dayadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu bilmiyorum. Eğer- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer diye bir şey yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kahkahasını saçlarımda hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendinden çok eminsin Sassenach.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gelecek değiştirilebilir; ben bunu hep yaparım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, öyle mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ona bakmak için biraz geriye çekildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Mairi MacNeill’e bir bak. Eğer geçen hafta orada olmasaydım, o da ikizleri de ölmüş olacaktı. Ama ben oradaydım ve ölmediler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elimi başımın arkasına koyup tavanın kirişlerinde su gibi çağlayan alevlerin yansımasını seyrettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kurtaramadığım çok insan var ama kurtardıklarım da var. Eğer biri benim sayemde yaşıyor ve sonrasında çocuk doğuruyor ve sonra onların da çocukları oluyorsa ve bu böyle devam ediyorsa... benim çağıma geldiğinde mesela, muhtemelen başka türlü orada olamayacak olan otuz ya da kırk kişi oluyor, değil mi? Ve hepsi o zamana gelene kadar bir şeyler yapıyorlar -sence bu geleceği değiştirmiyor mu?” Hayatımda ilk kez yirminci yüzyılın nüfus patlamasına tek başıma ne kadar çok katkıda bulunduğumu düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi yavaşça. Boştaki elimi alıp uzun parmağıyla avucumdaki çizgilerin üzerinden geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet ama değiştirdiğin</span> <span class="italik char-style-override-5" xml:lang="tr-TR">onların</span> <span class="char-style-override-4" xml:lang="tr-TR">geleceği Sassenach.” Elimi avucuna alıp nazikçe parmaklarımı çekti. Parmaklarımdan biri, ocakta terleyen kütük gibi bir ses çıkararak çıtladı. “Doktorlar yıllar boyu birçok insanı kurtardılar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elbette öyle. Ve bunu yalnızca doktorlar da yapmadı.” Kendimi açıklama isteğiyle yattığım yerde doğrulup oturdum. “Ama önemi yok, anlamıyor musun? Sen de ara sıra hayat kurtardın. Fergus mesela. Ian. Buradalar ve ikisi de bir şeyler yapıyorlar, çocukları oluyor mesela. Sen onların geleceğini değiştirmedin mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ... belki de öyledir. Ama başka türlüsünü yapamazdım ya?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu tek cümle beni durdurmaya yetti. Bir süre sessizce yatıp beyaz badanalı duvara yansıyan parıltıları seyrettik. Sonunda Jamie yeniden söze girişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendimi acındırmak için söylemiyorum,” dedi. “Ama biliyorsun ya... bazen kemiklerim biraz ağrıyor.” Bana bakmadı ama sakat elini açıp ışığa doğru çevirdi. Çarpık parmaklarının duvara yansıyan gölgesi örümceği andırıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ara sıra. Biliyordum, evet. Bedenin sınırlarını ve mucizelerini biliyordum. Bütün bir gün çalıştıktan sonra onu otururken görmüştüm. Yorgunluğu vücudundaki her çizgiden okunuyordu. Soğuk sabahlara uyandığında bedeninin ve kemiklerinin tüm itirazlarına rağmen inatçı bir şekilde yavaş yavaş kalktığını görmüştüm. Culloden’dan beri acısız tek günü geçmediğine bahse girebilirdim. Savaşın fiziksel zararları, nem ve zorlu hayat koşulları yüzünden daha da ciddileşmişti. Ve bundan kimseye bahsetmediğine de bahse girebilirdim. Şimdiye kadar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biliyorum,” dedim usulca, eline dokundum. Bacağı boyunca dönerek uzanan bir yara izi vardı. Kolundaki küçük çukur bir kurşunun mirasıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama seninleyken değil,” deyip koluna koyduğum elime dokundu. “Acı çekmediğim tek zamanın senin yatağında olduğum zamanlar olduğunu biliyor musun Sassenach? Sana sarıldığımda, senin kollarında yattığımda yaralarım iyileşiyor, sonra da unutulup gidiyorlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İç çekip başımı omzunun kıvrımına yasladım. Uyluk kemiğimi onunkine doğru bastırdım. Benimkinin yanında onun eti çok sertti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benim yaralarım da öyle.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre sessiz kalıp saçlarımı sağlam eliyle okşadı. Dağınık ve gürdü, az önceki tepinmelerimiz sonucu bağladığım ipler çıkmıştı. Jamie kıvırcık bir saç telimi düzeltirken her bukleyi parmaklarının arasında aşağıya doğru açtı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Saçların kocaman bir fırtına bulutu gibi Sassenach,” diye mırıldandı. Sesi miskindi. “Kapkaranlık ve aynı anda aydınlık. İki telin birbiriyle aynı renk değil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Haklıydı; parmaklarının arasındaki buklede bembeyaz, gümüş, sarı, neredeyse siyaha varan koyu çizgiler ve bir sürü açık kahverengi tel daha vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Parmaklarını saç kütlesinin altına soktuğunda elini kafatasımın kökünde hissettim. Kafamı tıpkı bir kadeh gibi tutuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Annemi tabutunda gördüm,” dedi sonunda. Başparmağı kulağıma dokundu, kulak kepçemi ve kulak mememi tuttu. Dokundukça ürperiyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kadınlar gelenekler uyarınca annemin saçlarını örmüşlerdi ama babam bunu istememişti. Onu duymuştum. Bağırmamıştı, çok sakindi. Onu son kez hep olduğu haliyle görmek istemişti. Kederden delirmiş gibi olduğunu söylemişlerdi. Hiçbir şeye karışmadan sessizce durması gerekiyordu. Babam diğerlerine daha fazla bir şey söylemeden tabuta gitti. Annemin örgülerini açıp saçlarını iki eliyle yastığın üzerine dağıttı. Babamı durdurmaya korkmuşlardı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie durdu, başparmağı da öyle.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben orada, köşede sessizce duruyordum. Herkes papazın yanına gittiğinde, tabuta yaklaştım. Daha önce hiç ölü görmemiştim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Parmaklarımı Jamie’nin önkolunun çıkıntısına sardım. Annem bir sabah alnımdan öptükten sonra kıvırcık saçlarımdan kayan tokamı sıkmış ve beni bırakıp gitmişti. Onu bir daha görmedim. Tabutu kapanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tabuttaki o muydu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi usulca. Ateşe bakarken göz kapakları yarıya kadar inmişti. “Pek sayılmaz. Yüzü onun yüzü gibiydi ama hepsi bu. Sanki biri onu huş ağacından oymuş gibiydi. Ama saçları… saçları hâlâ hayattaydı. Hâlâ... oydu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yutkunup hafifçe boğazını temizlediğini duydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Saçları göğsüne uzandığı için onunla birlikte yatan çocuğu da örtüyordu. Belki böyle boğulmaktan hoşlanmayacağını düşündüm. O yüzden kızıl bukleleri kaldırıp çocuğu serbest bıraktım. Onu görebiliyordum, erkek kardeşim başını annemin göğsüne koymuş, kollarının arasına kıvrılmıştı. Her şey annemin saçlarının perdesinin altına gizlenmişti. Sonra hayır dedim, onu diğer türlü bırakırsam daha mutlu olacağını düşündüm. O yüzden annemin saçlarını yeniden aşağıya doğru salıp kardeşimin kafasını gizledim.” Derin bir nefes aldı. Yanağımın altındaki göğsünün şiştiğini hissettim. Parmaklarını yavaşça saçlarımda gezdirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tek beyaz saçı yoktu Sassenach. Bir tane bile.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ellen Fraser bebeğini doğururken, otuz sekiz yaşında ölmüştü. Benim annem de otuz ikiydi. Ve ben... tüm bu uzun yılları yaşamıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yılların sana dokunduğunu görmek beni sevindiriyor Sassenach,” diye fısıldadı, “çünkü yaşadığın anlamına geliyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elini kaldırıp saçlarımın parmaklarının arasından yavaşça düşüp yüzüme dokunmasını, dudaklarımdan kaymasını, boynumda ve omuzlarımda yumuşak ve ağır bir şekilde gezinmesini seyretti. Şimdi saçlarım göğüslerimin üzerinde kuş tüyü gibi yatıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Mo nighean donn,</span><span class="char-style-override-4" xml:lang="tr-TR">” diye fısıldadı, “</span><span class="italik char-style-override-5" xml:lang="tr-TR">mo chridhe.</span> <span class="char-style-override-4" xml:lang="tr-TR">Benim kahverengi kadınım, kalbim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana gel. Beni sar. Bana sığın,</span> <span class="italik char-style-override-5" xml:lang="tr-TR">a bhean,</span> <span class="char-style-override-4" xml:lang="tr-TR">beni iyileştir. Ben senin için yanarken, sen de benimle yan.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Üzerine yattım, onu sardım, benim tenim, onun kemiği ve aramızda hâlâ -hâlâ!- o ateşli parlak bütünlük vardı. Saçlarım etrafımızda salınıyordu ve karanlığının ateşli mağarasında fısıldadım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İkimiz de yanıp kül olana dek.”</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR"> </span></p>
  </div>
</body>
</html>