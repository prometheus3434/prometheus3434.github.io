<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-48</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-44"><span class="bold">89 JÜPİTERİN UYDULARI</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birkaç dakika içinde Roger, dördüncü kez seks yapma isteğini bastırmanın tıbbi bir soruna sebebiyet vermesinin mümkün olmadığına kendi kendini ikna etmeye çalıştı. Bu durumun kalıcı bir hasara bile yol açabileceğinden şüphelenmişti. Öte yandan bunu, kişiliğini geliştirmek için iyi bir egzersiz olarak görmeye çalışmasına rağmen, bir yararı da dokunmuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sırtının üzerine yatıp kendini rahatlatmaya çalıştı, hışırdayan yatağa dikkat edip gözlerini tavana dikti. Faydası yoktu; pencereyi örten yağlı postun köşesindeki çatlaktan sabah güneşi yatağa sızıyordu ve Roger gözünün ucuyla karısının saf altını andıran kalçalarını hâlâ görebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree yüzüstü yatmış, yüzünü de yastığa gömmüştü. Keten çarşaf kalçalarından sıyrılmış, Bree poposunun hemen üstünden ensesine kadar çıplak kalmıştı. Dar yatakta öyle yakın yatmıştı ki Roger’ın bacağı Bree’nin bacaklarına değiyor, nefesinin sıcaklığını çıplak omuzlarında hissediyordu. Roger’ın ağzı kurumuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerini kapadı. Bu hiçbir işe yaramadı; birden zihninde geçen geceden resimler canlandı: Brianna sönen ateşin loş ışığında duruyor, saçlarının alevi gölgelerin içinde parlıyordu. Işık, omuzlarındaki tüy kadar yumuşak çamaşırı çıkarınca açığa çıkan çıplak göğsünün kıvrımında birden parlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Saat geç olduğu ve Roger yorgun olduğu için Bree’yi umutsuzca arzulamıştı. Başka biri olsa kesinlikle daha çok arzulardı. Gözkapağını açıp, Brianna’nın kırmızı örgülerinin üzerinden bebeğin duvara karşı, gölgeler arasında duran beşiğini görecek kadar kalkmıştı. Bebekte hareket yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın ve Bree’nin uzun zamandır devam eden bir anlaşmaları vardı. Bree halsiz ve bezgin oluyordu, oysa Roger ses duyar duymaz uyanıyordu. Bu yüzden beşikten kalp sıkıştıran bir ciyaklama sesi geldiğinde, kalkıp ıslak ve acı acı bağıran çocuğu alacak ve acil hijyen gereksinimlerini giderecek olan Roger olacaktı. Roger, karnı acıktığı için tepinip ciyaklayan Jemmy’yi annesine getirdiğinde Brianna geceliğini sıyırıp bebeği karanlık sıcaklığa, vücudunun fısıldayan sütlü sığınağına getirecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jem artık büyüdüğü için geceleri daha nadir uyanıyordu ama karın ağrısından ya da kâbustan uyandığında da yeniden uykusunun gelmesi için küçükken olduğundan daha fazla zaman gerekiyordu. Bree rahatlığın tadını çıkarırken Roger da yeniden uyuyakaldı. Ama sonra Bree daracık yatakta dönüp kalçalarını Roger’ın uyluk kemiğine sürtünce uyandı. Altlarındaki mısır yaprakları, binlerce ateşböceğinden daha fazla ses çıkarttı, omurgası boyunca ezilip acı içinde Roger’ı uyandırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’nin kalçasının baskısını hissetmişti ve ona arkadan saldırmamak için kendini zor tuttu. Vücudunun diğer tarafından gelen emme sesleri Roger’ı durdurdu. Jem hâlâ yataklarındaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger sesleri dinleyip, Bree’nin o küçük serseriyi kendi yatağına götürecek kadar uyanık kalabilmesi için dua etti; bazen anne ve çocuk aynı anda uyuyakalıyorlardı ve Roger sabah sevişilecek bir kadınla bebek çişinin birbirine karışmış kokusu içinde uyanıyordu. En sonunda dağ yamacında odun keserek geçirilen bir günün yorgunluğuyla, rahat edememesine rağmen uyuyakaldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nazikçe nefes aldı. Hayır, Bree bebeği geri götürmüştü. Yatağında artık Brianna’nın kadın vücudu kokusundan, hafif ve tatlı bir ter bulutundan ve kaygan arzudan başka bir şey yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree uykusunda iç çekip anlaşılması güç bir şeyler fısıldadıktan sonra başını yastıkta diğer tarafa çevirdi. Gözlerinin altında morluklar vardı; jöle yapmak için geç saatlere kadar oturmuş, bebek yüzünden iki ya da üç kez uyanmıştı. Yalnızca temel arzularını tatmin etmek için onu nasıl uyandırabilirdi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dişlerini baştan çıkma ve şefkat arasında bir duyguyla sıktı. Eğer şeytana uyarsa, beşiğin yakınlarından gelecek ve onu durmaya zorlayacak bir sesten önce gidebildiği en kötü ana kadar gidecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Deneyim katı bir öğretmendi ama bedenin arzuları mantığın sesinden daha gürültülüydü. Elini gizlice ve nazikçe en yakın kalçaya koydu. Soğuk, pürüzsüz ve bir su kabağı gibi yuvarlaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree boğazından derin bir ses çıkarıp rahat rahat gerindi. Sırtını, Roger’ı battaniyeyi çekip Bree’nin üstüne çıkarak amacını on saniye içinde gerçekleştirmesi için ikna edecek bir şekilde kamburlaştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Battaniyeyi atma kısmını başardı. Kafasını yastıktan kaldırdığında, beşikten, tıpkı Jüpiter’in uyduları gibi yuvarlak bir şey yavaş yavaş kalktı. Bir çift mavi göz ona tarafsız bir şekilde bakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Siktir!” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şitti!” dedi Jemmy mutlu bir yüz ifadesiyle. Ayağa kalkıp beşiğin kenarlarına tutunup “Şitti, şitti, şitti,”</span> <span class="char-style-override-4" xml:lang="tr-TR">diye tekrarladı. Belli ki bunun bir şarkı olduğunu düşünmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna uyanıp darmadağın örgülerinin arasından gözlerini kırpıştırarak baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne oldu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah... bir şey battı.” Roger gizlice battaniyenin kenarını yeniden kapattı. “Buralarda bir eşek arısı var sanırım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree yastığının üzerinde homurdanıp saçlarını tek eliyle yüzünden çekerek gerindi, sonra masadaki bardağı alıp bir yudum aldı; uyandığında hep susamış olurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözleri Roger’ın üzerinde dolaştı, geniş ve yumuşak ağzında bir gülümseme oluştu. “Öyle mi? Kötü ısırmış seni. Ovuşturmamı ister misin?” Bardağı geri bıraktı, dirseğinin yardımıyla kalkıp elini uzattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen bir sadistsin,” dedi Roger dişlerini sıkarak. “Kesinlikle. Bu huyunu babandan almış olmalısın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree gülüp elini battaniyeden çıkardı, doğrulup üzerini giydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“ANNE! Şitti, anne!” dedi Jemmy, annesi onu homurdanarak beşiğinden çıkartırken.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Seni sıçan,” dedi Bree şefkatle. “Bu sabah babanla pek anlaşamıyorsun. Zamanlaman berbat.” Burnunu kırıştırdı. “Ve berbat olan yalnızca zamanlaman değil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım bu bakış açına bağlı.” Roger yan yatıp izlemeye başladı. “Onun bakış açısına göre zamanlaması mükemmeldi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet.” Brianna kaşını kaldırdı. “Yeni sözcüğü o yüzden mi kullandı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Daha önceden duymuştu,” dedi Roger sakince. “Çok kez.” Oturup bacaklarını yataktan dışarı sarkıttı, elini saçlarında ve yüzünde gezdirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki, şimdi yapmamız gereken ona bunu söyleten nedeni ortadan kaldırmak, değil mi?” Jemmy’yi kaldırıp önünde eğildi, burnunu öptükten sonra bezini açtı. “Ööğ. On sekiz ay tuvalet eğitimi için sence çok mu erken?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana mı soruyorsun, ona mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pöf. Umrumda değil; hanginizin bir fikri varsa.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jemmy’nin olmadığı kesindi; neşeli bir sabırla durup annesinin mahrem yerlerine soğuk ve ıslak bir bezle gerçekleştirdiği saldırıyı hiçe sayıp yeni bestelediği şarkısını mırıldandı: “Pöf, pöf, şitti, PÖF, PÖF...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna bu şarkıya, Jemmy’yi kollarında sallayıp ocağın yanındaki emzirme sandalyesine oturarak bir son verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Atıştırmalık ister misin?” dedi içliğinin yakasını davetkâr bir şekilde açarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrım, evet,” dedi Roger bütün benliğiyle. Bree, Jemmy’yi kucağına koyarken güldü. Jemmy mutluluk içinde emmeye devam ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sıra sana geliyor,” dedi Bree. “Kahvaltıda yulaf ezmesi mi, kızarmış lapa mı istersin?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Menüde başka bir şey yok mu?” Kahretsin, kalkmak üzereydi. İlk haline geri döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, elbette. Çilek reçelli ekmek. Peynir. Yumurta ama kümesten almak lazım; kilerde kalmamış.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Bree’nin dumanlı loş ışıktaki görüntüsüne bakmaktan tartışmaya odaklanamadı. Uzun uyluk kemikleri içliğinin altında, topuklarını sandalyenin altına sokmuştu. Bree, Roger’ın beslenme sorunlarıyla ilgilenmediğini fark etti. Başını kaldırıp gülümsedi, gözleri Roger’ın çıplaklığındaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Güzel görünüyorsun Roger,” dedi usulca. Boştaki elini indirip uyluk kemiğinin iç kısmına koydu. Uzun, körleşmiş tırnakları küçücük hareketlerle yavaş daireler çizdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen de öyle.” Sesi boğuktu. “Güzelden de öte.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree elini kaldırıp yumuşak bir şekilde Jemmy’nin sırtını okşadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kahvaltıdan sonra gidip Lizzie Teyze’yi görmek ister misin tatlım?” diye sordu Jemmy’ye bakmadan. Gözlerini Roger’ın gözlerine dikmişti, dudaklarında yavaş yavaş bir gülümseme oluşuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’ye en azından dokunmak için kahvaltının bitmesini bekleyemeyeceğini düşündü. Şalı yatağın ayağına düşmüştü; Roger şalı yerden aldı, yataktan çıkıp Bree’nin sandalyesinin önünde eğilmeden önce kalçalarına bağladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’nin saçları pencereden giren bir esintiyle uçuştu. Roger, Bree’nin kollarındaki tüylerin aniden diken diken olduklarını gördü. Kollarıyla karısını sarmaladı. Soğuk esintinin sırtına vurmasını umursamadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Seni seviyorum,” diye fısıldadı kulağına. Elini, uyluk kemiğinde duran ellerinin üzerine koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree kafasını çevirip Roger’ı öptü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de seni seviyorum,” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ağzını su ve şarapla çalkaladı, sonbahar üzümlerinin ve soğuk suyun tadına baktı. Roger tam daha ciddi bir işe koyulacaktı ki kapının kirişlerinden kayınpederinin sesiyle birlikte gürültülü bir çekiç sesi geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger! Orada mısın dostum? Hemen uyan!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne demek burada mıyım?” diye söylendi Roger. “Başka nerede olacaktım ki?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şişşt!” Bree, Roger’ın sırtını sıvazlayıp gönülsüzce onu yolladı. Gözleri kocasının üzerinde son kez derin bir hayranlıkla gezindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Uyandı zaten baba!” diye seslendi Brianna.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Roger. “Geliyorum!” diye bağırdı. “Giysilerim hangi cehennemde?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yatağın altında, dün gece bıraktığın yerde.” Brianna, büyükbabasının sesine mest olmuş bir şekilde eşlik ederek ciyaklayan Jemmy’yi bıraktı. Jemmy koşup sürgülü kapıya vurdu. Artık zaman kaybetmiyor, hızlı -ve aralıksız- hareket ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Acele et!” Penceredeki post kenara çekildiği için güneş ışığı kabine sızıyor, Jamie Fraser’ın geniş kemikli, heyecandan ve sabah güneşinden kızarmış suratını açığa çıkartıyordu. Roger’ı yere eğilmiş, beline bir örtü bağlanmış halde görünce tek kaşını kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kımıldasana,” dedi sakin bir sesle. “Çıplak kıçla takılmanın zamanı değil; MacLeod tepede hayvanların olduğunu söyledi.” Jemmy’ye öpücük yolladı. “</span><span class="italik char-style-override-5" xml:lang="tr-TR">A ghille ruaidh, a charaid! Ciamar a tha thu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger seksi de, rahatını düşünmeyi de unutuverdi. Gömleğini kafasına geçirip doğruldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nasıl bir hayvan? Geyik mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum ama sonuçta et!” Post aniden düşüp odanın yarısını gölge içinde bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Davetsiz misafir olan karanlık soğuk havayı içeri sokarak ısıyı ve duman dolu havayı kırmış, içeri av havasının, soğuk rüzgârın, kırmızı yaprakların, çamurun, ıslak yünün ve parlak postun nefesini getirmişti ve tüm bunlar barut kokusuyla harmanlanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, karısının vücuduna son kez arzuyla baktıktan sonra çoraplarını aldı.</span></p>

    <p class="Normal para-style-override-8" xml:lang="zh-CN"><span class="char-style-override-6" xml:lang="tr-TR"> </span></p>
  </div>
</body>
</html>