<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-31</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-29"><span class="bold">72 KAV VE KÖMÜR</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gerald Forbes başarılı bir hukukçuydu ve normalde bu işe çok uygun görünüyordu. Savaş giysileriyle ve yüzündeki barut lekeleriyle bile, milis yüzbaşısı olarak çok işine yarayan güven veren bir havası vardı. Bu hava onu tamamen terk etmemişse de görünür bir şekilde huzursuz görünüyor, çadırın girişinde dururken şapkasının kenarını kıvırıp kıvırıp yeniden açıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İlk başta bu huzursuzluğun, herkesin hissettiği huzursuzlukla aynı olduğunu düşündüm. Ya da bunun nedeni Roger’ın yaralanmasının şartları konusundaki tuhaflık olabilirdi. Ama belli ki başka bir şey vardı; Roger’ın yatağının yanında oturan Brianna’ya zar zor selam verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Başınıza gelenlere çok üzüldüm hanımefendi,” dedi, sonra aniden Jamie’ye döndü. “Bay Fraser, sizinle konuşabilir miyim? Bayan Fraser’la da,” diye ekledi, bana doğru eğilerek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’ye baktım. Başını sallamasıyla ayağa kalkıp refleks olarak tıbbi yardım kutuma uzandım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yapabileceğim çok fazla şey yoktu; burası kesindi. Isaiah Morton, Forbes’ın çadırında yatıyordu, yüzü ölü yüzü kadar beyazdı ve terden parlıyordu. Hâlâ nefes alıyordu ama yavaş yavaş ve bana Roger’ın boğazını deldiğimde çıkan nahoş sesi hatırlatan korkunç bir gürültüyle. Bilincinin açık olmaması iyiydi. Üstünkörü bir muayeneden sonra geri çekilip önlüğümün eteğiyle yüzümdeki teri sildim; akşam henüz serinlememişti, çadırın içi de küçük ve sıcaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ciğerine isabet etmiş,” dedim. İki adam da başıyla beni onayladı. Bu kadarını zaten bildikleri açıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sırtından vuruldu,” dedi Jamie, sesinde sert bir ton vardı. Gözlerini yaralı adamdan ayırmadan başını sallayan Forbes’a baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi usulca, dile getirilmemiş bir soruya cevaben. “O korkak değildi. İyi ilerliyorduk, arkamızda başka bölük yoktu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Arkanızda Düzenleyiciler yok muydu? Keskin nişancılar yok muydu? Pusu da mı kurulmamıştı?” diye sordu Jamie, ama Forbes sorular bitmeden başını iki yana sallıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Dereye kadar birkaç Düzenleyici kovaladık ama orada durup gitmelerine göz yumduk.” Forbes’un elinde hâlâ şapkası vardı. Mekanik bir şekilde şapkasının kenarını çevirip çevirip açıyordu. Tekrar tekrar. “Kimseyi öldüremezdim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie sessizce başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boğazımı temizleyip Morton’ın gömleğinden geri kalan kanlı parçaları nazikçe üzerine doğru çektim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sırtından iki kez vurulmuş,” dedim. İkinci mermi üst kolunu sıyırmıştı ama bıraktığı izin yönünü tam olarak göremiyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie gözlerini bir an kapayıp yeniden açtı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Brownlar,” dedi, pes ederek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gerald Forbes şaşkın gözlerle ona baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Brown mı? O da öyle dedi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Konuştu mu?” Jamie kızıl kaşlarını çatarak yaralı adamın yanına çömeldi. Bana baktı, ben sessizce kafamı iki yana salladım. Isaiah Morton’ın bileğini tutuyordum, nabzının titrediğini ve attığını hissedebiliyordum. Muhtemelen yeniden konuşmayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu buraya getirdiklerinde konuştu.” Forbes, sonunda hırpaladığı şapkasını bırakarak Jamie’nin yanına çömeldi. “Seni sordu, Fraser. Sonra da, ‘Ally de. Ally Brown de,’ dedi. Bunu birçok kez söyledikten sonra- ” Sessiz bir şekilde, yarım kapadığı gözkapaklarından kederle dönen gözlerinin beyazı görünen Morton’ı işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie çok yumuşak bir şekilde Galce fısıldayarak küfür etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gerçekten bunu yaptıklarına inanıyor musun?” diye sordum, aynı şekilde yumuşak bir sesle. Başparmağımın altındaki nabzı küt küt atıyor, titriyor, çabalıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Morton’a bakarak başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gitmelerine izin vermemeliydim,” dedi kendi kendine konuşur gibi. Morton’ı ve Alicia Brown’ı kastediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onları durduramazdın.” Boştaki elimle Jamie’ye uzanıp onu rahatlatmak için dokunmak istedim ama Morton’ın nabzına bağlı olduğum için yetişemedim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gerald Forbes şaşkınlıkla bana bakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Morton... Brown adında bir adamın kızını kaçırdı,” diye durumu incelikle açıkladım. “Brownlar bu konuda pek mutlu değillerdi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, anladım.” Forbes anlayışla başını salladı. Morton’ın vücuduna bakıp dilini şaklattı. Kınamayla karışık şefkatin sesiydi bu. “Brownlar… hangi bölüğe ait olduklarını biliyor musun Fraser?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benim bölüğüme aitler,” dedi Jamie kısaca. “Ya da aitlerdi. Savaş bittiğinden beri ikisini de görmedim.” Bana döndü. “Onun için yapılacak bir şey var mı Sassenach?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başımı iki yana salladım ama bileğini bırakmadım. Nabzı düzelmemişti ama kötüleşmemişti de.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Çoktan ölmüş olabileceğini düşündüm ama pes de etmiyordu. Mermi büyük bir damara girmemiş olmalıydı. Yine de...” Başımı yeniden iki yana salladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie derin bir iç çekip başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. O halde o zamana kadar... onunla kalacak mısın?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, elbette. Çadırımıza gidip her şeyin kontrol altında olup olmadığına bakar mısın? Eğer Roger… yani eğer bana gerek varsa gelip beni bul.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yeniden başını sallayıp gitti. Gerald Forbes yakınlaşıp çekingen bir şekilde elini Morton’ın omzuna koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Karısı… karısına yardım ediyorlar mı, bir bakayım. Eğer yeniden gelirse, ona söyleyecek misiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, elbette,” dedim yeniden ama tereddüt ettiğim için kaşlarını kaldırarak baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama onun... eee... iki karısı var,” dedim. “Alicia Brown’u kaçırdığında zaten evliydi. Ailesiyle sorun yaşamasının nedeni bu, anlıyorsunuz ya.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Forbes’un gözleri komik bir şekilde boş baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlıyorum,” deyip gözlerini kırpıştırdı. “Bayan... ilk Bayan Morton. Adını biliyor musunuz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, korkarım ki- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jessie.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İsim fısıltı halinde duyulmuştu ama sanki fısıltı değil de silah sesiymiş gibi etkili olup sohbeti durdurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” Morton’ın bileğini çok sıkmış olmalıyım ki hafifçe çekti. Ben de elimi gevşettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüzü hâlâ ölü gibi beyazdı fakat gözleri açıktı, acıyla buğulanmıştı ama kesinlikle bilinçliydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jessie...” diye fısıldadı yeniden. “Jeze... bel. Jessie Hatfield. Su?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne? Ah, evet!” Bileğini bırakıp hemen su sürahisine uzandım. Sürahinin tamamını bir dikişte bitirebilirdi ama şimdilik yalnızca küçük yudumlar almasına izin verdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jezebel hatfield ve Alicia Brown,” dedi Forbes dikkatli bir şekilde. İsimleri özenle düzenlenmiş hukukçu aklına not ettiği belliydi. “İsimler doğru mu? Peki bu kadınlar nerede yaşıyorlar?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Morton nefes aldı, öksürdü ve öksürüğü ani bir acıyla bölündü. Bir süre mücadele ettikten sonra konuşmak için gücünü toplayabildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jessie, Granite Falls’da. Ally ise Greenboro’da.” Zorlu bir şekilde nefes alıp sözcükleri toparlamaya çalıştı. Boğazında kan olduğuna dair bir ses duymadım. Ne burnundan, ne de ağzından kan sızıyordu. Sırtındaki yaradan gelen emme sesini ise hâlâ duyabiliyordum. Birden hareket edip Morton’ı hafifçe öne çekip gömleğinin parçalarını geriye doğru çektim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Forbes, kâğıdınız var mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden... evet. Şu...” Forbes soruya elini aniden paltosuna sokarak cevap vermişti. Cebinden katlı bir kâğıt çıkardı. Kâğıdı ondan alıp açtım, üzerine su döküp Morton’ın kürekkemiğinin altındaki küçük deliğe yapıştırdım. Mürekkep kanla karışıp solgun teninde küçük koyu oluklar çizerek aktı ama emme sesi aniden kesildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kâğıdı yerinde elimle tutarken kalp atışlarını hissedebiliyordum. Hâlâ belirsizdi ama daha sabitti. Evet, daha sabitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aksi şeytan,” dedim yüzüne bakmak için eğilirken. “Ölmeyeceksin, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüzünden ter boşanıyordu. Göğsüne yapışan gömleği koyu ve ıslaktı. Buna rağmen gülümsemeye çalışırken dudaklarının kenarı titriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır hanımefendi,” dedi. “Ölmeyeceğim.” Hâlâ kesik kesik nefes alıyordu ama artık nefesleri daha derindi. “Ally. Bebeğin... önümüzdeki... ay. Ona söyleyin... orada olacağım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boştaki elimle battaniyenin köşesini kaldırıp yüzündeki terlerin bir kısmını sildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle olman için elimizden geleni yapacağız,” dedim, sonra tüm olup biteni ağzı hafifçe açık bir şekilde izleyen avukata baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Forbes. Bence Bay Morton’ı çadırıma geri götürsek iyi olur. Onu taşımak için bir iki adam bulabilir misiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ağzını hızla kapattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah. Evet. Elbette, Bayan Fraser. Derhal.” Ama hemen harekete geçmedi. Gözlerini Morton’ın sırtındaki ıslak kâğıda diktiğini gördüm. Ben de kâğıda baktım. Parmaklarımın arasında birkaç tane belirsiz sözcük okuyabiliyordum, ama bu kadarı bile Jamie’nin Forbes’a hakaretler düzdüğünü anlamama yeterliydi.</span> <span class="italik char-style-override-5" xml:lang="tr-TR">Sevgilim Valencia</span><span class="char-style-override-4" xml:lang="tr-TR">, diye başlıyordu mektup. Cross Creek yakınlarında -Kuzey Carolina kolonisinde- Valencia adında yalnızca bir kadın tanıyordum. Farquard Campbell’ın karısı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kâğıdınız için son derece üzgünüm,” dedim Forbes’a bakarak. Gözlerimi gözlerinden ayırmadan dikkatle avucumu kâğıda sürdüm, üzerindeki her sözcüğü geri dönüşü olmayacak bir şekilde kana ve mürekkebe buladım. “Korkarım ki mahvoldu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes alıp şapkasını taktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun değil Bayan Fraser. Hiç sorun değil. Ben gidip birkaç adam getireceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Akşamleyin sıcaktan olduğu kadar, sineklerden de kurtulmuştuk. Terin, kanın ve gübrenin cazibesine kapılıp kamp alanına çöreklenmişler, delicesine ısırıyor, sokuyor, ortalığı istila ediyor ve vızıldıyorlardı. Gittiklerinden sonra bile sanki hâlâ ayaklarını beni gıdıklıyormuş gibi dalgın bir şekilde kollarıma ve boynuma vurmaya devam ettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ama sonunda gitmişlerdi. Küçük krallığıma baktığımda herkesin nefes aldığını -şaşırtıcı bir ses çeşitliliğiyle bile olsa- gördüm ve serin bir hava almak için çadırdan dışarı çıktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nefes almak, değeri fark edilmeyen bir eylemdi. Bir süre öylece durdum, gözlerimi kapadım, göğsümün sakince inip kalkışının, yumuşakça boşalmasının ve temiz değişimin tadına vardım. Son saatlerimi Isaiah Morton’ın göğsündeki havayı dışarı çıkarmakla ve Roger’ın göğsüne hava akışını sağlamakla geçirmiştim ve bu hakkımın tadına varmak istiyordum. İkisinin de bir süre boyunca acısız nefes alması imkânsızdı -ama ikisi de nefes alıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Onlar benim kalan tek hastalarımdı; diğer ağır yaralılar kendi bölüklerinin cerrahları tarafından alınmışlardı ya da kişisel doktoru tarafından tedavi edilmek üzere Vali’nin çadırına götürülmüşlerdi. Daha küçük yaraları olanlar yaralarıyla övünmek ve acılarını birayla kutsamak için arkadaşlarının yanına dönmüşlerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzaklardan gelen davul seslerini duyup kulak kesildim. Dini bir şarkı çalınırken aniden durdu. Kısa süreli bu sessizlikte bütün hareket durmuştu. Sonra top patlaması duyuldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lindsay kardeşler yakındalardı ve ateşlerinin yanında yere yayılmışlardı. Onlar da davul seslerinin geldiği yöne bakıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu ne?” diye seslendim. “Neler oluyor?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölüyü getiriyorlar Bayan Fraser,” dedi Evan. “Endişelenmeyin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sorun olmadığına dair bir el hareketi yapıp dereye doğru yürümeye başladım. Kurbağalar, uzaktaki davullara şarkı söylüyorlardı. Savaşta ölen için askerler minnetlerini sunuyorlardı. Asılan iki çete liderinin de aynı yere mi, yoksa aileleri onları almadığı takdirde ayrı ve daha az onurlu bir yere mi gömüleceklerini merak ettim. Tryon düşmanı sineklere bırakacak biri değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kesinlikle öğrenecekti. Hatası için özür dilemeye gelecek miydi? Sonuçta artık nasıl bir özür mümkündü ki? Roger’ın hayatta olmasının nedeni şans ve yeni bir ipti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ve hâlâ ölebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elimi Isaiah Morton’ın üzerine koyduğumda, ciğerindeki merminin yandığını hissedebiliyordum -ama buna rağmen güçlü bir şekilde hayata tutunmasını da hissedebiliyordum. Elimi Roger’ın üzerine koyduğumda aynı yanmayı hissettim... fakat bu bir kıvılcımdı. Nefesinin uğultusunu dinledim ve zihnimde hâlâ yanan, ama aniden sönebilecek gibi titreyen beyaz ve sıcak korlarla bezeli yanan bir odun gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kav, dedim saçma bir şekilde. Sönecek gibi duran bir ateşten kav yaparsın. Kıvılcıma üflersin, ama sonra kömür olmalı; kıvılcımın yakalayacağı, besleyip büyüyeceği bir şey.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Araba tekerleklerinden gelen çıtırtıyı duyunca başımı sazlıklardan kaldırıp baktım. Tek atın çektiği ve tek sürücünün kullandığı küçük bir at arabasıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bayan Fraser? Siz misiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesi tanımam bir dakika sürdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay MacLennan?” diye sordum şaşkın bir şekilde.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arabasını yanıma çekip şapkasına dokundu. Yıldızların ışığında yüzü loştu ve gölgesinin içinde ciddi görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Burada ne yapıyorsunuz?” diye sordum yaklaşıp sesimi alçaltarak. Aslında beni duyacak kimse yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Joe’yu bulmaya geldim,” diye cevapladı, başıyla hafifçe arabanın içindeki yatağı gösterdi. Büyük bir şok olmamalıydı; bütün gün ölüm ve yıkım görmüştüm ve Joe Hobson’ı çok az tanımıştım. Öldüğünü bilmiyordum. Kollarımdaki tüyler diken diken oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Daha fazla konuşmadan arabanın arkasına gittim. Abel arabayı durdurdu, aşağı atlayıp yanıma geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ceset kefene sarılmamıştı ama biri yüzüne biraz pis, büyük bir mendil koymuştu. Üzerinde hareketsiz ve şişkin üç devasa siyah sinek vardı. Fark etmeyecekti ama elimin tersiyle sinekleri kovaladım. Vızıldayarak havalandılar, sonra benden uzak bir yere yeniden kondular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Savaşta mıydınız?” diye sordum Abel MacLennan’a bakmadan. Düzenleyicilerle birlikte olmuş olmalıydı ama üzerinde barut kokusu yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi omzumun arkasından usulca. “Savaşmak istemedim. Joe Hobson, Bay Hamilton ve diğerleriyle geldim fakat savaş çıkacak gibi olunca, uzaklaştım. Kasabanın öte yanındaki değirmen kadar uzağa yürüdüm. Sonra da güneş batınca ve Joe’dan hiç haber çıkmayınca... geri geldim,” diyerek bitirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki ya şimdi?” diye sordum. Sanki ölü adamın uykusunu bölmekten korkarmış gibi ikimiz de usulca konuşuyorduk. “Onu gömmeniz için yardım edelim mi? Kocam- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hayır,” diyerek sözümü kesti. Hâlâ sesi yumuşaktı. “Onu eve götüreceğim Bayan Fraser. Yine de nezaketiniz için teşekkür ederim. Ama yolluk su ve yemek verebilirseniz...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tabii. Burada bekleyin, hemen getiriyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Alamance’tan Drunkard’s Spring’e giderkenki halimi düşünerek çadırımıza geri döndüm. Dört gün mü, beş mi, altı gün mü sürmüştü? Güneş yakıyordu ve sinekler... ama kararlı bir İskoç’un sesini tanırdım ve gıkımı çıkarmadan gitmiştim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir an durup iki adamı da kontrol ettim; ikisi de nefes alıyordu. Gürültülü ve acı dolu bir şekildeydi ama nefes alıyorlardı. Morton’ın sırtındaki ıslak kâğıdın yerine kenarları bala batırılarak harika bir mühür haline getirilmiş yağlı bir keten bez koydum. Sızıntı yoktu; bu çok iyiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna hâlâ Roger’ın yanında oturuyordu. Tahta bir tarak bulmuştu ve Roger’ın karışmış saçlarını tarıyor, nazikçe dalları ve yaprakları ayıklıyor, dolaşmış yerleri yavaşça ve sabırla çözüyordu. Fısıldayarak bir şarkı söylüyordu. Elbisesinin üst kısmında ıslak halkalar vardı. Sütün gittikçe artan baskısını rahatlatmak için gün içinde bir ya da iki kez dışarı çıkmıştı ama görünüşe göre şimdi yeniden çıkması gerekiyordu. Bunu görünce hatırladığım gerginlikle kendi göğüslerim acıdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını kaldırdığında göz göze geldik. Göğsüme dokunup çadırın kapısını tek kaşımı kaldırarak işaret ettim. Başını sallayıp hafifçe gülümsedi. Bu oldukça rahatlatıcı olsa da gözlerindeki umutsuzluğu görebiliyordum. Sanırım bunun nedeni, Roger yaşasa da muhtemelen bir daha asla şarkı söyleyemeyecek -hatta konuşamayacak- oluşuydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ben de boğazımdaki düğüm yüzünden konuşamıyordum;</span> <span class="char-style-override-4" xml:lang="tr-TR">yalnızca başımı sallayıp yeniden hızla dışarı çıktım. Kolumun altında bohça vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Karanlığın içinde biri önüme geçti. Neredeyse çarpacaktım. Bağırarak durdum, bohçayı göğsüme bastırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Özür dilerim Bayan Fraser. Beni görmediğinizi fark etmedim.” Konuşan Vali’ydi. Çadırdan sızan ışığın içine doğru bir adım daha attı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yalnızdı ve oldukça yorgun görünüyordu. Yüzünün derisi kırışık ve gevşekti. İçki kokuyordu; kurul ve milis subayları zaferini kutluyor olmalılar, diye düşündüm. Gözleri berraktı ama adımları sertti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Damadınız,” deyip arkamdaki çadıra doğru baktı. “O- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yaşıyor,” dedi Vali’nin arkasından gelen yumuşak ve derin bir ses. Boğuk bir ses çıkararak arkasına döndü, ben de kafamı çevirdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir gölgenin hareket edip şekil aldığını gördüm. Jamie gecenin içinden yavaşça sıyrıldı; karanlığın içinde görünmez bir şekilde ceviz ağacının kökünde oturuyordu. Ne kadar zamandır oradaydı? Merak etmiştim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Fraser.” Vali şaşırmıştı ama çenesini sıktı, ellerini yanlarında yumruk yaptı. Jamie’ye bakmak için kafasını arkaya çevirmek zorundaydı. Bundan hoşlanmadığını görebiliyordum. Jamie de görmüştü ve açık bir şekilde hiç umursamamıştı. Tryon’a yakın durup yüzünde birçok insanı sinir edecek bir ifadeyle belirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu Tryon’ı da sinir etmişe benziyordu ama Vali buraya söylemek için geldiği her şeyi söylemeye kararlı bir şekilde çenesini kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Damadınızın yaralanmasından dolayı özür dilemeye geldim,” dedi. “Çok üzücü bir hataydı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok üzücü,” diye tekrar etti Jamie, sesinde alaycı bir eda vardı. “Peki bunun... bu hatanın... nasıl olduğunu söyleyecek misiniz efendim?” Bir adım öne atınca Tryon da anında bir adım geri gitti. Vali’nin yüzünün ısındığını ve çenesi sıktığını görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir hataydı,” dedi dişlerinin arasından. “Düzenleyicilerin</span> <span class="char-style-override-4" xml:lang="tr-TR">yasadışı liderlerinden biriyle karıştırılmış.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kimle?” dedi Jamie’nin kibar sesi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vali’nin yanaklarından küçük telaşlı noktalar yanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum. Birçok insanla. Benim kimliğinden şüphe edecek bir nedenim yoktu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Doğru. Peki Roger MacKenzie kendini korumak için bir şey söylemedi mi? Kim olduğunu söylemedi mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon’ın alttaki dişleri üst dudağının etini ısırdı, sonra bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O... söylemedi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çünkü elleri, kolları ve ağzı bağlanmıştı!” dedim. Roger’ın ağzındakini ben kendim çıkarmıştım, Jamie de onu ağaçtan indirmişti. “Onun konuşmasına izin vermediniz. Siz, siz- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çadırın kapısından sızan lambanın ışığı Tryon’ın boynunun etrafındaki hilal şeklindeki gümüş boyun zırhına yansıdı. Jamie’nin eli yavaşça kalktı -öyle yavaş ki Tryon hiçbir tehdit algılamadı- ve çok nazik bir şekilde Vali’nin boğazına, tam boyun zırhının üzerine sarıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bizi yalnız bırak Claire,” dedi. Sesinde özel bir tehdit yoktu; hatta sakin görünüyordu. Tryon’ın gözlerinde bir telaş ışığı vardı. Boynundaki zırh parlarken, başını çevirip arkaya baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana dokunmaya cüret ediyorsunuz, bayım!” Telaşı birden yerini öfkeye bırakmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, ediyorum. Tıpkı sizin oğluma dokunmaya cüret ettiğiniz gibi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin Vali’ye gerçekten zarar vermek istediğini sanmıyordum. Öte yandan kesinlikle gözdağı vermiyordu; içindeki soğuk öfkenin özünü hissedebiliyor, gözlerinde yanan buzu görebiliyordum. Tryon da öyle.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir hataydı! Ben de hatayı elimden geldiğince düzeltmeye geldim!” Tryon duruşunu bozmuyor, Jamie’ye bakarken çenesini sıkıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie boğazının sığlarından aşağılayıcı bir ses çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hataymış. Masum bir adamın hayatını kaybetmesi sizin ölmenizden daha mı önemsiz? Zaferiniz için öldürüp sakatlayacaksınız, ardınızda bıraktığınız yıkımı umursamayacaksınız. İstediğiniz tek şey kahramanlığınızı herkesin duyması. Bu İngiltere’ye yolladığınız harekât raporlarında nasıl duracak… efendim? Topları, üzerinde silah olarak yalnızca bıçak ve sopa olan kendi yurttaşlarınıza taşıttırmak için getirttiğiniz raporda nasıl yer alacak? Yoksa isyanı bastırdığınızı ve düzeni koruduğunuzu mu söyleyeceksiniz? İntikam ateşiyle masum bir adamı astığınızı yazacak mısınız?</span> <span class="italik char-style-override-5" xml:lang="tr-TR">Hata</span> <span class="char-style-override-4" xml:lang="tr-TR">yaptığınızı söyleyecek misiniz? Yoksa kötülüğü cezalandırdığınızı ve Kral’ın adına adaleti sağladığınızı mı söyleyeceksiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon’ın çene kasları kasıldı, kolları titredi ama kendine hakim olmayı bildi. Konuşmadan önce burnundan derin derin nefes alıp verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Fraser. Size çok az kişinin bildiği, henüz halka yayılmamış bir şey söyleyeceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie cevap vermedi, ışıkta kırmızı kırmızı parlayan tek kaşını kaldırdı. Gözleri soğuktu, karanlıktı ve onları kırpmıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“New York kolonisinin başına atandım,” dedi Tryon. “Tayin mektubu bana bir aydan daha fazla bir süre önce ulaştı. Yeni görevime başlamak için Temmuz’da buradan ayrılmam gerekiyor; buradaki valilik görevine Josiah Martin getirildi.” Bakışlarını Jamie’den bana, sonra yeniden Jamie’ye çevirdi. “Anlıyorsunuz ya. Burada kişisel bir çıkarım yoktu; sizin deyiminizle kahramanlıklarımı şanlı hale getirmeye gerek yok.” Yutkunurken boğazı titredi, ama korkunun yerini Jamie’deki soğukluğun aynısı almıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Görev olarak yapmam gerekeni yaptım. Benden sonra yerime gelecek kişiye bu koloniyi düzensizlik ve isyan içinde bırakmak istemedim -ki buna yasal olarak hakkım vardı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes alıp geri çekildi, yumruk halindeki ellerini rahat bırakmaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Fraser, sizin savaş ve görev tecrübeniz var. Eğer dürüst bir adamsanız, her iki alanda da hataların yapıldığını ve sık sık yapıldığını bilirsiniz. Diğer türlü olmaz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’yle göz göze geldi. İkisi de durup sessizce birbirlerine baktılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzaklarda ağlayan bebek, aniden bu tartışmaya verdiğim bütün dikkati dağıttı. Başım yukarda, arkama döndüğümde Brianna’nın arkamdaki çadırın kapısından etekleri tutuşarak çıktığını gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jem,” dedi. “Bu Jemmy!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jemmy’ydi. Kampın uzaklarındaki ses karmaşası yaklaşırken, arkasında iki köleyle yürüyen, korkmuş ama kararlı görünen Phoebe Sherston’ın yuvarlak ve fırfırlı görüntüsü belirdi: Kölelerden birinde kocaman iki sepet vardı, kadın kölede ise korkunç bir yaygara koparan, sarmalanmış ve kıvranan bir kundak vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna, kuzeyi gösteren bir pusula iğnesi gibi doğrudan kundağa yöneldi. Jemmy battaniyelerin arasından çıktığında, yaygara kesildi. Saçları kırmızı öbekler halinde havaya dikilmişti ve ayakları neşeli bir rahatlama nöbetiyle kıpırdandı. Anne ve çocuğu ağaçların altındaki gölgelerin arasında kayboldular. Bayan Sherston, etrafında toplanan meraklı kalabalığa, savaşı duyunca deliye döndüğünü ve çok korktuğunu darmadağın bir şekilde anlatmaya başlayınca kargaşa biraz olsun dindi. Sonrasında Bay Rutherford’un kölesinin gelip her şeyin yolunda olduğunu söylediğini... kendisinin de belki... bebeğin ciyaklamayı kesmeyeceğini... ve...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Burun buruna tartışmalarına bir son veren Jamie ve Vali de gölgelerin arasına çekilmişlerdi; bu iki sert gölgeyi görebiliyordum. Biri uzun, diğeri daha kısaydı ve yan yana duruyorlardı. Baş başa konuşmalarının tehlikesi geçmişti; yine de Jamie’nin başının hafifçe Tryon’ın gölgesine doğru eğildiğini görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“... yemek getirdim,” diye anlatıyordu bana Phoebe Sherston. Yuvarlak yüzü kendini önemli görmesinin verdiği heyecandan pembeleşmişti. “Taze ekmek ve tereyağı, biraz böğürtlen reçeli, soğuk tavuk ve...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yemek!” dedim birden kolumun altında tuttuğum bohçayı hatırlayarak. “Affedersiniz!” Hızlı ve parlak bir gülümsemeyle oradan uzaklaşıp, Sherston’ı çadırın önünde ağzı açık bir şekilde bıraktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Abel MacLennan onu bıraktığım yerde duruyor, yıldızların altında sabırla bekliyordu. Özürlerimi bir kenara bırakıp, yemek ve bira sürahisi için teşekkür etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İstediğiniz başka bir şey?” diye başladıktan sonra durdum. Onun için başka ne yapabilirdim ki?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ama sanki bir şey yapabilirmişim gibi görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Genç Hugh Fowles,” dedi, bohçayı arabanın koltuğunun altına özenle sokarken. “Esir düştüğünü söylediler. Kocanız… kocanız sizce onun için konuşabilir mi? Benim için konuştuğu gibi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Umarım konuşur. Ona soracağım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Burada, kampın çok uzaklarında, konuşma sesleri kurbağaların ve çekirgelerin şarkısı ile derenin şırıltısını bastıramadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay MacLennan,” dedim, içimden gelen bir dürtüyle, “nereye gideceksiniz? Yani Joe Hobson’ı geri aldıktan sonra.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şapkasını çıkarıp kelleşen kafasını oldukça rahat bir şekilde kaşıdı. Bu hareket şaşkınlığından değil, zaten aklında oturttuğu bir şeyi açıklamaya hazırlandığı içindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi. “Bir yere gitmeye niyetim yok. Burada kadınlar var, değil mi? Ve çocuklar. Joe ölünce ve Hugh esir düşünce erkekleri kalmadı. Kalmam gerek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra eğilerek selam verdikten sonra şapkasını taktı. Elini -onu şaşırtarak- sıktıktan sonra arabasına binip atın harekete geçmesi için dilini şaklattı. Bana veda etmek için elini kaldırdı, ben de ondaki farklılığı fark ederek ona el salladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesinde hâlâ keder ve omuzlarında üzüntü vardı; dik oturmuştu, yıldızların ışığı tozlu şapkasında parlıyordu. Sesi de eli de sertti. Eğer Joe Hobson ölüler diyarına göçtüyse, Abel MacLennan oradan geri dönecek demekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çadıra geri döndüğümde işler bir şekilde düzelmişti. Vali gitmişti. Bayan Sherston da köleleriyle oradan ayrılmıştı. Isaiah Morton ara sıra inleyerek uyuyordu ama ateşi yoktu. Roger bir mezar gibi hareketsiz yatıyordu, yüzü ve elleri morarmaktan siyaha dönmüştü, solunum tüpünün belirsiz fısıltısı, Jemmy’yi sallayan Brianna’nın fısıldadığı şarkıyla uyum sağlıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Küçük çocuğun yüzü durgundu, pembe ağzı uykunun mutlak terk edişiyle açık kalmıştı. Aniden kollarımı açtım. Şaşkın şaşkın bakan Bree, Jemmy’yi almama izin verdi. Çok dikkatli bir şekilde esnek ve ağır küçük bedeni Roger’ın göğsüne koydum. Bree sanki bebeği tutup kaymasını önlemek istercesine bir hareket yaptı -ama Roger’ın kolu sert ve yavaş bir şekilde kalktı, uyuyan çocuğa sarıldı. Kav, diye düşündüm mutlu bir şekilde.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie çadırın dışında, ceviz ağacına yaslanmış duruyordu. İçeriden emin olduktan sonra dışarı çıkıp gölgelerin arasına, Jamie’nin yanına geldim. Konuşmadan kollarını kaldırdı, ben de arasına girdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gölgelerin arasında durup, kamp ateşlerinin çıtırtısını ve çekirgelerin şarkılarını dinledik.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nefes alarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Büyük Alamance Kampı</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">17 Mayıs 1771, Cuma</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Parole - Granville</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Countersign - Oxford</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Vali, ordunun subaylarına ve askerlerine dün Alamance yakınlarındaki savaşta verdikleri güçlü ve cömert destek için en derin hisleriyle teşekkür etmekte, dikbaşlı ve akılsız isyancılara karşı kazanılan zaferi, Tanrı’nın takdirinden sonra, subay ve askerlerin kahramanlıklarına ve kararlı tutumlarına borçlu olduğunu belirtmektedir. Ekselansları, savaş sırasında ölen ve acı çeken cesur adamlar için Kralcılar’la aynı duyguları paylaşmaktadır. Ancak anayasanın kaderinin savaşta kazanılan başarıya bağlı olduğunu ve dolayısıyla önemli hizmetlerin Kral’a ve ülkeye sunulduğunu düşününce, bu kaybın (şu anda akrabalarına ve arkadaşlarına üzüntü verse de) kendileri ve aileleri için sonsuza kadar kalacak olan bir zaferin ve onurun abidesi olduğu fikrine varmaktadır.</span></p>

    <p class="Normal para-style-override-8" xml:lang="zh-CN"><span class="italik char-style-override-5" xml:lang="tr-TR">Ölenler bu akşam saat beşte topçuların parkının önünde defnedilmiş, cenaze töreni askeri tören ile birlikte yapılmıştır. Dün direnişçilere karşı zafer kazanan orduya, törenden, dualardan ve şükran sunulmasından sonra ödeme yapılmıştır.</span></p>
  </div>
</body>
</html>