<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-34</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-31"><span class="bold">74 SESSİZLİĞİN SESİ</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Penelope Sherston’ın portresinin zevkine göre tamamlanmasından on gün önceydi. Bu sırada hem Isaiah Morton, hem de Roger yolculuk edecek kadar iyileşmişlerdi. Morton’ın çocuğunun doğumunun yakınlığı ve hem Granite Falls, hem de Brownsville yakınlarından gelen tehlike nedeniyle Jamie Morton ve Alicia için, Bay Sherston’ın bira fabrikasında şefle birlikte kalmaları için bir yer ayarlamıştı; Isaiah, gücü el verir vermez fabrikada arabacı olarak çalışacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden, anlamıyorum,” demişti Jamie bana gizli gizli, “ama o ahmağı sever oldum. Soğukkanlılıkla öldürülmesini görmek istemem.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Alicia’nın gelmesiyle Isaiah dikkat çekici bir şekilde kendine gelmişti ve bir hafta içinde mutfakta çalışan Alicia’yı sadık bir köpek gibi izlemek için aşağı inip mutfakta oturmuştu -ve yatağa geri dönerken durup Bayan Sherston’ın portresinin ilerlemesine yorumlar bile yapmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tıpkı ona benzemiyor mu?” demişti hayranlıkla, salonun kapısında pijamalarıyla dururken. “Resmi görünce kim olduğunu hemen anlarsınız.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bayan Sherston’ın Salome gibi resmedilmek istediğini göz önünde bulundurursam, bunun bir iltifat olmadığını düşünürdüm. Ama Bayan Sherston hoş bir şekilde kızarıp Morton’a teşekkür etti. Sesindeki samimiyeti sezmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree, Bayan Sherston’ı çok belli etmeden alay ederek -ki bu çok zor olmalıydı- hem gerçekçi, hem de gurur okşayan bir şekilde portreleyerek harika bir iş çıkarmıştı. Kendini kaptırdığı tek yer küçük bir ayrıntıydı; Yahya Peygamber’in kopan kafası Vali Tryon’ın asık yüzüne benziyordu ama bütün o kanın içinde birinin bunu fark edeceğinden şüpheliydim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eve gitmeye hazırdık, ev kıpır kıpır bir heyecan ve ferahlıkla doluydu -Roger hariç.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger fiziksel olarak tartışılamaz bir şekilde iyiye gitmişti. Kırık parmakları hariç ellerini yeniden hareket ettirebiliyordu, yüzündeki ve vücudundaki morlukların büyük bir kısmı geçmişti. En iyisi de, boğazındaki şişlik, yeniden burnundan ve ağzından nefes almasına izin verecek kadar inmişti. Boğazındaki tüpü kaldırıp kesiği diktim -küçük ama acılı bir ameliyat olmuştu. Vücudu gergin ve gözleri açıktı. Ben çalışırken sürekli tavana bakmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Akli olarak iyileştiğinden emin değildim. Boğazını diktikten sonra oturmasına yardım ettim, yüzünü sildim ve ayılsın diye konyakla karışık su verdim. Suyu yutarken dikkatle izledikten sonra parmaklarımla hafifçe boğazına dokundum, özenle hissedip yeniden yutkunmasını söyledim. Gözlerimi kapadım, yutkunurken gırtlak hareketini ve soluk borusunun halkalarını hissettim. Zararın derecesine olabildiğince iyi bir şekilde değer biçmeye çalıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonunda gözlerimi açtım ve hâlâ tamamen açık olan gözlerinin dibimde olduğunu gördüm. En derinlerinde buz gibi soğuk ve keskin bir soru vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum,” dedim en sonunda. Sesim fısıltıdan öteye gidememişti. Parmaklarım hâlâ boğazındaydı, avucumun altındaki arterden akan kanı hissedebiliyordum, hayatı tam derisinin altında akıyordu. Ama gırtlağının açısal sertliği hâlâ parmaklarımın altındaydı, acayip bir şekilde şekilsizleşmişti; orada nabız alamadım, ses tellerinde havanın titreşimi yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum,” dedim yeniden, parmaklarımı yavaşça çektim. “Şimdi, denemek ister misin?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını iki yana sallayıp yataktan kalktı, pencereye doğru gidip benden uzaklaştı. Sokağa bakarken kollarını pencerenin pervazına dayadı. Belirsiz ve huzursuz bir şey hatırlamıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Paris’te ay ışığının aydınlattığı bir geceydi. Uykumdan uyandığımda Jamie çıplak bir şekilde pencere pervazında duruyordu, kollarını birleştirmişti ve vücudu soğuk terden parlıyordu. Roger da sıcaktan terliyordu; gömleği vücuduna yapışmıştı -vücut hatları da öyle. Korkuyla karşılaşan bir adamın görüntüsüydü bu; şeytanlarıyla yalnız başına yüzleşmeyi seçen bir adamın görüntüsü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aşağıdaki sokaktan gelen sesleri duydum; kamptan dönen Jamie’nin eyerinin önünde Jemmy vardı. Günlük gezintilerinde Jem’i de yanında götürüyordu ki Bree dikkati dağılmadan çalışabilsin. Sonuç olarak da Jemmy dört yeni sözcük öğrenmişti -yalnızca ikisi ayıptı- ve Jamie’nin paltosunda reçel lekeleri vardı, pis bir bebek bezi gibi kokuyordu ama ikisi de genel olarak bu durumdan memnun görünüyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aşağıdan, oğlunu almaya giden Bree’nin kahkahaları duyuldu. Roger sanki odundan yontulmuş gibi duruyordu. Onlara seslenemiyordu ama pencerenin pervazına vurabilir ya da başka bir ses çıkarabilir, el sallayabilirdi. Ancak kıpırdamadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre sonra sessizce kalkıp odadan çıktım. Boğazımda sert ve yutması imkânsız bir şişlik hissediyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree, Jemm’yi banyo yaptırmak için götürdüğünde, Jamie Tryon’ın savaş sırasında alınan esirlerin birçoğunu bıraktığını söyledi. “Aralarında Hugh Fowles da var.” Paltosunu bir kenara bırakıp gömleğinin yakasını gevşetti, yüzünü pencereden gelen hafif esintiye doğru kaldırdı. “Onun için konuştum ve Tryon da dinledi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anca o kadarını yapar,” dedim sinirli bir sesle. Jamie bana bakıp boğazının derinliklerinden bir ses çıkardı. Bu bana Roger’ın bu İskoç tarzı ifadeleri artık ses borusundan çıkaramayacağını hatırlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu düşününce oldukça kederli bakmış olmalıyım ki Jamie kaşlarını kaldırıp koluma dokundu. Çok sıcaktı ama yanağımı omzuna dayayıp ince ve ıslak kumaşın altındaki vücudunun sertliğinin tadına vardım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger’ın boğazını diktim,” dedim. “Nefes alabiliyor ama bir daha konuşabilir mi bilmiyorum.”</span> <span class="italik char-style-override-5" xml:lang="tr-TR">Şarkı söylemek şöyle dursun.</span> <span class="char-style-override-4" xml:lang="tr-TR">Sessiz düşüncem boğucu havada gezindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başka bir ses daha çıkardı, bu kez derin ve sinirliydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tryon’la Roger’a verdiği sözle ilgili de konuştum. Bana bahsettiği arazinin belgesini verdi -bin hektar ve benimkiyle yan yana. Vali olarak son resmi hareketi hemen hemen.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne demek istiyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Esirlerin çoğunu serbest bıraktığını söyledim.” Huzursuz bir şekilde uzaklaştı. “On iki tanesi hariç. Hâlâ Düzenleyicilerin on iki lideri elinde. Ya da o öyle diyor.” Sesindeki alaycılık tozlu hava kadar ağırdı. “İsyan suçlamaları nedeniyle bir ay içinde yapılacak mahkeme için onları esir tutmaya devam edecek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ya suçlu bulunurlarsa- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“En azından asılmadan önce konuşabilecekler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Portrenin önünde kaşlarını çatarak durdu ama portreyi gerçekten görüp görmediğinden emin değildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu görmek için burada kalmayacağım. Tryon’a gidip ekinlerimizle ve çiftliklerimizle ilgilenmemiz gerektiğini söyledim. Bu nedenle milis bölüklerini görevden azletti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kalbimdeki ağırlığın hafiflediğini hissettim. Dağlardaki hava soğuk, yeşil ve temiz olacaktı. İyileşmek için iyi bir yerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne zaman gideceğiz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yarın.” Portreyi fark etmişti; tabaktaki ağzı açık kafaya acımasız bir ifadeyle bakıp başını salladı. “Kalmak için yalnızca bir neden var ve bence bunun pek anlamı yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neymiş o?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Dougal’ın oğlu,” dedi başını portreden çevirerek. “Son on gündür William Buccleigh MacKenzie’yi eyaletin bir ucundan bir ucuna kadar aradım. Onu tanıyan birkaç kişi buldum, ama Alamance’tan beri kimse onu görmemiş. Bazıları koloniyi terk etmiş olabileceğini söyledi. Düzenleyicilerden birçoğu kaçmış. Husband da gitmiş, söylediklerine göre ailesini Maryland’a götürmüş. Ama William MacKenzie’ye gelince, sıçan deliğine giren bir yılan gibi ortadan yok olmuş; ailesi de onunla birlikte kaybolmuş.</span></p>

    <p class="Normal para-style-override-7" xml:lang="zh-CN"/>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Dün gece rüyamda Roger’la birlikte büyük bir üvez ağacının altında yattığımızı gördüm. Güzel bir yaz günüydü ve her zamanki gibi özlediğimiz şeyler hakkındaki konuşmalarımızdan birini yapıyorduk. Konuştuğumuz şeyler yalnızca bizim aramızdaydı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ruhumu bademli</span> <span class="char-style-override-4" xml:lang="tr-TR">Hershey</span> <span class="italik char-style-override-5" xml:lang="tr-TR">çikolatası için satacağımı söyledim ve işte orada beliriverdi. Paketini açtım, çikolatanın kokusunu duyabiliyordum. İçindeki beyaz kâğıdı da çıkarıp çikolatayı yemeye başladım ama o sırada konuştuğumuz şey çikolatanın kâğıdıydı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Roger kâğıdı aldı ve özlediği şeyin tuvalet kâğıdı olduğunu söyledi; bu kâğıt poponuzu silmek için fazla kaygandı. Gülüp tuvalet kâğıdının karmaşık bir şey olmadığını söyledim -insanlar isterlerse bunu şimdi de yapabilirlerdi. Yerde bir tuvalet kâğıdı rulosu vardı; ruloyu işaret ettim. Büyük bir yabanarısı yere indi, rulosunun ucunu yakalayıp tuvalet kâğıdını aça aça uçtu. Kâğıt başımızın üzerinde dallara takıldı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sonra Roger kendini kâğıtla silmenin kutsala hakaret olduğunu söyledi -burada öyleydi. Annem hastalarıyla ilgili notlar tutarken küçük kâğıtlara yazar, babam İskoçya’ya mektup yazdığında sayfanın her iki tarafına da yazar, sonra yana çevirip satırların bir ucundan diğerine yazar. Böylelikle çapraz görünür.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sonra babamı yerde oturmuş, Jenny Hala’ya tuvalet kâğıtlarına mektup yazarken gördüm. Mektup gittikçe uzuyordu ve arı mektubu tutup İskoçya’ya doğru uçuruyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Herhangi birinden daha çok kâğıt kullanırım. Jocasta Hala eski karalama defterlerinden ve suluboya kâğıtlarının hepsini vermişti -ama onları kullandığımda suçlu hissediyorum, çünkü ne kadar pahalı olduğunu biliyorum. Ama çizmem gerek. Bayan Sherston için bu portreyi yapmanın güzel yanı -para kazandığım için, biraz kâğıt kullanabileceğimi hissetmem.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sonra rüya değişti. 2B sarı kalemle Jemmy’nin resimlerini çiziyordum. Üzerinde, tıpkı okulda kullandıklarımız gibi siyah harflerle ‘Ticonderoga’ yazıyordu. Ama ben tuvalet kâğıdının üzerine çiziyordum ve kalem kâğıdı yırtıyordu. Öyle öfkelendim ki bir tomarı elimle buruşturdum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sonra banyoya gitmek için bir yer arayıp bulamadığınız -ve sonunda uyandığınızda banyoya gitmeniz gerektiğini anladığınız- o huzursuz ve sıkıcı rüyalardan birine dönüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hershey</span> <span class="italik char-style-override-5" xml:lang="tr-TR">çikolatasını mı, tuvalet kağıdını mı, yoksa kalemimi alsam, karar veremiyorum. Sanırım kalemi alacağım. Yeni açılmış ucundaki tahta kokusunu aldım, parmaklarımın ve dişlerimin arasında hissettim. Küçükken hep kalemlerimi çiğnerdim. Sertçe ısırıp boyayı ve tahtayı hissetmenin nasıl bir şey olduğunu biliyordum. Sanki bir kunduz kemirmiş gibi görünene kadar bütün kalemi bir aşağı bir yukarı çiğnerdim.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Bu öğleden sonra bunu düşünüyordum. Jem’in okula gittiğinde -tabii eğer okula giderse- yeni bir sarı kalemi ya da üzerinde Batman olan bir beslenme çantası olmayacak olması beni üzdü.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Roger’ın elleri hâlâ kalem tutamayacak kadar kötüydü.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ve şimdi kalem ya da çikolata, hatta tuvalet kâğıdı bile istemediğimi biliyorum. Roger’ın benimle yeniden konuşmasını istiyorum.</span></p>

    <p class="Normal para-style-override-8" xml:lang="zh-CN"><span class="italik char-style-override-13" xml:lang="tr-TR"> </span></p>
  </div>
</body>
</html>