<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-71</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-66"><span class="bold">111 DIŞARI ÇIKIP ONUNLA BULUŞ</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Büyük saat mumunun birazı yanarak erimişti ama yine de saatleri gösteren siyah halkalardan hâlâ epey vardı. Jamie taşları yeniden alevin etrafındaki erimiş balmumu havuzuna bıraktı: Bir, iki, üç ve üfledi. Dördüncü taş olan büyük topaz, yağlı bir kumaşı dikerek kapattığım küçük tahta bir kutunun içindeydi. Edinburgh’a, bankadaki bağlantılarıyla satış işlerini halledecek, yardımı sonucu güzel bir komisyon alacak ve geliri Ned Gowan’a iletilecek olan Bayan Bug’ın kuzeninin kocasına gönderilecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yanında iliştirilen ve taşla birlikte kutunun içinde mühürlü duran mektupta, Ned’in Laoghaire MacKenzie’nin bir adamla evliliğe eşdeğer bir durumda yaşayıp yaşamadığını belirlemesi, yaşıyor olduğu takdirde Laoghaire MacKenzie ve James Fraser arasında bir kontrat hazırlaması ve bu kontrata taşın satışından kazanılacak gelirin, Laoghaire’ın kızı olan Joan MacKenzie Fraser’ın evlendiği takdirde çeyizi için bankaya emaneten konması yazıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ned’den, adamın kim olduğunu sana söylemesini istemeyecek misin?” diye sordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sert bir şekilde kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer söylemek isterse söyler. İstemezse de sorun yok.” Alaycı bir bakışla bana baktı. Belli ki tatmin edilmeyen merak duygusu ona bir ceza gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Koridorda, Brianna’nın bir yandan Bayan Bug’la konuşurken, bir yandan da Jemmy’yi azarladığını duydum. Sonra araya Roger’ın sesi girdi ve Roger, Jemmy’yi havalara atınca Jemmy heyecanla ciyaklamaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger’ın iyi bir seçim yaptığını düşünüyor musun?” diye sordum sakince. Roger’ın kararından çok mutluydum ve Jamie’nin de öyle olduğunu biliyordum. Ama Brianna’nın, Roger’ın ve benim yaklaşan olaylara dair tehlikeli bakış açımıza rağmen, Jamie’nin neyin yaklaştığına dair daha iyi bir fikri olduğunu biliyordum. Taş halkadan geçişin kendi tehlikeleri varsa, savaşın da vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Durdu ve düşünmeye başladı. Sonra uzanıp kitaplığın sonundan küçük bir cilt çıkardı. Kitap ucuz bir kumaşla kaplanmıştı ve çok kullanılmıştı; kitap, Germain’in ve Jemmy’nin bunu okuyabilecek kadar Yunanca öğrenmesi gibi iyimser bir umutla aldığı Thucydides baskısıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sayfaların düşmemesi için kitabı nazikçe açtı. Yunan harfleri bana mürekkebe batırılmış bir kurtçuğun öfke nöbetini andırıyordu ama Jamie hiç zorlanmadan aradığı yeri buldu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">“En cesur kişiler, onları bekleyenin ne olduğunu en iyi gören kişilerdir. Zafer ve tehlike de buna dahildir ama buna rağmen onunla yüzleşmek için dışarı çıkarlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sözcükler gözlerinin önündeydi ama bunları sayfadan değil, hafızasından, kalbinin açık kitabından okuduğunu düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kapı çarptı ve Roger’ın dışarıda bağırdığını duydum. Çatlak sesiyle Jemmy’ye sesleniyordu. Fazla uzakta durduğu için ne söylediği anlaşılmayan Bree’nin nazik sesi duyulduğunda, Roger derin bir sesle ve boğulurcasına güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra uzaklaştılar ve ağaçların arasında gezinen rüzgârın uğultusu dışında hiçbir ses kalmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“En cesur kişiler, en iyi görenlerdir. Bunu biliyorsun, değil mi?” dedim usulca. Elimi, omzunun boynuyla birleştiği noktaya koydum. Başparmağımla güçlü boynuna dokunup sayfanın üzerindeki kurtçuk yazılarına baktım. Bunu biliyordu, ben de biliyordum; çünkü gördüğü şey, ona gösterdiğim şeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kitabı tutarken başını yana doğru çevirince yanağı elime değdi. Bileğime dokunan gür sakalları yumuşak ve sıcaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hayır,” dedi. “Ben değil. Yalnızca seçim şansı varsa cesur olursun, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Güldüm, burnumu çekip boştaki bileğimle gözlerimi sildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Seçiminin olmadığını mı düşünüyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir an durdu, defteri kapattı ama tutmaya devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi, sesinde tuhaf bir ton vardı. “Şimdi değil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Pencereye bakarak sandalyesinde döndü. Büyük kırmızı ladin ve arkasındaki avludan kaçan yabani böğürtlenlerle karışmış olan meşenin derin gölgesinden başka hiçbir şey görünmüyor</span><span class="char-style-override-4" xml:lang="tr-TR">du. Ateşten haçın durduğu kararan nokta çok büyümüş ve yabani arpalarla kaplanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hava hareketlendi ve aslında ortalığın sessiz olmadığını fark ettim. Dağın sesleri etrafımızı sarmıştı. Kuşlar ötüşüyor, uzakta bir akarsu çağlıyordu ve günlük meseleleri konuşan fısıltılar da vardı; domuz ağılından bir sözcük, tuvaletten bir bağırış. Her şeyin altında ve üstünde ise, hareketli havaya yayılan çocukların belirsiz çığlıkları ve kıkırdamaları.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım haklısın,” dedim bir süre sonra. Haklıydı; bu konuda artık bir seçim şansı yoktu ve bunu bilmek insana huzur veriyordu. Yaklaşan şey, eninde sonunda gelecekti. Onunla en iyi şekilde yüzleşip hayatta kalmayı umacaktık. Eğer biz hayatta kalamazsak -belki onlar kalacaktı. Saçlarını avucuma alıp parmaklarımı arasından geçirerek, tıpkı bir çapa ipi gibi sıkıca tuttum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki ya diğer seçenekler?” diye sordum, boş avludan ötedeki ormanın karanlıklarına bakarak. “Seni buraya getiren bütün seçimlerin? Bana sorarsan onlar gerçekti ve kesinlikle cesurdu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İşaret parmağımın ucunun altında, kızıl dalgaların derinliklerine gömülmüş olan, saç teli kadar ince eski yarasını hissettim. Saçlarını çekince başını arkaya doğru yaslayıp bana bakmak için dönüverdi. Böylelikle çene kemiği tam avcuma doldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah. Evet,” deyip hafifçe gülümsedi. Elime dokundu, parmaklarımı avucuna aldı. “Bunu artık biliyorsun, değil mi Sassenach?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yanında oturup elimi bacağına koydum, onun da eli benim bacağımdaydı. Bir süre yan yana öylece oturup, nehrin üzerinde dolanan yağmur bulutlarını izledik. Seçim şansı olsun ya da olmasın, sonunda olacak olan aynıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin eli hâlâ elimdeydi. Biraz sıkınca dönüp ona baktım ama gözleri hâlâ avlunun ötesinde bir yerlere dalmıştı; dağların ötesinde, uzak bulutların ardındaydı. Elimi daha da sıkınca yüzüğümün etime baskı yaptığını hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O gün, yani ayrılmamız gereken gün geldiğinde,” dedi usulca, dönüp bana baktı, “eğer son sözlerim ‘seni seviyorum’ olmazsa, bil ki bunun nedeni zamanımın kalmamış olmasıdır.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>
  </div>

  <div class="Basic-Text-Frame">
    <p class="Basic-Paragraph" xml:lang="en-US"><span class="char-style-override-6"> </span></p>
  </div>
</body>
</html>