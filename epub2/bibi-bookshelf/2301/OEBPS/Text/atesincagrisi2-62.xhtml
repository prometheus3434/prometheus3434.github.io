<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-62</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-57"><span class="bold">102 WYLIE’NİN İSKELESİ SAVAŞI</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Koy sakin ve düzdü, yüzey rüzgârın getirdiği küçük dalgalarla çok hafif tırtıklı bir görünüm almıştı. Roger kayınpederine bakarak düşünüyordu. Jamie sonunda gözlerini açmış ve çaresiz bir yoğunlukla kıyıya dikmişti. Sanki ulaşılmaz sert toprak onu rahat ettirecek gibiydi. Ter damlaları üst dudağında parlıyordu, yüzünde şafak vakti gökyüzünü andıran sedefli bir renk vardı ama henüz kusmamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ı deniz tutmuyordu ama o da neredeyse Jamie kadar kötü görünüyordu. İkisi de kahvaltı etmemişlerdi ama Roger sanki büyük bir kâse raptiyeli lapa yemiş gibi hissediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İşte bu.” Duff kürekleri yeniden eline alıp önündeki iskeleyi işaret etti. Suyun üzeri serindi -hatta bu saatte soğuk bile denebilir- ama havada nem vardı ve güç sarf etmekten Duff’ın yüzünden terler boşanıyordu. Peter sessizce kendi küreklerine asıldı. Koyu renk yüzünden bu şirketle hiçbir şey yapmak istemediği ve istenmeyen kargolarını ne kadar erken indirirlerse, o kadar iyi olacağını düşündüğü okunuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gür sazlıkların ve otların ortasında, sis tabakasıyla kaplı suyun üzerindeki Wylie’nin İskelesi, tıpkı bir serabı andırıyordu. Bataklıklar, ormanlar ve geniş sularla çevriliydi, üzerinde ise uçuk gri bir gökyüzü vardı. Dağların yeşilliğiyle karşılaştırıldığında, burası oldukça rahatsızlık vericiydi. Aynı zamanda tamamen ıssızdı, insanların oturdukları herhangi bir yerden kilometrelerce uzak olduğu apaçıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu kısmi bir göz yanılgısıydı aslında; Roger tarladaki evin limandan bir buçuk kilometreden daha uzak olmadığını biliyordu ama bataklık kaplı topraktan fırlayan yoğun orman yüzünden gizli kalmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kısa ve keresteden yapılmış olan liman, kazıkların üzerinde duruyordu. Bitişiğinde ise köhne ve kararan gökyüzünde kaybolacak gibi duran grileşmiş barakalar vardı. Küçük, açık bir tekne kıyıya çekilmiş ve gövdesi yukarı doğru çevrilmişti. Barakaların arkasında zikzak şeklindeki bir çit, küçük bir kümesi çevreliyordu; Wylie ara sıra kümes hayvanı taşıyor olmalıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie kemerine asılı duran fişek kutusuna dokundu. Ya güven duygusunu hissetmek ya da belki kuru olup olmadığına bakmak istiyordu. Gözlerini gökyüzüne çevirip baktı. Roger birden yağmur yağdığı takdirde silahlara güvenemeyeceklerini fark etti. Kara barut ıslanınca topaklanırdı; küçücük bir nemle silah ateş almazdı. İstediği en son şey ise, Stephen Bonnet’yle silahsız bir şekilde yüz yüze gelmekti.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">O bir insan, daha fazlası değil,</span> <span class="char-style-override-4" xml:lang="tr-TR">diye tekrarladı kendi kendine sessizce. Bonnet’yi aklında doğaüstü boyutlara sokarsa ölüme mahkûm olurdu. Rahatlatıcı bir görüntü bulmak için hafızasını yoklayınca Stephen Bonnet’yi</span> <span class="italik char-style-override-5" xml:lang="tr-TR">Gloriana’</span><span class="char-style-override-4" xml:lang="tr-TR">nın baş tarafında otururken hatırladı. Pantolonu çıplak ayaklarının etrafında toplanmıştı, sarı sakallarla kaplı çenesi sabah güneşinin altında mıymıntı görünüyordu, huzurlu bir şekilde kakasını yapıyor olmanın huzuru aralık gözlerine yansımıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bonnet’yi canavar olarak düşününce her şey imkânsızlaşıyordu; onu bir insan olarak düşününce ise her şey sarpa sarıyordu. Bu sorunun halledilmesi gerekiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Avuçları terliyordu; saklamaya çalışmadan pantolonuna sildi. Kemerinde bir kama ve bir çift tabanca vardı; kılıç teknenin kıçında, kınının içinde bütün sertliğiyle duruyordu. John Grey’in mektubunu ve Kaptan Mardsen’ın gözlerini düşününce boğazına acı ve metalik bir tat geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin durduğu yöndeki tekne yavaş yavaş limana yanaştı, teknedeki herkes bir yaşam belirtisi arıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Burada kimse yaşamıyor mu?” diye sordu Jamie kısık bir sesle. Binaları incelemek için Duff’ın omzuna yaslandı. “Köle de mi yok?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi Duff, homurdanarak kürek çekti. “Wylie bugünlerde limanı pek sık kullanmıyor, çünkü evinden yeni bir yol yaptı -yol iç kısımlara girip Edenton’a giden ana yolla birleşiyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie, Duff’a alaycı bir bakış fırlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer Wylie kullanmıyorsa kullanan başkaları vardır, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger limanın kaçakçılık için oldukça iyi bir yerde konuşlandığını düşündü; karadan uzaktı ama koydan kolay ulaşılabilirdi. Sağ taraflarında görüp ilk başta ada olduğunu düşündüğü şey, aslında Wylie’nin İskelesi giden su yolunu ana koydan ayıran bir kıyı kordonuydu. Kıyı kordonlarına giden en azından dört küçük su yolu görebiliyordu. İki tanesi iki direkli bir yelkenin girebileceği kadar genişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Duff gizlice güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eve giden, kabuklardan oluşmuş bir yol var dostum,” dedi. “Eğer biri gelirse, haberin olur.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter huzursuzca kıpırdandı, kafasını kıyı kordonlarına doğru çevirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gelgit,” diye fısıldadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet. Uzun bir süre beklemen gerekmeyecek ya da bekleyebilirsin de duruma göre değişir.” Duff güldü, bunun komik bir şey olduğunu düşündüğü her halinden belliydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?” dedi Jamie kabaca. Komik bir şey görememişti. Artık firar gerçekleşmek üzere olduğu için daha iyi görünüyordu ama şakalaşacak bir ruh halinde olmadığı da kesindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gelgit yaklaşıyor.” Duff kürek çekmeyi bıraktı, küreklerine haysiyetsiz şapkasını ve kelleşen alnını silecek kadar uzun süre yaslandı. Şapkasını kıyı kordonlarında deli gibi koşuşturan küçük sahil kuşlarına doğru salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gelgit bittiği zaman su yolu iki direkli yelkenlinin giremeyeceği kadar sığ oluyor. İki saatte…” Doğuda güneşin doğuşunu işaret eden ışıltıya gözlerini kısarak bakıp başını salladı. “…ya da biraz daha uzun bir sürede içeri girebilirler. Eğer orada bekliyorlarsa, gelgit dönmeden işlerini bitirip gitmek için bir anda gelirler. Ama henüz gelmedilerse, belki gece dalgaların yükselmesini bekliyorlardır. Geceleyin su yollarını riske atmak şansa dayalı bir işti ama Bonnet biraz karanlıktan ürkecek adam değildir. Yine de eğer acelesi yoksa, ertesi sabaha kadar erteleyebilir. Evet, biraz beklemeniz gerekecek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger nefesini tuttuğunu fark etti. Nefesini verip, yavaş bir şekilde yeniden nefes aldı. Ölü kabuklu deniz hayvanının belli belirsiz kokusuna karışmış tuz ve çam kokusunu kokladı. Demek zamanı yaklaşmıştı -belki gece olduktan sonra ya da ertesi günün şafağına kadardı. Bir an önce olmasını umdu ve aynı zamanda olmamasını umdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tekne iskeleye yanaştı, Duff midye kaplı kazıklardan birini küreğiyle itip küçük tekneyi ustaca yanaştırdı. Jamie atik bir şekilde iskeleye çıktı, bir an önce karaya ayak basmak istiyordu. Roger kılıçları ve içinde mataralarıyla barutları olan küçük heybeyi alıp Jamie’yi takip etti. Diz çöktü, bütün algıları en ufak bir insan hareketini algılayacak kadar açıktı ama bataklığın içinde ötüşen kara tavuklardan ve koydaki martıların çığlıklarından başka bir ses duymadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie kesesini karıştırıp, küçük bir para kesesi çıkartıp Duff’a attı. Söylenecek başka bir şey yoktu; bu simgesel bir ödemeydi. Geri kalanı Duff iki gün içinde onları almak için geri döndüğünde ödeyecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie anlaşmaları yapmak için olabilen en son anı beklemiş, en azından Bonnet’nin buluşma -pusu- sonrasında ulaşılamaz olmasını garantiye almıştı. Eğer başarılı olursa, Jamie paranın geri kalanını ödeyecekti; olmazsa Claire ödeyecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie anlaşmayı Duff’a anlatırken yüzü solgun ve asık olan Claire, dudaklarını sıkarak başını sallamıştı. Bir sıçanın bağırsaklarını deşmek üzere olan bir atmaca gibi sarı bir gaddarlıkla Duff’a bakmıştı. Duff bu gizli tehdit karşısında geri çekilmişti. Bunu hatırlayınca gülümsedi. Dostluk ve para Duff’ın ağzını</span> <span class="char-style-override-4" xml:lang="tr-TR">kapamasına yardım etmezse, belki de Beyaz Leydi’nin korkusu yeterdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İskelede sessizce durup teknenin yavaşça açılmasını izlediler. Roger’ın midesindeki düğüm iyice gerilmişti. Dua etmek istemiş ama edememişti. Böyle bir şey için Tanrı’dan yardım isteyemezdi. Ancak Jamie Fraser’dan isteyebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ara sıra Fraser’ın kaç kişiyi öldürdüğünü merak etmişti. Eğer saydıysa ya da biliyorsa. Elbette birini savaş sırasında ya da kendini korumak için öldürmek, pusuya düşürmek ve soğukkanlılıkla öldürme planı yapmaktan farklıydı. Yine de yapmak istedikleri Fraser için daha kolay olacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser’a bakınca teknenin uzaklaşmasını izlediğini gördü. Taş gibi hareketsiz duruyordu. Roger’ın gözlerini teknenin ötesinde, gökyüzünün ve suyun ötesinde bir yere diktiğini, gözlerini kırpmadan kötü bir şeye baktığını gördü. Fraser derin bir nefes alıp yutkundu. Hayır, onun için kolay olmayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Nedense bu Roger’ı rahatlatmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bütün barakalara kısaca göz attılar ve bulabildikleri yalnızca çerçöptü: kırık sandıklar, küflü ot yığınları, köpeklerin ya da kölelerin bıraktığı birkaç çiğnenmiş kemik. Görünüşe göre barakalardan bir ya da ikisinde daha önce yaşanmıştı ama bu uzun zaman önceydi. Bir barakanın duvarına bir hayvan büyük ve pis bir yuva kurmuştu; Jamie yuvayı sopayla dürtünce içeriden kemirgene benzeyen etli gri bir şey fırlayıp Roger’ın ayaklarının arasından geçerek iskeleye koştu ve sinir bozucu bir</span> <span class="italik char-style-override-5" xml:lang="tr-TR">foş</span> <span class="char-style-override-4" xml:lang="tr-TR">sesiyle suya atladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İskelenin üzerinde kurulan en büyük barakaya yerleşip beklemeye koyuldular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Plan basitti; görünür görünmez Bonnet’yi vuracaklardı. Yağmur yağıp da kılıçları ve bıçakları kullanmak zorunda kalmazlarsa. Böyle söyleyince kural birden çok anlaşılır geliyordu. Gerçi Roger’ın aklından geçenler buna izin vermiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İstersen bir yürü,” dedi Jamie, Roger’ın telaşını on beş dakika kadar seyrettikten sonra. “Geldiğini duyarız.” Jamie de bir zambağın üzerine kurbağa gibi sessizce oturmuş, önünde duran</span> <span class="char-style-override-4" xml:lang="tr-TR">silah çeşitlerini düzenli olarak kontrol ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm. Ya yalnız gelmezse?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie omuzlarını silkti, gözlerini elindeki tüfeğin kabzasına dikti. Sıkıca oturup oturmadığına baktıktan sonra silahı yere bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer yanında adamlar varsa, Bonnet’yi onlardan ayırmamız gerekir. Baş başa konuşma bahanesiyle onu küçük barakalardan birine çekip orada hallediveririm. Sen de birinin bizi takip etmesini engellersin; bir dakikadan fazla sürmez.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, öyle mi? O halde salına salına gelir, adamlarına az önce ne yaptığını söylersin. Sonra ne olacak?” diye sordu Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie eliyle burun kemerini okşadı ve yeniden omuzlarını silkti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölmüş olacak. Sence adamları onun intikamını alacak kadar sadık mıdır?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani... hayır,” dedi Roger yavaşça. “Olmayabilirler.” Bonnet’nin adamları ondan yalnızca korkar ve kâr amacı güderlerdi. Onu sevmiyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Bonnet’yle ilgili çok şey öğrendim,” dedi Jamie, tüfeğini bırakarak. “Düzenli bağlantıları var, evet ama özel arkadaşları yok. Her zaman aynı ikinci kaptanla, aynı mürettebatla yola çıkmıyor ki deniz kaptanları kendilerine uyan birkaç adam bulduklarında onları hep tutarlar. Bonnet tayfasını şansa seçiyor ve seçerken güçlerine ya da yeteneklerine bakıyor -onları sevip sevmemesi önemli değil. Bu nedenle adamların ondan hoşlandıklarını pek sanmıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bu gözlemin doğruluğunu onaylamak için başını salladı. Bonnet</span> <span class="italik char-style-override-5" xml:lang="tr-TR">Gloriana</span> <span class="char-style-override-4" xml:lang="tr-TR">gemisini büyük bir disiplinle yönetmişti ama ikinci kaptanla ve lostromoyla bile arasında bir dostluk gelişmemişti. Jamie’nin söylediği doğruydu; öğrendikleri her şey Bonnet’nin yardımcılarını ihtiyaçlarına göre seçtiğini gösteriyordu; eğer bu randevuya adamlarını getirirse, bunlar sadık bir deniz yüzbaşı ve tayfadan değil, rıhtımlardan tesadüfen seçilmiş denizcilerden ibaret olacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ. Ama eğer onu öldürürsek -ya da onu öldürdüğümüz zaman- yanındaki adamlar- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yeni bir işe ihtiyaç duyacak,” diyerek sözünü kesti Jamie.</span> <span class="char-style-override-4" xml:lang="tr-TR">“Hayır, onlara ateş etmemeye özen gösterdiğimiz ya da onları tehdit ettiğimizi düşündürtecek bir şey yapmadığımız sürece, Bonnet’nin kaderini pek dert edeceklerini sanmıyorum. Yine de- ” Kılıcını aldı, hafifçe kaşlarını çattı ve kınına koyup geri çıkararak kolayca hareket ettiğinden emin oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer adamlarıyla gelirse, söylediğim gibi ben Bonnet’yi kenara çekeceğim. İcabına bakmam için bana bir dakika ver, sonra bir bahane bulup yanıma geliyormuş gibi çık gel. Durma; hemen barakaların arasına gir ve ağaçlara doğru yürü. Ben seninle orada buluşacağım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Jamie’ye şüpheci gözlerle baktı. Tanrım, adam bunu sanki bir pazar gezintisi gibi anlatmıştı -nehir kenarına inecek ve parkta bulaşacakmışlar, o da sandviçleri ve çayı getirecekmişim gibi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boğazını temizledi, yeniden temizledi, kendi tüfeklerinden birini aldı. Tüfek soğuk ve sertti, güven verici bir ağırlığı vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, peki. Bir şey daha var. Ben Bonnet’yi alırım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser keskin gözlerle Roger’a baktı. Roger da kulaklarının içinde vurmaya başlayan nabzını dinleyerek gözlerini ondan ayırmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser’ın konuşmaya yeltenip sonra vazgeçtiğini gördü. Adam düşünceli bir şekilde ona bakıyordu. İç kulağında çarpan bahaneleri, dile getirilmiş gibi net bir şekilde duyabiliyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sen ne bir adam öldürdün, ne de savaştın. Sen nişancı değilsin, kılıçta fena değilsin, hepsi bu. Daha da kötüsü, o adamdan korkuyorsun. Eğer dener ve başarısız olursan...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biliyorum,” dedi yüksek sesle, Fraser’ın derin mavi gözlerine bakarak. “O benim. Onu ben alırım. Brianna senin kızın, evet ama benim de karım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser gözlerini kırpıştırıp bakışlarını çevirdi. Parmaklarını bir an dizine vurduktan sonra durdu, derin bir iç çekerek nefes aldı. Yavaş yavaş doğrulup yeniden Roger’a dönerek gözlerinin içine baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu senin hakkın,” dedi resmi bir şekilde. “Pekâlâ, o zaman. Tereddüt etme; ona meydan okuma. Fırsatını yakalar yakalamaz onu öldür.” Bir an durdu, sonra gözlerini Roger’dan ayırmadan</span> <span class="char-style-override-4" xml:lang="tr-TR">yeniden konuştu. “Eğer ölürsen intikamını alacağımı bil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Karnındaki raptiye dolu ağırlık sanki yukarı çıkıp boğazında sıkışmış gibiydi. Kurtulmak için öksürüp yutkundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Harika,” dedi Roger. “Eğer sen ölürsen, ben de senin intikamını alacağım. Pazarlık değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser gülmedi. Roger o an insanların neden peşinden her yere, herhangi bir amaç için gittiklerini anladı. Roger’a yalnızca uzun bir süre bakıp başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Teşekkürler.” Kemerindeki kamayı alıp bilemeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Saatleri yoktu ama buna ihtiyaçları da yoktu. Gökyüzü alçalan bulutlarla dolu ve güneş de görünmüyor bile olsa, dakikaların ürpertisini, günün ritimleri değiştikçe dünyanın kademeli değişimini hissetmek mümkündü. Şafak vaktinde şarkı söyleyen kuşlar susmuş, sabah avlananlar ise ötmeye başlamışlardı. Yükselen gelgit iskelenin altındaki boşlukta yankılandıkça kazıklara vuran suyun sesinin tonu değişmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gelgit zamanı geçmişti; iskelenin altındaki yankı, su çekilmeye başladığında azalmıştı. Roger’ın kulaklarındaki nabız, boğazındaki düğümlerle birlikte gevşedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra bir şey iskeleye vurdu, titreşim barakanın zeminine ulaştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie derhal iki tüfeği kemerine takıp, birini de eline alarak ayağa kalktı. Başını Roger’a çevirdikten sonra kapıdan çıkıp kayboldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger tüfeklerini güvenli bir şekilde kemerine taktı, içini rahatlatmak için kamasının kabzasına dokunup Jamie’nin arkasından gitti. İskelenin kenarında görünen koyu renk tahta küpeşteye baktı, sonra sağ taraftaki en küçük barakanın içine girdi. Jamie görünürde yoktu; sol tarafta, kendi barakasına girmiş olmalıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Duvara yaslanıp menteşe ile kapı arasındaki dar aralıktan baktı. Tekne yavaş yavaş iskeleye yaklaşıyordu, henüz sabitlenmemişti. Kıç tarafını birazını görebiliyordu, geri kalan görünürde yoktu. Önemli değildi; Bonnet iskeleye çıkana kadar ateş edemezdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Avucunu pantolonuna silip iki tüfeğinden en iyi olanı alıp bininci kez çakmaktaşının durumunu kontrol etti. Silahın metali elinde keskin ve yağlı kokuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hava nemliydi; giysileri üzerine yapışmıştı. Barut ateş alacak mıydı? Kamasına on bininci kez dokunup Fraser’ın bıçakla adam öldürme talimatlarını aklından geçirdi.</span> <span class="italik char-style-override-5" xml:lang="tr-TR">Elini omzuna koy, bıçağı sert bir şekilde göğüs kemiğinin altına sapla. Arkadan, böbreğin aşağısından yukarı doğru çek.</span> <span class="char-style-override-4" xml:lang="tr-TR">Tanrım, bunu yüz yüze yapabilir miydi? Evet. Yüz yüze olmasını umut etti. Görmek istediği şey-</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İskeleye halat çarptı; ağır vurma sesinden sonra halatı bağlamak için küpeştede duran birinin atlayış seslerini duydu. Adam oflama puflama seslerinden sonra durdu... Roger deli gibi çarpan kalp atışlarının arasından gözlerini kapayarak etrafı duymaya çalıştı. Ayak sesleri. Yavaş ama ürkek değil. Ona doğru geliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kapı aralıktı. Sessizce kenarına gelip dinledi. Bekledi. Bulutlu ışığın içinde loş görünen biri kapıda belirdi. Adam içeri girdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kapının arkasından fırlayıp adamın üzerine atılarak duvara yapıştırdı. Adam bu saldırı karşısında şaşkınlıkla bağırdı. Bu bağırış sesi Roger’ı tam ellerini adamın hiç erkeksi durmayan boğazına sarmışken durdurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kahretsin!” dedi. “Yani, ben -ben-ben- özür dilerim hanımefendi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kadın duvara yapışmıştı, üzerinde Roger’ın bütün ağırlığı vardı. Roger kadının erkeksi olmayan diğer yerlerinin de farkına vardı. Yanaklarına kan hücum etmişti. Kadını bırakıp nefes nefese geri çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kadın köpek gibi silkelendi, giysilerini düzeltip nazikçe kafasının duvara çarpan kısmına dokundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Özür dilerim,” dedi, oldukça şaşkındı. “Ben… canınız acıdı mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kız Brianna’nın boylarındaydı ama daha sağlam duruyordu. Saçları koyu kahverengiydi, yüzü güzeldi, kemikleri geniş ve gözleri ufaktı. Roger’a gülümseyip anlaşılmaz bir şey söyledi. Buram buram soğan kokuyordu. Cüretkâr bir şekilde Roger’ı tepeden tırnağa süzdü, sonra ellerini bariz bir davetle göğüslerinin altına koydu, nahoş kokan ıslak ot yığınının durduğu köşeye baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ahhh...” dedi Roger. “Hayır. Korkarım yanılıyorsunuz, hayır, dokunmayın. Hayır!</span> <span class="italik char-style-override-5" xml:lang="tr-TR">Non! Nein!”</span> <span class="char-style-override-4" xml:lang="tr-TR">Kızın, kemerini çözmeye kararlı görünen ellerini tuttu. Kız, Roger’a yabancı gelen bir dilde bir şeyler söyledi. Tek kelimesini bile anlamamıştı ama ne demek istediğini sezmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, ben evli bir adamım. Durun lütfen!” Kız gülüp uzun siyah kirpiklerinin altından bakışlar attı, sonra yeniden hamlesini tekrarladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, eğer kokuyu duymasaydı, hayal gördüğüne ikna olacaktı. Küçücük bir odada sıkışıp kalınca, tek kokunun soğan olmadığını anladı. Kız ilk bakışta pis görünmüyordu ama uzun bir deniz yolculuğundan gelen birinin derin ufuneti üzerine yapışmıştı; Roger bu kokuyu hemen tanıdı. Bunun dışında kızın eteklerinden domuz kokusu yayılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Excusez-moi mademoiselle.*</span><span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*(Fr.) Özür dilerim matmazel. (ç.n.)</span></p>

    <p class="Normal para-style-override-7" xml:lang="zh-CN"/>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin sesi arkasından bir yerlerden, şaşkın bir şekilde geliyordu. Kız da şaşırmıştı ama korkmuyordu. Roger’ın testislerini bırakıp uzaklaşmasına izin verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie tüfeğini yanında da tutmaya devam etse de ucunu aşağıya çevirdi. Tek kaşını kaldırıp Roger’a baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu kim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben nereden bileyim?” Sakinleşmek için silkelendi. “Bonnet ya da adamlarından biri sandım ama belli ki değilmiş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belli.” Fraser bu durumdan komik bir şey çıkarmıştı; ağzının yanındaki bir kas şiddetle titriyordu. “</span><span class="italik char-style-override-5" xml:lang="tr-TR">Qui êtes-vous mademoiselle?**”</span> <span class="char-style-override-4" xml:lang="tr-TR">diye sordu kıza.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">**(Fr.) Siz kimsiniz matmazel? (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kız kaşlarını çattı, anlamadığı ortadaydı. Tuhaf bir dilde bir şeyler söyledi. Jamie de kaşlarını kaldırarak kıza baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hangi dili konuşuyor?” diye sordu Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hiçbir fikrim yok.” Bakışlarında bu kez temkin vardı. Tüfeğini kaldırarak kapıya döndü. “Ona göz kulak ol, tamam mı? Yalnız değildir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Orası kesindi; iskeleden sesler geliyordu. Bir erkek ve kadın sesi. Roger ve Jamie şaşkın gözlerle birbirlerine baktılar. Hayır, ses ne Bonnet’nin, ne de Lyon’undu -bütün bu kadınlar burada ne yapıyorlardı?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesler yaklaşıyordu, kız aniden kendi dilinde bağırarak bir şey söyledi. Uyarı gibi değildi ama Jamie hızla kapının yanındaki duvara yaslandı, tüfeğini hazır edip diğer eline de kamasını aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dar kapı neredeyse tamamen kararmıştı ve barakanın içine karanlık, gölgeli bir kafa girdi. Jamie öne doğru adım atıp, tüfeğini çok iri ve çok şaşkın bakan bir adamın çenesinin altına dayadı. Adamı yakasından yakalayıp barakanın içine doğru çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adamın arkasından aniden uzun, yapılı ve kızın annesi gibi duran güzel yüzlü bir kadın girdi. Kadın sarışındı ama adam -kızın babası mıydı?- tıpkı bir ayı gibi koyu tenliydi. Hemen hemen Jamie’yle aynı boydaydı fakat genişlik olarak iki katıydı, göğsü ve omuzları yapılıydı, oldukça da sakallıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hiçbirinin telaşlı bir görüntüsü yoktu. Adam şaşkın, kadın hakarete maruz kalmış hissediyor gibiydi. Kız samimi bir şekilde gülüp önce Jamie’yi, sonra Roger’ı işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendimi aptal gibi hissetmeye başladım,” dedi Jamie, Roger’a. Tüfeğini çekerken temkini elden bırakmadan geriye doğru bir adım attı. “</span><span class="italik char-style-override-5" xml:lang="tr-TR">Wer seid Ihr?*</span><span class="char-style-override-4" xml:lang="tr-TR">”</span> <span class="char-style-override-4" xml:lang="tr-TR">dedi.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*(Alm.) Kimsiniz? (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Alman olduklarını sanmıyoruz,” dedi Roger. “Bu kız…” Jamie’yi, sanki otların üzerinde spor yapma potansiyelini hesap eder gibi süzen kızı başparmağıyla işaret etti. “…ne Fransızca, ne Almanca anlıyor. Belki de rol yapıyordur.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adam ne söylemek istediklerini anlamaya çalışırken kaşlarını çatıp bir Jamie’ye, bir Roger’a bakıyordu. ‘Fransız’ sözcüğünü duyunca birden yüzü parladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nasılsın?” dedi adam Fransızca, Roger’ın hayatında duyduğu en berbat aksanla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fransızca biliyor musunuz?” dedi Jamie aynı dilde karşılık vererek, adama dikkatle bakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dev adam gülümseyip başparmağıyla işaret parmağının uçlarını hafifçe birbirlerine yaklaştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Azıcık.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Belli ki, çok çok azdı. Adam en fazla on tane sözcük biliyordu ve bu ancak adının Mikhail Chemodurav, karısının Iva ve kızının Karina olduğunu söylemeye yetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Ruski</span><span class="char-style-override-4" xml:lang="tr-TR">,” dedi Chemodurav, elini etli göğsüne vurarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Rus musunuz?” Roger şaşkın bir şekilde bakıyordu, Jamie ise büyülenmiş gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Daha önce hiç Rusla tanışmamıştım,” dedi. “Burada ne işiniz var?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Zar zor da olsa Bay Chemodurow soruyu anlayıp kalın kolunu uzatıp iskeleyi işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Domuzlar,” dedi adam Fransızca. “Mösyö Wylie için.” Beklenti dolu bakışlarını Jamie’ye çevirdi. “Monsenyör Wylie ?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Üç Rus’un üstlerindeki berbat koku yüzünden, domuzlardan bahsetmesi hiç şaşırtıcı değildi. Rus domuz çobanları ve Phillip Wylie arasındaki bağlantı ise o kadar kendini belli etmemişti. Derken dışarıda bir gümbürtü koptu. Sanki büyük bir ahşap nesne iskeleye çarpmış gibi bir sesti bu. Hemen arkasından delici böğürtüler ve haykırışlar duyuldu -çoğu domuz sesiydi ama bazıları da insan sesiydi. Aralarında kadın çığlıkları da vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Chemodurov cüssesine göre şaşırtıcı bir hızla hareket edip barakadan çıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger iskeleye bağlı iki tane tekne olduğunu son anda gördü; Rus’un küçük teknesi ve daha da küçük bir açık tekne vardı. Ellerinde bıçaklar ve tüfekler olan bir sürü adam, küçük açık tekneden iskeleye çıktılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu gören Jamie, küçük bir barakanın etrafından dönüp ortadan kayboldu. Roger tüfeğini aldı ama tereddüt etti; ateş mi etsin koşsun mu, bilemedi. Bu tereddüt biraz fazla sürmüştü. Kaburgalarının altında hissettiği tabanca nefesini kesti, ellerini kemerine götürüp tabancalarını ve kamasını tuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kıpırdama dostum,” dedi tabancayı tutan adam. “Kıpırdarsan karaciğerini delerim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesinde bariz bir düşmanlık yoktu ama Roger’ın test etmek istemediği kadar samimiyet vardı. Ellerini hafifçe kaldırıp hareketsizce durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Chemodurov hiç tereddüt etmeden istilacılara saldırmıştı. Belli ki iskeleden atılmış olan bir adam suyun içindeydi. Bir başkası da Rus’un ellerindeydi. Bütün bağırışları, tehditleri ve darbeleri görmezden gelip öldürmekte olduğu adama odaklanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Etraf çığlık sesinden geçilmiyordu; Iva ve Karina teknelerine doğru koşarken güvertede iki istilacı belirdi. İkisinin de ellerinde Karina’dan biraz daha ufak kızlar vardı. Adamlardan biri tabancasıyla Rus kadınları işaret etti. Tetiği çekecek gibiydi; Roger bir kıvılcım ve küçük bir duman bulutu gördü ama silah ateş almamıştı. Kadınlar hiç tereddüt etmeden çığlığı basarak adama saldırdılar. Telaşlanan adam silahını ve tuttuğu kızı bırakarak suya atladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mide bulandırıcı bir düşme sesi Roger’ın dikkatini çekti. Adamlardan kısa olanı Chemodurov’un kafasına tabancasının kabzasıyla vurmuştu. Rus gözlerini kırpıştırdı, başını salladı ve kurbanını bıraktı. Saldırgan yüzünü ekşitti, silahını daha da sıkı tuttu ve yeniden vurdu. Rus’un gözleri kaydı ve iskeleye düştü. Düşmenin etkisiyle kalaslar sallandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, adamların yüzlerine bakıp arbedenin içinde Stephen Bonnet’yi arıyordu.</span> <span class="italik char-style-override-5" xml:lang="tr-TR">Gloriana’</span><span class="char-style-override-4" xml:lang="tr-TR">nın önceki kaptanından hiç iz yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sorun neydi? Bonnet korkak bir adam değildi ve doğuştan savaşçıydı. Adamlarını yollayıp kendini geri planda tutacak hali yoktu. Roger yeniden etrafa bakındı, kafaları saydı, adamları hatırlamaya çalıştı ama karmaşa hızla son bulunca sonuç tüm çıplaklığıyla açığa çıktı. Stephen Bonnet yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bunu fark edince hayal kırıklığına mı uğradı yoksa rahatladı mı, karar veremedi. Chemodurov’a vuran adam Roger’a doğru döndüğünde onun Orange County şerifi David Anstruther olduğunu gördü. Anstruther de onu tanımıştı -adamın gözlerini kıstığını gördü- ama onu gördüğüne şaşırmamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kavga çabucak sona ermişti. Dört Rus kadın bir araya toplanıp en büyük barakaya çığlıklar atıp lanetler okuyarak girmişlerdi. Düşen Chemodurov da ardında kan lekeleri bırakarak barakanın içine çekilmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu sırada bir çift el iskelenin kenarında belirdi. Uzun ve zayıf bir adam kendini tekneden yukarı çekti. Roger, Orange County’nin hakimlerinden biri olan Bay Lillywhite’ı, peruğu ve koyu yeşil paltosu olmadan bile hemen tanımıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite siyah çuha bir ceket giymişti. Kumaşı hiç olmadığı kadar narindi ve yanında da kılıcı vardı. İskelede acele etmeden yürüdü, yürürken de ortalığı gözlemledi. Roger, kan tadını aldığında dudaklarını nasıl sıktığını fark etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite, Roger’ı tutan adama el kol hareketi yaptı ve sonunda silah ağzının baskısı hafifleyip derin bir nefes almasına izin verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay MacKenzie, değil mi?” diye sordu Lillywhite hoş bir şekilde. “Peki Bay Fraser nerede?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu soruyu bekliyordu ve cevabı düşünecek zamanı olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Wilmington’da,” dedi Lillywhite kadar hoş bir tonlamayla. “Siz evden biraz uzakta değil misiniz efendim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite’ın burun delikleri bir an sanki kötü bir şey koklamış gibi büyüdü -ki kesinlikle bu doğruydu. Roger bunun nedeninin domuzların kokusu olduğunu düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benimle dalga geçmeyin bayım,” dedi hakim nazikçe.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aklımdan bile geçirmedim,” dedi Roger. Dürtme işlemine devam etmeye niyetli görünen tüfekli adamdan gözünü ayırmıyordu. “Gerçi hazır bu tür sorular soruyorsak -Stephen Bonnet nerede o zaman?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite kısa bir kahkaha attı. Gri gözlerine hüzünlü bir sevinç gelmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Wilmington’da.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Anstruther hakimin dibinde belirdi. Kısa boylu ve terliydi. Roger’ı başıyla selamlayıp çirkin bir şekilde sırıttı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“MacKenzie. Sizi yeniden görmek ne güzel. Kayınpederiniz nerede ve daha da önemlisi viski nerede?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite kaşlarını çatarak şerife baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bulamadınız mı? Barakalara baktınız mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, baktık. Çöpten başka bir şey yok.” Tehditkâr bir şekilde ayak parmaklarının ucunda yükseldi. “MacKenzie, viskiyi nerede saklıyorsunuz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben hiçbir şey saklamadım,” diye cevapladı Roger sakince. “Viski yok.” Biraz olsun rahatlamaya başlamıştı. Stephen Bonnet nerede olursa olsun, en azından burada değildi. Viskinin bir tezgâh olduğunu anlayınca bunun hoşlarına gitmeyeceğini biliyordu ama-</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şerif Roger’ın mide boşluğuna vurdu. Roger iki büklüm oldu, gözleri karardı ve nefes alma çabaları boşa gitti. Asıldığı anı yeniden yaşarken o telaşı, karartıyı, havasızlığı aklından silmeye çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözünün önünde uçuşan parlak noktacıklar vardı. Nefes aldı. İskelede oturmuş, bacaklarını önüne uzatmıştı ve Şerif saçlarını avuçlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir daha dene,” dedi Anstruther, saçlarından sertçe sarsarak. Acı sinir bozucuydu. Şerife savurduğu yumruk uyluk kemiğine isabet etti. Adam bağırıp Roger’ı bıraktı, geri geri gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Diğer tekneye baktınız mı?” diye sordu Lillywhite, Şerif’in sıkıntısını görmezden gelerek. Anstruther bacağını okşayarak Roger’a baktı, cevap olarak kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Domuzlardan ve kızlardan başka bir şey yok. Nereden geldi bunlar peki?” diye sordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Rusya.” Roger öksürdü, acıya karşı dişlerini sıktı, yavaş yavaş ayağa kalkarken bağırsaklarının boşalmasından korktu. Şerif yeniden yumruk atacaktı ki Lillywhite ona durmasını işaret etti. Şüpheci gözlerle Roger’a baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Rusya mı? Onların bu işle ne ilgileri var?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bildiğim kadarıyla hiçbir ilgileri yok. Benden kısa bir süre sonra geldiler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hakim homurdandı, bu durumdan hoşnutsuz görünüyordu. Bir an kaşlarını çatıp düşündükten sonra farklı bir yöntem uygulamaya karar verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fraser, Milford Lyon’la bir anlaşma yapmış. Şimdi anladım ki Bay Lyon da bu anlaşmanın bir parçası. Viskiyi bana vermeniz</span> <span class="char-style-override-4" xml:lang="tr-TR">en doğrusu,” dedi. Sesine ciddi bir nezaket vermeye çalışmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Fraser başka anlaşmalar yapmış,” dedi Roger aynı şekilde nazik bir sesle. “Bay Lyon’a bu kadarını söylemem için beni yolladı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu, Lillywhite’ı oldukça şaşırtmışa benziyordu. Dudaklarını büzdü, içine çekip bıraktı, Roger’a sanki doğru söyleyip söylemediğini anlamak için baktı. Roger da Jamie’nin uygunsuz bir şekilde ortaya çıkıp hikâyesini alt üst etmemesini umarak Lillywhite’a baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Buraya nasıl geldiniz?” diye sordu Lillywhite aniden. “Eğer tekneyle gelmediyseniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Edenton’dan karayoluyla geldim.” Bu bilgi için içinden Duff’a teşekkür edip omzunun üzerinde eliyle arka tarafı işaret etti. “Şurada kabuklarla kaplı bir yol var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İki adam da bakarken, Roger gözü pek bir şekilde bakışlarına karşılık verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir balık kokusu var ve bu bataklık değil.” Anstruther göstere göstere etrafı kokladıktan sonra öksürüp homurdandı. “Iyyy! Ne koku ama!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite bu duruma aldırış etmedi ve kısık gözlerle Roger’a bakmaya devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence size biraz daha sıkıntı vermeliyim Bay MacKenzie,” deyip Şerif’e döndü. “Onu Ruslar’la birlikte içeri koy.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Anstruther bu görevi büyük bir hevesle kabul edip, Roger’ın kıçına tüfeğinin ağzıyla vurarak Ruslar’ın tıkıldığı barakaya doğru ittirdi. Roger dişlerini sıkıp bunu görmezden geldi. Şerif’i iskelenin tahtalarına çarparsa ne kadar yükseğe sekeceğini düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ruslar barakanın bir köşesinde dip dibe duruyorlardı. Kadınlar yaralı kocalarıyla ve babalarıyla ilgileniyorlardı ama Roger’ın içeri girişiyle hepsi kafalarını kaldırıp anlaşılmaz selamlama ve sorularla ona baktı. Roger elinden geldiğince gülümsemeye çalışıp selam verdi. Lillywhite’ın ve Anstruther’in şimdi ne yapacaklarını duymak için kulağını duvara yapıştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Anlattıklarını hemen kabul edip gideceklerini umdu -liman yakınlarında saklanmış bir viskinin olmadığını anlayınca ikna olabilirlerdi. Aklına başka bir olasılık gelmişti; onu gittikçe huzursuzlandıran bir olasılık.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adamların tavırlarından viskiyi güç kullanarak almaya niyetli oldukları belli oluyordu -eğer viski olsaydı tabii. Lillywhite’ın kendini saklaması... bir eyalet hakiminin kaçakçılarla ve korsanlarla bağlantısının olduğunun açığa çıkması yeterince kötüydü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yine de ortada viski olmadığı için Roger, Lillywhite’ın yanlış bir şey yaptığını bildiremezdi -kaçakçılık yasa dışıydı elbette, ancak böylesi anlaşmalar kıyıda o kadar yaygındı ki dedikodusunun çıkması kendi eyaletinde adına zarar vermezdi. Üstelik Roger yalnızdı, en azından Lillywhite öyle sanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite ve Stephen Bonnet arasında bazı bağlantılar olduğu açıkça ortadaydı. Roger ve Jamie Fraser sorular sormaya başlarlarsa, bazı şeyler gün ışığına çıkardı. Lillywhite tehlikeli bir işe bulaşmışsa, konuşmasını engellemek için Roger’ı öldürmeyi göze alır mıydı? Lillywhite’ın ve Anstruther’ın bunu yapabileceğinden endişe duyuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Onu bataklığa götürebilir, öldürüp cesedini bataklığa attıktan sonra geri dönüp Roger’ın Edenton’a gittiğini söyleyebilirlerdi. Hiçbir şey kanıtlanamazdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Barakalar yeniden aranırken dışarıda birçok gümbürtü sesi ve bu sesin ardından uzaklardan seslenen birinin sesi geldi. Araştırma sonra bataklık yakınlarına doğru yayıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın aklına, Lillywhite’ın ve Anstruther’ın viskiyi aldıktan sonra onu ve Jamie’yi öldürme niyetinde olabilecekleri aklına geldi. Her durumda, onların bunu şimdi yapmalarını engellemek için pek bir şey yoktu; buna zaten hazır olmalılardı. Ruslar’a gelince, onlara zarar verecekler miydi? Öyle olmamasını umdu ama bilemezdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Barakanın teneke çatı örtüsünden hafif bir çiseleme sesi duyuldu; yağmur yağmaya başlıyordu. Güzel, eğer barutları ıslanırsa, onu vuramazlardı; boğazını kesmek zorunda kalırlardı. Jamie’nin hemen ortaya çıkmamasını ummayı bırakıp, geç kalmamasını ummaya başladı. Eğer ortaya çıkarsa ne yapacağına gelince...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kılıçlar. Kılıçlar hâlâ bıraktıkları yerde, barakanın köşesinde miydi? Yağmur öyle gürültülü bir hal almıştı ki dışarıda konuşulanları duyamaz olmuştu; dinleme yerini bırakıp bakmaya gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ruslar’ın hepsi temkinli ve endişeli ifadelerle ona baktılar. Roger gülümseyip başını salladı, yollarından çekilmeleri için el kol hareketleri yaptı. Evet, kılıçlar hâlâ oradaydı -bu da bir şeydi. İçinde filizlenen küçük umudu hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Chemodurov kendindeydi; geveleyerek bir şey söyledikten sonra Karina birden ayağa kalkıp Roger’ın yanına gitti. Nazikçe kolunu okşadıktan sonra kılıçlardan birini Roger’dan aldı. Kınından çıkarırken çıkan ses herkesin sıçramasına neden oldu. Sonra gergin bir şekilde güldü. Ellerini kabzaya sarıp omzunun üzerine, tıpkı bir beysbol sopasını tutar gibi tuttu. Kapıya yürüdü, sert sert bakarak kapının yanında durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Harika,” dedi Roger. Kızın hareketini onaylarcasına kocaman gülümsedi. “Biri kafasını içeri sokarsa vur, tamam mı?” Elinin kenarıyla kesme hareketi yapınca Ruslar gürültülü bir şekilde Roger’ın söylediğini coşkuyla desteklediler. Genç kızlardan biri diğer kılıcı aldı ama Roger gülümseyip kılıcın onda kalmasını işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kız Roger’ı şaşırtarak başını iki yana salladı, Rusça bir şey söyledi. Roger kaşlarını kaldırıp çaresizce başını iki yana salladı. Kız Roger’ın kolunu tutup köşeye çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kısa esirlik süreleri boyunca bir şeylerle meşgul olmuşlardı. Çöpleri bir kenara toplamış, yaralı adam için ottan rahat bir yatak hazırlamışlardı ve yerdeki kapak şeklindeki kapının üstünü açmışlardı. Bu kapı, gelgit zamanı sular alçaldığında rıhtıma gelen teknelerin kullanması için yapılmıştı. Böylelikle kargo iskeleye boşaltılmaktansa, doğrudan barakanın içine çıkarılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Artık gelgit çekiliyordu; suyun karanlık yüzeyine bir metreden fazla vardı. Suyun sığlığının tehlikeli bir boyutta olması ihtimaline karşı, pantolonunu çıkarıp kapıya astıktan sonra önce ayaklarını soktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Su, boyundan daha yüksekti; gümüşi balonlarla birlikte dibe battı, ayakları kumlu dibe değdi ve yüzeyden destek alarak kendini yukarı fırlattı. Kapıdan kendisine bakan Ruslar rahatlatıcı bir şekilde el salladı, sonra iskelenin en uç noktasına yüzdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie barakanın çatısına tünemişti ve oradan hakimin hareketlerini, silahını okşayışını seyretti. Lillywhite kılıcının kabzasını gergin bir şekilde dokunarak dönüp gitti. Bu şartlar altında kılıç kuşanmak için hem onu iyi tanımak, hem de ona düşkün olmak gerekiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Barakanın duvarına yaslanan Anstruther’i göremedi ama Şerif’le daha az ilgileniyordu. Adam kavgacı bir tipti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hepsini öldürelim derim ben. Güvende olmanın tek yolu bu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite’tan şüpheci bir onay geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kaderimizi, konuşabilecek tanıkların ellerine bırakamayız. Fraser ve MacKenzie’yle uzak bir yerde düzgünce konuşabilirdik ama bu kadar çok... belki de Rusları bırakmalıyız; yabancılar ve İngilizce bilmiyorlar gibi...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, buraya nasıl geldiklerini merak ettim. Eminim hortuma yakalanıp kazara buraya gelmemişlerdir. Birisi onları tanıyor, onları aramaya gelecek ve o her kimse, onlarla bir şekilde konuşacak. Şimdiye kadar çok fazla şey gördüler ve eğer burayı kullanmaya devam edecekseniz...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yağmur hâlâ çok hafifti ama düzenli olarak yağıyordu. Jamie gözlerindeki nemi omzuna silmek için kafasını çevirdi. Çatıdan kaymamak için kollarını ve bacaklarını tıpkı bir kurbağa gibi açmış yatıyordu. Hareket etmeye cesaret edemedi. Yağmur limana fısıldıyor, damlalarını ipek gibi akıtıyor, etrafındaki metal düzlemde belli belirsiz sesler çıkartıyordu. Birazcık daha sert yağarsa çıkardığı sesler duyulmazdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bedenini hareket ettirdiğinde kalça kemiğinin altında kamasını hissetti. Tabancaların yanında duruyordu, muhtemelen yağmurda hiçbir işe yaramayacaklardı. Kama o sırada tek gerçek silahıydı ve cephe taarruzunda sürprizlere daha uygundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“... adamları tekneyle geri gönderin. Biz daha sonra karayoluyla gidebiliriz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hâlâ kısık sesle konuşuyorlardı ama kararın verildiğini anladı; Lillywhite’ın, bunun yalnızca bir ihtiyaç durumu olduğuna kendisini ikna etmesi gerekiyordu ve bu uzun sürmeyecekti. İlk önce adamları yollayacaklardı; hakim tanıklardan korkmakta haklıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerini kırpıştırarak sudan kurtulmaya çalışıp, Roger’ın ve Ruslar’ın bulunduğu büyük barakaya baktı. Barakalar yan yanaydı; çatılar arasındaki boşluk bir metreden fazla değildi. Kendisiyle büyük baraka arasında tek bir baraka vardı. Peki o halde…</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çatıların üzerinde ilerlemek için adamların gidişini fırsat bilecek, şansına ve yağmura güvenip Lillywhite’ın ya da Anstruther’ın yukarıya bakmamasını umacaktı. Anlaşmayı yapmak için geldiklerinde, kapı açılana kadar bekledikten sonra yukarıdan hakimin üzerine atlayıp boynunu kıracak ya da en azından onu zararsız hale getirecekti. Roger insanların dışarı kaçışmasını fırsat bilip Şerif’in icabına bakacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">O şartlar altında yapabileceği en iyi plan buydu ve hiç de kötü sayılmazdı. Kayıp kendi boynunu kırmazsa tabii. Ya da bacağını. Baldırındaki kasların hafifçe sertleştiğini hissederek sol bacağını uzattı. İyileşmişti ama kalan kuvvetsizliği inkâr edemezdi. Yürümek sorun değildi ama çatı tepelerinden atlamak...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, peki, çaresizlik insana her şeyi yaptırır,” diye mırıldandı. Eğer bacağı yeniden yaralanırsa, Şerif’in onu öldürmesini tercih ederdi, çünkü Claire kesin bunu yapacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu düşününce gülümsedi ama şu an onu düşünemezdi. İşini bitirmesi gerekiyordu. Gömleği ıslanmış ve omuzlarına yapışmıştı. Yağmur peri çanı korosu gibi çatıya vuruyordu. Dikkatlice geriye doğru gidip dizlerinin üzerinde durdu. Biri yukarı bakarsa çatıdan atlamaya hazırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İskelede kimse yoktu. Lillywhite ve Şerif dışında dört adam daha vardı; hepsi iskelenin güneyindeki yumuşak zeminde duruyor, bele kadar yükselen otları gelişigüzel itiyordu. Arkasına döndüğünde göz ucuyla bir hareketlenme fark edip durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tanrım, ormandan gelen adamlar vardı. Bir anlığına bunun Lillywhite’ın adamları olduğunu düşündü ama sonra adamların siyahî olduğunu fark etti. Bir tanesi dışında.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Domuzlar,</span> <span class="char-style-override-4" xml:lang="tr-TR">demişti Rus.</span> <span class="italik char-style-override-5" xml:lang="tr-TR">Mösyö Wylie için.</span> <span class="char-style-override-4" xml:lang="tr-TR">Ve işte Mösyö Wylie domuzlarını toplamak için köleleriyle birlikte geliyordu!</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Su soğuktu ama insanı hissizleştirmiyordu. Gelgit akıntısı henüz büyük değildi. Yine de boğazındaki yara yüzünden nefesi kesilmişti ve yüzeye çıkıp birkaç nefes almak zorunda hissetti.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kırmızı dudaklar, suyun üzerinde,</span> <span class="char-style-override-4" xml:lang="tr-TR">dedi kendi kendine alaycı bir şekilde,</span> <span class="italik char-style-override-5" xml:lang="tr-TR">kabaran baloncuklar yumuşak ve ince...</span> <span class="char-style-override-4" xml:lang="tr-TR">Nefes alıp etrafı dinleyerek suyun içinde yürüdü. İlk olarak limanın güneyine doğru ilerlemişti ama yukarıdan sesler duyunca ters yöne dönmüştü. Şu an iskelenin tam kuzeyindeydi, Ruslar’ın teknesinin yanındaki derin gölgeye saklanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Domuzların kokusu çok baskındı. Yandaki ormandan gelen boğuk homurtuları duyabiliyordu. Tanrım, Rusya’dan buraya o küçük tekneyle mi gelmişlerdi? Görünüşe göre öyleydi; orman çukurdaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yakınlardan ses gelmiyordu. Bardaktan boşanırcasına yağmur yağıyordu; bu çıkardığı gürültüyü gizlemeye yardımcı olurdu. O halde hazır olması gerekti. Ciğerlerini doldurarak nefes alıp iskelenin ötesindeki yağmurlu ışığa gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çaresizce yüzüyor, su sıçratmamaya çalışıyordu. Her an kürek kemiklerinin arasına bir kurşun isabet edebilirdi. Otların arasına daldı, kol ve bacaklarına batıyorlardı, yaraları tuz yüzünden yanıyordu. Sonra ellerinin ve dizlerinin üzerine çöküp bataklık bitkilerinin arasından emekledi. Yağmur sırtına yağıyor, su çenesinin tam altına vuruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">En sonunda durdu, göğsü havasızlıktan inip kalkıyordu. Şimdi ne yapacağını düşündü. Barakadan çıkmak güzeldi ama şimdi neler olacağına dair bir planı yoktu. Jamie’yi bulmayı düşündü -tabii yeniden yakalanmadan bulabilirse.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sanki bu düşünce dikkati üzerine çekmiş gibi bir</span> <span class="italik char-style-override-5" xml:lang="tr-TR">foş</span> <span class="char-style-override-4" xml:lang="tr-TR">sesi ve yakınlardaki bataklıktan yavaşça birinin yürüdüğünü duydu. Bir şey arıyordu. Donup kaldı, nefes seslerini yağmurun gizlediğini umdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yaklaşmıştı. Kahretsin, yaklaşıyorlardı. Kemerine dokundu ama kamasını yüzerken bir yerlerde kaybetmişti. Bir dizini çenesine doğru çekip koşmaya hazırlandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Üzerindeki otlar aniden açıldı. Tam durduğu yere atılan mızrak ona saplanacaktı ki ayağa kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mızrak yüzünden birkaç santimetre uzakta, önüne düştü. Mızrağın öte tarafından bir adam şaşkın gözlerle ona bakıyordu. Zenci ağzını kapadı, gözlerini kırpıştırdı ve en derin suçlama tonuyla konuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen keseli sıçan değilsin!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi Roger usulca. “Değilim.” Titreyen elini göğsüne koyup kalbinin hâlâ içeride olup olmadığını kontrol etti. “Üzgünüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Phillip Wylie’nin evde, toplum içinde göründüğünden çok daha farklı olduğunu düşündü. Geniş pantolon ve çiftçi önlüğü içinde, yağmurdan sırılsıklam olmuşken ve üzerinde peruktan ve boyadan bir iz bile yokken hâlâ nazik bir şekilde inceydi ama oldukça normal ve becerikli görünüyordu. Ağzı açık kalsa da nedense daha akıllı görünüyordu. Sorularla ve eleştirilerle Jamie’yi konuşturmakta ısrarcıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lillywhite? Randall Lillywhite? Ama o ne- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir düşün dostum,” dedi Jamie sabırla. “Şu an anlatıyorum, sonra daha fazlasını da anlatırım ama o ve şerif senin Ruslar’ı Noel’de dağıtılan jambon seti gibi kesecek ve biz şu an gidip durumla ilgilenmiyoruz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Wylie, Jamie’ye baktıktan sonra şüpheci gözlerle ormanın gölgesinde yarı çıplak, sırılsıklam ve kan lekeli çamurla kaplı bir şekilde duran Roger’a baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Haklı,” dedi Roger, sonra öksürüp boğazını temizledi. Bir kez daha, daha sert bir şekilde tekrarladı. “Haklı, çok zaman yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Wylie’nin dudakları ince bir çizgi haline geldi, burnundan güçlü bir nefes verdi. Sayar gibi adamlarına baktı; yarım düzinelerdi ve hepsinde sert sopalar vardı. Bir iki tanesinin kemerlerinde bıçak vardı. Wylie başını sallayıp aklını toplamaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Haydi o zaman.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kabuklardan oluşan yolun çıtırtılarından kaçınarak bataklıktan yavaş ama sağlam bir şekilde geçtiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden domuzlar?” diye Jamie’nin merakla sorduğunu duydu. O sırada o ve Wylie grubun en önündeydiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Domuz değil,” diye cevapladı Wylie. “Rus domuzları. Spor amaçlı.” Gururlu bir şekilde konuşuyor, sopasını kalın otların arasına çarpıyordu. “Herkes bütün av hayvanları arasından Rus domuzunun en yırtıcı ve en kurnaz rakip olduğunu söyler. Onları evimin oradaki ormana bırakıp üremelerine izin vermeyi öneriyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Avlamayı mı kastediyorsun?” Jamie’nin şüpheci bir hali vardı. “Sen hiç yaban domuzu avladın mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Wylie’nin soruyu duyunca omuzlarının ıslak giysisinin altında kaskatı kesildiğini gördü. Yağmur hafiflemişti ama hâlâ yağıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi. “Henüz değil. Siz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Jamie ama akıllı davranıp cevabı uzatmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Limana yaklaştıklarında Roger uzaklarda bir hareket fark etti. Küçük tekne denize açılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Beni ya da viskiyi aramaktan vazgeçip adamlarını geri yollamışlar.” Jamie elini yüzüne götürüp yağmur damlalarını sildi. “Sen ne diyorsun Wylie? Kaybedecek zaman yok. Ruslar iskelenin üzerindeki büyük barakadalar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir kez karar verdikten sonra Wylie tereddüt etmedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Oraya saldıralım,” dedi kısaca.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elini kaldırıp köleleri çağırdı, hızlı adımlarla iskeleye yürüdü. Bütün güruh kabuklu yoldan geçip çığ gibi ses çıkartarak barakaya gittiler. Bu Lillywhite’ın ve Anstruther’ın cinayetlerini durdurur, diye düşündü Roger. Yaklaşan bir orduyu andırıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger çıplak ayakla bataklık zeminde durunca doğal olarak diğerlerinin arkasında kaldı. Barakaların arasından bakan şaşkın bir yüz görüp hızla geri çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie de bunu görüp vahşi Dağlı haykırışlarından birini yaptı. Wylie şaşkın bir şekilde döndü ama sonra, “Çıkın oradan, sizi piçler!” diye bağırarak Jamie’ye katıldı. Cesaretlenen zencilerin hepsi bağırıp çağırmaya başladılar, sopalarını coşkuyla sallayıp iskeleye doluştular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İskeleye gidip orada, kim olduğunu söylemeden hapishanelerine dalan Phillip Wylie’nin kafasını uçurmaya ramak kalan tutsak Ruslar’dan başka kimseyi görememek tam bir düş kırıklığı olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ruslar’ın teknesini ve etrafı çevreleyen bataklığı aradıktan sonra Lillywhite’ın da, Anstruther’ın da izine rastlanmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Büyük olasılıkla yüzdüler,” dedi zencilerden biri, arama işlemini bitirdikten sonra. Su yolunu, kıyı kordonlarının karmaşasını işaret edip mızrağına dokundu. “Gidip onları avlayalım mı?” Bunu söyleyen, Roger’ı gören adamdı ve belli ki hâlâ şansını denemek için can atıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yüzmemişler,” dedi Wylie kısaca. “Benim teknemi almışlar. Lanet olsun onlara.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öfkeli bir şekilde geri dönüp Rus domuzlarını boşaltmak ve ağıla tıkmak için emirler yağdırmaya başladı. Chemodurov ve ailesi çoktan tarladaki eve götürülmüşlerdi. Kızlar siyahî kölelerin şaşkınlığıyla, gömleğini ve ayakkabılarını giyen ama pantolonu hâlâ üzerine yapışmış olan Roger’ın utangaç bakışları arasında gidip gelerek eve gitmişlerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kölelerinden biri kucağı silahla dolu bir şekilde barakadan çıkınca, Wylie bir ev sahibi olarak görevlerini hatırladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evimi korumak için yaptığınız yardımlara minnettarım efendim,” dedi Jamie’ye. Başını eğerek selam verdi. “Sizi ve Bay MacKenzie’yi ağırlamak isterim.” Roger, adamın buna can atmadığını fark etti ama yine de teklif etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de size hayatımızı korumamıza yardım ettiğiniz için minnettarım,” dedi Jamie aynı şekilde başını eğerek. “Teşekkür ederim ama- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Memnun oluruz,” diyerek sözünü kesti Roger. “Teşekkürler.” Wylie’nin elini sıkıca sıkarak onu şaşırttıktan sonra, Jamie’yi kolundan tutup karşı çıkmasına izin vermeden onu kabuklu yola soktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bak, adamın kıçını yalaman gerekmiyor,” dedi Jamie’nin söylenmelerine cevaben. Bir yandan da ormana doğru yürüyorlardı. “Kâhyası bize kuru havlu ve biraz yemek versin, biz de o domuzlarıyla meşgulken yola çıkarız. İkimiz de kahvaltı etmedik. Eğer Edenton’a kadar yürümemiz gerekirse, bunu boş bir mideyle yapamam.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yemekten bahsedilince Jamie’nin ağırbaşlılığı biraz olsun kayboldu. Ormandaki sığınağa vardıklarında, ikisi de baş döndürücü bir neşeyle doldular. Roger bunu savaş sonrası hissedilen bir duygunun benzeri olup olmadığını düşündü; hayatta ve yaralanmamış olduğunu görmenin verdiği huzur insana, yalnızca hâlâ yapabildiğini kanıtlamak için gülme ve aylak aylak gezme isteği veriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dile getirilmeyen ortak bir onayla yaşadıkları tartışmayı -ve şu an Stephen Bonnet’nin nerede olduğuna dair fikir yürütmeleri- daha sonraya ertelediler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrı aşkına, Rus domuzları,” dedi Jamie. Ağaçların altına sığınmak için durduklarında köpek gibi silkelendi. “Adamın hayatında bir yabandomuzu gördüğünden bile şüpheliyim! Masrafa girmeden kendi kendini öldürmeyi başarabilirdi oysa.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne kadara mal olur sence? Bir sürü domuz, muhtemelen on senede göreceğimizden daha yüksek bir paradır...” Sersemleyip kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Dürüst olmak gerekirse, domuzdan daha fazlalar,” dedi Jamie sabırla. “Görmedin mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger görmüştü ama sadece kısa bir süreliğine. Roger giysileriyle barakadan fırladığı sırada köleler hayvanlardan birini iskeleye getirmişlerdi. Uzun ve kıllıydı, oldukça kötü görünen uzun sarı dişleri vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzun deniz yolculuğu yüzünden bir deri bir kemik kalmıştı, kaburgaları görünüyordu. Gülünç küçük toynaklarının üzerinde sarhoş gibi yalpalayıp duruyordu, gözleri dönüyor, köleler bağırıp sopalarıyla dürterken telaş içinde homurdanıyordu. Roger bunu görünce çok üzülmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, oldukça büyükler, evet,” dedi. “Biraz kilo alsalar, görmeye değer olabilirler bence. Gerçi Rusya’dan sonra burayı nasıl seveceklerini merak ediyorum.” Etraflarındaki ıslak ve bodur ağaçları gösterdi. Hava yağmurdan nemlenmişti ama ağaçlar yağmurun büyük kısmını engellemişlerdi. Nem, bodur meşelerin ve cılız çamların alçak gölgelerinin altında karanlık ve reçine kokan bir şekilde kalmıştı. Dallar ve palamutlar kumlu toprağın üzerindeki çizmelerinin altında hoş bir şekilde çıtırdıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir dolu palamut ve kök var,” dedi Jamie, “ve o tuhaf zenci de ara sıra beliriyor. Umarım bu kadarı domuzlara yeter.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger güldü, Jamie de neşeyle kıkırdadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şaka yaptığımı mı sanıyorsun? Bence sen yabandomuzu da avlayamazsın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm. Belki de Bay Wylie bizi davet eder ve- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başının arkasında bir acı hissetti ve her şey gözden kayboldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir noktada yeniden kendine geldi. Öyle büyük bir acı hissediyordu ki bilinçsizliği bin kez tercih ederdi. Ama yüzündeki çakıl taşlarının, yaprakların ve yakınlardan gelen gürültülerin de farkındaydı. Dövüşen adamların homurtularıydı bunlar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bilincinin açılması için kendini zorlayıp kafasını kaldırdı. Bu hareketi sonucunda gözlerinin içinde renkli havai fişekler oluştu ve delicesine kusmak istedi. Kollarını kavuşturdu, dişlerini sıktı ve bir an sonra görüntüsü netleşti. Buna rağmen nesneler hâlâ bulanık görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Neler olup bittiğini anlaması zamanını aldı; adamlar Roger’ın yattığı yerden üç metre kadar uzaktaydılar. Ağaç dalları ve çalılar yüzünden kavga görünmüyordu. Bağırışların arasında boğuk bir “</span><span class="italik char-style-override-5" xml:lang="tr-TR">A Dhia!</span><span class="char-style-override-4" xml:lang="tr-TR">”</span> <span class="char-style-override-4" xml:lang="tr-TR">çığlığı duydu ve keskin bir rahatlama sancısı hissetti. Demek ki Jamie hayattaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yalpalayarak dizlerinin üzerine kalktı, bir süre öylece durdu. Gözlerini kırpıştırarak karartıdan kurtulmaya çalıştı. Görüşünü sabitleyince yere bakmaya başladı. Kılıcı bir iki metre uzaktaydı, yarısı kum ve yaprakla örtülmüştü. Tabancalarından biri de kılıcın yanındaydı ama umursamadı; barut ateş alacak kadar kuru bile olsa tabancayı sıkıca tutamazdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">El yordamıyla kılıcın kabzasına dokunduğunda, kendini biraz daha iyi hissetti; artık onu düşürmezdi. Ensesinden ıslak bir şey akıyordu, bu kan mıydı, yoksa yağmur mu? Önemi yoktu. Yalpalayarak boş eliyle bir ağaca tutundu, gözlerini kırpıştırıp bir adım daha attı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yabandomuzu gibi hissediyordu. Tanımadığı bu toprak ayaklarının altında hareket ediyordu. Yuvarlanıp kayan bir şeyin üzerine basıp tek dirseğinin üzerine düştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kılıç yüzünden zar zor doğrulduğunda Anstruther’ın bacağına bastığını gördü. Şerif sırtüstü yatıyordu. Ağzı açıktı ve şaşkın görünüyordu. Boynunda büyük bir kesik vardı ve etrafındaki kumun üzerine epey miktarda kan akmıştı. Paslı ve pis kokuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Geri çekildi, olayın şokuyla ayağa kalktı. Lillywhite’ın sırtı Roger’a dönüktü. Gömleğinin keten kumaşı ıslaktı ve etine yapışmıştı. Homurdanarak karşı atağa geçti...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kafasını iki yana sallayarak kılıç kullanmanın aptal terimlerini hatırlamaya çalıştı. Sonra acı içinde durdu. Jamie’nin yüzünde yarım bir sırıtış vardı, rakibinin silahını takip ederken dişlerini sıkmıştı. Roger’ı görmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger!” diye bağırdı. Savaşmaktan nefes nefese kalmıştı. “Roger,</span> <span class="italik char-style-override-5" xml:lang="tr-TR">a charaid!</span><span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite dönmedi, öne atıldı, saldıracak gibi yaptı ve saldırıya da geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aptal... değil...” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Lillyewhite’ın Jamie’nin blöf yaptığını düşündüğünü fark etti. Görüşü yeniden flulaşmıştı. Ayakta durmaya çalışarak bir ağaca tutundu. Yapraklar ıslaktı; elleri kayıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hey...” diye bağırdı boğuk bir sesle. Aklına hiçbir sözcük gelmemişti. Kılıcını kaldırdığında ucu titriyordu. “Hey!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite geri adım attı, arkasına döndü, gözleri şaşkınlıktan kocaman açılmıştı. Roger amaçsız bir şekilde ama kalan son gücüyle saldırıya geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kılıç Lillywhite’ın gözüne girdi. Metal kemiği delip daha yumuşak bir yere saplanınca Roger’ın kolu çıtırdadı. Kılıcı bırakmak istedi ama eli kabzasına sıkışmıştı. Lillywhite kaskatı kesildi. Roger adamın hayatının kılıcının ucunda olduğunu hissedince, kılıcından eline, oradan da koluna bir elektrik akımı geçmiş gibi hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Panikle dönüp kılıcı çekiştirmeye çalıştı. Lillywhite kasılıp tökezleyerek Roger’ın önüne düştü. Roger geri çekilip kendini kılıçtan kurtarmaya çalışırken Lillywhite kocaman ölü bir balık gibi çırpındı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra Jamie, Roger’ı bileğinden tuttu, kolunu sarıp yalpalayarak oradan götürdü. Panikten ve acıdan gözü hiçbir şey görmüyordu. Başını tutup sırtını sıvazladı, Galce bir şeyler saçmalarken Roger da kusuyordu. Yüzünü ve boynunu ıslak yapraklarla sildi, gömleğinin ıslak koluyla burnundaki sümüğü sildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi misin?” dedi Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, iyiyim,” dedi Jamie. Roger’ın sırtına yeniden dokundu. “Sen de iyisin, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yeniden ayağa kalkabilmişti. Başındaki acı geçmişti; hâlâ acıyordu ama acı kendisinin dışına çıkmış, yakınlarda bir yerlerde geziniyordu fakat ona tam olarak dokunmuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lillywhite yaprakların üzerinde sırt üstü yatıyordu. Roger gözlerini kapayıp yutkundu. Jamie’nin bir şeyler fısıldadığını duydu. Sonra bir homurtu ve yaprakların hışırtısını duydu. Gözlerini açtığında, Lillywhite yüzüstü yatıyordu, gömleğinin arkası kum ve ağaç kabuğu doluydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Haydi.” Jamie, Roger’ı kolunun altından tuttu. Roger boştaki elini kaldırıp yerde yatan vücutları gösterdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onlar. Onları... ne yapacağız?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Domuzlara bırakacağız.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ormandan çıktıklarında artık kendi kendine yürüyebiliyor olsa da, henüz tam olarak hareket edemediği için yalpalıyordu. Wylie’nin evi önlerindeydi. Kırmızı tuğlalı güzel bir evdi burası. Çayırdan geçerek gelmiş, kendilerini görüp parmakla göstererek fısıldaşan bir sürü hizmetçiyi görmezden gelmişlerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?” diye sordu Roger. Bir an durup üstündeki yaprakları temizledi. “Nedenini söylediler mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır.” Jamie kolundan, bir aralar mendil olan ıslak bir bez parçası çıkarıp süs çeşmesinde ıslattı. Yüzünü sildikten sonra eleştiren gözlerle kir lekelerine bakıp mendili yeniden çeşmenin altına tuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hatırladığım son şey, Anstruther’ın kafana sopayla vurması ve kafan hâlâ kanıyor. Arkama döndüğümde sen yerde yatıyordun. Sonra bir yerden bir kılıç çıktı ve tam kaburgalarıma geldi. Baksana.” Parmaklarını gömleğindeki büyük kesiğe götürdü. “Bir ağacın arkasına girdim ve tam zamanında bıçağımı çıkarmayı başardım. Ama hiçbiri tek kelime etmedi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger mendili dikkatle başının arkasına bastırdı. Soğuk su yarasına değdiğinde dişlerinin arasından nefes aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kahretsin. Yalnızca kafam çatladığı için mi söylüyorum, yoksa bu gerçekten anlamsız mı? Neden bizi öldürmeye çalıştılar?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çünkü ölmemizi istediler,” dedi Jamie mantıklı bir şekilde. Ellerini çeşmede yıkamak için kollarını kıvırdı. “Ya da bunu başka biri istiyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Acı, Roger’ın kafasında oturma izni almaya karar vermiş gibiydi. Kendini yeniden kötü hissetmeye başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Stephen Bonnet mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer ben kumarbaz olsaydım, buna bahse girerdim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger iki Jamie olmadığını bildiği için tek gözünü kapadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen zaten kumarbazsın. Seni gördüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki o halde.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie elini keçe gibi olan saçlarına götürüp eve döndü. Karina ve kız kardeşleri pencerede belirmişler ve nazik bir şekilde el sallıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benim bilmeyi çok istediğim şey, Stephen Bonnet nerede?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Wilmington’da.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie kaşlarını çatarak etrafına bakındı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Wilmington,” diye tekrarladı Roger. Temkinli bir şekilde diğer gözünü açtı ama görüntüsü düzelmişti. Yalnızca bir Jamie vardı. “Lillywhite öyle söyledi ama ben şaka yaptığını düşündüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bir an durup Roger’a baktı.</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR">“Umarım şaka yapmıştır,” dedi.</span></p>
  </div>
</body>
</html>