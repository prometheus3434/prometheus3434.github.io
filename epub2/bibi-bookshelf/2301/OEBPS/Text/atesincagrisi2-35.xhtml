<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-35</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-32"><span class="bold">75 ADIMI SÖYLE</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Geri dönüş yokuş yukarı olmasına rağmen, Fraser Tepesi yolculuğumuz Alamance yolculuğundan çok daha hızlıydı. Mayıs sonlarıydı ve Hillsborough etrafındaki tarlalardaki mısır sapları çoktan uzayıp yeşermişler ve altın polenlerini rüzgârda savuruyorlardı. Tahıllar kısa süre önce yukarı, dağlara çıkarılmış olacak, yeni doğan hayvanlar görünecek, buzağıların, sıpaların ve kuzuların kurtlardan, tilkilerden ve ayılardan korunması gerekecekti. Vali’nin talimatıyla dağılan milis bölüklerinin üyeleri hızla evlerine ve tarlalarına dönmeye başlamışlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu nedenle geriye dönerken çok daha küçük bir grup olmuştuk; yalnızca iki arabaydık. Tepe’nin yanında yaşayan birkaç adam, tıpkı Findlay kardeşler gibi, bizimle yolculuk etmeyi tercih etmişlerdi, çünkü evleri yolumuzun üstündeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arabayı boşaltmaya yardım eden ve gecelemek için kamp kuran Findlayler’e gizli bir bakış attım. Sessiz olmalarına rağmen tatlı çocuklardı. Jamie’ye çok saygı duyuyorlar, hatta korkuyorlardı. Ama kısa süreli savaşta Roger’a karşı tuhaf bir şekilde bağlanmışlardı ve bu tuhaf sadakat milislerin dağılmasından sonra bile devam etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İki tanesi, Hillsborough’ya Roger’ı görmeye gelmişti ve çıplak ayak parmaklarıyla utana sıkıla Phoebe Sherston’ın Türk halılarına basmışlardı. Kırmızı yüzlülerdi ve neredeyse hiç konuşmuyorlardı. Roger’a, belli ki yolda başka birinin bahçesinden çaldıkları üç olgunlaşmamış yeşil elma verdiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger teşekkür etmek için kocaman gülümseyip elmalardan birini aldı, durdurmama fırsat kalmadan elmadan cesur bir ısırık aldı. Bir haftadır çorbadan başka bir şey yememişti ve neredeyse boğularak ölecekti. Yine de boğula boğula yutmayı başardı. Üç Findlay oturup birbirlerine bakarak sessizce sırıttılar. Gözleri yaşarmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yolculuğumuz sırasında Findlayler genelde Roger’ın yakınlarında bir yerde durup gözlerini ona dikmiş, yaralı elleriyle pek başaramadığı şeylerde yardım etmişlerdi. Jamie bana amcası Iain Mhor’dan bahsetmişti; görünüşe göre konuşulmayan ihtiyaçları sezme konusunda bir hayli tecrübelilerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Genç ve güçlü olduğu için Roger hızla iyileşmişti, kırıkları kötü değildi ama iki hafta kırık kemiklerin kaynaması için uzun bir süre sayılmazdı. Bir hafta daha bandajlı kalmasını tercih ederdim ama o bandajlardan çok sıkılmıştı. Önceki gün parmaklarındaki atelleri istemeye istemeye çıkarmış, acele etmemesi konusunda onu uyarmıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aklından bile geçirme,” dedim arabaya, içinde erzak bulunan ağır sırt çantalarından birine uzandığında. Tek kaşını kaldırıp bana baktı, sonra sakince omuzlarını silkip geri çekildi. Hugh Findlay çantayı alıp taşıdı. Roger, önce Findlay’in topladığı çakmaktaşlarını, sonra yakınlardaki ormanı işaret etti. Odun toplayabilir miydi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elbette hayır,” dedim sert bir şekilde. Bir şey içiyor gibi yapıp kaşlarını kaldırdı. Su mu getirecekti?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedim. “Gerekli olan tek şey kova ve...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Güven içinde yapabileceği bir şey bulmak için etrafıma bakındım ama kamp kurma işleri ağır işlerdi. Aynı zamanda, öylece durup yararsız hissetmenin ne kadar gurur kırıcı olduğunu biliyordum. Sakat muamelesi görmekten bıkmıştı ve gözlerinde artık isyan etmeye başladığının ışığını görebiliyordum. Bir ‘hayır’ daha duyarsa muhtemelen sırf benden hıncını çıkarmak için arabayı kaldırmaya çalışacağını düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yazabiliyor mu Sassenach?” Jamie içinde bulunduğumuz çıkmazı fark etmiş, arabanın yanında durmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yazmak mı? Ne yazması?” diye sordum şaşkınlıkla, ama o çoktan beni geçip yolculuklarında yanında taşıdığı hurdası çıkmış taşınabilir yazı masasını çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aşk mektubu mesela?” dedi Jamie sırıtarak. “Ya da sone olabilir.” Karşı çıkıp bağırmama rağmen kucak masasını Roger’a fırlattı. Roger masayı düşürmeden tuttu. “Roger, belki sen William Tryon’ın şerefine bir destan yazmadan önce ortak akrabamızın gelip seni öldürmeye çalıştığının hikâyesini yazabilirsin, ha?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bir an hareketsiz durup masayı sıkıca tuttu. Sonra Jamie’ye çarpık bir şekilde gülümseyip yavaşça başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kamp kurulduğunda başlamış, akşam yemeği yemek için mola vermiş, sonra yeniden işe koyulmuştu. Yorucu ve çok yavaş bir işti; kırıklar büyük ölçüde iyileşmişti ama elleri hâlâ çok katı, ağrılı ve sarsaktı. Kalemi on kez düşürmüştü. Onu izledikçe kendi parmak eklerim ağrır olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Of! Şunu</span> <span class="italik char-style-override-5" xml:lang="tr-TR">keser misin?</span><span class="char-style-override-4" xml:lang="tr-TR">”</span> <span class="char-style-override-4" xml:lang="tr-TR">Tavayı bir avuç dolusu saz ve kumla temizlerken kafamı kaldırıp baktığımda Brianna’nın oğluyla ölümüne bir kavgaya tutuştuğunu gördüm. Jemmy annesinin kolunda tıpkı bir yay gibi geriye eğilmiş tekmeler savuruyor, tepiniyor, en fedakâr anne babayı bile bir anlığına evlat katili yapacak türden sinir bozucu sesler çıkartıyordu. Kopan yaygara karşısında Roger’ın omuzlarını kulaklarına kadar çektiğini gördüm. Ama azimle yazı yazmaya devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Senin</span> <span class="italik char-style-override-5" xml:lang="tr-TR">sorunun</span> <span class="char-style-override-4" xml:lang="tr-TR">ne?” diye sordu Bree sinirli bir şekilde. Diz çöküp Jemmy’yi yarı oturur bir pozisyona getirdi. Belli ki onu yatırıp gece için bezini değiştirmeye çalışıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bahsedilen bez ıslak, pis ve küçük çocuğun bacaklarından aşağı sarktığı için oldukça ilgiye muhtaçtı. Öğleden sonranın büyük bir kısmında arabada uyuyan Jem, güneşten sersemleyip huysuzlaşmıştı ve bezinin değiştirilip yatırılması şöyle dursun, hafife alınacak bir ruh halinde değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki de daha yorulmamıştır,” dedim. “Yemeğini yedi, değil mi?” Bu zaten cevabını bildiğim bir soruydu; Jemmy’nin yüzü muhallebi içinde kalmıştı ve saçlarında da biraz yumurtalı ekmek vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet.” Bree elini daha temiz ama aynı şekilde dağınık olan kendi saçlarına götürdü. Jem, MacKenzie ailesindeki tek huysuz değildi. “Belki de yorgun olan o değil, benimdir.” Öyleydi; atları dikleşen yokuşlardan geçirmek için günün büyük bir kısmı arabanın yanında yürüyerek geçirmişti. Ben de öyle.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden onu burada bırakıp banyo yapmıyorsun?” dedim esnememi asilce bastırarak. Büyük bir tahta kaşık alıp çekici bir şekilde Jem’e doğru salladım. Jem ellerinin ve dizlerinin üzerinde bir ileri bir geri sallanıyor, korkunç ciyaklamalar çıkarıyordu. Kaşığa odaklanıp gürültü yapmayı kesti, olduğu yerde yere çömelip şüpheli gözlerle bakmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tuzağıma bir de kalaylı bardak ekleyip Jem’in yanına, yere koydum. Bu kadarı yeterdi; poposunun üzerine oturup iki eliyle kaşığı aldı, kaşığı bardağın içinde çevirmeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree derin bir minnettarlıkla baktı, ayağa kalktı, küçük dereye giden yokuşu çıkarak ormanın içinde kayboldu. Etrafı karanlık ormanla çevrili soğuk bir suda hızlı bir banyo, mum ışıkları altında mis kokan bir köpük banyosu karşısında lüks bir kaçamak pek sayılmazdı -ama buradaki önemli sözcük ‘kaçamak’tı. Kendi deneyimlerimden biliyorum ki kısa süreli bir mahremiyet bir anne için mucizeler yaratırdı. Temizlik dindarlığa pek yakın değilse de ayaklarının, yüzünün ve ellerinin temiz olması kesinlikle birinin evrene bakışını güzelleştiriyordu. Özellikle de terle, kirle ve pis bezlerle geçen bir günün ardından.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eleştirel gözlerle kendi ellerimi inceledim; atları geçirmek, ateş yakmak, yemek pişirmek ve tencere temizlemek arasında benim evrene bakışımın da biraz değişmesi gerekiyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">“Slàinte, mo nighean donn,”</span> <span class="char-style-override-4" xml:lang="tr-TR">dedi usulca, bardağını şerefe kaldırırken gülümseyerek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Mmm.” Gözlerimi kapadım, mis kokulu dumanı içime çektim. “İçtiğin şey viski değilse de ‘</span><span class="italik char-style-override-5" xml:lang="tr-TR">Slàinte’</span> <span class="char-style-override-4" xml:lang="tr-TR">demek doğru mu?” Bardağın içindeki şey şaraptı -ve çok iyi bir şaraptı, sertti ama aroması çok güzeldi, güneş ve üzüm yaprağı kokuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Denmemesi için bir neden göremiyorum,” dedi Jamie mantıklı bir şekilde. “Sonuçta amaç sağlık dilemek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Doğru, ama bence ‘sağlık’ sözcüğünün mecaziden çok gerçekçi bir anlamı var, en azından bazı viskilerde. Yani eğer birlikte içtiğin kişinin içkiden sağ çıkmasını umut ediyorsan.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Güldü, gözleri neşeyle kısıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Henüz içkiyle kimseyi öldürmedim Sassenach.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu kastetmedim,” dedim, bir yudum daha almak için durarak. “Ah, güzelmiş. Albay Ashe’in birliğindeki o üç milisi diyordum.” Bahsettiğim bu üç adam, Tanrı bilir nereden buldukları ve viski olduğu iddia edilen bir şişeyi bitirdikten sonra bir nöbetçi tarafından körkütük -buradaki kör sözcüğünü gerçek anlamda kullandım- sarhoş olarak bulunmuşlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ashe’in birliğinde cerrah olmadığı ve biz de onların kampının yanında kamp kurmuş olduğumuz için, gecenin bir vakti bu olayı elimden geldiğince iyi bir şekilde çözmek için çağırıldım. Adamların üçü de hayatta kalmayı başarmışlardı, ama bir tanesinin tek gözü kör olmuştu, bir tanesinin de beyninde ufak bir hasar meydana gelmişti -gizli gizli de olsa, ilk başlarda ne kadar akıllı olduğuna dair şüphelerim vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie omuzlarını silkti. Sarhoşluk hayatın basit bir gerçeği, kötü içki de bir başka gerçeğiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Thig a seo, a chuisle!</span><span class="char-style-override-4" xml:lang="tr-TR">” diye seslendi, kaşığa ve bardağa olan ilgisini kaybedip, elleri ve dizleri üzerinde, sıcak kalması için ateş çemberinin taşlarının arasında bırakılmış olan kahve demliğine doğru giden Jemmy’yi görmüştü. Jemmy davetleri duymazdan gelip, kendisini belinden yakalayıp Jamie’ye götüren Tom Findlay tehlikesinden tekmeler atarak kurtulmaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Otur,” dedi Jamie, cevap beklemeden çocuğu yere oturtup paçavra topunu uzattı. Jemmy topu aldı, kurnazca bir büyükbabasına, bir ateşe baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu ateşe atarsan,</span> <span class="italik char-style-override-5" xml:lang="tr-TR">a chuisle,</span> <span class="char-style-override-4" xml:lang="tr-TR">senin poponu tokatlarım,” dedi Jamie şakacı bir şekilde. Jemmy’nin alnı buruştu, alt dudağı büzülüp acıklı bir şekilde titremeye başladı. Ama topu ateşe atmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">A chuisle?</span><span class="char-style-override-4" xml:lang="tr-TR">” dedim aynı şekilde telaffuz etmeye çalışarak. “Yeni duyuyorum. Ne anlama geliyor?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah.” Jamie parmağını burnunun kemiğine sürterek düşündü. “ ‘Kanım’ demek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span> <span class="italik char-style-override-5" xml:lang="tr-TR">Mo fuil</span><span class="char-style-override-4" xml:lang="tr-TR">’in o anlama geldiğini sanmıştım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, öyle, ama o kan kendini yaraladığında akan kan.</span> <span class="italik char-style-override-5" xml:lang="tr-TR">A chuisle</span> <span class="char-style-override-4" xml:lang="tr-TR">daha çok... ‘Ah, kanım senin damarlarında akıyor.’ Bu genelde küçük bir çocuğa söylenir, akrabası olduğun bir çocuğa elbette.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu çok hoş.” Boş şarap bardağımı yere koyup Jamie’nin omzuna yaslandım. Hâlâ yorgun hissediyordum ama şarabın mucizesi yorgunluğumun sert köşelerini yumuşatmış, beni mayıştırmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Germain’e ya da Joan’a da böyle hitap eder miydin? Yoksa bu çok gerçek anlamıyla mı</span> <span class="italik char-style-override-5" xml:lang="tr-TR">a chusile</span> <span class="char-style-override-4" xml:lang="tr-TR">demek?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Germain’e daha çok</span> <span class="italik char-style-override-5" xml:lang="tr-TR">un petit emmerdeur*</span> <span class="char-style-override-4" xml:lang="tr-TR">demeyi tercih ederim,” dedi neşeyle. “Ama Joanie’ye</span> <span class="italik char-style-override-5" xml:lang="tr-TR">a chuisle</span> <span class="char-style-override-4" xml:lang="tr-TR">derim. Bu yalnızca vücut değil, kalbin kanı.”</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*(Fr.) Küçük baş belası. (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jemmy paçavra topunu yere atmış, ağzı açık bir şekilde, karanlık çökünce otların arasında beliren ateşböceklerine bakıyordu. Karınlarımız doyduktan ve dinlendikten sonra, herkes gecenin rahatlatıcı etkilerini hissetmeye başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adamlar, birbirlerini iyi tanımanın rahatlığı içinde çınar ağacının altındaki çim kokulu karanlığa yayılmış, şarap şişesini elden ele geçiriyorlardı. Findlay kardeşler, tek temiz yer olan arabadaydılar, ileri geri bir şeyler fırlatıyor ve karanlık çöktüğü için fırlattıkları şeylerin yarısını ellerinden kaçırıyor, birbirlerine bağırarak hakaretler yağdırıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ateşin arkasından gürültülü bir çalı hışırtısı duyuldu. Islak ama oldukça neşeli görünen Brianna çalıların arasından fırladı. Roger’ın yanında durdu, elini Roger’ın sırtına koyup yazdıklarını okumaya çalıştı. Roger kafasını kaldırıp Brianna’ya baktı, sonra rahatlayıp omuzlarını silkerek kitabının biten sayfalarını ona verdi. Brianna yanında diz çöktü, ıslak saçlarını geriye doğru atıp ateşin ışığında mektupları okumaya koyuldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin gömleğine bir ateşböceği kondu. Gömleğinin kırışıklıklarının arasında yeşil yeşil parlıyordu. Parmağımı ona doğru uzatınca uçup gitti, kaçak bir kıvılcım gibi ateşin üzerinde döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger’ı yazı yazmaya yönlendirmek iyi bir fikirdi,” dedim onaylayan gözlerle ateşe doğru bakarak. “Başına gerçekten ne geldiğini öğrenmek için sabırsızlanıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de öyle,” dedi Jamie. “William Buccleigh ortadan kaybolduğundan, Roger’ın başına gelenler başına</span> <span class="italik char-style-override-5" xml:lang="tr-TR">gelebileceklerden</span> <span class="char-style-override-4" xml:lang="tr-TR">daha önemli olmayabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bununla ne demek istediğini sormama gerek yoktu. Ayaklarının altındaki yaşamın tekmelenmesinin ve bu yaşamı yeniden kurmak için nasıl bir güç gerektiğini herkesten iyi biliyordu. Sağ eline uzandım, tutmama izin verdi. Karanlığın örtüsü altında sakat parmaklarını okşadım, yaraların kalınlaşmış çıkıntılarına dokundum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O halde kuzeninin soğukkanlı bir katil olup olmadığını öğrenmek senin için önemli değil mi?” diye sordum sakince, ellerimizin arasında geçen daha ciddi sohbeti gizlemek için.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kahkahaya benzeyen kısık ve boğuk bir ses çıkardı. Cevap olarak nasırlı parmaklarıyla parmaklarımı sarıp bastırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O bir MacKenzie, Sassenach. Leochlu bir MacKenzie.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm.” Bana Fraserlar’ın keçi gibi inatçı oldukları söylenmişti. Bu kesinlikle amcaları Colum ve Dougal için doğruydu. Annesi Ellen’ın da bu ailevi özellikten payını alıp almadığına dair herhangi bir şey duymamıştım -ama o öldüğünde Jamie henüz sekiz yaşındaymış. Peki ya halası Jocasta? Kesinlikle kaçın kurasıydı ama bence yalan dolan konusunda erkek kardeşleri kadar becerikli değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” Brianna’nın bağırışı dikkatimi yeniden ateşin diğer tarafına çekti. Elinde sayfalar ve yüzünde neşeyle karışık hoşnutsuz ifadesiyle Roger’a bakıyordu. Roger’ın yüzünü göremedim; yüzü Brianna’ya dönüktü. Tek elini kaldırıp susmasını işaret ediyordu. Adamların oturmuş içtikleri ağaca doğru dönüp kimsenin Bree’nin bağırışını duymadığından emin olmak istedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın yüz kemiklerinde parıldayan ateşi gördüm, sonra ihtiyatlı yüz ifadesi dehşete dönüştü. Ağzı açık bir şekilde ayağa kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“SUS!” diye kükredi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çok sert, gürültülü ve boğuk bir haykırıştı bu. Biri boğazına sarılmışken bağırmaya çalışmış gibiydi. Ateşböceklerini bırakıp kahve demliğini incelemeye başlayan Jemmy de dahil olmak üzere, duyma mesafesindeki herkesin donup kalmasına neden olmuştu. Jemmy eli sıcak metale on santimetre kala dönüp babasına baktı. Sonra yüzünü buruşturup korkuyla ciyaklamaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ateşin başına gidip çocuğu kucağına aldı; küçük çocuk çığlığı bastı, tekmeler savurup bu korkunç yabancıdan kurtulmak için tepinip durdu. Bree hemen çocuğu alıp göğsüne bastırdı, yüzünü omzuna gömdü. Kendisinin de şaşkınlıktan beti benzi atmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger da şoka girmiş görünüyordu. Gerçekten kendi tenine dokunduğundan emin olmaya çalışır gibi boğazına dokundu. Çenesinin altındaki ip yarası hâlâ koyuydu; ateşin ışığında bile hem o yarayı, hem de daha küçük ve düzgün olan kesik yarasını görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çığlığının ilk şoku atlatmıştı. Adamlar ağacın altından çıktılar, Findlayler koşup Roger’ın etrafına sarıp şaşkınlık ve tebrik nidaları attılar. Roger başını salladı, elinin sıkılıp sırtının sıvazlanmasına izin verirken, sanki başka bir yerde olmayı gönülden istercesine etrafına bakındı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Başka bir şey söyleyin,” dedi Hugh Findlay.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet efendim, bunu yapabilirsiniz,” dedi Iain, parlayan yuvarlak suratıyla. “Şey diyin... ‘Eti ite, otu ata ver!’ ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu öneri yuhalandı ve yerine bir dolu heyecanlı öneri sunuldu. Roger mutsuz görünmeye başlamıştı, ağzını sıkı sıkı kapadı. Jamie ve ben ayağa kalktık; Jamie’nin bir şekilde araya girmeye hazırlandığını hissedebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra Brianna tek kalçasının üzerinde Jemmy’yle heyecanlı kalabalığı yarıp olan biteni derin bir ilgiyle izlemeye başladı. Boştaki eliyle Roger’ın elini tutup gülümsedi. Gülümsemesi yalnızca dudaklarının kenarındaki titremeden belli oluyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Adımı söyleyebilir misin?” diye sordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger da onun gibi gülümsedi. Nefes alırken havanın boğazında hırıldadığını duydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu kez sakin konuştu; çok sakin. Herkes susup onu dinlemek için öne doğru eğildi. Ağır ve acılı bir fısıltıydı. İlk hece yaralı ses tellerini zorladı, son hece neredeyse hiç duyulmadı. Ama,</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Breeeeah... ah,” dedi. Bree gözyaşlarına boğuldu.</span></p>

    <p class="Normal para-style-override-1" xml:lang="zh-CN"><span class="bold char-style-override-8"> </span></p>
  </div>
</body>
</html>