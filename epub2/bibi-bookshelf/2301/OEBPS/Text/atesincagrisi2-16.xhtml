<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-16</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-14"><span class="bold">57 ŞİMDİ UYKUYA YATIYORUM...</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser Tepesi,</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">15 Nisan, 1771</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger yatağa yatmış, kulübenin penceresini kaplayan posta sıkışan görünmez sineğin kesik kesik iniltisini dinliyordu. Jem’in beşiği tülbentle kaplanmıştı ama Roger’ın da Brianna’nın da böyle bir kalkanı yoktu. O lanet şey üzerine gelirse, Roger onu yakalardı ama görünüşe göre yalnızca yataklarının üzerinde hiç yorulmadan dönüp dolaşıyor, arada sırada kulağına fısıldayarak alçalıyor, sonra yeniden uzaklaşıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sineklerin hava saldırısına rağmen uyuyakalmış olması gerekirdi, son birkaç günün aşırı heyecanından sonra oldukça yorgun düşmüştü. Daha uzaktaki milis üyelerini uyarsınlar diye yakınlardaki yerleşim yerleri sakinlerini haberdar etmek amacıyla iki gün boyunca dağlardaki barınakları ve bayırları gezmişti. Bahar ekimi rekor zamanda tamamlanmış, müsait olan bütün erkekler şafaktan alacakaranlığa kadar tarlalarla saatlerini geçirmişlerdi. Sanki devamlı kahve içiyormuş gibi vücudu hâlâ adrenalin doluydu. Adrenalinin etkisi, beyniyle kasları arasında gezip duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bugün bütün gününü çiftliğin oradan ayrılacakları güne hazırlanmasına yardım etmekle geçirmişti. Ne zaman gözlerini kapatsa, göz kapaklarının ardında o yapılan işlerin parça parça resimlerini görüyordu. Çit tamiri, samanların taşınması, Mart ayında birliğin beslenmesi için un çuvallarının hızla değirmene götürülmesi. Arabanın tekerleğine göbek takma, kırık koşum takımını onarma, ahırdan başarısız bir kaçma girişiminde bulunan beyaz domuzun yakalanmasına yardım etme, odun kesme ve sonunda akşam yemeğinden önce Claire yer elmalarını ve fıstıkları ekebilsin diye toprağı kazma.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aceleye ve çalışmaya rağmen, alacakaranlığın ışığındaki kazma işi günün düzenli coşkunluğunda güzel bir dinlence olmuştu; şimdi bu yaptığını düşündükçe dinleniyor, aklının yavaşlaması umuduyla o anı yeniden yaşadıkça uykuya dalabilmek için sakinleşiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aylardan Nisan’dı ve hava ılıktı. Claire’in bahçesi dallanıp budaklanmıştı; yeşil başaklar, yeşeren yapraklar ve küçük parlak çiçekler vardı. Asmalar çite dolanmış, Roger bahçede alacakaranlıkta çalışırken, üzerinde yavaşça sessiz ve beyaz boru çiçekleri açmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hava serinledikçe, çiçeklerin ve yeni kazılmış toprağın kokusu her tarafını sarmıştı. Pervaneler, ağaçtan benekli beyaz, gri ve siyah gölgeler halinde fırlayan yumuşak boru çiçeklerine gelmişlerdi. Tatarcık ve sivrisinek ordusu da Roger’ın ter kokusuna gelmişti. Hemen onlardan sonra dar kanatlı, kıllı gövdeli karanlık yaratıklar olan yusufçuklar da gelip, futbol holiganlarının fevri hareketleriyle hatmilerin etrafında uçuşmaya başlamışlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Battaniyelerin ağırlığının altında uzun ayak parmaklarını gerdi. Bacağı karısının bacağına değiyordu. Hafızasında küreğin sert köşesini ayağında hissetti. Toprağı kazmanın ve kökleri çıkarmanın memnun edici hissi hatırındaydı. Siyah toprak nemliydi ve yabani otların damarlarıyla doluydu. Kurtları telaş içinde kaçışıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kafasının tam üzerinden, bahçenin kokularıyla cezbedilmiş kocaman bir pervane uçmuştu. Parlak kahverengi kanatları avuç içi kadardı ve üzerinde göz şeklinde desenler vardı. Sessiz güzelliği içinde olağanüstüydü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bahçe yapan, Tanrıyla çalışır. Bu, Inverness’te büyüdüğü köşkün bahçesindeki eski bakır güneş saatinin köşesinde yazıyordu. Bu durum, Papaz Efendi’nin bahçeyle ilgilenecek ne zamanı, ne de yeteneği olduğu için biraz ironikti. Bahçe biçilmemiş otlarla ve vahşileşmiş gül ağaçlarıyla tam bir balta girmemiş orman havasındaydı. Bunu düşünüp gülümsedi. Papaz Efendi’nin hayaletine iyi geceler diledi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">İyi geceler, baba. Tanrı seni korusun.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ailesinden ve arkadaşlarından oluşan kısa bir listeye iyi geceler dileme alışkanlığını kaybedeli uzun zaman olmuştu; çocukken gece ettiği dualar genelde, “Tanrı büyük annemi, cennetteki büyükbabamı, en yakın arkadaşım Peter’ı, köpeğim Lillian’ı ve bakkalın kedisini korusun...” diye bitiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yıllardır bunu yapmamıştı ama bu küçük ayinin verdiği huzur ona şimdi yeni bir liste yapma isteği vermişti. Koyun saymaktan daha iyi bir fikir olduğunu düşündü -ve o hatırladığı huzur hissini yeniden hissetmeyi, uyumayı istediğinden daha fazla istiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İyi geceler Bayan Graham, dedi içinden. Papaz Efendi’nin eski kâhyasının, elini bir kâseye soktuktan sonra damlaların dans edip etmediğini görmek için suyu sıcak ızgaraya sıçrattığını hatırlayıp kendi kendine gülümsedi. Tanrı onu korusun.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Papaz Efendi, Bayan Graham, torunu Fiona ve Fiona’nın kocası Ernie... anne ve babası... yüzü görünmeyen bu iki gölgeye formalite icabı da olsa başını salladı. Büyük evdeki Claire’e ve hafif bir tereddütle Jamie’ye de salladı. Sonra kendi küçük ailesine. Onları düşününce içi ısındı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">İyi geceler evlat</span><span class="char-style-override-4" xml:lang="tr-TR">, dedi başını Jemmy’nin uyuduğu beşiğe çevirerek.</span> <span class="italik char-style-override-5" xml:lang="tr-TR">Tanrı seni korusun. Ve Brianna’yı da.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını öteki yana çevirip gözlerini açtığında, Brianna’nın yastığın birkaç santimetre uzağındaki kendisine dönmüş uykudaki yüzünü gördü. Elinden geldiğince sessiz bir şekilde yan dönüp Brianna’yı seyretmeye başladı. Sabah erken saatte ayrılacakları için ateşe yeni odun atmamışlardı; odanın içi öyle karanlıktı ki yüzünde yalnızca kaşlarını ve dudaklarını belli belirsiz bir şekilde görebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna hep derin uyurdu. Sırtüstü yattı, gerindi, huzurlu bir iç çekti, üç kez derin nefes aldı ve mışıl mışıl uyumaya devam etti. Belki yorgunluktan, belki sağlıktan ve temiz bir bilinçtendi -ama Roger bazen Brianna’nın, arabasının tekerlekleri üzerinde özgürce gezindiği, saçlarının rüzgârda uçuştuğu o gizli rüyalar âlemine kaçmak istiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şu anda ne rüya görüyordu? Merak ediyordu. Yüzünde Brianna’nın nefesinin hafif sıcaklığını hissedebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dün gece rüyamda Roger’la seviştiğimi gördüm. Her ne kadar unutmaya çalışsa da, güncesinde yazan bu cümle hâlâ aklındaydı. Ayin sonrası uykusu gelmişti ama Brianna’nın rüya güncesi uykusunu açıyordu. Şu anda böyle kahrolası bir şey görmüyor olsa iyi ederdi!</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna’nın düzenli nefes alış verişlerine konsantre olup gözlerini kapattı. Alnı, Brianna’nın alnından ancak birkaç santimetre uzaktaydı. Belki de rüyasının yankısını kafatasının kemiklerinin arasından yakalayabilirdi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna ve bebek de sabah burayı terk edeceklerdi; eşyaları toplanmıştı ve Roger’ın bohçasıyla birlikte kapının yanında duruyorlardı. Bay Wemyss onları, Brianna’nın güvende -ve kazançlı- olacağı, Bayan Sherston’ın portresini çizerek para kazanabileceği Hillsborough’ya götürecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok dikkatli ol,” demişti Brianna’ya, bu gece bunu üçüncü kez söyleşiydi. Hillsborough, Düzenleyicilerin topraklarının tam merkezindeydi ve Roger’ın Brianna’nın oraya gitmesi konusunda önemli çekinceleri vardı. Brianna, Roger’ın endişelerini görmezden gelmiş, kendisinin ve Jem’in tehlikede olup olmadığına dikkat etmişti. Haklı da sayılırdı -ama Roger, Brianna’nın tehlike anında farklı davranacağından emin değildi. Brianna lanet olası işi hakkında o kadar heyecanlıydı ki Hillsborough’ya ulaşmak için silahlı çetelerin arasından geçerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendi kendine usulca ‘Loch Lomond’ şarkısını söylüyordu. “Ah, sen yukarıdaki yoldan gideceksin, ben aşağıdaki ve İskoçya’da senden önce olacağım...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Beni duydun mu?” diye sordu Roger. Brianna’yı Jemmy’nin son giysilerini de katlarken kolundan yakaladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, hayatım,” dedi Bree. Alaycı bir alçakgönüllülükle kirpiklerini kırpıştırdı. Bu Roger’ı öfkelendirmişti. Brianna’yı bileğinden tutup yüzüne kendisine doğru çevirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ciddiyim,” dedi. Brianna’nın kocaman açılan gözlerinin içine baktı. Ama koyu mavi gözlerinde hâlâ alaycı bir ışıltı vardı. Bileğini daha sıkı tuttu; Brianna uzun boylu ve yapılı olduğu için, kemikleri hassas, hatta çelimsizdi. Roger’ın gözünde birden Brianna’nın teninin altındaki kemiklerin görüntüsü canlandı; çıkıntılı elmacıkkemikleri, yuvarlak kafatası ve uzun beyaz dişler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’yi kendine doğru çekip şiddetli bir şekilde öpmüştü. Öyle ki dişlerini kendi dişlerinde hissetmiş, kırılıp kırılmadığını umursamamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’nin üzerinde yalnızca bir içlik vardı ve Roger bunu çıkarmaya zahmet etmemiş, onu yatağa atıp içliği kalçalarına kadar kaldırmıştı. Bree ellerini Roger’a doğru kaldırmış, ancak kendisine dokunmasına izin vermemişti; önce Bree’nin kollarını tutmuş, sonrasında kendi vücudunun ağırlığıyla karısını yatağın çukuruna taşımıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yanlarında uyuyan bebeklerinden yarı haberdar, sessizce sevişmişlerdi. Ve şimdi bunun ortalarında bir yerlerde, Bree’nin vücudu Roger’a, sözcüklerin ötesine geçen derin ve şaşırtıcı bir yolla cevap vermişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ciddiyim,” diyerek tekrarladı Roger birkaç dakika sonra. Bree’nin saç tellerinin arasından usulca konuşuyordu. Bree’nin üzerine yatmış, kollarıyla sarmalamıştı. Bree hareket edemiyordu. Kıpırdanmaya başlayınca, Roger kendini biraz geri çekti ama yine de Bree’yi bırakmadı. Bree iç çekti. Roger, Bree’nin ağzının hareket ettiğini hissetti. Dişleri nazikçe Roger’ın köprücük kemiğinin altındaki ete değdi. Roger’ı ısırdı. Aniden değil, yavaş yavaş, emerek ısırdı. Roger ayaklanıp geri çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biliyorum,” dedi. Kollarını kıpırdatıp Roger’a arkadan sarıldı. Roger, Bree’nin ıslak ve sıcak yumuşaklığını hissetti. “Ben de ciddiyim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İstediğin bu muydu?” Bree’yi uyandırmamak için usulca fısıldadı. Vücudunun sıcaklığı yatak çarşaflarını ısıtmıştı; derin uykudaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eğer bu Bree’nin istediğiyse -ne, gerçekten istediği bu muydu? Roger’ın vahşi sevişmesi miydi? Yoksa bunun arkasında yatan gücü hissetmiş ve buna mı -yani Roger’ın Bree’yi güvende hissettirme çaresizliğine- cevap vermişti?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eğer bu sertlikteyse... Roger yutkundu, Stephen Bonnet’yi düşününce yumruklarını sıktı. Bree ona hiçbir zaman aralarında geçeni anlatmamıştı ve Roger da kesinlikle sormaması gerektiğini düşünmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger dua etmekten çok uzaklaşmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendini daha önce hissettiği gibi yeniden orman gülleriyle dolu bir cehennemde hissediyordu. Hangi yöne dönerse dönsün, aynı ıslak kökler ve asılı yapraklar önünde bitiyordu. Loş tüneller kaçış umudu sunuyor, ancak sonlarında daha büyük kördüğümler onu bekliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gerçek aşkımla hiçbir zaman yeniden karşılaşamayacağım, Loch Lomond’un güzel kıyılarında ve bayırlarında...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Teni adeta batıyor, bacaklarını huzursuzca sallıyordu. Yanından vızıldayarak geçen sivrisineğe vurdu -elbette çok geçti. Hareketsiz durması imkânsızdı. Yavaşça yataktan çıkıp, kramp giren kaslarını gevşetmek için hızla dik çöküp durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu onu biraz olsun rahatlatmıştı. Şınav çekmek için yere yattı ve sessizce saymaya başladı. Yalnızca göğsündeki, kollarındaki ve omuzlarındaki artan yanma hissine konsantre olmuştu. Saymanın gevşetici bir tekdüzeliği vardı. Yirmi altı, yirmi yedi, yirmi sekiz...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonunda kasları geçici bir yorgunlukla titredi. Ayağa kalkıp pencereyi gizleyen postu kaldırdı. Çıplak bir şekilde pencerenin kenarında durup, ıslak gecenin iliklerine işlemesine izin verdi. Daha çok sivrisineği içeri alabilirdi ama bir tanesini dışarı da atabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ay ışığında orman gümüşten gibi görünüyordu. Ormanın kararmış kalbindeki belli belirsiz bir ateş, milisin orada kamp kurduğunun işaretiydi. Bütün bir gün boyunca katırların ya da bakımsız atların üzerinde, tüfekleri battaniyelere sarılı bir şekilde yolculuk etmişlerdi. Rüzgârın kesik kesik getirdiği insan seslerini ve kahkahaları duydu. En azından uyanık olan tek o değildi; bunu düşünmek onu rahatlatmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Açık alanın uzak köşesindeki büyük evden daha parlak bir ışık belirdi. Bir fener; biri uzun, biri kısa iki kişi yan yana yürüyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adam soru sorar gibi bir şey söyledi; Jamie’nin sesini tanıdı ama sözcükleri seçemedi. “Hayır,” dedi Claire’in sesi. Yaklaştıkça söyledikleri netleşiyordu. Fenerin ışığında Claire’in ellerinin hareket ettiğini gördü. “Tarlada uğraşmaktan leş gibi oldum. Önce banyo yapacağım. Sen yatağa çık.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzun olan tereddüt ettikten sonra feneri uzattı. Roger ışıkta bir an Claire’in yüzünü gördü, gülümsüyordu. Jamie eğilip Claire’i öptükten sonra geri çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Acele et o halde,” dedi. Roger, Jamie’nin sesindeki cevap veren gülümsemeyi duyabiliyordu. “Sen yanımda yokken uyuyamıyorum Sassenach.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hemen uyuyacaksın, değil mi?” Durdu, sesinde şakacı bir eda vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hemen değil, hayır.” Jamie’nin bedeni karanlığın içinde eriyip gitti, ama rüzgâr kulübeye doğru esiyordu ve sesi gölgelerin arasından hâlâ duyuluyordu. “Ama diğerini sen gelene kadar yapamam.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Claire sessizce güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen bensiz başla,” dedi, pınara doğru dönerken. “Ben sana yetişirim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Claire’in geri döndüğünü görene kadar pencerede bekledi. Claire alelacele yürüdükçe, onun adımlarıyla fener de sallanıyordu. İçeri girdi. Rüzgâr dönmüştü, ateş hâlâ yansa da, ormandaki adamların sesi artık duyulmuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Erkencisin dostum,” dedi, nazikçe ateşböceğini dürttü. “Dışarıda başka biri var mı?” Sinek birkaç santimetre uzaklaşıp durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ormana doğru baktı, teni soğuktu, göğsündeki kıllar diken diken olmuştu. Dalgın bir şekilde göğsünü okşayıp Bree’nin ısırdığı noktayı hissetti. Ay ışığı karanlıktı, teninde hafif bir leke vardı; sabah olduğunda hâlâ orada mı olacaktı? Merak etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Postu yeniden örtmek için uzandığında, cama yansıyan ay ışığını gördü. Brianna’nın şahsi eşyalardan oluşan küçük koleksiyonu pencerenin yanındaki rafta duruyordu: Jocasta’nın verdiği bir çift kaplumbağa kabuğundan tarak ve gümüş bileziği. İçinde solucanotu yağı bulunan küçük bir cam kavanoz, iki ya da üç parça sünger. Bir de büyük bir kavanoz dolusu havuç tohumu. Bu gece solucanotu yağı için zamanı kalmamıştı ama Roger, Bree’nin gün içinde o tohumlardan içtiğine hayatına bahse girerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Postu kapatıp yatağa doğru seğirtti. Beşiğin yanından geçerken durup, cibinliğin içinden elini sokarak bebeğin nefesini hissetti. Sıcak ve rahatlatıcıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jem üzerindeki örtüleri atmıştı; Roger cibinliği kaldırıp bebeği güzelce örttü. Yumuşak bir şey vardı... ah, Jemmy’nin oyuncak bebeği; göğsüne bastırmıştı. Roger, elini Jemmy’nin sırtına koyup nefes alış verişlerini hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi geceler evlat,” diye fısıldadı sonunda. Küçük çocuğun yumuşak göğsüne dokundu. “Tanrı seni korusun ve kollasın.”</span></p>

    <p class="Normal para-style-override-8" xml:lang="zh-CN"><span class="char-style-override-6" xml:lang="tr-TR"> </span></p>
  </div>
</body>
</html>