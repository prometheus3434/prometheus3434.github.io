<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-26</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-24"><span class="bold">67 SONUÇ</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Düşman tamamen dağıldı ve şu an saat iki buçuk. Ordu kamptan sekiz kilometre uzakta ve zaman kaybetmeden Alamance’taki kampa derhal geri dönmekte fayda var. Kralcılardan ölenleri ve yaralananları almak için boş arabalar istendi. Aynı şekilde bu arabalarla taşınan yaralı isyancıların yaraları iyileştirildi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">“Direnişçilere karşı düzenlenen yolculuğun vukuat kaydı,”</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">William Tryon</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tüfekten çıkan bir mermi David Wingate’in dirseğini parçalamıştı. Kötü şans; eğer üç santimetre yukarıya isabet etseydi, kemiği kıracaktı ve buna rağmen iyileştirilebilecekti. Eklemi yarım dairesel bir kesitle açıp düzleşen mermiyi ve birçok kemik parçasını çıkardım. Kıkırdak kötü bir şekilde zarar görmüştü ve biseps tendonu tamamen yırtılmıştı; koyu kırmızı etin derinliklerinde saklanmış gümüş renkli ucunu görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Düşüncelere dalıp alt dudağımı ısırdım. Eğer her şeyi olduğu gibi bırakırsam, kol kalıcı olarak -ve kötü bir şekilde- sakat kalacaktı. Eğer yırtılmış tendonu bağlayabilir ve eklem kapsülündeki kemik uçlarını düzeltebilirsem, muhtemelen bileğini yeniden biraz olsun kullanabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Artık bedenlerle, malzemelerle ve kan lekeli bandajlarla dolu bir cankurtaran deposuna benzeyen kamp alanına baktım. Tanrıya şükür bedenlerin çoğu, yalnızca lanet okuyup inlemek için bile olsa, hareket ediyordu. Bir adam, arkadaşları onu getirdiğinde ölmüştü; bir ağacın gölgesinde, battaniyesine sarınmış bir şekilde hareketsiz yatıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gördüğüm yaralardan çoğu hafifti, ancak iki adam silahla vurulmuştu; onları sıcak tutup iyi sonuçlanmasını ummaktan başka yapabileceğim bir şey yoktu. Brianna daha yüzeysel yaraları olanlara ballı su vermek için dolaşırken, sürekli diğerlerinin şoka girip girmediklerini, ateşleri olup olmadıklarını kontrol ediyordu. Meşgul olmasının daha iyi olduğunu düşünüyordum. Yüzü beyaz ve buruşuk da olsa, sürekli hareket ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Savaş bittikten kısa bir süre sonra bir bacak kesmem gerekmişti. Yakınlarda kamp kurmuş ve cerrahı olmayan Mercer’ın bölüğünden bir adamdı. Havan topunun sekmesiyle ayağının büyük bir kısmı parçalanmış, alt bacağının eti paramparça kemiğinden ip gibi sarkıyordu. Bacak ayaklarının oradaki çamura düştüğünde Brianna’nın bayılacağını sanmıştım, o da öyle düşünmüştü ama mucize eseri ayakta kalıp -gerçekten bayılmış olan- hastaya destek oldu. Ben de o sırada kanayan damarları dağlayıp büyük bir hızla bacağı bağladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie gitmişti; adamlarını geri getirmiş, sıkıca bana sarılmış ve bir kez ateşli bir şekilde öpmüş, sonrasında esirleri Vali’ye götürmek için Lindsayler ile gitmişti. Yol boyunca herkese Roger’ı sormuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin geri dönmesi beni neşelendirmişti ama Roger için duyduğum endişe göğüs kemiğimin altında küçük bir ağırlıktı. Ancak çalışırken bunu unutabiliyordum. Şimdilik haber almamak en iyi haberdi ve zihnimin oyunlarından kurtulmak için hastaların arasında önceliği belirlemeye ve onları tedavi etmeye</span> <span class="char-style-override-4" xml:lang="tr-TR">sıkıca sarılmıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başka hiçbir şey acil değildi. Adamlar teker teker dönmeye devam ediyorlardı ve Bree yüreği ağzında, hepsinin yüzüne bakıyordu. Onlardan birinin bana ihtiyacı olması durumunda Brianna beni çağıracaktı. Pekâlâ, kararımı verdim. Zamanı gelmişti; deneyecektim. Bay Wingate’in biraz daha acı çekmesi dışında kaybedecek pek az şey vardı. Bunu isteyip istemediğini soracaktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Rengi solmuştu ve terliyordu, yine de dimdikti. Başını sallayarak izin verdi, ben de viski şişesini ona uzattım; sağlam eliyle sanki içinde hayat iksiri varmış gibi şişeyi ağzına götürdü. Diğer adamlardan birini kolunu sabit tutsun diye çağırdım ve süratle dirseğine, bisepsin alt tarafını açığa çıkaran ve alanı daha ulaşılabilir kılan ters bir ‘T’ işareti kazıdım. En uzun forsepsimle, yırtılan tendonun sert gümüş telini ayırdım, elimden geldiğinde aşağıya doğru çektim. Ta ki ek yeriyle birlikte delebileceğim bir yere gelip ses çıkarana ve bir sürü ucu birbiriyle birleştirmek gibi hassas bir işi yapana kadar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Etrafımdaki her şeyle bağlantımı kesip dikkatimi önümdeki soruna odakladım. Ayağıma damlayan damlaların çıkardığı</span> <span class="italik char-style-override-5" xml:lang="tr-TR">pıt</span> <span class="char-style-override-4" xml:lang="tr-TR">sesinin farkındaydım, ama bunun kollarımdan ve yüzümden akan ter mi, hastanın akan kanı mı, yoksa ikisi mi olduğunu bilmiyordum. Güzel bir cerrahi iğnem ve ince kaynamış ipekten dikiş ipliğim vardı; kaygan ve parlak dokudaki küçük ve düzgün siyah zikzaklar oldukça sağlam duruyordu. Normalde bunun gibi harici olmayan dikişlerde katgüt ipliğini kullanırdım, çünkü bu iplik gittikçe eriyor ve vücut tarafından emiliyordu. Ancak tendonlar o kadar yavaş bir şekilde iyileşiyordu ki -eğer iyileşirlerse- bunu göze alamazdım. İpek iplikler oldukları yerde kalıcı olacaklardı ve bir soruna yol açmamaları için dua ediyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Zor kısım bitmişti ve zaman yeniden başlamıştı. Bu işin üstesinden cesurca gelen David’le yumuşak bir sesle konuşuyordum; operasyonun bittiğini söylediğimde, başını sallayıp hafifçe gülümsemeye çalışsa da dişlerini sıkmıştı ve yanakları gözyaşlarıyla ıslanmıştı. Yaralarını seyreltilmiş alkolle yıkadığımda çığlık attı -hep böyle yaparlar; zavallılar bunu engelleyemiyorlar- ama sonra kesikleri dikip yaraları bandajladığımda titreyerek doğruldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunun için büyük bir yetenek gerekmiyordu; artık dikkatimi başka vakalara da verebilirdim. Arkamdaki bazı erkeklerin Vali Tryon’ı överek savaşı tartıştıklarının farkına varmaya başladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen gördün mü?” diye soruyordu bir tanesi hevesli bir şekilde. “Gerçekten söyledikleri gibi mi yaptı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer öyle değilse iç organlarımı deşip kahvaltı için kızartsınlar,” diye cevapladı arkadaşı oldukça açık bir şekilde. “Kendi gözlerimle gördüm, değil mi? Atını yukarı doğru sürüp düşmana teslim olmasını yüz yüzeyken emretti. Bir an cevap veremediler, kimin konuşacağını görmek için birbirlerine bakıp durdular, sonra biri hayır diye bağırdı, lanet olsun, kesinlikle teslim olmayacaklardı. Fırtına bulutunu bile korkutacak kadar asık suratlı olan Vali de şaha kalkıp kılıcını kaldırdı, sonra indirip haykırdı; ‘ateş edin!’ ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hemen ateş ettiler mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, etmedik,” diye atıldı başka bir ses. Tavrı daha eğitimli ve soğuktu. “Bizi suçluyor musun? Milislere katılmak için kırk şilinlik ikramiye bir şey ama halka acımasızca ateş etmek başka bir şey. Karşıya baktığımda diğer safta karımın kuzeninin bana sırıttığını gördüm! Şimdi, o alçağı ne ben, ne de ailem çok severdi ama eve gidip Sally’me az önce kuzeni Millard’ı delik deşik ettiğimi nasıl söyleyeceğim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kuzen Millard’ın aynı şeyi sana yapmasından iyidir,” dedi ilk ses, bariz bir şekilde sırıtarak. Üçüncü adam ise güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gayet doğru,” dedi. “Ama bunu bekleyip göremezdim. Vali, oradaki adamların tereddüde düştüklerini görünce hindi gibi kızarmıştı. Kılıcını havada tutup, üzengilerin üzerinde yükselip haykırdı; ‘Ateş edin lanet olasıcalar! Ya onlara, ya da bana!’ ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Anlatıcı, yeniden canlandırdığı bu sahneye bir hayli coşku eklemişti. Dinleyiciler hayranlıkla fısıldaşmaya başladılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İşte sana asker!” dedi bir ses, ardından aynı fikirde olan herkesin haykırışları duyuldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biz de ateş ettik,” dedi anlatıcı, sesinde hafif bir umursamazlık vardı. “Başladıktan sonra çok uzun sürmedi. Kuzen Millard koşmaya başlayınca çok hızlıdır. Piç hızla gözden kayboldu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İnsanlar buna daha da fazla güldüler. Ben de gülümseyip David’in omzunu okşadım. O da konuşmaları içtenlikle dinliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır efendim,” dedi bir başkası. “Tryon’ın bu kez zaferinden emin olmak istediğini düşünüyorum. Düzenleyicilerin liderlerini savaş alanında asmaya gittiğini duydum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” Bunu duyunca elimde bandajla arkama döndüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adamlar şaşkın gözlerle bana baktılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, hanımefendi,” dedi biri, şapkasının kenarını tuhaf bir şekilde çekiştirerek. “Lillington’ın tugayından biri söyledi; o eğlenceyi seyredecekti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğlence,” diye mırıldandı adamlardan birkaçı, istavroz çıkardılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Quaker’ı asarlarsa çok yazık,” dedi bir başkası, karamsar bir yüzle. “İhtiyar Husband korku salıyor olabilir ama gaddar değil. Bu, James Hunter ya da Ninian Hamilton için de geçerli.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki Kuzen Millard’ı asar,” dedi biri, sırıtarak komşusunu dürterek. “Sen de ondan kurtulursun ve karın da Vali’yi suçlar!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu duyunca bir kahkaha tufanı koptu ama sesleri güçlü değildi. Şu anda savaş alanında olan bitenin resmini aklımdan silmeye çalışarak işime geri döndüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Savaş, gerekli olduğunda bile oldukça kötüydü. Kazananın acımasız intikamı bir derece daha kötüydü. Tryon’ın bakış açısına göre bu da gerekli olabilirdi. Savaşlar devam ederken, bu savaş hem hızlı, hem de ölü sayısı bakımından nispeten daha küçük bir savaş olmuştu. Himayemde yirmi yaralı askerim vardı ve yalnızca bir tane ağır yaralı görmüştüm. Elbette başka yerlerde de yaralılar vardı ama insanların yaptıkları yorumlara bakılırsa, bozguna uğranmış, ancak katliam yaşanmamıştı. Milisler, kuzen olsun olmasın, yurttaşlarını kesmeye hiç hevesli değillerdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu, Düzenleyicilerin birçoğunun sağ salim kurtuldukları anlamına geliyordu. Vali, zaferini mühürlemek, kurtulanların gözlerini korkutmak ve bu tehlikeli hareketin uzun zamandır için için yanan fitilini yok etmek için etkili bir hareketin gerektiğini hissediyor olabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir hareketlenme oldu ve bir atın nal sesleri duyuldu. Kafamı kaldırıp baktığımda -yanımda duran Bree’nin de kafası kalktı, vücudu ise gergindi- Jamie’nin Murdo Lindsay’le birlikte döndüğünü gördüm. İkisi de atlarından indi. Jamie, Murdo’yu Gideon’la ilgilenmesi için yolladıktan sonra hemen yanıma geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüzündeki telaşlı ifadeden Roger’a dair herhangi bir haberi olmadığını anladım; yüzüme bakıp kendi sorusunun cevabını da orada gördü. Omuzları hayal kırıklığıyla düştü, sonra yeniden dikleşti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben gidip savaş alanına bakacağım,” dedi bana kısık sesle. “Bölüklerin arasına haber yollamıştım. Eğer herhangi bir yere götürüldüyse, biri bize haberini verir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de seninle geliyorum.”Brianna kirli önlüğünü çoktan çıkarıp top haline getirmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie Brianna’ya bakıp başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tamam kızım, tabii ki. Bir dakika, annene yardım etsin diye Josh’ı getireceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de atları hazırlayayım.” Hareketleri hızlı ve sarsaktı, her zamanki atletik tavırları yoktu. Elindeki su şişesini düşürdü ve yerden alana kadar birçok kez elinden kaydırdı. Yeniden düşürmemesi için şişeyi elinden alıp elini sertçe sıktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bana bakarken ağzının kenarı titredi; sanırım gülümsemeye çalışıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi olacak,” dedi. “Onu bulacağız.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedim, elini bıraktım. “Bulacağınızı biliyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Açık alana hızla gidişini seyrettim. Kabarık eteklerini, yumruk haline getirdiği elleriyle tutuyordu. Korkunun yer değiştirip, tıpkı bir taş gibi karnıma çöreklendiğini hissettim.</span></p>

    <p class="Normal para-style-override-7" xml:lang="zh-CN"><span class="bold char-style-override-5" xml:lang="tr-TR"> </span></p>
  </div>
</body>
</html>