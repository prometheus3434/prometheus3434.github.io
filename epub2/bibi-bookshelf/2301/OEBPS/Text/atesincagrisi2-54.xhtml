<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-54</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-50"><span class="bold">95 LOŞ YAZ</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ertesi gün Roger kapıyı arkasından kapadıktan sonra bir süre verandada durup sabahın erken saatlerinin serinliğini içine çekti. Tanrım, saat yedi buçuktan daha geç olamazdı ama her zaman güne başladığı saatten oldukça geç bir saatti. Güneş çoktan en yüksek tepedeki kestane ağaçlarının arkasına çekilmişti, parlayan haresi son sarı yapraklardan görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Havada hâlâ kan tadı vardı ama düzleşmiş balkabağı asmalarındaki karanlık yolun ardında bufalodan kalan en ufak bir iz yoktu. O günkü işleri aklından geçirirken etrafına bakındı. Tavuklar avluda dolanıyorlardı ve ceviz ağacının gövdesini kemiren küçük bir grup domuzun sesini duyuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sanki işlerine günler değil de aylar, hatta yıllarca ara vermiş gibi tuhaf bir hisse kapılmıştı. İlk başlarda çok güçlü hissettiği yer değiştirme hissi, uzun zaman önce onu terk etmişti ama şimdi öncesinden de daha güçlü bir hal alarak geri dönmüştü. Gözlerini kapayıp bir süre sonra yeniden açınca, kendini kesinlikle Oxford’daki Broad Sokağı’nda bulacaktı. Araba egzozu burun deliklerine dolacak, Bodleian*’ın tozlu kitaplarının arasında huzurlu bir sabah çalışması vaadi uzanacaktı.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*Oxford Üniversitesi’nin kütüphanelerinden biri.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu fikri aklından uzaklaştırmak için elini uyluk kemiğine vurdu. Bugün olmazdı. Burası Tepe’ydi, Oxford değil. Ve çalışmak huzurlu olabilirdi ama ellerle yapılmalıydı, zihnen değil. Budanması gereken ağaçlar ve toplanması gereken samanlar vardı; tarladaki saman değil, tepelerde oraya buraya yayılmış samanlar vardı ve kış boyunca fazladan bir ineği beslemeye yetecek kadardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Etleri tütsülemede kullandıkları kulübenin çatısında düşen bir ağaç dalının açtığı bir delik vardı. Çatının onarılması ve padavrayla yeniden kaplanması, dalın da kesilip odun yapılması gerekiyordu. Toprak donmadan ya da çamura dönmeden yeni bir tuvalet çukuru kazılmalıydı. Otların kesilmesi gerekiyordu. Çitin demirleri düzeltilmeliydi. Lizzie’nin çıkrığı onarılmalıydı...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendini bitkin ve aptallaşmış hissetti. Karmaşık düşünceler şöyle dursun, basit bir seçim yapmayı bile beceremiyordu. Son birkaç günün yorgunluğunu üzerinden atmak için yeterince -hatta daha da fazla- uyumuştu ama Jamie’yi sağ salim eve getirme işleminin hemen ardından gelen Thomas Christie ve ailesi bütün zihin enerjisini ondan çekip almıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gökyüzüne baktı. Bir süre yağmur yağmazdı ve çatı bekleyebilirdi. Omuzlarını silkip kafasını kaşıdı. O halde samanları toplayıp ağacı budayabilirdi. Bree’nin yaptığı bir paket sandviçi ve taştan bira bardağını alıp çantasına koyduktan sonra tırpan ve küçük balta almaya gitti. Yürüdükçe açılıyordu. Çamların altı gölgelik ve soğuktu ama güneş yürüdüğü her yerde kendini hissettirecek kadar yüksekteydi. Kasları ısındı ve yürüdükçe açıldı. Yüksek çayırlardan ilkine tırmandığında dağın ve ormanın fiziksel dünyasına gömüldü. Gelecek rüyaların ve hatıraların dünyasına geri dönmüştü, artık yeniden vardı ve buradaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ayağını kesmek istemezsin,” diye kendi kendine konuştuktan sonra baltasını bir ağacın altına bırakıp otları kesmek için eğildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu, büyük baltayla kuru ve zengin ekinlerin toprağa yayıldığı, o rahatlatıcı bir şekilde tekdüze olan düzenli iş değildi. Bu hem daha zor, hem de daha kolaydı. Tek elle dalları ya da otları tutup köklere yakın yerden kesecek ve bir avuç yaban otunu yanında getirdiği heybeye dolduracaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tarlayı sürmenin akılsız kas gücünden çok dikkat gerektiriyordu. Ot yığınları ağaçların her yerini sarmıştı ve aralarında küçük çalılar, azalan budaklar ve böğürtlenler çıkmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Rahatlatıcı bir işti ama dikkat gerektirdiği halde aklı kısa zamanda başka şeylere kaymıştı. Yıldızların altında, kara dağ yamacında Jamie’nin söylediği şeylerdi bunlar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bazılarını biliyordu; Alex MacNeill ile Nelson McIver’ın arasında kötü bir şey olduğunu ve bunun nedenini biliyordu; Patrick Neary’nin oğullarından biri hırsızdı ve bu konuda ne yapılması gerektiğini biliyordu. Hangi toprağın, ne zaman ve kime satılması gerektiğini biliyordu. Diğerlerine dair en ufak bir fikri yoktu. Stephen Bonnet’yi düşünerek dudaklarını sıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Claire’le ilgili ne yapılması gerektiğini de biliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer ölürsem, onun gitmesi gerek,” demişti Jamie aniden ateşli bir titremeden kalkarak. Roger’ın kolunu şaşırtıcı bir güçle sıkmıştı, gözleri simsiyah yanıyordu. “Onu yolla. Gitsin. Eğer çocuk da geçebilirse hepiniz gidin. Ama Claire’in gitmesi şart. Taşlara geri döndür onu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?” diye sormuştu Roger usulca. “Neden gitmesi gerek?” Jamie’nin ateşten aklını kaçırması ve düzgün düşünemiyor olması muhtemeldi. “Taşlara gitmek tehlikeli bir işti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tehlikeli olan onun burada bensiz olması.” Fraser’ın gözleri bir anlığına o keskin odağını kaybetmişti; yüz hatları yorgunlukla gevşemişti. Gözleri yarı kapalıydı, arkasına yaslandı. Sonra aniden gözlerini yeniden açtı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O eskilerden,” dedi. “Eğer öğrenirlerse, onu öldürürler.” Sonra gözleri yeniden kapandı ve diğerleri onu gün ışığında bulana kadar da bir daha konuşmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir sonbahar sabahının parlak ışığında, o dağda geçen kayıp gecenin dans eden alevlerinden ve uğuldayan rüzgârından kurtulduktan sonra Roger, artık Fraser’ın yalnızca ateşinin yüksek olmasından dolayı pusların arasında dolandığını, kanındaki zehirden çıkan hayaletler yüzünden karısı için endişelendiğini anlıyordu. Yine de bunları dikkate almadan edemedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">O eskilerden.</span><span class="char-style-override-4" xml:lang="tr-TR">” Fraser kötü bir İngilizce konuşmuş olmalıydı. Eğer Galce söyleseydi, anlamı çok daha net olacaktı. Eğer,</span> <span class="italik char-style-override-5" xml:lang="tr-TR">O bir ban-sidhe*,</span> <span class="char-style-override-4" xml:lang="tr-TR">demiş olsaydı, Roger Jamie’nin karısının gerçekten peri ırkından geldiğini ya da yalnızca bilge bir kadın olduğunu düşündüğünü anlardı.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*Perilerin sahibesi. Kelt kültüründe doğaüstü bir varlık. (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın kendi çağında bile ‘diğerleri’ne olan inanç, herkesçe kabul edilmese de İskoç dağlarında yaşayanların arasında çok güçlüydü. Şimdi nasıldı? Azizler ve melekler şöyle dursun, Fraser’ın hayaletlere bile inandığı apaçıktı. Roger’ın alaycı Presbiteryen aklına göre, Azize Genevieve’e mum yakmakla periler için bir kap süt bırakmak arasında büyük fark yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öte yandan,</span> <span class="italik char-style-override-5" xml:lang="tr-TR">diğerleri</span> <span class="char-style-override-4" xml:lang="tr-TR">için konmuş süte asla dokunmayacağını, inek ahırına ya da kapı pervazına asılmış bir tılsıma asla dokunmayacağını ve bunun nedeninin yalnızca onu koyan kişiye olan saygısı olmadığını biliyor ve bunu bilmek onu huzursuz ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çalışmak onu terletmişti; gömleği omuzlarına yapışmaya başlıyordu ve boynundan ter akıyordu. Su içmek ve teri emmesi için alnına bir bez bağlamak için durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser haklı olabilirdi. Onun ya da Brianna’nın -hatta Claire’in de-</span> <span class="italik char-style-override-5" xml:lang="tr-TR">sìdheanach**</span> <span class="char-style-override-4" xml:lang="tr-TR">olması yüzüne gülünecek türden de olsa... bu olayın birden fazla yüzü vardı, değil mi? Onlar farklıydılar; herkes taşların arasından yolculuk edemezdi.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">**(Gal.) Kanatlı. (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir de diğerleri vardı. Geillis Duncan. Claire’e bahsettiği bilinmeyen yolcu. Claire’in ormanda kafasını bulduğu ve gümüş dolgularına dokunulmamış olan adam. Bunu düşününce, terli bile olsa önkollarındaki tüylerin diken diken olduğunu hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie saygısından dua ederek o kafayı evin yakınlarındaki bir tepeye gömmüştü. Adam, Fraser Tepesi’nin gelecekteki mezarlığı olacak bu güneş dolu açıklık alanın ilk sakini olmuştu. Claire’in ısrarlarıyla küçük mezara sert bir granit koymuştu ve üzerine hiçbir şey yazmamıştı -ne yazılabilirdi ki?- ama üzerinde yeşil yılantaşından damarları vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser haklı mıydı?</span> <span class="italik char-style-override-5" xml:lang="tr-TR">Eğer çocuk da geçebilirse hepiniz gidin.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eğer gitmezlerse... o zaman bir gün hepsi o güneşli açıklıkta yatacaklardı: o, Brianna, Jemmy, her biri bir parça granitin altında. Tek farkları, hepsinin bir ismi olacağıydı. Tarih olarak ne yazılacaktı peki? Bir anda aklına bu takıldı ve çenesindeki teri sildi. Jemmy’ninkinde sorun olmazdı ama diğerleri...</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Eğer çocuk da geçebilirse.</span> <span class="char-style-override-4" xml:lang="tr-TR">Eğer Claire’in teorisi doğruysa ve taşların arasından geçebilmek, tıpkı göz rengi ya da kan grubu gibi genetikse -o halde Jemmy’nin Bonnet’nin çocuğu olması durumunda şansı yarı yarıyaydı; Roger’ın çocuğuysa şansı dörtte üç ya da dörtte dörttü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vahşi bir şekilde ot yığınlarını keserken, tutmadığı için tohumlar şarapnel parçaları gibi ortalığa saçıldı. Sonra yastığının altındaki küçük pembe heykeli hatırlayıp derin bir nefes aldı. Eğer işe yaradıysa, eğer bir çocukları daha olacaksa, o çocuk kesinlikle onun kendi kanından olacaktı. Olasılık dörtte üçtü -ya da belki bir gün, aile mezarlığında bir taş daha demekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Heybesi neredeyse dolmuştu ve artık kesilmeye değer daha fazla ot kalmamıştı. Baltasını alıp heybesini sırtlandıktan sonra tepeden aşağıya, en yüksek mısır tarlasının kenarına doğru ilerledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunlar alışık olduğu İngiliz mısır tarlalarına değil, çayıra benziyordu. Bakir bir orman yoluyken artık ağaçlar, gökyüzüne karşı siyah ve ölü görünüyorlardı. Kabukları soyulmuştu ve ölüme terk edilmişlerdi. Aralarındaki boşluğa da mısır ekilmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Toprağı ekinler için yeterince temizlemenin en hızlı yolu buydu. Ağaçlar ölünce yapraksız dalların arasından yeterince güneş sızıp mısırların üzerine geliyordu. Bir, iki ya da üç yıl sonra ölü ağaç kökleri yeterince çürüyüp gövdeleri çökecek ve odun olarak kullanılmak üzere kesileceklerdi. Şimdilik hâlâ ayaktaydılar ve mısırların üzerine çıplak kollarını açmış ürkütücü korkuluklara benziyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mısırlar da toplanmıştı; sabah güvercini sürüleri kuru otların arasında böcek arıyorlardı, Roger’ın yaklaşmasından korkan bıldırcınlar ise yere atılmış bir avuç bilye gibi kaçıştılar. Roger’ın kafasının üzerinde güven içinde duran bir ağaçkakan şaşkınlıkla bağırıp, gürültülü oyma işlemine devam etmeden önce durup Roger’ı inceledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sevinmiş olmalısın,” dedi kuşa ve heybesini yere koyup kemerindeki baltayı aldı. “Bir sürü böcek çıktı sana, değil mi?” Ölü ağaçlar sayısız böcek tarafından kuşatılmıştı; kabuğu soyulmuş ağaçların arasında bir sürü ağaçkakana rastlanabilinirdi, çukur kazan avlarının toprak altından gelen seslerini duymak için kafalarını çeviriyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Üzgünüm,” diye fısıldadı seçtiği ağaca. Bir ağaca acımak gülünçtü; hele ki fidanların, buzu çözülen topraktan bahara kavuşma coşkusuyla sert kayaları bile kırıp fırladıkları ve dağları kaplayan gür ağaçların nefeslerinin havayı dumanlı bir maviye büründürdüğü böylesi bir bakir doğada. Bu nedenle bu his, işe başlamadan harcadığı zaman kadar uzun sürmeyecekti; üçüncü ağaca geldiğinde istediği gibi terliyor ve işin tersliğine lanetler okuyor olacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yine de işe her zaman ince bir gönülsüzlükle yaklaştı. Hoşuna gitmeyen konu sonucundan çok süreciydi. Yakacak odun elde etmek için bir ağacı kesmek doğru bir hareketti; kabuğunu soymak, köklerin çıplak ve açık gövdesine su çekememesini sağlayarak bir ağacı yavaş yavaş ölüme terk etmek, nedense pratik bile olsa adiceydi. En azından, ağaçların zaten cansız ve yapraksız olduğu sonbaharda bu o kadar tatsız değildi; tıpkı uykuda ölmek gibi, diye düşündü. Ya da umut etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Büyük gövdeyi çabucak keserken hoş kokulu ağacın dalları kafasının üzerinde sallanıyordu. Hiç durmadan ikinci kurbanına geçti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tabii ki birinin onu ağaçtan özür dilerken duymamasını istiyordu. Jamie her zaman öldürdüğü hayvanların ardından dua ederdi ama bir ağaç onun için yalnızca yakıt, alet yapma ya da büsbütün bir engeldi. Ağaçkakan birden kafasının üstünde bağırdı. Roger onun bu şekilde ötmesine neden olan şeyin ne olduğunu görmek için döndü ama Kenny Lindsay’in ağaçların arasından yaklaşan küçük ve ince bedenini görünce rahatladı. Görünüşe göre Lindsay aynı iş için buraya gelmişti; dostane bir selam vermek için kabuk soyma bıçağını salladı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">“Madain mhath, a Smeòraich!</span><span class="char-style-override-4" xml:lang="tr-TR">” diye bağırdı. “Duyduğuma göre yeni bir kiracımız varmış, öyle mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger haberlerin bu kadar hızlı yayılmasına şaşırmadı. Bira bardağını Lindsay’e uzatıp yeni aile hakkındaki ayrıntıları anlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Adı Christie’ymiş, değil mi?” diye sordu Kenny.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Thomas Christie, oğlu ve kızı. Tanırsın, o da Ardsmuir’deymiş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi? Ah.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İşte Christie’nin adı duyulduğunda hissedilen o hafif ürperti yine belirmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Christie,” diye tekrarladı Kenny Lindsay. Dilinin ucu bir anda belirip ismin tadına baktı. “Hmm. Evet.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Christie’yle ilgili sorun ne?” diye sordu Roger. O anda huzursuzluğu daha da arttı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun mu?” Kenny şaşırmışa benziyordu. “Sorun yok, var mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Yani adını duyunca biraz şaşırdın gibi. Acaba hırsız, ayyaş ya da öyle bir şey mi diye merak ettim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny’nin yüzü, sabah güneşinin sızdığı bir çayır gibi aydınlandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, şimdi anlıyorum. Hayır, hayır, Christie tanıdığım kadarıyla gayet düzgün bir insandır.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanıdığın kadar mı? Ardsmuir’de birlikte değil miydiniz yani? O öyle söylemişti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, oradaydı,” dedi Kenny ama hâlâ tereddüt eder bir hali vardı. Roger’ın zorlamaya devam etmesi, Kenny’nin omuz silkmesinden başka bir cevabı doğurmadı. Bir süre sonra yalnızca bira ya da su içmek için durmak üzere ağaç kesme işlemine geri döndüler. Tanrı’ya şükür hava soğuktu ama bu şekilde çalışınca terler boşanıyordu ve iş bitince Roger son bir yudum alıp suyun geri kalanını kafasından aşağı döktü, ısınmış teni suyun soğukluğuyla ürperdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biraz dinlenmek istemez misin,</span> <span class="italik char-style-override-5" xml:lang="tr-TR">a Smeòraich?</span><span class="char-style-override-4" xml:lang="tr-TR">”</span> <span class="char-style-override-4" xml:lang="tr-TR">Kenny baltasını yere bırakıp sızlanarak sırtını gerdi. Başını çayırın uzağındaki çamlara çevirdi. “Benim evim şurada. Karım domuz etini satmaya gitti ama taze yayık ayranı var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger gülümseyerek başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gelirim o halde Kenny, teşekkürler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hayvanlarıyla ilgilenmek için Kenny’yle birlikte gitti; Lindsay’in iki sağmalık keçisi ve ağılda bir domuzu vardı. Kenny yakınlardaki küçük bir dereden hayvanlara su getirirken Roger da otları istifleyip bir parça da keçinin yemliğine koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Güzel domuz,” dedi Roger nazikçe. Kenny domuzun yemesi için mısır dökerken Roger da onu bekledi. Domuz benekli ve büyük bir hayvandı, tek kulağı kesikti ve gözleri kötü kötü bakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Engerek yılanı kadar zalim ve neredeyse onun kadar hızlı,” dedi Kenny domuza kısık gözlerle bakarak. “Dün neredeyse elimi bileğimden koparacaktı. Onu çiftleşmesi için Mac Dubh’ın domuzuna götürecektim ama gitmek istemedi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Havasında olmayan bir dişiye pek bir şey yapamazsın,” dedi Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny başını sallayarak düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, olabilir. Ancak onları yumuşatmanın yolları vardır, değil mi? Bu bana kardeşim Evan’ın öğrettiği bir ipucudur.” Roger’a dişlerinin arasındaki boşluğu göstererek gülüp, kulübenin köşesinde duran mısırı mayalandırırken tatlı bir koku yayan fıçıyı işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi?” deyip güldü Roger. “Umarım işe yarar o halde.” Bir anda istemeden de olsa Kenny’yi ve heybetli karısı Rosamund’u yatakta beraber düşündü ve alkolün bu nahoş evlilikte büyük rol oynayıp oynamadığını merak etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, yarayacak,” dedi Kenny güven içinde. “Arpa ile suyun ekşi karışımına bayılıyor. Sorun şu ki yaradılışının ihtiyaç duyduğundan fazla verirsen, çok iyi yürüyemez. Mac Dubh ayağa kalktığında, sizin domuzu ona getirmemiz gerekir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kızışma döneminde mi? Bizim erkek domuzu yarın getiririm,” dedi Roger çekinmeden. Kenny önce şaşırdı, sonra bu duyduğu hoşuna gitti ve başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,</span> <span class="italik char-style-override-5" xml:lang="tr-TR">a Smeòraich.</span><span class="char-style-override-4" xml:lang="tr-TR">”</span> <span class="char-style-override-4" xml:lang="tr-TR">Bir an durdu, sonra sakince ekledi: “Umarım Mac Dubh yarın ayaklanır o halde. Tom Christie’yi gördü mü?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Henüz değil ama ona bahsettim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi? Sorun yok, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger gözlerini kıstı, Kenny gözlerini kaçırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christe’yle ilgili huzursuzluğu devam ediyordu. Ani bir hisle otların üzerine doğru eğilip Kenny’nin elini yakaladı. Kendisinden daha yaşlı olan Kenny’nin şaşkınlığı yüzünden okunuyordu. Roger adamın elini sıktı, parmak eklemlerine hafifçe vurdu ve bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny, kapıdan sızan gün ışığına karşı gözlerini kırpıştırarak Roger’a baktı. Sonunda boş kovayı bırakıp elini eski püskü eteğine sürüp resmi bir şekilde Roger’a uzattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger adamın elini bıraktığında tavırları hâlâ dostaneydi ama aralarındaki durum nazik bir şekil almıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Christie?” dedi Roger, Kenny başını sallayarak onayladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet. Hepimiz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hepiniz Ardsmuir’de miydiniz? Jamie de mi?” Bunu düşünmek onu şaşırtmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny yeniden başını onaylarcasına sallayıp kovasını almak için eğildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, başlatan Mac Dubh’dı. Bilmiyor muydun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yalan söylemenin bir anlamı yoktu. Başını iki yana salladı. Jamie’yi gördüğünde, soru sorulabilecek bir durumda olduğunu düşünüp ona bundan bahsetmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ. Christie diyince. O adamla ilgili bir sorun mu var?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lindsay, artık mason bir kardeşini dışarıdan herhangi bir adamla tartışmadığını anladığı için ilk baştaki gibi kendini tutmuyordu. Başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hayır. Yalnızca onu burada görmek beni biraz şaşırttı. Mac Dubh’la iyi anlaştığı pek söylenemez. Eğer gidecek başka bir yeri olsaydı, Fraser Tepesi’ne geleceğini hiç sanmam.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bir anlığına Ardsmuir’den gelip de Jamie Fraser’a hayran olmayan birinin varlığıyla şaşkına döndü ama sonra da böyle olmaması için bir neden göremedi; Tanrı biliyor ya, Fraser dost edinebildiği kadar düşman da edinebilen bir adam.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sorduğu soru gayet açıktı. Kenny keçi ağılına, sanki kaçacak delik arar gibi baktı ama Roger onunla kapı arasında duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O kadar önemli değil,” dedi sonunda, omuzlarını aniden aşağı düşürerek. “Christie Protestan, anlıyor musun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, anlıyorum,” dedi Roger oldukça soğuk bir şekilde. “Ama II. James yanlısı diğer tutsaklarla birlikte esir edildi. Ardsmuir’deki sorun bununla mı ilgiliydi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Büyük bir olasılıkla, diye düşündü. Kendi çağında, Katolikler ile John Knox ve benzerlerinin acımasız İskoç oğulları arasında düşmanlık yoktu. İskoçlar’ın din savaşlarından daha çok sevdiği hiçbir şey yoktu ve II. James taraftarlarının davaları da buydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Battaniyelerine sıkı sarılmazlarsa Papa’nın bacadan inip ayak parmaklarını ısıracaklarına ikna olmuş birkaç sadık Kalvinisti, Meryem Ana’ya yüksek sesle dua eden adamlarla dip dibe aynı hapishaneye tıkmak... evet, bunu anlayabiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O halde Christie Ardsmuir’e nasıl geldi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny şaşırmış gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, o bir II. James yanlısıydı, geri kalanlarla birlikte Culloden’da tutuklanmış ve mahkûm edilmişti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Protestan bir II. James yanlısı mı?” Bu imkânsız ya da inanması güç değildi -siyaset bundan daha tuhaf dostlar yaratmıştı hep. Yine de alışılmadıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny iç çekip ufka baktı. Güneş, çamların üstünden yavaşça batıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İçeri girelim MacKenzie. Tom Christie Tepe’ye geldiyse, biri sana her şeyi anlatsa iyi olacak. Eğer acele edersem, akşam yemeği saatinde eve dönmüş olursun.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Rosamund evde değildi ama yayık ayranı, tıpkı Kenny’nin vadettiği gibi soğuktu. Sandalyeler çekildi ve ayranlar bardaklara döküldü. Kenny Lindsay sözünü tuttu ve ciddi bir havayla anlatmaya başladı. Anlattığına göre Christie ülkenin aşağı bir bölgesinde yaşıyordu; gerçi MacKenzie, Edinburgh diyince bu kadarını anlamıştı zaten. Ayaklanma zamanı, Christie şehirde tüccarlık yapıyordu. İşi iyiydi ve çok çalışkan olan babasından henüz yeni miras kalmıştı. Tom Christie hiç tembel değildi ve centilmenliğe soyunmaya karar vermişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu aklına koyduktan sonra Prens</span> <span class="italik char-style-override-5" xml:lang="tr-TR">Tearlach</span><span class="char-style-override-4" xml:lang="tr-TR">’ın ordusu da şehirdeyken, en güzel giysilerini giyip, ordu subayı bir İrlandalı olan O’Sullivan’a gitmişti. “Aralarında ne olduğunu kimse bilmiyordu. Ortada yalnızca birkaç dedikodu dolanıyordu. Ama Christie geri döndüğünde, elinde Dağlıların ordusuna erzak bulmak için bir sözleşme ve o gece Holyrood’daki dans için bir davetiye vardı.” Kenny yayık ayranından büyük bir yudum alıp bardağı masaya koydu. Bıyıklarının üzerinde kalın beyaz bir tabaka vardı. Roger’a bakıp başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Saraydaki o baloların neye benzediğini duyduk. Mac Dubh</span> <span class="char-style-override-4" xml:lang="tr-TR">ara sıra bize onlardan bahsederdi. İskoçya’nın bütün krallarının portrelerinin bulunduğu kocaman bir salon ve bir öküzü pişirebilecek kadar büyük mavi Hollanda çinisinden ocaklar varmış. Prens ve onu görmeye gelen bütün büyük insanlar, ipekler ve dantellerle süslü giysiler giyerlermiş. Ve yemek! Tanrım, öyle yemekler anlattı ki!” Kenny, boş mideyle tüm o betimlemeleri hatırlayınca gözleri kocaman oldu ve rüyadaymış gibi bakmaya başladı. Dilini çıkarıp üst dudağındaki ayranı dalgın bir şekilde yaladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra titreyip yeniden kendine geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her neyse,” dedi sakince. “Ordu Edinburgh’tan ayrılınca Christie de onlarla gitmiş. Bunun nedeni kendi yatırımına göz kulak olmak ya da Prens’in gözüne girmek olabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Christie’nin vatansever gerekçelerle hareket etmiş</span> <span class="char-style-override-4" xml:lang="tr-TR">olmasının, Kenny Lindsay’in olasılıklar listesinde olmadığını sezmişti. Kendine göre nedenleri temkin mi yoksa hırs mı bilinmez, Christie orduyla kalmış ve çok da uzun kalmıştı. Ordudan Culloden’dan bir gün sonra, Nairn’deyken ayrılmış ve subay arabalarından birini kullanarak Edinburgh’a dönmeye başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer arabayı bırakıp atla gelseydi, başarırdı,” dedi Kenny alaycı bir şekilde. “Ama hayır; bir sürü Cambell’ın ortasına düşmüş. Hükümet birlikleri.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendini seyyar satıcı olarak da göstermeye çalıştığını duydum ama yolda bir çiftlik evinden bir yığın mısır almış ve çiftçi, Christie’nin beyaz bir nişanla onun bahçesine girmesinin üzerinden üç günden fazla geçmediği konusunda yeminler etmiş. Askerler de onu yakalamışlar ve olanlar olmuş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie ilk olarak Berwick Hapishanesi’ne, ardından da -yalnızca Kraliyet’in bildiği nedenlerle- Jamie Fraser’ın bir sene sonra geldiği Ardsmuir Hapishanesi’ne gitmiş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben aynı anda geldim.” Kenny boş bardağa baktıktan sonra sürahiye uzandı. “Eski bir hapishaneydi orası, dökülüyordu ama yıllardır kullanılmamıştı. Kraliyet bu hapishaneyi yeniden açmaya karar verdiğinde, her yerden adamlar getirtmişler; belki toplamda yüz elli adam varmış. Çoğu mahkûm edilmiş II. James yanlısı -hırsız ve birkaç katil.” Kenny aniden gülünce Roger da gülümsemesine engel olamadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny iyi bir anlatıcı değildi ama öyle bir canlılıkla konuşuyordu ki Roger tarif ettiği sahneyi gözünde kolayca canlandırabiliyordu: İs lekeli taşlar ve hırpani adamlar. İskoçya’nın her yerinden gelen, evlerinden ayrı düşmüş, akrabalarından ve arkadaşlarından yoksun kalmış, pisliğin, açlığın ve dip dibe yataklarının hem hassaslığı, hem de medeniyeti yok ettiği bir gübre yığınına atılmış çöp parçalarıydılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İçeride, kendilerini korumak ya da topluluğun rahat etmesini sağlamak için küçük gruplar kurulmuş ve bu gruplar arasında çatışmalar yaşanıyordu. Kıyıya vuran dalgaların içindeki çakıl taşları gibi bir oraya bir buraya çarpıyorlar, birbirlerini yaralı</span><span class="char-style-override-4" xml:lang="tr-TR">yorlar, bazen arada kalan bahtsızları eziyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yemek ve sıcak, değil mi?” dedi Kenny tarafsızca. “Başka hiçbir şey böyle bir yerde önemli değildir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Grupların arasında, liderinin Thomas Christie olduğu küçük dik başlı bir grup vardı. Yalnızca kendilerini önemseyerek aralarında yemeklerini ve battaniyelerini paylaşıyorlar, birbirlerini kolluyorlardı ve Katolikleri öfkeden delirtecek kadar kibirliydiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aramızdan biri yanacak olsa -ve ara sıra uyurken ocağa atılanlar oluyordu- ateşi söndürmek için üstüne bile işemezlerdi,” dedi Kenny başını iki yana sallayarak. “Yemek çalmayacakları kesindi ama bir kenarda durup pezevenkler, tefeciler, putperestler hakkında konuşarak yüksek sesle dua ederlerdi ve kimleri kastettiklerini bildiğimizden de emin olurlardı!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sonra da Mac Dubh</span> <span class="char-style-override-4" xml:lang="tr-TR">geldi.” Sonbaharın son aylarında parlayan güneş batmaktaydı; Kenny’nin kirli sakallı yüzüne gölgeler yansımıştı ama Roger hatlarındaki hafif yumuşamayı görebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İsa’nın gelişi gibi bir şey, değil mi?” dedi Roger. Kendi kendine konuşur gibiydi, Kenny’nin duyup gülmesine şaşırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır dostum, onu gemiyle getirdiler. Jamie Roy’un gemiye binmediğini biliyorsun, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O tür bir şeyler duymuştum,” diye cevapladı Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her ne duyduysan doğrudur,” dedi Kenny gülerek. “Hücreye geldiğinde yüzü yemyeşildi, bir köşeye kustu, sonra bankın altına girip bir-iki gün boyunca orada kaldı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser ilk olarak sessizce durup kimin kim, neyin ne olduğunu gözlemlemişti. Ama o doğuştan bir centilmen, toprak sahibi ve ateşli bir savaşçıydı; Dağlıların arasında çok saygı duyulan bir adamdı. Adamlar doğal olarak ona boyun eğmiş, fikrini sormuş, yargılarını merak etmişler ve en zayıfları onun kanatlarının altına girmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ve bu Tom Christie’nin pabucunun dama atılması demek oldu,” dedi Kenny başını sallayarak. “Kendini o çöplüğün en güçlü horozu sanıyordu.” Kenny kafasını ileri geri sallayıp horoz taklidi yapınca Roger kahkahayı patlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, anladım. Mücadeleye girişmedi, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny hemen başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O kadar kötü olmayabilirdi. Tabii eğer çetesinin yarısı Mac Dubh</span><span class="italik char-style-override-5" xml:lang="tr-TR">’</span><span class="char-style-override-4" xml:lang="tr-TR">ın hikâyelerini dinlemek için onun dualarından vazgeçmeseydi. Ama asıl konu, yeni müdürdü.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Müdür Bogle’un yerine Albay Harry Quarry getirilmişti. Quarry nispeten genç bir adamdı ama Falkirk’te ve Culloden’da savaşmış deneyimli de bir askerdi. Bogle’un tersine, emri altındaki tutsaklara saygılı davranıyordu ve Jamie Fraser’ın ününü duymuştu. Onu mağlup da olsa, onurlu bir rakip olarak görüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Quarry, Ardsmuir’deki göreve getirildikten kısa bir süre sonra Mac Dubh’la görüşmek istedi. Aralarında ne olduğunu bilmiyorum ama bu iş kısa bir süre içinde rutine bindi; haftada bir kez gardiyanlar Mac Dubh’ı alıp tıraş olmaya ve yıkanmaya götürüyorlardı. Mac Dubh, Quarry’yle akşam yemeği yiyor ve gerekli olan her şeyden konuşuyordu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tom Christie bundan da hoşlanmadı,” diyerek tahmin yürüttü Roger. Christie’nin anlaşılır bir resmini oluşturmaya çalışıyordu; hırslı, akıllı ve kıskanç. Becerikliydi ama Fraser’ın savaş yeteneklerine sahip değildi. Roger bir anda Christie’ye karşı sempati duydu; Jamie Fraser sıradan bir ölümlü için zorlu bir mücadeleydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny başını iki yana salladı ve bardağını bitirmek için arkaya doğru yasladı. İç çekerek bardağı masaya koydu, sürahiyi göstererek kaşlarını kaldırdı. Roger elini sallayarak teklifi reddetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, daha istemem, teşekkürler. Ama masonlar... bu nasıl oldu? Bunun Christie’yle ilgisi olduğunu mu söyledin?” Neredeyse hiç ışık yoktu. Eve karanlığın içinde yürümesi gerekecekti ama önemli değildi; merakı, neler olduğunu öğrenmeden gitmesine izin vermeyecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny önlüğü uyluk kemiklerinin üzerine çekerek homurdandı. Misafirperverlik güzel bir şeydi ama onun da yapacak işleri vardı. Yine de nezaket nezaketti ve Ardıçkuşu’nu kendisi olduğu için seviyordu, Mac Dubh’ın damadı olduğu için değil.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, peki.” Omuzlarını silkip teslim oldu. “Hayır, Christie, Mac Dubh’ın bu kadar büyük olmasını hiç kabullenemiyordu. Buna kendisinin layık olduğunu düşünüyordu.” Roger’ı kurnaz gözlerle süzdü. “Böyle bir yerde lider olmanın bedellerini bilmediğine eminim -bir süre sonra anlar. Ama bunun onunla hiç ilgisi yok.” Bu konu dışı söylediklerini geçiştirmek için elini salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Christie bir liderdi ama Mac Dubh</span> <span class="char-style-override-4" xml:lang="tr-TR">kadar iyi değildi. Onu dinleyen yalnızca Tanrı-dırdırcıları değildi; iki kişi vardı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kendi dininden olanlara karşı kullandığı bu ifadeye şaşırsa da daha fazlasını duyma isteğinden bunun üzerinde durmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki sonra?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yine sorunlar çıktı.” Kenny omuzlarını silkti. “Küçük sorunlar ama oldu işte.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İki toprak parçası birbirine yaklaştığında ya aralarında dağlar yükselir ya da bir parça diğerine boyun eğer, bu sırada da toprak çatlar, taşlar yerinden oynar, böylelikle kırılmalar, parçalanmalar oluşurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Mac Dubh’ın düşündüğünü görüyorduk,” dedi Kenny. “Ama o aklından geçenleri anlatan bir adam değil, öyle değil mi?”</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Neredeyse kimseye anlatmaz,</span> <span class="char-style-override-4" xml:lang="tr-TR">dedi Roger içinden. Fraser’ın, uğuldayan sonbahar rüzgârında neredeyse duyulmayan sesini hatırlamıştı birden.</span> <span class="italik char-style-override-5" xml:lang="tr-TR">Bana anlattı.</span> <span class="char-style-override-4" xml:lang="tr-TR">Bu düşünce göğsünde ani ve küçük bir sıcaklık gibiydi ama dikkatinin dağılmaması için bunu hemen bir kenara bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir gece oldukça geç bir saatte Mac Dubh</span> <span class="char-style-override-4" xml:lang="tr-TR">bize geldi,” dedi Kenny. “Ama yatıp uyumak yerine, beni ve kardeşlerimi, Gavin Hayes, Ronnie Sinclair... ve Tom Christie’yi çağırdı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser iki adamı uykularından uyandırıp hücrenin birkaç penceresinden birine getirmişti. Gecenin ışığı pencereden sızıp yüzüne yansıyordu. Bütün gün çalışmaktan gözkapakları ağırlaşmış ve her yeri ağrıyan adamlar, Jamie’nin etrafına toplanıp bunun ne anlama geldiğini merak etmişti. Son kavgadan beri -iki adam anlamsız bir hakaret yüzünden kavgaya tutuşmuşlar- Christie ve Fraser tek kelime konuşmuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yumuşak bir bahar gecesiydi, hava hâlâ soğuktu ama bozkırların taze yeşil otlarının ve uzaktaki denizin tuz kokusu her yere yayılmıştı; insanın özgürce toprağın üzerinde koşup kanın damarlarında hızla aktığını hissetmek isteyeceği bir geceydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie tetikteydi; temkinli ve dikkatliydi. Fraser ve onun en yakın ortaklarıyla yüz yüzeydi. Amaçları ne olabilirdi? Doğru, etraflarında uyuyan elli adamla bir hücrenin içindelerdi. Bu adamların bazıları, çağırıldıkları takdirde Christie’nin yardımına koşardı. Ancak bir adam, henüz tehdit edildiğini kimse bilmeden dövülebilir ya da öldürülebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser ilk başta tek kelime etmedi, gülümsedi ve elini Tom Christie’ye uzattı. Adam bir an şüphe içinde tereddüt etti fakat sonuçta hiçbir seçeneği yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Christie öyle bir şok geçirdi ki Mac Dubh’ın elinde yıldırım olduğunu sanabilirdin.” Kenny’nin elini masanın üzerinde açık bir şekilde duruyordu, avucu nasırdan sertleşmişti. Kısa ve kalın parmaklarını yavaşça kapadı, kafasını iki yana salladı, yüzünde kocaman bir gülümseme belirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Mac Dubh’ın Christie’nin özgür bir mason olduğunu nereden anladığını bilmiyorum ama anladı. Jamie Roy’un mason olduğunu anlayan Tom’un yüzünü görmeliydin!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu Quarry yapmıştı,” diye açıkladı Roger’ın gözlerindeki soruyu gören Kenny. “Kendisi bir Usta’ydı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Quarry Usta masondu ve garnizon subaylarından oluşan küçük bir askeri locanın başkanıydı. Üyelerden biri daha yeni ölmüştü ve loca gerekli üye sayısı olan yediden bir kişi eksik kalmıştı. Quarry durumu değerlendirmişti ve titiz araştırmalardan sonra Fraser’ın onlara katılmasını istemişti. Sonuçta II. James yanlısı olsun ya da olmasın, bir kişi bir kişidir.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ortodoks öğretilerine tam olarak uyan bir durum olmasa da Quarry’nin düzenlemeleri kendine uyduran bir adam olduğunu düşündü. Fraser da öyleydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Böylelikle Quarry onu locaya kattı ve bir ay içinde çıraklıktan kalfalığa, sonra yine bir ay içinde kalfalıktan ustalığa yükseldi. İşte bu sırada bize bundan söz etmeye karar verdi. O gece yedimiz birden yeni bir loca bulduk. Ardsmuir Locası İki Numara.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bunu duyunca güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Siz altınız ve Christie.” Protestan Tom Christie. Kibirli ama onurlu, mason yemini etmiş, Fraser’ı ve onun Katoliklerini tarikat kardeşi olarak kabul etmekten başka bir seçeneği olmayan Christie.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İlk başta öyleydi. Üç ay içinde hücredeki her adam çırak oldu. Sonra da çok sorun çıkmadı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çıkamazdı. Masonların temel ilkelerinde eşitlik -beyefendi, çiftçi, balıkçı, toprak sahibi; bu tür ayrımlar bir locada dikkate alınmazdı- ve hoşgörü vardı. Kardeşler arasında siyaset ya da din tartışılmazdı, kural buydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Locaya bağlı olmanın Jamie’ye zarar verdiğini de sanmıyorum,” dedi Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi Kenny, belli belirsiz bir şekilde. “Hayır, ben de sanmıyorum.” Sandalyesini geriye itip kalktı; hikâye bitmişti; karanlık çökmüştü ve artık mum yakma zamanıydı. Ocağın yanında duran mumlara doğru gitmedi ama Roger etrafı çevrili ateşin parıltısına bakıp ilk kez pişmiş yemek kokusu olmadığını fark etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Akşam yemeği için eve gitme zamanı,” dedi ayağa kalkarak. “Benimle geliyorsun, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kenny’nin adeta yüzü güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Geleceğim o halde,</span> <span class="italik char-style-override-5" xml:lang="tr-TR">a Smeòraich,</span> <span class="char-style-override-4" xml:lang="tr-TR">teşekkürler. Bana keçileri sağmam için biraz zaman ver, hemen döneceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ertesi sabah doğranmış bufalo etinden, tatlı soğanlardan ve mantarlardan yapılmış omletlerin yendiği leziz bir kahvaltıdan sonra yukarı çıktığımda, Jamie’nin uyanık olduğunu gördüm. Ama gözleri parlamıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu sabah nasılsın?” diye sordum getirdiğim tepsiyi masaya, elimi de alnına koyarak. Hâlâ sıcaktı ama artık yanmıyordu; ateşi neredeyse tamamen düşmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer insanlar nasıl olduğumu sormayı bırakacaklarsa, ölmeyi tercih ederdim!?” diye cevapladı somurtkan bir şekilde. Bu ruh halinin iyileştiğinin bir işaret olduğunu düşünüp elimi çektim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu sabah odadaki lazımlığı kullandın mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tek kaşını kaldırarak ters ters baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen kullandın mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendini iyi hissetmediğinde gerçekten çok zorsun,” dedim lazımlığa bakmak için kalktığımda. İçi boştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki de ben hasta olduğumda çok zor olan sen olabilir misin Sassenach? Beni sukabağı böceklerinden ve toynak parçalarından yapılmış iğrenç şeylerle beslemediğin zamanlarda, karnımı dürtüp bağırsaklarıma samimi sorular soruyorsun. Ahh!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aslında yaptığım şey çarşafı çekip karnını dürtmekti. İdrar kesesi şişkin değildi; bağırmasının nedeni tamamen gıdıklanmasından kaynaklanıyordu. Hemen karaciğerine dokunarak muayene ettim ama sertlik yoktu. Bu iyi bir şeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sırtında ağrı var mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Popomda bariz bir ağrı var,” dedi tek gözünü kısıp bakarak. Kendini korumak için ellerini karnına koydu. “Ve gittikçe kötüleşiyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yılanın zehrinin böbreklerine zarar verip vermediğini anlamaya çalışıyorum,” diye açıkladım sabırla. Son söylediğini duymazdan gelmeye çalıştım. “Eğer işeyemiyorsan- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu gayet iyi yapıyorum,” dedi, kanıt isteyeceğimden korkup çarşafı göğsüne kadar çekerek. “Şimdi beni kahvaltımla baş başa bırak ve- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nereden biliyorsun? Yapmadın ki- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yaptım.” Lazımlığa şüpheyle baktığımı görünce kaşlarının altından bakıp içinde ‘pencere’ sözcüğü geçen bir şey mırıldandı. Pencereye gittim. Panjurlar açıktı ve soğuk sabah havasına rağmen pencere açıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne yaptın?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani,” diyerek kendini korumaya çalıştı, “ayakta duruyordum ve yapabileceğimi düşündüm, hepsi bu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden ayakta duruyordun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, yapabiliyordum da ondan.” Göz kırptı, dün doğmuş bir bebek kadar masumdu. Sorudan vazgeçip daha önemli konulara girdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İçinde kan var- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kahvaltıda ne var?” Hastalığıyla ilgili sorularımı duymazdan gelip yan yattı, tepsinin üzerindeki peçeteyi kaldırdı. Ekmek ve süt kâsesine baktıktan sonra kafasını çevirip en hain bakışını attı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şikâyetlerine devam etmesine fırsat vermeden yanındaki sandalyeye oturup sorular sordum: “Tom Christie’yle ilgili sorun ne?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şaşırarak gözlerini kırpıştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir sorun mu var?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben bilmiyorum; onu görmedim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben onu görmeyeli yirmi yıldan fazla olmuştur,” dedi kaşığı alıp ekmeği ve sütü şüpheyle dürterek. “Bu sırada adamın bir kafası daha çıktıysa, haberim yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ha-ha,” dedim sabırla. “Roger’ı kandırmış olabilirsin ama seni tanıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu duyunca başını kaldırdı ve çarpık bir şekilde güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi? Biliyor musun, ekmekle süt pek umurumda değil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu gülümsemeyi görünce kalbim pır pır etti ama ciddiyetimi korudum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer sana biftek getirmem için bana şantaj yapmayı düşünüyorsan, unut gitsin,” dedim. “Gerekirse Tom Christie hakkında kendim de bir şeyler öğrenebilirim.” Ayağa kalktım, sanki gidecekmişim gibi eteklerimi salladım ve kapıya doğru döndüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer ballı yulaf lapası yaparsan anlatırım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arkama döndüğümde gülerek bana baktığını gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlaştık,” deyip sandalyeme geri oturdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre durup düşündü. Nasıl ve nereden başlayacağını karar vermeye çalıştığını anladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger bana Ardsmuir’deki mason locasından bahsetti,” dedim başlamasına yardım etmek için. “Dün gece.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie şaşkın gözlerle bana baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger bunu nereden öğrenmiş peki? Christie mi söylemiş?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, Kenny Lindsay. Ama belli ki Christie geldiğinde Roger’a mason olduğuna dair bir işaret vermiş. Aslında ben</span> <span class="char-style-override-4" xml:lang="tr-TR">Katolikler’in mason olma hakları olmadığını sanıyordum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şaşırmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Papa Ardsmuir hapishanesinde yoktu, ben vardım. Gerçi yasak olduğuna dair de bir şey duymadım. Yani Roger bir mason, öyle mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Görünüşe göre öyle. Belki artık yasak değildir. Sonra olacak.” Elimi sallayıp konuyu kapatmayı önerdim. “Christie’yle ilgili başka bir durum var, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını sallayıp uzaklara baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, var,” dedi usulca. “Astsubay Murchison diye birini hatırlıyor musun Sassenach?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok net bir şekilde.” Astsubayla Cross Creek’te tanışalı iki seneden fazla olmuştu. Adamın ismi yakın bir zamanda geçmiş başka bir olay dahilinde tanıdık gelmişti. Sonra nereden duyduğumu hatırladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Archie Hayes ondan -ya da onlardan- bahsetmişti. Evet; iki taneler, ikizler. Bir tanesi Culloden’da Archie’yi vuran adam, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını salladı. Gözleri kapanmıştı. Geçmişe, Ardsmuir’de geçirdiği zamana geri döndüğünü anladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Soğukkanlılıkla birini vurmak ikisinden de beklenecek bir hareketti. Karşılaşmayı hiç istemeyeceğim zalim bir ikili.” Ağzının kenarı yukarı doğru kıvrıldı ama bunun nedeni neşe değildi. “Stephen Bonnet hakkında bildiğim tek iyi şey, o ahmaklardan birini öldürdüğü.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki ya diğeri?” diye sordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Diğerini ben öldürdüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Odaya aniden, sanki ikimiz de Fraser Tepesi’nden çok uzaklara gitmişiz gibi bir sessizlik hakim oldu. Ne söyleyeceğimi beklerken mavi gözleriyle gözlerimin içine baktı. Yutkundum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?” diye sordum. Kendi sesimdeki sakinliğe ben bile şaşırmıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kafasını iki yana sallayarak bakışlarını çevirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yüzlerce nedeni var,” dedi usulca, “ve hiç neden yok.” Sanki demir prangaların ağırlığını hissetmiş gibi dalgın bir şekilde bileğini ovuşturdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sana onların zalimliklerine dair bir sürü hikâye anlatabilirim ve hepsi doğru. Zayıf insanları yağmaladılar, hırsızlık yapıp dövdüler ve zalimliğin bizzat kendisinden zevk alan insanlardı. Bu tür insanlara merhamet edilmez, hapishanede bu olmaz. Ama bunu bir bahane olarak söylemiyorum, bahane yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ardsmuir’deki tutsaklar iş için kullanılıyorlardı. Turba kesiyorlar, taş taşıyorlardı. Küçük gruplar halinde çalışıyorlar, her grubun başında tüfekli ve sopalı bir İngiliz asker bulunuyordu. Tüfek, firarları engellemek içindi, sopa ise emirleri güçlendirmek ve itaati sağlamak içindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yazdı. Dağlarda yazın nasıl olduğunu bilirsin Sassenach, yazın nasıl loştur, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başımı salladım. Yaz loşluğu dağlardaki gecelerin ışığıydı. Çok kuzeyde olduğu için güneş yaz dönümü arifesinde batıyordu; ufukta kayboluyordu ve gece yarısı bile gökyüzü süte benzer bir beyazlıkta oluyordu. Hava kararmıyordu ama puslu görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hapishane müdürü ışıktan ara sıra yararlanıp tutsakları gecenin körüne kadar çalıştırıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O kadar umursamıyorduk,” dedi Jamie. Gözleri açıktı ama hafızasındaki loş yaza dalmıştı. “İçeride olmaktansa dışarıda olmak daha iyiydi. Hal böyleyken geceleyin yorgunluktan öyle bitik oluyorduk ki adım atacak halimiz kalmıyordu. Rüyada yürümek gibiydi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">O günün işi bittiğinde gardiyanlar da adamlar da yorgunluktan tükenmişti. Tutsak grupları toplanmış, bozkırda ayaklarını sürte sürte, yalpalaya yalpalaya, bir an önce yatıp uyumanın hayaliyle sıra halinde hapishaneye geri yürümüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onlar gittiklerinde biz hâlâ taş ocağındaydık; arabaları taş kesme aletleriyle ve son bloklarla doldurup onların peşinden gitmemiz gerekiyordu. Hatırlıyorum, arabanın içindeki yatağa bir blok koyup yorgunluktan ölerek geri çekilmiştim. Arkamdan bir ses geldi. Dönüp baktığımda Astsubay Murchison’ı gördüm. Billy’ydi ama ben bunu sonradan öğrendim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Astsubay, gökyüzünün midye kabuğunu andıran renginin altında siyah ve bodur görünüyordu. Yüzü ise hiç görünmüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ara sıra merak ederim, eğer yüzünü görsem acaba yapmaz mıydım diye.” Jamie’nin sol elindeki parmaklar dalgın bir şekilde bileğini okşadı. Hâlâ taktığı o demir prangaların ağırlığını hissettiğini fark ettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Astsubay sopasını kaldırıp Jamie’nin kaburgalarına vurmuş, sonra da yerde duran çekici işaret etmişti. Sonra arkasına dönmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir an hiç bunu düşünmedim,” dedi Jamie usulca. “İki adımda üstüne çullanmıştım. Prangalarımın zincirlerini boğazına geçirdim. Ses çıkartacak zamanı olmadı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Araba, taş ocağının havuzundan üç metre kadar uzaktaydı; on metre kadar aşağıda ise beyaz gökyüzünün altında yaklaşık otuz metre derinliğinde siyah ve dalgasız bir havuz vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu bloklardan birine bağlayıp aşağıya attım. Sonra arabaya geri döndüm. Grubumdaki iki adam orada durmuş, loş ışığın içinde heykel gibi dikilmiş beni izliyorlardı. Ne onlar bir şey söylediler, ne de ben. At arabasının üzerine çıkıp dizginleri elime aldım, onlar da arabanın arkasına bindiler. Arabayı hapishaneye doğru sürdüm. Kısa sürede diğer gruba yetiştik. Tek kelime etmeden herkes geri döndü. Kimse ertesi geceye kadar Astsubay Murchison’ı sormadı. İş için köye indiğini düşünmüşlerdi. Onu bulacaklarını hiç düşünmedim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ne yaptığının farkına varıp elini bileğinden çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki ya o iki adam?” diye sordum usulca. Başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tom Christie ve Duncan Innes.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir iç çekip kollarını uzattı, omuzlarını sanki gömleğini düzeltircesine kaldırdı. Aslında üzerinde geniş bir pijama vardı. Sonra tek elini kaldırıp yukarıya ve aşağıya doğru çevirdi, ışıkta kaşlarını çatarak bileğine baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tuhaf şey,” dedi. Sesinde şaşkın bir eda vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne o?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İzler kaybolmuşlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İzler... demir izleri mi?” Başını sallayıp iki bileğini de şaşkınlıkla inceledi. Teni açık renkti, soluk bir altın sarısına dönmüştü ama lekesizdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yıllardır duruyorlardı. Kaybolduklarını hiç fark etmemiştim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elimi bileğine koyup başparmağımla nazikçe nabzını okşadım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Seni Edinburgh’ta bulduğumda da yoktular Jamie. Uzun zaman önce kaybolmuşlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kollarına bakıp sanki buna inanamıyormuş gibi kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi usulca. “O halde Tom Christie’ninkiler de kaybolmuştur.”</span></p>

    <p class="Normal para-style-override-8" xml:lang="zh-CN"><span class="bold char-style-override-13" xml:lang="tr-TR"> </span></p>
  </div>
</body>
</html>