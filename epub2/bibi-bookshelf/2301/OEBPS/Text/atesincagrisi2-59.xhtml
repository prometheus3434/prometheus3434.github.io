<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-59</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-54"><span class="bold">99 KARDEŞİM</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kar erimeye başladı. Dünyanın eriyişinin ve toprakta baş gösteren baharın zevki ile etrafımızı sarmalayan, geçici bir süreliğine de olsa bizi dış dünyadan koruyan bariyerin kaybının yaşattığı huzursuzluk arasında bir yerdeydim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie fikrini değiştirmemişti. Bütün bir geceyi Milford Lyon’a bin bir özenle mektup yazmak için harcamıştı. Bay Lyon’un da önerdiği gibi mallarının -yani yasadışı viskinin- satışını düşünmeye hazır olduğunu ve an itibariyle azımsanmayacak bir miktarın elinde olduğunu bildirmekten mutlu olduğunu yazmıştı. Bununla birlikte teslimat esnasında mallarının bir terslikle -gümrük yetkililerince el konulması, yolda olabilecek bir hırsızlık gibi- karşılaşmasından endişeliydi ve mallarının bu konuda becerikli biri, diğer bir deyişle, kıyı boyunca yolunu bilen bir kaçakçı tarafından taşınacağının garantisini istiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yakın dostu Edenton Papazı’nın (ki aslında Papaz’ın hiçbir şeyden haberi yoktu) ve Vali’nin savaş kurulunda hizmetine koşma şerefine nail olduğu Bay Samuel Cornell’ın, Stephen Bonnet’nin bu tür işlerde en becerikli adam olduğuna dair garanti verdiğini yazmıştı. Bay Lyon, Bay Bonnet’yle bir buluşma ayarlayabilir ve böylelikle Jamie anlaşmanın güvenliği konusunda rahat ederse, o halde neden...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sence bunu yapar mı?” diye sordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer Stephen Bonnet’yi tanıyor ya da onu bulabilirse, evet yapar.” Jamie babasının bombeli yüzüğünü mührün içine bastırdı. “Papaz ve Cornell kesinlikle güvenilecek isimler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer Bonnet’yi bulursa- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O zaman gidip onunla tanışacağım.” Yüzüğü sertleşen mühürden ayırıp, Fraser Tepesi’nin küçük çilek yapraklarıyla çevrili olduğu bir iz bıraktı. Amaç istikrardı. Bazen bu sözcüğün</span> <span class="char-style-override-4" xml:lang="tr-TR">inatçılığın eşanlamlısı olduğundan emin oluyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Lyon’a yollanacak mektup Fergus’la birlikte yollanmıştı ve ben bunu aklımdan silmeye çalıştım. Mevsim hâlâ kıştı; azıcık bir şansla Bonnet’nin gemisi fırtınaya yakalanıp batabilir, bizi büyük bir beladan kurtarabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yine de bu konu zihnimin derinliklerinde duruyordu. Bir doğuma katıldıktan sonra eve döndüğümde, Jamie’nin çalışma odasındaki masada yığınlarca mektup buldum. Yüreğim ağzımda atmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aralarında -Tanrı’ya şükür!- Milford Lyon’dan gelen bir cevap yoktu. Böyle bir cevap gelmiş olsaydı da hemen unutulurdu, çünkü mektupların arasında üzerinde Jamie’nin adının yazılı olduğu ve kız kardeşinin güçlü siyah yazısıyla yazılmış bir mektup vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Zarfını hemen yırtıp açmamak için kendimi zor tuttum. İçinden sitem dolu bir mektup çıksaydı, Jamie görmeden hemen ateşe atıp yakacaktım. Gururum galip geldi ve Jamie Salem gezisinden, aşılmaz yollar yüzünden üstü başı çamurla kaplı bir şekilde dönene kadar kendime engel olmayı başardım. Bekleyen mektuplardan haberdar olan Jamie, ellerini ve yüzünü alelacele yıkayıp çalışma odasına geldi, mektubun mührünü kırmadan önce kapıyı dikkatle kapattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüzünde hiçbir ifade yoktu ama mektubu açmadan önce, sanki kendini en kötüsüne hazırlamak ister gibi derin bir nefes aldığını gördüm. Sessizce yanına gelip elimi cesaret vermek için omzuna koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jenny Fraser Murray’in yazısı güzeldi. Harfler yuvarlak ve nazikti, satırlar düz ve okunması kolaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">16 Eylül 1771</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kardeşim,</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">İşte. Kalemimi elime alıp yukarıdaki şu tek sözcüğü yazdıktan sonra oturdum, mum eriyip küçücük kalana kadar kâğıda baktım, ne söyleyeceğime dair en ufak bir fikrim yoktu. Bu şekilde devam etmek, balmumu ziyanı demek olacaktı ve eğer mumu söndürüp yatağa girersem, amaçsız bir şekilde bir sayfayı ziyan etmiş olurdum. Ben de tutumluluk adına</span> <span class="italik char-style-override-5" xml:lang="tr-TR">devam etmem gerektiğini düşündüm.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sana çıkışabilirdim. Bu sayfanın bir kısmını kaplar, kocamın uzun bir ömür boyunca duyma ayrıcalığına sahip olduğu en kötü ve en çirkin lanetleri devam ettirirdim. Ne var ki bu lanetleri ederken büyük acılar çektiğimden bu oldukça yetersiz bir davranış olur ve bilirsin ki ben ziyandan hiç hoşlanmam. Yine de tüm o lanetlere yetecek kadar kâğıdım olmadığını düşünüyorum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Belki de sana ağzıma geleni söylemek ya da seni suçlu çıkarmak istemiyorumdur, çünkü bunu yalnızca bir ceza olarak görür, kefaretini ödediğini düşünür ve böylelikle kendini suçlamayı bırakırsın. Bu çok kolay bir ceza olur; eğer bir günah işlediysen, bunun ceremesini çekeceksin. Oğlumun kaybı nasıl benim ruhumun peşini bırakmadıysa, bu da senin ruhunun peşini bırakmasın.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Buna rağmen, sanırım bu mektubu seni affetmek için yazıyorum. Kalemi elime alırken bir amacım vardı, biliyorum. Şu anda affetmek benim için şüphe dolu bir eylem de olsa, affettikten sonra kendimi daha rahat hissedeceğimi umuyorum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bunu okuduktan sonra kaşlarını neredeyse saçlarının başladığı çizgiye kadar kaldırdı ama büyük bir heyecan içinde yüksek sesle okumaya devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Beni buna itenin ne olduğunu sanırım merak ediyorsundur. Söyleyeceğim.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Pazartesi günü Maggie’yi ziyarete gittim. Yeni bebeği oldu, yani bir kez daha dayı oldun; Angelica adında güzel bir kız. Bence ismi çok aptal ama bebek çok narin ve göğsünde kırmızı bir doğum lekesi var. Bu da iyi bir işaret. Geceleyin yanlarından ayrılıp eve doğru gelirken katırım köstebek çukuruna basıp düştü. Katır da ben de bir şekilde topallayarak kalktığımızda, ne hayvana binebileceğimi ne de yayan yürüyebileceğimi anladım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kendimi Balriggan’daki bir tepeden geçen Auldearn yolunda buldum. Aslında Laoghaire MacKenzie’yi aramazdım -Bu soyadına geri döndü, ben ‘Fraser’ soyadını kullanmasından rahatsız olmuştum- ama yağmur tehdidine karşı yemek bulabileceğim ve geceyi geçirebileceğim tek yer orasıydı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Katırın eyerini çıkarıp otlanması için yolda bıraktım, ben de kendi yemeğimin peşine düştüm.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Evin arkasına geldim, avluyu geçtim ve senin kurduğun çardağa geldim. Asmalar çok büyüdükleri için hiçbir şey göremedim ama sesler duydum ve içeride insanların olduğunu anladım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">O sırada yağmur başlamıştı. Yapraklara düşen damlaların patırtıları sesimi boğduğu için seslendiğimde kimse beni duyup cevap vermedi. Yaklaştım -tıpkı bir salyangoz gibiydim çünkü düştüğüm için sağ bileğim burkulmuştu- ve tam yeniden seslenecektim ki çardağın içinden sevişme sesleri geldi. Elbette sesimi çıkarmadım ve ne yapmam gerektiğini düşündüm. Sesleri çıkaranın Laoghaire olduğunu anladım ama yanındakinin kim olduğuna dair en ufak bir fikrim yoktu. Bileğim idrar torbası kadar şişmişti, daha fazla yürüyemezdim. Ben de yağmurun altında durup tüm bu namussuzluğu dinlemek zorunda kaldım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Mahalleden bir adamın onu baştan çıkartıp çıkartmadığını öğrenmeliydim. Herhangi birinden etkilendiğini duymamıştım. Üstelik birçok erkek de bunu denemişti; sonuçta Balriggan’daki ev onundu ve senin ona verdiğin parayla toprak sahibi gibi yaşıyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Duyduğum sesler karşısında öfkeden deliye dönmüştüm ama bunun nedenini anlayınca daha çok şaşırdığımı söyleyebilirim. Bu senin lehine bir öfkeydi. Bu durumda öfke duymam aslında oldukça mantıksızdı. Tüm bunlara rağmen göğsümde böyle bir duygunun filizlendiğini fark ettim. İstemeye istemeye de olsa, sana karşı duygularımın tamamen silinmediğini anladım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yazı burada, görünüşe göre Jenny’nin evdeki bir iş için çağrılması nedeniyle bitiyordu. Bir sonraki sayfada, başka bir tarihle devam ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">18 Eylül 1771</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ara sıra rüyamda Genç Ian’ı görüyorum....</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” diye bağırdım. “Genç Ian’ı boş ver, Laoghaire’la birlikte olan kimmiş?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de bunu öğrenmek istiyorum,” dedi Jamie. Kulaklarına kan hücum etmişti ama kafasını mektuptan kaldırmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ara sıra rüyamda Ian’ı görüyorum. Bu rüyalar genelde günlük hayat şeklinde oluyor. Onu burada, Lallybroch’ta görüyorum ama ara sıra vahşilerin arasında da görüyorum -eğer hâlâ yaşıyorsa (ve eğer yaşamıyorsa kalbim bunu hissederdi gibi geliyor).</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">En sonunda ise hep mektubuma başladığım o tek sözcüğü görüyorum: ‘Kardeş’. Genç Ian nasıl benim oğlumsa, sen de benim kardeşimsin. İkiniz de benim etimden ve ruhumdansınız. Hep de öyle olacaksınız. Eğer Ian’ı kaybetmek rüyalarıma giriyorsa, seni kaybetmek de gündüzlerimi işgal ediyor Jamie.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir an okumayı bırakıp yutkundu, sonra sesini toparlayarak okumaya devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Bütün sabah bir sürü mektup yazdım. Bunu bitirsem mi, yoksa ateşe atıp yaksam mı diye kendimle tartışıp durdum. Ama şimdi hesap kitap bitti, düşündüğüm herkese yazdım ve bulutlar dağıldı, güneş masamın yanındaki pencereden sızıyor ve annemin güllerinin gölgeleri başımın üzerinden dökülüyor.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kendi kendime sürekli annemin yıllar yılı benimle konuştuğunu düşündüm. Şimdi onun ne söyleyeceğini öğrenmek için sesini duymaya ihtiyaç duymuyorum. O yüzden de bu mektubu ateşe atmayacağım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Beni rahatsız ettiğin için kafana süt sürahisini atıp kırdığım günü hatırlıyor musun? Bir keresinde bundan Claire’e bahsettiğin için o günü hatırladığını biliyorum. Ben suçu kabul etmekte tereddüt edince sen suçu üstlenmiştin ama babamız doğrusunu biliyordu ve ikimizi de cezalandırmıştı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Artık kaç kez büyükanne oldum, saçlarım beyazladı ama hâlâ ne zaman babamın bizi kırbaçlamak için yan yana diz çöktürüp bankın üstüne doğru eğdiği günü düşünsem, yanaklarımın utançtan kızardığını ve mideme bir yumru oturduğunu hissediyorum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Seni kırbaçladığında bağırıp yavru bir köpek gibi ağlamıştın. Ben zar zor nefes alıyordum ve sana bakmaya cesaret edememiştim. Sonra sıra bana gelmişti ama içimde öyle yoğun hisler vardı ki darbeleri neredeyse hiç hissetmemiştim. Bunu okurken, hissetmememin nedeninin babamın kız olduğum için bana daha yumuşak davranmış olmasına bağlıyor olabilirsin. Belki öyledir belki değil ancak Ian’ın kızlarına nazik davranacağını söyleyebilirim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bunu duyunca güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, doğru anlamışsın,” diye mırıldandı. Bir parmağıyla burnunu kaşıyıp devam etti. Bir yandan da parmaklarını masaya vuruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ama sonra babamız senin bu kez de yalan söylediğin için kırbaçlanacağını söyledi, çünkü sonuçta gerçek gerçekti. Ben kalkıp kaçacaktım ki babam oturmamı emretti ve benim korkaklığımın bedelini sen öderken sessizce oturmamı söyledi. Bu durumdan kaçmamın doğru olmadığını düşünüyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">İkinci kırbaçlanmanda hiç ses çıkarmadığını biliyor musun? Umarım kırbaçları sırtında hissetmemişsindir, çünkü ben her birini hissettim.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">O gün bir daha asla korkaklık etmeyeceğime söz verdim.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Şimdi ise Genç Ian için seni suçlamamın korkaklık olduğunu görüyorum. Bir erkeği sevmenin -koca olsun, kardeş olsun, sevgili ya da oğul olsun- ne demek olduğunu her zaman bilmişimdir. Tehlikeli bir iştir; aynen böyle.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Erkekler nereye isterlerse gider, ne yapmaları gerekiyorsa yaparlar; ne onlara kal demek, ne de oldukları gibi oldukları için -ya da bir daha geri dönmedikleri için- onları eleştirmek kadına düşer.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Bunu Ian’ı Fransa’ya, yanında bir haç ve saçımdan bir tutamla, ruhen ve bedenen geri dönmesi için dua ederek yolladığımda biliyordum. Sana bir tespih verip Leoch’a yollarken, Lallybroch’u da beni de unutmamanı umarken biliyordum. Genç Jamie adaya yüzerken, Michael Paris’e gitmek için gemiye binerken biliyordum. Ian seninle gittiğinde de biliyordum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ama ben kutsanmıştım; erkeklerim her zaman bana geri döndüler. Belki sakat döndüler; bazen bazı yerleri yanmış olarak döndüler; topal, paramparça ve yırtık ama her zaman döndüler. Bunun benim hakkım olduğunu bekleyerek büyüdüm ve bunu yapmakta haksızdım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ayaklanmadan beri birçok dul gördüm. Neden onların acılarını çekmeyeceğimi, neden erkeklerimden hiçbirini kaybetmeyeceğimi ve yalnızca bebeklerimden birini, kızımı kaybedeceğimi düşündüm, bilmiyorum. Caitlin’i kaybettiğimden beri Ian’ın üzerine titredim, çünkü onun taşıdığım son bebeğim olduğunu biliyordum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">O hâlâ benim bebeğim ve onun nasıl bir erkek olduğunu biliyordum. Bu yüzden onu durduramazdın. Çünkü o da senin gibi lanet yaratıklardan biri.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Şimdi bu sayfanın neredeyse sonuna geldim. Sanırım bir tanesini daha ziyan etmemeliyim.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Annem seni her zaman sevdi Jamie. Ölmekte olduğunu bildiği sıralarda beni çağırıp sana göz kulak olmamı istedi. Sanki bunu yapmayı bırakabilirmişim gibi.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Seni seven ablan,</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Janet Flora Arabella Fraser Murray</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie kâğıdı bir süre tuttuktan sonra çok nazik bir şekilde masaya geri bıraktı. Kafası öne eğik bir şekilde oturdu, yüzünü görmeyeyim diye eliyle kapattı. Parmakları saçlarının arasındaydı, kafasını yavaşça iki yana, öne ve arkaya sallarken alnına masaj yapıyordu. Nefesini duyuyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonunda elini indirip gözlerini kırpıştırarak bana baktı. Yüzü kıpkırmızı olmuştu, gözlerinde yaşlar vardı, yüzünde şaşkınlık, öfke ve kahkahanın birleştiği bir ifade vardı. Kahkaha biraz daha fazla görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, Tanrım,” dedi. Burnunu çekip elinin tersiyle gözlerini sildi. “Tanrım. Bunu nasıl yapar?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neyi?” Yeleğimin içinden temiz bir mendil çıkarıp uzattım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana kendimi sekiz yaşımdaymışım gibi hissettirdi,” dedi kederli bir şekilde. “Ve bir geri zekâlı gibi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Burnunu silip dümdüz olan güllere nazikçe dokundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jenny’nin mektubu beni heyecanlandırmıştı ve Jamie’nin içinin de büyük oranda rahatladığını biliyordum. Aynı zamanda anlattığı olay beni oldukça meraklandırmıştı. Her ne kadar söylememek için kendini tutsa da, Jamie’nin benden de çok meraklandığını biliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir ya da birkaç hafta sonra kayınbiraderi Ian’dan bir mektup geldi. Mektupta Lallybroch’la ve Broch Mordha’yla ilgili her zamanki haberler yazsa da ne Jenny’nin Balriggan’daki macerasından, ne de asmaların arasındaki keşfinden hiç bahsetmiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım ikisine de soramazsın, değil mi?” diye sordum nazikçe. Yavru domuzları kısırlaştırmaya hazırlanmasını, çitin üzerine tüneyerek izliyordum. “Ian’a ya da Jenny’ye soramazsın yani, öyle değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Soramam,” diye cevapladı Jamie sert bir dille. “Sonuçta bu beni ilgilendirmez, değil mi? Eğer o kadın bir ara benim karım olduysa da şu anda değil. Eğer bir sevgili istiyorsa, bu onu ilgilendirir. Kesinlikle.” Ayaklarını sinirli bir şekilde yere vurup dağlama demirinin ısındığı küçük ateşi yelpazeledikten sonra, kemerindeki kısırlaştırma makaslarını çıkardı. “Hangi kısmını istiyorsun Sassenach?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ağzını tutarken ısırılacak olma ihtimaline karşı, kıçını tutarken üzerime kakasını yapacak olmasının kesinliği arasında bir seçim yapmam gerekiyordu. Talihsiz gerçek, Jamie’nin benden çok daha güçlü olduğuydu. Onun bir hayvanı kesinlikle hiç zorluk çekmeden kısırlaştırabilmesine karşın, benim de profesyonel deneyimlerim vardı. Bu nedenle seçimimde kahramanlıktan ziyade işlevsellik önemliydi. Önlüğümü, sabolarımı ve bir zamanlar Fergus’a ait olan yırtık pırtık gömleği Jamie’ye verdim ve domuz ağılından ateşe doğru ilerledim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen tut; ben keserim.” Çitten atlayıp makasları aldım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kısa ama gürültülü bir aradan sonra beş domuz yavrusu teselli ödülü olarak mutfak artıkları yemeye yollandılar. Kıçları enfeksiyon kapmasın diye yoğun bir şekilde katran ve terebentinle kaplıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne düşünüyorsun?” diye sordum, domuzların yemeğe koyulduklarını görüp mutlu olarak. “Yani eğer domuz olsaydın. Yemek bulmak için yerleri eşelemeyi ama testislerinle yaşamayı mı seçerdin, yoksa lüks bir yemeğin içinde yuvarlanmak için testislerini feda mı ederdin?” Bu domuzlar ağılda kalacak, yumuşak bir ete dönüşmeleri için dikkatle bakılacaklardı. Oysa domuzların büyük bir kısmı kendi başlarının çaresine bakmak için ormana dönüyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence hiç sahip olmadıkları bir şeyi özleyemezler,” dedi. “Sonuçta onların da yemekleri var.” Birkaç dakika çite yaslanıp durdu, zevk içinde sallanmaya başlayan kıvırcık kuyrukları seyretti. Küçük yaraları görünüşe göre çoktan unutmuşlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Üstelik,” diye ekledi alaycı bir şekilde, “bir çift testis bir erkeğe sevinçten çok keder getirebilir. Gerçi yine de bu yüzden onlardan kurtulmak isteyenine hiç rastlamadım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence rahipler için yük olabilir.” Lekeli gömleği kafamdan geçirip çıkarmadan önce çekiştirip vücudumdan uzaklaştırdım. “Iyyy. Domuz pisliğinden daha kötü kokan bir şey yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne? Karatavuğunkinden ya da çürümüş bir cesetten de mi kötü?” diye sordu gülerek. “İltihaplı yaralardan? Tekeden de mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Domuz boku,” dedim sert bir dille. “Tartışmasız.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie elimde tomar yaptığım gömleği alıp şeritler halinde yırttı, en temiz kısmını aletleri temizlemek ve çatlaklara sıkıştırmak için ayırdı. Geri kalanını ateşe attığı sırada rüzgâr leş kokulu dumanı bizim tarafa doğru savurunca geri çekildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir de Narses vardı. Hadım edilmiş olmasına rağmen büyük bir generaldi ya da öyle söylerlerdi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki bir erkeğin aklı, karışmadığı sürece daha iyi çalışıyordur,” diyerek güldüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Buna cevap olarak hafifçe homurdandı ama bu homurtu kahkahayla karışıktı. Közlerin üzerine kürekle pislikleri atarken, ben de dağlama demirini ve katran kâsesini aldım. Başka şeylerden konuşarak eve geri yürüdük.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aklımı tek bir şey kurcalıyordu; “Bir çift testis erkeğe sevinçten çok keder getirebilir.” Yalnızca genel olarak mı konuşmuştu? Bunu merak etmiştim. Yoksa kişisel bir kinaye mi vardı?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Laoghaire MacKenzie’yle kısa evliliğine dair söylediği hiçbir şeyde -ortak onayımızla ondan çok az bahsetmiştik- kadına karşı fiziksel bir çekim hissettiğine dair en ufak bir iz yoktu. Onunla sadece yalnızlıktan ve görev hissiyle evlenmiş, İngiltere’den döndükten sonraki hayatının içinde bulunduğu boşluğa küçük bir demir atmak istemişti. Ya da bana öyle söylemişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ben de onun söylediklerine inanmıştım. O onurlu bir adamdı ve bir görev adamıydı. Onun yalnızlığının ne olduğunu biliyordum -benimki de öyleydi. Öte yandan ben onun vücudunu neredeyse kendi vücudum kadar iyi tanıyordum. Zorlukları atlatma kapasitesi olduğu kadar, büyük bir zevk alma kapasitesi de vardı. Jamie dünya zevklerinden elini eteğini ihtiyaçtan dolayı çekebilirdi -asla yaradılışından dolayı değil.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Her ne kadar kısa bir süreliğine ve hoşnutsuz bir şekilde de olsa yatağını Laoghaire’le paylaşmış olduğunu unutmayı çoğunlukla başarıyordum. Ama onun oldukça çekici bir kadın olduğunu unutmamıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu nedenle Jenny Murray’in kardeşine karşı duygularındaki değişimine başka bir şeyin neden olmuş olmasını umdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie günün geri kalanında oldukça sakin ve dalgındı. Ama Fergus ve Marsali akşam yemeğinden sonra çocuklarıyla birlikte ziyarete gelince, Jamie de biraz olsun kendine gelip sosyalleşti. Germain’e dama oynamayı öğretirken, Fergus da Roger’a Paris’in dar sokaklarında genç bir yankesiciyken öğrendiği bir şarkının sözlerini hatırlayıp söylemeye çalışıyordu. Kadınlar bebek giysileri dikmek için ocağın başına toplanmışlardı. Marsali’nin ilerleyen hamileliğinin ve Lizzie’nin nişanının şerefine birbirlerine tüyler ürperten iş ve doğum anıları anlatıyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bebek yan yatmıştı ve altı aylık bir domuz yavrusu boyutlarındaydı...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hah, Germain’in kafası gülle kadarmış, ebe söyledi ve ters gelmişti- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jemmy’nin kocaman bir kafası vardı ama sorun olan omuzlarıydı...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“…leydinin çantası, elbette, onun -”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Geçim kaynağı, anladım. Sonra müşterisi parmaklarını çantasına sokuyor- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, hamle yapamazsın, ben senin adamını atladım, o yüzden şuraya gidebilirim- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Merde!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Germain!” diye bağırdı Marsali. Omuzlarını kamburlaştırmış, dama tahtasına kaşlarını çatıp bakarak alt dudağını büken çocuğuna baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Endişelenme dostum. Sıra sende,</span> <span class="italik char-style-override-5" xml:lang="tr-TR">oraya</span> <span class="char-style-override-4" xml:lang="tr-TR">gidebilirsin,</span> <span class="italik char-style-override-5" xml:lang="tr-TR">şuraya</span> <span class="char-style-override-4" xml:lang="tr-TR">gidebilirsin ve</span> <span class="italik char-style-override-5" xml:lang="tr-TR">oraya</span> <span class="char-style-override-4" xml:lang="tr-TR">da- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“...</span> <span class="italik char-style-override-5" xml:lang="tr-TR">Avez-vous été à la selle aujourd’hui?...</span> <span class="char-style-override-4" xml:lang="tr-TR">bunu fahişeye soruyor tabi- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“ ‘Bugün eyere bindiniz mi?’ Ya da şu mu, ‘Bugün at bindiniz mi?’”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fergus güldü, aristokrat burnunun ucu gülmekten pembeleşti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani tabii bu da bir tür çeviri.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger hafifçe gülerek şüpheyle baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu deyiş Fransız bir doktorun da sorduğu bir sorudur,” dedim kafasının karıştığını görünce. “Amiyane tabirle, “Bugün büyük tuvaletinizi yaptınız mı?’” demek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bahsettiğin kadın belki</span> <span class="italik char-style-override-5" xml:lang="tr-TR">une spécialiste</span> <span class="char-style-override-4" xml:lang="tr-TR">olabilir,” diye açıkladı Fergus neşeyle. “Tanıdığım biri vardı- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fergus!</span><span class="italik char-style-override-5" xml:lang="tr-TR">”</span> <span class="char-style-override-4" xml:lang="tr-TR">Marsali’nin suratı kıpkırmızıydı ama öfkeliden çok eğleniyor gibi bir hali vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anladım,” dedi Roger, bu karışık çevirinin ayrıntılarıyla boğuşurken kaşları hâlâ çatıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Comment sont vos selle, grand-père?”</span> <span class="char-style-override-4" xml:lang="tr-TR">diye sordu Germain neşeyle. Belli ki bu tür sosyal sorulara yabancı değildi. Dışkınız nasıl, büyükbaba?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Serbest ve kolay,” dedi büyükbabası. “Her sabah lapanı yersen, basurun olmaz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Baba!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama doğru,” diyerek karşı çıktı Jamie.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna kıpkırmızı olmuş, küçük cızırtılı sesler çıkartıyordu. Jemmy de kucağında tepinip duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Le petit rouge*</span> <span class="char-style-override-4" xml:lang="tr-TR">lapa yiyor,” dedi Germain kaşlarını çatıp Jemmy’ye bakarak. Jemmy ise hayatından memnun bir şekild</span><span class="char-style-override-4" xml:lang="tr-TR">e gözlerini kapamış, annesinin memesini emiyordu. “Taş sıçıyor.”</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*(Fr.) Küçük kızıl. (ç.n.)</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Germain!” diye bağırdı bütün kadınlar hep bir ağızdan.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama doğru,” dedi, aynen büyükbabasını taklit ederek. Ağırbaşlı bir şekilde sırtını kadınlara dönüp dama taşlarıyla kuleler inşa etmeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Görünüşe göre memeden vazgeçmek istemiyor,” dedi Marsali, Jemmy’yi işaret ederek. “Germain de öyleydi ama başka seçeneği yoktu, Joanie’nin de öyle.” Kederli gözlerle Üç Numara’nın şişirmeye başladığı karnına baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ve Bree’yi birbirlerine bakarken yakaladım. Ardından Brianna’nın yüzünde bir Mona Lisa gülüşü oluştu. Daha rahat bir şekilde oturup Jemmy’nin kafasını okşadı.</span> <span class="italik char-style-override-5" xml:lang="tr-TR">Hazır şansın varken tadını çıkar tatlım,</span> <span class="char-style-override-4" xml:lang="tr-TR">diyordu hareketleri.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kaşlarımı şaşkınlıkla kaldırdığımı hissedip Jamie’ye baktım. Bu küçük sahneyi o da görmüştü ve Brianna’nın gülüşünün aynısının erkeksi olanını takındıktan sonra dama tahtasına döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lapayı severim,” dedi Lizzie utangaç bir şekilde. Konuyu değiştirmek için küçük bir girişimde bulunmuştu. “Özellikle de bal ve sütle.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi Fergus, esas görevini hatırlayarak. Parmağını kaldırıp Roger’a döndü. “Bal kâseleri. Nakarat bu,</span> <span class="italik char-style-override-5" xml:lang="tr-TR">les abeilles</span> <span class="char-style-override-4" xml:lang="tr-TR">vızıldayarak geliyor- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, evet, öyle,” dedi Bayan Bug, Fergus nefes almak için durduğunda konuşmaya dahil olarak, “ballı lapa bağırsaklara çok iyi gelir. Gerçi bazen işe yaramadığı da olur. Büyük tuvaletini bir ay boyunca yapamayan bir adam tanıyorum ben!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki kaz yağına batırılmış balmumu topakları denememiş mi? Ya da üzüm yaprağı çayı?” Fergus’ın dikkati bir anlığına dağılmıştı. Sapına kadar Fransız olduğu için müshilleri, laksativleri ve fitilleri çok iyi biliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her şeyi denedi,” dedi Bayan Bug. “Lapa, elma kurusu, öküz safrasıyla karıştırılmış şarap... hiçbir şey işe yaramadı. Köylüler artık bahis oynamaya başlamışlardı. Zavallı adamın yüzü kireç gibi oldu. Sancılar giriyordu. Bağırsakları çorap bağları gibi bağ</span><span class="char-style-override-4" xml:lang="tr-TR">lanmıştı, o yüzden- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Patladı mı?” diye sordu Germain merakla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bayan Bug gülerek kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, patlamadı oğlum. Ama neredeyse öyle olacaktı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki en sonunda nasıl başardı?” diye sordu Jamie.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sonunda benimle evleneceğini söyledi, diğeriyle değil.” Bütün gece bir köşede içen Bay Bug ayağa kalkıp gerindi, sonra elini karısının omzuna koyup yüzüne şefkatle gülümsedi. “Kesinlikle büyük bir rahatlıktı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fergus fahişenin şarkısını baştan sona söylerken, Jamie ve Germain’in elleriyle masada tempo tutmasından ve ardından kopan alkışlardan sonra yatağa girdiğimizde saat geç olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie sırt üstü yattı, ellerini kafasının altına koydu, şarkı aklına geldikçe ara sıra kendi kendine güldü. İçerisi o kadar soğuktu ki camlar nefesimizden buhar olmuştu ama Jamie pijama giymemişti. Oturmuş saçlarımı tararken ona hayranlıkla baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yılanın ısırmasından sonra iyileşmişti ama yine de her zaman olduğundan daha zayıftı, bu nedenle köprücük kemiğinin kemeri görünüyordu. Kollarındaki uzun kaslar her kemiği birbirine bağlamıştı ve teninin altından belli oluyordu. Göğsünün gömlek giydiğinde açık kalan kısmı bronzlaşmıştı ama kollarının altındaki narin deri süt gibi beyazdı, mavi damarları belli oluyordu. Işık, yüzündeki çıkıntılı kemikleri gölgeliyor, saçlarından yansıyordu. Saçlarının omuzlarına düşen kısmı tarçın ve kehribar rengindeydi, çıplak vücudunu kaplayan telleri ise koyu kestane ve koyu sarıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Mum ışığı sana dönüşüyor Sassenach,” dedi gülümseyerek. Beni izlediğini gördüm, mavi gözleri dipsiz bir okyanus rengindeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de aynı şeyi senin için düşünüyordum,” dedim ayağa kalkıp tarağı kenara koyarak. Omuzlarıma düşen saçlarım bulutu andırıyordu. Temiz, yumuşak ve parlaktı. Kadife çiçeği ve ayçiçeği kokuyordu. Tıpkı tenim gibi. Kışın banyo yapmak ve şampuanlanmak büyük bir girişimdi ama ben domuz pisliği kokarken yatağa girmemekte kararlıydım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bırak yansın,” dedi, tam mumu söndürmek için eğildiğimde beni durdurdu. Elini belime dolayıp kendine doğru çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yatağa gel, seni biraz seyredeyim. Işığın gözlerindeki pırıltısını seviyorum; viski gibi, yahniye döküp ateşin üzerine koyduğun zamanki gibi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne kadar şiirsel,” diye mırıldandım. Bana yer açtığında hiç itiraz etmeden üstümü çıkardım. Oda, göğüs uçlarımın sertleşmesine neden olacak kadar soğuktu. Ama beni kendine doğru çekip zevkle iç çektiğinde göğüslerime değen göğsü sıcacıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım Fergus’ın şarkısından etkilendim,” dedi göğüslerimden birini avucuna alıp hayranlıkla tartarak. “Tanrım, göğüslerin muhteşem. Kadının göğüslerinin çok fazla büyük olduğunu ve adamın kulaklarının etrafını sarabildiğini söyleyen dizeyi hatırlıyor musun? Seninkiler tabii ki o kadar büyük değiller ama belki kulaklarımı- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu yapmak için çok fazla büyük olmalarına gerek yok bence,” dedim. “Üstelik tam etrafını sardığını sanmıyorum. Kesinlikle büyüklükleri... anladın mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi Jamie. Oldukça mutlu ve biraz nefes nefeseydi. “Evet, haklısın. Bu... ah, çok güzel görünüyorlar Sassenach, en azından buradan.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Buradan da çok ilginç görünüyor,” dedim. Gülmemeye ve yan gözle bakmamaya çalışıyordum. “Hangimiz kıpırdıyoruz sence?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben, şimdilik. Seni rahatsız etmiyorum değil mi Sassenach?” diye sordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biraz. Dur- ” Elimi uzattım, el yordamıyla yatağın yanındaki masayı yokladım. El kremi olarak kullandığım yumuşak badem merheminin durduğu küçük kabı alıp kapağını açtım, parmağımı içine daldırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, bu çok daha iyi,” dedim. “Öyle değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah. Ah. Evet.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir de o diğer dize var, değil mi?” dedim düşünceli bir şekilde. Kaygan parmağımı yavaşça kalçalarının kıvrımında gezdirdim. “Fahişe şarkıcı çocuğa ne yapmıştı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, Tanrım!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, çocuk da öyle söylüyor. Şarkıya göre.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çok sonra, karanlık çöktüğünde ellerini yeniden üzerimde hissedip uykudan kalktım. Hâlâ rüyada gibiydim, kıpırdamadım ama kendimi ona bıraktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aklım gerçeklikten çok uzaklaşmıştı ve bir tuhaflık olduğunu anlamam uzun sürdü. Odaklanman ve uykunun yüzeyine doğru çıkmam daha da uzun bir süremi aldı ama sonunda gözlerimi açıp kırpıştırarak uyku bulutlarından kurtuldum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yarıya kadar üzerime çökmüştü, yüzü sönen ocağın loş ışığında yarı aydınlıktı. Gözleri kapalıydı ve hafifçe kaşlarını çatmıştı. Yarı açık dudaklarından nefesi çıkıyordu. Makine gibi hareket ediyordu. Şaşırarak, bunu uykusunda yapıyor olup olamayacağını merak ettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüksek elmacık kemiklerinde ince bir çizgi ter parıltısı gördüm. Burnunun uzun ve düz köprüsü, çıplak vücudunun eğimleri ve kıvrımları da terlemişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tıpkı sürekli tekrarlayan bir işte çalışan bir adam gibi tuhaf ve tekdüze bir şekilde hareket ediyordu. Dokunuşları fazlasıyla yakındı ama tuhaf bir şekilde bana yönelik değildi; herhangi biri -ya da herhangi bir şey- olabilirdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra gözlerini hiç açmadan üzerimdeki battaniyeyi kaldırdı, bacaklarımın arasına girip hiç yapmadığı kadar sert bir şekilde ayırdı. Kaşlarını çatmıştı, oldukça odaklanmış görünüyordu. İçgüdüsel olarak bacaklarımı kapatmaya çalışıp kıpırdandım. Beni omuzlarımdan tuttu, diziyle bacaklarımı açtı ve sert bir şekilde içime girdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şaşkın bir şekilde duruma itiraz etmek için tiz bir sesle bağırdım. Gözlerini açıp bana baktı. Benden ancak birkaç santimetre uzaktaydı. Sonra birden her şeyin farkına varıp donup kaldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen benim kim olduğumu sanıyorsun?” dedim kısık ve öfkeli bir sesle.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Geri çekilip yataktan fırladı, bütün örtüler yerlere saçıldı. Askıdaki giysilerini alıp iki adımda kapıya vardı, kapı açıp arkasından çarparak kaybolup gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Doğrulup oturdum, şaşkına dönmüştüm. Battaniyeye sarındım. Sersem gibi ve öfkeliydim. Olanlara hâlâ inanamıyordum. Ellerimi yüzüme götürüp tamamen uyanmaya çalıştım. Rüy</span><span class="char-style-override-4" xml:lang="tr-TR">a görmüyordum, değil mi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hayır. Jamie’ydi bu. Yarı uyur -ya da tamamen uyuyordu- haldeydi ve benim o lanet olası Laoghaire olduğumu sandı! Bana öfkeyle karışık acı dolu bir sabırsızlık hissiyle dokunmasını başka hiçbir şey açıklayamazdı; hayatı boyunca bana hiç bu şekilde dokunmamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Geri yattım ama uyumak kesinlikle imkânsızdı. Birkaç dakika gölgeli kirişlere baktım, sonra kararlı bir şekilde kalkıp giyindim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüksek ve parlak bir ayın altında kalan avlu kasvetli ve soğuktu. Dışarı çıktım, mutfak kapısını arkamdan usulca kapattım, pelerinime sarılıp etrafı dinledim. Çamların arasında esen rüzgârın uğultusundan başka ses çıkmıyordu. Biraz uzaktan gelen belli belirsiz ve düzenli gürültüyü duyunca sesin geldiği yöne doğru döndüm, karanlığın içinde oraya doğru dikkatle ilerledim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Saman ambarının kapısı açıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kollarımı çapraz yapıp kapının kenarına yaslandım. Ay ışığında huzursuzluğundan kurtulmak için samanları istifliyordu. Benim huzursuzluğum hâlâ şakaklarımda atıyordu ama onu izledikçe azalmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Zor olan şey, her şeyi gayet iyi anlamamdı. Frank’in kadınlarının çoğuyla tanışmamıştım -onun gizlisi saklısı vardı. Ancak ara sıra üniversite partisinde ya da yerel bir markette bakışmalarına şahit oluyordum. Tüm benliğimi saran kapkara bir öfkenin hemen ardından büyük bir şaşkınlık yaşıyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kıskançlığın mantıkla hiçbir alakası yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Laoghaire MacKenzie buradan altı bin kilometre kadar uzaktaydı; muhtemelen hiçbirimiz onu bir daha görmeyecektik. Frank daha da uzaktaydı ve bizim de birbirimizi mezarın bu tarafında hiç görmeyeceğimiz kesindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hayır, kıskançlığın mantıkla hiçbir alakası yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Üşümeye başlamıştım fakat durmaya devam ettim. Orada olduğumu biliyordu; başını işinden kaldırmamasından bunu anlayabiliyordum. Havanın soğuk olmasına rağmen terliyordu; gömleğinin ince kumaşı vücuduna yapışmış, sırtında koyu lekeler yapmıştı. Sonunda yabayı saman yığınına saplayıp bıraktı, bir kütüğün yarısından yapılan banka oturdu. Kafasını ellerine dayadı, parmaklarını sert bir şekilde saçlarının arasından geçirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">En sonunda kafasını kaldırıp bana baktı. Yüzünde hoşnutsuzlukla gönülsüz bir kahkaha arasında gidip gelen bir ifade vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlamıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neyi?” Ona doğru yaklaşıp yanına oturdum, ayaklarımı altımda topladım. Az önceki şehvetinin gölgesine ve badem kremine bulanmış ter kokusunu duydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bana yan yan bakarak kuru bir cevap verdi; “Hiçbir şeyi Sassenach.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O kadar kötü olamaz, değil mi?” Uzanıp elimi sırtına hafifçe koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir iç çekti, havayı büzdüğü dudaklarının arasından verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yirmi üç yaşımdayken, bir kadına bakınca dizlerimin bağının nasıl çözüldüğünü anlamazdım. Yirmi beş yaşımdayken, aynı anda bir kadına hem değer verip, hem de onunla nasıl yatacağımı anlamadım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir kadına mı?” diye sordum ve istediğimi aldım -ağzının kıvrımı ve kalbime işleyen o bakışı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir kadına,” dedi. Dizine koyduğum elimi alıp sıkıca tuttu. Sanki zorla çekeceğimden korkmuş gibiydi. “Tek bir kadına,” diye boğuk bir sesle tekrarladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ambarın içi sessizdi ama kirişler soğuktan çatırdıyordu. Bankın üzerinde biraz hareket edip ona doğru yanaştım. Birazcık. Ardına kadar açık kapıdan ay ışığı sızıyor, saman yığınlarına vuruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ve şimdi bilmediğim şey,” dedi ve parmaklarını iyice sıktı, “tam da bu.</span> <span class="italik char-style-override-5" xml:lang="tr-TR">Seni</span> <span class="char-style-override-4" xml:lang="tr-TR">seviyorum,</span> <span class="italik char-style-override-5" xml:lang="tr-TR">a nighean donn.</span> <span class="char-style-override-4" xml:lang="tr-TR">Seni ilk gördüğüm andan beri seviyorum ve zamanın sonuna kadar seveceğim. Sen yanımda olduğun sürece hayatımdan çok memnunum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İçim sıcacık olmuştu ama cevap olarak elini sıkmaktan daha fazlasını yapmama fırsat vermeden sözlerine devam etti, neredeyse gülünç bir şaşkınlıkla yüzüme baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ve Claire, İsa ve tüm melekleri adına,</span> <span class="italik char-style-override-5" xml:lang="tr-TR">neden</span> <span class="char-style-override-4" xml:lang="tr-TR">üzerinde hiçbir hakka sahip olmadığım ve aynı odada en fazla üç dakika durabildiğim bir kadınla seviştiği için ne adını, ne de yüzünü bildiğim bir adamı yakalayıp öldürmek için gemiye binip İskoçya’ya gitmek istiyorum?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boş elini yumruk yapıp kütüğe vurunca kalçalarımın altındaki bankın titrediğini hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlamıyorum!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sence ben anlıyor muyum?” dememek için kendimi zor tuttum. Sessizce oturdum. Bir süre sonra başparmağımla elini çok nazikçe okşadım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre sonra derin bir iç çekip elimi sıkarak ayağa kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben bir aptalım,” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre sessizce oturdum ama o söylediğini doğrulamamı bekler gibi duruyordu. Ben de mecburen kafamı salladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki de,” dedim. “fakat İskoçya’ya gitmiyorsun, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cevap vermek yerine kurumuş çamur öbeklerine tekmeler savurdu. Çamurlar küçük bombalar gibi ortalığa döküldü. Kesinlikle düşünmüyordu... olamazdı. Zar zor ağzımı kapalı tutup sabırla bekledim. Ta ki geri gelip önümde durana kadar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedi. Ses tonu önemli bir şey açıklayacakmış gibiydi. “Laoghaire’ın başka bir erkeğin arkadaşlığına ihtiyaç duymasının beni neden kızdırdığını bilmiyorum. Hayır, bu doğru değil. Gayet iyi biliyorum. Ve bu kıskançlık değil. Ya da... öyle ama asıl sorun bu değil.” Bana sanki bu söylediklerine karşı çıkmamı ister gibi bir bakış fırlattı ama ben ağzımı açmadım. Burnundan güçlü bir nefes verip aşağı bakarak derin bir nefes aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre dudaklarını büzdü. “Neden?” dedi aniden bana bakarak. “Onda ne var?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kimde ne var? O adamda mı- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sevişmekten nefret ederdi!” diyerek sözümü kesti. Bir çamur parçasını tekmeleyip toza çevirdi. “Belki ben kendimi çok pohpohluyorum ya da sen beni...” Ters ters bakmaya çalıştı ama ben şaşkına dönmüştüm. “Ben... ben...?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Benim, “Evet, pohpohluyorsun!” dememi mi yoksa, “Hayır, öyle değil!” dememi mi istiyordu, bilmiyordum. Ama ikisini de ima eden bir gülümseme sunmakla yetindim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Peki,” dedi gönülsüzce. “Sorunun ben olduğumu bilmiyordum. Biz evlenmeden önce Laoghaire benden çok hoşlanıyordu.” Bunu duyunca homurdanmış olmalıyım ki dönüp bana baktı. Ama kafamı iki yana sallayarak bunu geçiştirdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Genelde erkeklerden ya da yalnızca sevişmekten hoşlanmadığını düşündüm. Eğer öyleyse... benim hatam değilse, o kadar kötü değildi. Ancak bunun çaresine bakmam gerekir gibi hissediyordum...” Kaşlarını çatarak düşüncelere daldı, sonra iç çekip devam etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki de yanıldım. Belki de sorun bendim. Şimdi bu düşünce içime oturdu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ona ne söyleyeceğimi gerçekten bilmiyordum ama bir şey söylemem gerektiği kesindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence sorun ondaydı,” dedim sert bir şekilde. “Sende değil. Ama elbette önyargılı olabilirim. Sonuçta o beni öldürmeye çalıştı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne yaptı?” Dönüp boş gözlerle bana baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyor muydun? Ah.” Düşünmeye çalıştım; ona söylememiş miydim? Hayır, sanırım söylememiştim. O sırada gözüme o kadar önemli görünmemişti; onu bir daha göreceğimi düşünmüyordum. “Laoghaire’ın Cranesmuir’deki o gün beni Geillie Duncan’ın büyücülükten tutuklanmak üzere olduğunu bilerek ve benim de onunla birlikte götürülmemi ümit ederek beni ona yolladı. Ve yakalandım da.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pis cadı!” dedi. Şaşkınlığı yüzünden okunuyordu. “Hayır, bunu hiç bilmiyordum. Tanrım, Sassenach, böyle bir şey yaptığını bilseydim onunla evlenir miydim!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O sırada yalnızca on altı yaşındaydı,” dedim. Bu şartlar altında affedici olabilirdim. “Yargılanıp yakılacağımı hesaba katmamış olabilir. Büyücülükle suçlanırsam, bana olan ilgini kaybedeceğini düşünerek bir kötülük yapmak istemiş olabilir.” Çevirdiği dolapların açığa çıkması en azından Jamie’nin dikkatini dağıtmıştı ve bu da iyi bir şeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Buna verdiği tek cevap bir homurtuydu. Bir süre huzursuzluk içinde bir oraya, bir buraya yürüdü, ayakları yerlere saçılmış samanların arasında hışırdadı. Ayakkabı ya da çorap giymemişti, çıplak ayaklaydı. Buna rağmen soğuktan etkilenmemişe benziyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonunda durdu, derin bir iç çekti ve öne eğildi. Elini banka, kafasını da omzuma koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Üzgünüm,” diye fısıldadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kollarımı omuzlarına sarıp kendime doğru çektim, bir kez daha iç çekene kadar sıkı sıkı sarıldım. Omuzlarındaki düğüm çözülmüştü. Bıraktım, doğruldu ve ayağa kalkmam için elini uzattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ambarın kapısını kapayıp el ele, sessizce eve geri yürüdük.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Claire,” dedi aniden, utangaç bir hali vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendimi affettirmeye çalışmıyorum. Ama merak ettiğim bir şey var... sen hiç... Frank’i düşünüyor musun? Biz...” Durup boğazını temizledi. “Arada bir o İngiliz’in gölgesi yüzüme yansıyor mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Buna ne diyebilirdim ki? Elbette yalan söyleyemezdim ama onun anlayabileceği, onun yaralanmayacağı bir şekilde gerçeği nasıl söyleyecektim?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes alıp verdim, nefesimin buharının kayboluşunu izledim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir hayaletle sevişmek istemem,” dedim sonunda, sert bir dille. “Senin de istediğini sanmıyorum. Ama bence bir hayaletin aklına da ara sıra başka fikirler geliyordur.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kahkahayı andıran bir ses çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi. “Bence de öyledir. Laoghaire’ın o İngiliz’le benden daha mı iyi seviştiğini merak ediyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer öyleyse hak ettiğini bulmuştur,” dedim. “Ama eğer sen benimle sevişmeyi seviyorsan, hemen yatağa gir. Dışarısı çok soğuk.”</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR"> </span></p>
  </div>
</body>
</html>