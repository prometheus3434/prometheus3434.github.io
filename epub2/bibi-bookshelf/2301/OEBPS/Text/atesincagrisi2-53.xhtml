<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-53</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-49"><span class="bold">94 TAZE KAN</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger siyah ve rüyasız bir uykudan aniden uyandı. Kendini kıyıya vurmuş, nefes nefese seğiren bir balık gibi hissetti. Etrafındakileri gördü ama kavrayamadı; tuhaf bir ışık ve düzleşmiş yüzeyler vardı. Sonra Brianna’nın kolundaki dokunuşunu hissetti. Yeniden bedenine ve yatağına geri dönmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm?” Aniden oturup merak içinde boğuk bir ses çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Seni uyandırdığım için özür dilerim.” Brianna gülümsedi ama Roger’ın yüzüne bakarken kaşlarını telaşlı bir şekilde çatmıştı. Roger’ın alnındaki saçları geriye attı. Roger refleks olarak uzanıp onu kollarına alarak yastığa geri yattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm.” Ona sarılmak, gerçeğe demir atmak gibiydi. Yüzüne değen eti sert, teni sıcak ve saçları rüyalar kadar yumuşaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi misin?” diye sordu usulca. Uzun parmakları Roger’ın göğsüne dokundu ve Roger’ın kıvırcık tüylerinin arasındaki göğüs ucu dikleşti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyiyim,” deyip derin bir iç çekti. Bree’nin alnını öpüp gözlerini kırpıştırarak rahatladı. Boğazı kupkuru olmuştu ve ağzı yapış yapıştı. Yeniden tutarlı bir şekilde düşünmeye başladı. “Saat kaç?” Kendi yatağındaydı, odanın içi gece olacak kadar loştu ama bunun nedeni kapının kapalı, perdelerin örtük oluşuydu. Işıkta ve havada tuhaf bir şey vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree kendini Roger’dan geri iterek kızıl saçlarını tek eliyle geriye attı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öğleni biraz geçti. Seni uyandırmazdım ama bir adam var ve ne yapacağımı bilmiyorum.” Büyük eve doğru baktı, yakınlarda onu duyacak birinin olup olmadığını bilmese de sesini alçalttı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Babam da annem de uyuyor sanırım,” dedi bu fikrini doğrulayarak. “Onları uyandırmak istemiyorum -uyandırabilsem bile.” Gülümsedi, büyük ağzının bir köşesi babasının alaycı gülümseyişi gibi yukarı kıvrıldı. “Top patlasa uyanmazlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dönüp masadaki sürahiyi aldı. Suyun sesi Roger’ın kulaklarına kavrulmuş bir toprağa yağan yağmur gibi gelmişti. Bree’nin uzattığı bardağı üç yudumda bitirip geri uzattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biraz daha. Lütfen.” Bu güzel bir gelişmeydi; yeniden sözcükleri tam olarak kullanabiliyordu ve düşünme kabiliyeti tutarlı bir şekilde geri geliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Adının Thomas Christie olduğunu söylüyor. Babamı görmeye gelmiş; Ardsmuir’de bulunduğunu söylüyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi?” Roger ikinci bardağı daha yavaş içip aklını toparlamaya çalıştı. Sonra bardağı koyup bacaklarını yataktan dışarı uzattı, askıda asılı duran gömleğe uzandı. “Tamam. Hemen geleceğimi söyle.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna, Roger’ı öpüp odadan çıkarken durup penceredeki postu açarak parlak ışığın ve soğuk havanın içeri girmesini sağladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger yavaşça üstünü giydi, zihni hâlâ uyuşuktu. Çoraplarını yatağın altından almak için eğildiğinde yatak örtülerinin arasında, tam yastığın altındaki bir şey gözüne takıldı. Yavaşça uzanıp aldı. ‘İhtiyar kadın’ -küçük doğurganlık heykeliydi bu. Eski pembe taşı güneşte pürüzsüz parlıyordu ve ele alınca şaşırtıcı bir şekilde ağırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir süre heykele baktıktan sonra eğilip nazikçe yastığın altına geri koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna ziyaretçiyi Jamie’nin -birçok kiracının konuşma odası dediği- çalışma odasına götürmüştü. Roger koridorda bir an durup bedeninin bütün parçalarının orada ve vücuduna bağlı olup olmadıklarını kontrol etti. Tıraşa vakti olmamıştı ama saçlarını taramıştı; Christie denen bu adamın beklentilerinin bu şartlar altında bir sınırı olmalıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger içeri girdiğinde üç tane yüz kendisine dönerek onu şaşırttı. Bree, Christie’nin yanında birileri olduğu konusunda kendisini uyarmayı unutmuştu. Yine de beyazlamış saçlarının ucu kesilmiş olan centilmenin Thomas Christie olduğuna hiç şüphe yoktu; koyu renk saçlı ve daha genç olan adam yirmiden daha büyük değildi ve Christie’nin oğlu olduğu apaçıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Christie?” İhtiyar adama elini uzattı. “Ben Roger MacKenzie; Jamie Fraser’ın kızıyla evliyim, sanırım karımla tanışmışsınız.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie’nin biraz şaşırmış bir hali vardı. Sanki Jamie’nin bir anda belirmesini bekliyormuş gibi Roger’ın arkasına baktı. Roger boğazını temizledi; uykudan yeni uyandığı için sesi hâlâ kalındı ve her zamankinden daha boğuktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Korkarım kayınpederim... şu anda müsait değil. Size ben yardımcı olabilir miyim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie, Roger’ı kaşlarını çatarak süzdü, sonra yavaşça başını salladı. Roger’ın elini tutup sertçe sıktı. Roger tuhaf bir şekilde hem tanıdık, hem de oldukça beklenmedik bir şey sezmişti; adam sert bir mason selamı vermişti. Yıllardır bu durumla karşılaşmamıştı. Mantıktan ziyade refleks olarak karşılık verdi ve verdiği karşılığın doğru olduğunu umdu. Belli ki sonuç olumluydu; Christie’nin ciddi ifadesi hafifçe yumuşamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lütfen oturun,” dedi aniden ziyaretçilere yaklaşarak. Christie’nin ailesi -oğlu ve Christie’nin kızı ya da oğlunun karısı olan bir kız vardı- Roger içeri girdiğinde ayağa kalkmış, tıpkı bir hükümdarın arkasında durur gibi aile reisinin arkasında durmuşlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bir el hareketiyle sandalyelerine oturmalarını işaret ettikten sonra Jamie’nin masasına oturdu. Mavi kavanozdaki kalemlerden birini aldı ve daha ciddi bir görünüm veriyor olduğunu umdu. Tanrım, olası bir kiracıya ne soru sorulurdu ki?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ, Bay Christie.” Tıraşsız çenesinin farkında olarak gülümsedi. “Karım kayınpederimle İskoçya’dan tanıştığınızı söyledi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ardsmuir hapishanesinden,” dedi Christie, Roger’a sanki bundan bir anlam çıkarmasını istermişçesine keskin bir bakış fırlatarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger yeniden boğazını temizledi; iyileşmesine rağmen uyandıktan sonra bir süre boyunca hâlâ onu rahatsız ediyordu. Christie bunu ters bir yorum olarak almış gibiydi ve biraz öfkelendi. Kaşları kalındı ve pörtlek gözleri sarımsı bir kahverengiydi. Kısa kesilmiş saçları koyu renkti ve boynu görünmediği için kocaman ve hiddetli bir baykuşa benziyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jamie Fraser da orada tutsaktı,” dedi. “Bu kadarını muhakkak biliyorsunuzdur, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Roger sakin bir tavırla. “Tepe’de yaşayan birçok kişinin Ardsmuir’den geldiğini biliyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kimler?” diye sordu Christie baykuşu andıran görüntüsünü güçlendirerek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah... Lindsayler; Kenny, Murdo ve Evan,” dedi Roger düşünmesine yardımcı olması için elini alnına sürterek. “Geordie Chisholm ve Robert MacLeod. Sanırım -evet, Alex MacNeill’in de Ardsmuir’dan geldiğine eminim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie bu listeyi, baykuşun samanların arasından gelen hışırtıya kulak kesilmesi gibi pürdikkat dinledi. Sonra sanki diken diken olan tüylerini serbest bırakıp rahatladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onları tanıyorum,” dedi memnun bir halde. “Eğer gerekirse MacNeill bana kefil olur.” Sesi, kesinlikle gerek olmayacağını söylüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, Jamie’nin olası bir kiracıyı soruşturduğunu daha önce hiç görmemişti ama seçtiği kişiler hakkında Claire’le konuşurken duymuştu. Buna bağlı olarak Christie’nin yakın geçmişine dair sorular sordu, nezaketini otoritesiyle dengelemeye çalıştı ya da öyle yaptığını sandı. Bu konuda hiç de fena sayılmazdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Christie, söylediğine göre diğer tutsaklarla birlikte getirilmişti. Sözleşmesi, Christie’nin bilgili biri olduğunu öğrenince onu altı çocuğuna öğretmen olarak alan ve yakınlarda oturanlardan çocuklarını Christie’nin eğitimine vermek için para alan Güney Carolina’lı bir toprak sahibi tarafından alınmıştı. Christie’nin sözleşme süresi sona erince, maaşlı olarak çalışmak için orada kalmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gerçekten mi?” dedi Roger. Christie’ye olan ilgisi gittikçe artıyordu. Bir öğretmen, ha? Bu Bree’nin istemediği pozisyonundan istifa etmesini sağlayacaktı. Christie de inatçı çocuklarla gayet iyi anlaşabilir gibi duruyordu. “Sizi buraya getiren nedir Bay Christie? Burası Güney Carolina’dan biraz uzak.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adam geniş omuzlarını silkti. Yol yorgunuydu ve üstü başı toz içindeydi ama paltosu iyi bir kumaştan dikilmişti ve ayakkabıları da kaliteliydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Karım öldü,” dedi kısık sesle. “Gripten. Toprak sahibi olan Bay Evertt de öyle. Mirasçısının bana ihtiyacı yoktu. Ben de işsiz bir şekilde orada kalmak istemedim.” Gür kaşlarının altından Roger’a delici bir bakış fırlattı. “Bay Fraser’ın müsait olmadığını söylediniz. Ne zaman geri döner?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu bilemem.” Roger kaleminin ucunu dişlerine çarpıp tereddütle düşündü. Aslında Jamie’nin ne kadar daha aciz kalacağını bilemezdi; dün gece gördüğünde ölü gibiydi. Sorunsuz bir şekilde iyileşmiş bile olsa, bir süre daha hasta sayılırdı. Roger, Christie’yi yollamak ya da onu bekletmek istemiyordu; yılın son zamanlarıydı ve eğer adam ile ailesi buraya yerleştirilecekse, harcayacak çok zaman yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bakışlarını Christie’den oğluna çevirdi. İkisi de iri ve güçlüydü. İkisinde de ayyaş ya da maganda tipi yoktu ve ikisinin de ellerindeki nasırlar, en azından iş yapmayı bildiklerini gösteriyordu. Ev ihtiyaçlarına bakması için bir kadınları vardı. Ve sonuçta, mason kardeşliği bir yana, Christie her zaman Jamie’nin Ardsmuir’deki dostlarından biri olmuştu. Jamie’nin bu adamlara bir ev bulmak için özellikle çabaladığını biliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger karar verirken temiz bir kâğıt çıkarıp mürekkebi açtı. Yeniden boğazını temizledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok iyi, Bay Christie. Sanırım... anlaşabiliriz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birden çalışma odasının kapısı açıldı ve içeri üzerinde çörek ve bira olan bir tepsiyle Brianna girdi. Tepsiyi masaya bırakırken başını utangaç bir tavırla yere eğdi ama Roger kirpiklerinin altındaki eğlenen bakışlarını fark etmişti. Bree bardakları önüne dizerken Roger gülümseyerek hafifçe bileğine dokundu. Bu hareketi ona Christie’nin el sıkışmasını hatırlattı. Roger, Brianna’nın Jamie’nin bu konudaki geçmişini bilip bilmediğini merak etti. Muhtemelen bilmiyor olduğunu düşündü; bilseydi kesinlikle bahsederdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Brianna, yeni kiracılarımıza merhaba de,” dedi Christieleri işaret ederek. “Bay Thomas Christie ve...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Oğlum Allan,” dedi Christie başıyla işaret ederek, “bu da kızım Malva.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Oğlu, babasının baykuşu andıran görüntüsünü almamıştı. Yüzü kare şeklinde, geniş ve yeni tıraş edilmişti. Ama yine de saçları tıpkı babasınınki gibi gürdü. Gözlerini içkiden ayırmadan bu tanıştırılma merasimini sessizce başını sallayarak karşıladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kız -Malva?- ellerini utangaç bir şekilde kucağında kavuşturmuştu ve kafasını kaldırıp bakmadı. Roger uzun boylu kıza baktı, on yedi ya da on sekiz yaşlarında olmalıydı, koyu mavi bir elbise giymiş ve beyaz bir eşarp takmıştı, oval yüzünün etrafında yumuşak ve siyah bukleleri görünüyordu. Christie’nin lehine başka bir durum daha vardı; evlenecek yaştaki kızlar azdı, güzel olanlar daha da azdı. Malva Christie bahar ekiminden önce muhtemelen birçok teklif alacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree her birine başıyla selam verip, kıza özel bir ilgiyle baktı. Sonra mutfaktan gürültülü bir çığlık duyuldu ve Bree özür dileyerek odadan çıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Oğlum,” dedi Roger özür dileyerek. Biralardan birini kaldırıp uzattı. “Biraz içki almaz mıydınız Bay Christie?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kiracı sözleşmelerinin hepsi masanın sol çekmecesinde duruyordu; daha önce görmüştü ve genel hatlarını biliyordu. Yirmi hektar toprak, bireysel durumlara göre karşılıklı olarak verilecekti. Biraz bira ve çöreklerden bahsettikten sonra uygun bir anlaşmaya vardılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger sözleşmeyi tamamladı. İmzayı kendi adıyla, Jamie Fraser’ın vekili olarak atıp imzalaması için Christie’ye uzattı. Bu işi tamamlamanın verdiği derin ve hoş bir ışıltı hissetti. Adam iyi bir kiracıydı ve kiranın bir kısmını yılın beş ayı öğretmenlik yaparak ödeyecekti. Roger kendinden memnun bir şekilde, Jamie’nin daha iyisini yapamayacağını düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra kendine geldi. Hayır, Jamie bir adım daha atar ve Christieler’e yalnızca misafirperverlik göstermenin yeterli olmayacağını düşünürdü. Onlara, başlarını sokacak bir ev bulana kadar barınacakları bir yer verirdi. Ama burada olmazdı; Jamie hastayken ve Claire ona bakmakla meşgulken değil. Bir an düşündükten sonra kapıya gidip Lizzie’ye seslendi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yeni kiracımız ve ailesi geldi,</span> <span class="italik char-style-override-5" xml:lang="tr-TR">a muirninn,</span><span class="char-style-override-4" xml:lang="tr-TR">” dedi kızın telaşlı, fareye benzeyen suratına gülümseyerek. “Bu Bay Thomas Christie, bu da oğlu ve kızı. Babana onları Evan Lindsay’in kulübesine götürmesini söyler misin? Kendi topraklarına çok yakın ve belki Evan ve karısının onların bir süre konaklayabilecekleri bir odaları vardı. Kendi evlerine gidene kadar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, tamam Bay Roger.” Lizzie, Christie’ye doğru nazikçe eğildi, Christie de hafifçe başını eğerek bu selamına karşılık verdi. Sonra ince kaşlarını kaldırarak Roger’a baktı. “Beyefendinin bundan haberi olacak mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger yanaklarının kızardığını hissetti ama telaşını kesinlikle belli etmedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun yok,” dedi. “Kendini daha iyi hisseder etmez ona söyleyeceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Fraser hasta mı? Bunu duyduğuma üzüldüm.” Arkadan gelen yabancı ve yumuşak ses onu şaşırtmıştı. Malva Christie meraklı gözlerle ona bakıyordu. Roger onu pek fark etmemişti ama şimdi gözlerinin güzelliğiyle adeta çarpılmıştı. Açık gri renkte, badem şeklinde ve ışıltılılardı, siyah kirpikleri gür ve uzundu. Belki de bahar ekiminden önce olur, diye düşünüp öksürdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yılan soktu,” dedi aniden. “Endişelenecek bir şey yok ama iyileşiyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu kez elini Christie’ye, sıkı tokalaşmaya hazırlıklı bir şekilde uzattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fraser Tepesi’ne hoş geldiniz,” dedi. “Umarım siz ve aileniz burada çok mutlu olursunuz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie yatakta oturmuş, eli ve ayağı sadık kadınlar tarafından temizlenirken çaresiz görünüyordu. Bir dostunu görünce yüzündeki ifade rahatladı ve hizmetçilerini hemen dışarı yolladı. Lizzie, Marsali ve Bayan Bug gönülsüzce odadan çıktılar ama şişelerle ve bıçaklarla meşgul olan Claire kaldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger yatak ucuna oturmak için yaklaştığında Claire onu oradan kaldırıp bir sandalyeye oturttu. Sonrasında çarşafı kaldırıp altındakine baktı ve Roger’ın hareketinin bir zarar verip vermediğini kontrol etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedi sonunda beyaz tülbent sargıya mutlu gözlerle bakarak. Kurtçuklar geri dönmüşlerdi ve işlerini yapıyorlardı. Doğrulup Roger’a bakarak başını salladı. Roger bu hareketi Bağdat Halifesi’nin vezir-i azamla görüşme yapmasına benzetti. Gözlerini yukarı deviren Jamie’ye baktıktan sonra Roger’a hafifçe gülümseyip selam verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nasıl?” dedi ikisi aynı anda. Roger gülümsedi, Jamie’nin dudaklarının kenarı yukarı doğru kıvrıldı. Kısaca omuzlarını silkti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yaşıyorum,” dedi. “Ama bu haklı olduğunu kanıtlamaz. Haklı değilsin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne konuda?” diye sordu Claire, başını merakla ellerindeki kâseden kaldırarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, felsefi bir konuda,” dedi Jamie. “Seçimlerle ve şanslarla ilgili.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree homurdandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu konuda tek söz bile duymak istemiyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de. Yalnızca ekmek ve süt hakkında tartışmak istiyorum.” Jamie hafif bir tiksintiyle içinde besleyici balkabağı suyu bulunan, yanındaki masada yarısı bitmiş halde duran kâseye baktı. “Katırın bacağındaki ülserle ilgilendin mi Roger?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben hallettim,” dedi Claire. “Güzelce iyileşiyor. Roger yeni kiracılarla meşguldü.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, öyle mi?” Fraser kaşlarını merakla kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, Tom Christie adında bir adam ve ailesi. Ardsmuir’de seninle olduğunu söylemiş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bir anda sanki odanın içindeki bütün havanın emildiğini ve her şeyin donup kaldığını hissetti. Fraser ifadesiz gözlerle ona baktı. Sonra başını salladı, yüzündeki meraklı ifade sanki sihirli bir şekilde geri geldi ve zaman da normale döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, Tom Christie’yi gayet iyi hatırlıyorum. Son yirmi yıldır neredeymiş?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger hem Tom Christie’nin nerelerde olduğunu, hem de yaptıkları sözleşmeyi anlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok iyi olur,” dedi Jamie onaylayarak, Christie’nin öğretmenlik yapacağını duyunca. “Buradaki kitaplardan istediğini kullanabileceğini söyle ve ihtiyacı olan kitapların da bir listesini yapmasını söyle. Fergus’a Cross Creek’e ya da Wilmington’a gittiğinde kitaplara bakmasını söyleyeceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sohbet daha günlük şeylerden bahsederek ilerledi ve birkaç dakika sonra Roger gitmek için ayağa kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Her şey oldukça yolunda görünüyordu ve buna rağmen kendini anlaşılmaz bir şekilde huzursuz hissetti. Bu anı hayal etmemişti kesinlikle, değil mi? Kapıyı arkasından kapatmak için döndüğünde, Jamie’nin ellerini göğsünde birleştirdiğini ve gözlerini kapadığını gördü; daha uyumadıysa da sohbete devam etmek istemiyordu. Claire atmaca gibi sarı olan gözlerini şüpheyle kısmış, kocasına bakıyordu. Hayır, o da bunu görmemişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">O halde bunu hayal etmemişti. Tom Christie’ye dair sorun neydi?</span></p>

    <p class="Normal para-style-override-8" xml:lang="zh-CN"><span class="char-style-override-6" xml:lang="tr-TR"> </span></p>
  </div>
</body>
</html>