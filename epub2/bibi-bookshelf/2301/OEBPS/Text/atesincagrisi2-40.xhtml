<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-40</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-37"><span class="bold">81 AYI ÖLDÜREN</span></p>

    <p class="Normal" xml:lang="zh-CN"><span class="bold-italik char-style-override-8" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Ağustos, 1771</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Otlak yönünde kişneyen atlar, bölüğün gelişini ilan ediyorlardı. Meraklanıp son deneyimi bıraktım ve pencereden bakmaya gittim. Avluda ne atlar, ne de adamlar görünüyordu ama atlar hâlâ yeni birini gördüklerinde yaptıkları gibi kişniyor ve homurdanıyorlardı. O halde bölük yayandı ve mutfak kapısına gitmiş olmalıydı -birçok insan nezaketen öyle yapıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu tahminim evin arkasından gelen çok tiz bir çığlıkla boşa çıktı. Başımı tam koridora çevirdiğimde, Bayan Bug’ın telaş içinde mutfaktan bağırarak çıktığını gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Beni fark etmeyip ön kapıya doğru koştu, avluya çıkıp ormanın içinde çığlık çığlığa bağırmaya devam ederek kaybolduğunu gördüm. Diğer tarafa bakıp mutfağın girişinde şaşkın şaşkın bakan bir Kızılderili görünce adeta afalladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dikkatle baktım ama çığlık atıp kaçmaya niyetim olmadığını görünce adam biraz da olsa rahatladı. Silahsızdı ve yüzünde kötü niyet belirten boya ya da herhangi bir şey yoktu. Ben de rahatlamıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Osiyo,</span><span class="char-style-override-4" xml:lang="tr-TR">” dedim temkini elden bırakmadan. Cherokee olduğunu ve ziyaret için giyindiğini fark etmiştim. Üst üste üç basma gömlek ve sade bir pantolon giymişti. Kafasında tuhaf, sarkık bir şapka vardı ve erkeklerin resmi görüşmelerde taktıkları, başlarının yarısını saran türbana benziyordu. Kulaklarında uzun gümüş küpeler vardı ve bir de doğan güneş şeklinde güzel bir broşu vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Selamıma karşılık olarak içten bir şekilde gülümsedi ve hiç anlamadığım bir şey söyledi. Çaresizce omuzlarımı silktim ama gülümsemeyi ihmal etmedim. Orada durup dakikalarca birbirimize selam verip gülümsedik. Ta ki birden aklına ne yapması gerektiği gelen kadar adam içindeki gömleğe -mavi bir fonun üstüne küçük sarı elmaslarla baskı yapılmış şık bir gömlekti- elini sokup, üzerinde bir ya da daha fazla ayının siyah patilerinin kazındığı deri bir kayış çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kayışı nazikçe tutup kaşlarını kaldırdı, sanki masanın altında ya da dolabın üzerinde birini arar gibi etrafa bakındı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedim durumu hemen anlayıp. “Kocamı istiyorsun.” Sanki biri tüfeğini bana doğrultmuş gibi bir yüz ifadesi takındım. “Ayı Öldüren’i yani?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Işıltılı bir gülümsemeyle ortaya serilen parlak dişleri fikrimi destekledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım bir dakika içinde gelir,” dedim. Önce pencereyi işaret edip, hiç şüphesiz Jamie’ye evde katliam yapmaya gelen kızıl vahşilerin olduğunu söylemeye gitmiş olan heyecanlı Bayan Bug’ın gittiği yolu gösterdim, sonra da mutfağa doğru baktım. “Girip bir şeyler içmez miydin?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İstekli bir şekilde beni takip edip masaya oturdu, çayını yudumlamaya başladı. Bir yandan da birbirimize selam verip gülümsemeye devam ediyorduk. O sırada içeri giren Jamie’nin yanında ona yapışmış kalmış olan ve misafirimize şüpheci bakışlar atan Bayan Bug değil, Peter Bewlie de vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Misafirimiz, Peter’ın Kızılderili karısının ağabeyi Tsatsa’wi olduğunu söyledi. Sınırdan elli kilometre uzaktaki küçük bir kasabada yaşıyordu ama kız kardeşini ziyarete gelmiş ve bir süredir Bewlielar ile kalıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Dün akşamki yemeğinden sonra pipo içiyorduk,” diye açıkladı Peter, “o sırada Tsatsa’wi köylerinde bir zorluk yaşadıklarından bahsetti -tabii bunu kendisi birkaç şeyin isminden başka İngilizce bilmediği için bana karım anlatıyordu- ama söylediğim gibi, bana kötü bir ayıdan bahsetti. Aylardır başlarına bela olmuş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tsatsa’wi’nin böyle bir yaratıkla baş edebilecek kadar donanımlı olduğunu düşünüyorum,” dedi Jamie, Kızılderili’nin pençe kolyesini işaret edip göstermek için kendi göğsüne dokunarak. İltifatı anlayıp içten gülümseyen Tsatsa’wi’ye gülümsedi. İkisi de çay bardaklarını üzerinden birbirlerine doğru hafifçe eğilip karşılıklı bir saygıyla selamlaştılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Peter, ağzının kenarındaki damlaları yalayıp, duyduklarını onaylarcasına dudaklarını şapırdatarak. “O iyi bir avcıdır ve gidişata göre onun ve kuzenlerinin işin içinden sıyrılacaklarını düşünüyorum. Ama görünüşe göre bu özel ayı diğerlerinden daha üstün. Ben de ona gidip</span> <span class="italik char-style-override-5" xml:lang="tr-TR">Mac Dubh</span><span class="char-style-override-4" xml:lang="tr-TR">’la konuşmasını ve belki Mac Dubh’ın gidip o yaratığı onlar için öldürebileceğini söyledim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter çenesini kaldırıp kayınbiraderini işaret etti, gururlu bir ev sahibi havasıyla Jamie’yi işaret etti.</span> <span class="italik char-style-override-5" xml:lang="tr-TR">Bak,</span> <span class="char-style-override-4" xml:lang="tr-TR">dedi bu hareketi,</span> <span class="italik char-style-override-5" xml:lang="tr-TR">sana söylemiştim, o bunu halleder.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gülmemek için kendimi zor tuttum. Jamie gözlerime bakıp öksürdükten sonra bardağını masaya bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, pekâlâ. Şimdilik değil ama belki samanları içeri taşıdıktan sonra gelebilirim. Bu sorunlu ayının doğasını biliyor musun Peter?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet,” dedi Peter neşeyle. “O bir hayalet.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çayım neredeyse genzime kaçacaktı. Jamie o kadar şaşırmış görünmüyordu ama şüpheli bir bakışla çenesini kaşıdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm. Ne yaptı peki?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ayı ilk kez yaklaşık olarak bir sene önce görünmüş ve kimse onu bir süre görmemiş. Her zamanki yağmalama olayları yaşanmış -kurutulmuş balık çuvalları ya da evlerin dışında asılı duran mısır koçanları yok olmuş, sundurmalardaki etler çalınmış- ama ilk başta kasabalılar bunu diğer ayılardan biraz daha zeki bir ayının yaptığını düşünmüşler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yalnızca geceleri geliyormuş,” dedi Peter. “Pek gürültü yapmıyormuş. İnsanlar sabah dışarı çıktıklarında onları uyandıracak hiçbir ses çıkarmadan depolarına girildiğini görmüşler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bayan Bug’ın kabaca çıkıp olayı soruşturmak için geldiğini görmüş olan Brianna usulca mırıldanmaya başladı. Anıların sözcükleri hemen desteklediği bir şarkıydı bu, “</span><span class="italik char-style-override-5" xml:lang="tr-TR">Ah, öğlene kadar uyuyacak ama karanlık çökmeden... Jellystone Park’taki bütün piknik sepetleri onun olacak...”</span> <span class="char-style-override-4" xml:lang="tr-TR">Çaydan geri kalan damlaları silmek için ağzıma bir peçete bastırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“En başından beri onun bir ayı olduğunu biliyorlarmış,” diye anlattı Peter. “Ayak izlerinden anlamışlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tsatsa’wi bu sözcükleri tanımıştı; başparmaklarını birbirinin ucuna ekleyip iki elini masanın üzerinde açarak ayak izinin büyüklüğünü gösterdikten sonra, boynunda asılı pençelerden en büyüğüne dokunup imalı bir şekilde başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ayılara alışkın olan kasabalılar her zamanki önlemlerini almışlar, erzakları daha korunaklı bölgelere koymuş, köpeklerini geceleyin dışarıda tutmuşlar. Bunun sonucu olarak birçok köpek kaybolmuş -ve yine bu esnada hiç ses duyulmamış.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Görünüş göre köpekler ürkekleşmişler ya da ayı daha çok acıkmış. İlk kurban ormanda öldürülen bir adam olmuş. Altı ay sonra bir çocuk kaçırılmış. Brianna birden mırıldanmayı kesti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kurban bebekmiş ve annesi güneşin batışına doğru nehir kenarında çamaşır yıkarken o da beşiğindeymiş. Ses duyulmamış ama çamurdaki kocaman bir pençe izinden başka bir ipucu yokmuş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonraki aylarda dört kasabalı daha öldürülmüş. İkisi öğleden sonra dağ çileği toplamaya çıkmış çocuklarmış. Çocuklardan birinin cesedi boynu kırılmış ama başka hiçbir yerine dokunulmamış olarak bulunmuş. Diğeri ortadan kaybolmuş; işaretler çocuğun ormanda nereye sürüklendiğini gösteriyormuş. Bir kadın kendi mısır tarlasında, yine güneşin batışına doğru öldürülmüş ve düştüğü yerde kısmen yenmiş. Son kurban bir adammış ve aslında ayıyı avlamaya çalışıyormuş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yayı ve kanlı giysilerinden birkaç parça dışında</span> <span class="italik char-style-override-5" xml:lang="tr-TR">adamdan</span> <span class="char-style-override-4" xml:lang="tr-TR">hiçbir şey bulamamışlar,” dedi Peter. Arkamdan ufak bir gümbürtü duydum, Bayan Bug aniden sandalyesine oturmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani kendileri mi avlamışlar?” diye sordum. “Ya da avlamaya mı çalışmışlar?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter bakışlarını Jamie’den bana çevirdi, ciddi bir şekilde başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, Bayan Claire. Sonunda ne olduğunu o şekilde öğrenmişler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Küçük bir grup avcı silahlarıyla birlikte ayı avına çıkmışlar. Üzerlerinde oklar, mızraklar ve kasabanın övündüğü iki tüfek varmış. Kasabayı geniş bir çembere almışlar, ayının dikkatinin kasabada olduğuna göre fazla uzaklaşmış olamayacağını düşünmüşlerdi. Dört gün boyunca ayıyı aramış, ara sıra eski ayak izlerine rastlamışlar. Ne var ki ayının kendisini bulamamışlar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tsatsa’wi onlarlaydı,” dedi Peter parmağını kayınbiraderine doğru kaldırarak. “O ve arkadaşları gecelemiş, diğerleri uyurken ortalığı kolaçan etmişler. Ay doğduktan sonra çişini yapmaya kalkmış. Ateşe sırtını döndüğünde arkadaşının çoktan öldüğünü ve sürüklendiğini görmüş. O şey adamın boynunu pençelerinin arasında ezmiş!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tsatsa’wi hikâyeyi dikkatle takip ediyordu. Bu noktada başını sallayıp Cherokeeler’in istavrozu olan bir el hareketi yaptı. Şeytanı kovmak için hızlı ve resmi bir hareketti bu. Ellerini sallayarak sonra olan olayları canlandırarak anlatmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kalan arkadaşlarını kaldırıp bağırmaya başlamış elbette. Ayının korkup arkadaşını bırakma umuduyla -gerçi adamın çoktan öldüğünü görmüş- ayının arkasından koşmuş. Arkadaşının kırık boynunu anlatmak için kafasını sert bir şekilde kaldırıp dilini yuvarladı. O sırada bir hayli komik görünmüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Avcıların yanında havlayarak ayının peşinden koşan iki köpek varmış. Ayı aslında avını bırakmış ama kaçmak yerine Tsatsa’wi’ye doğru dönmüş. Tsatsa’wi kendini bir tarafa atmış, ayı da ayaklarına yapışan köpeklerden birini defetmek için uzun bir süre uğraşmış ve en sonunda ormanın karanlığında kaybolmuş. Diğer köpek, oklar ve tüfek mermileri de onu takip etmişler ama hepsi ıskalamış.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ormanın içinde ellerinde fenerlerle ayının peşine düşmüşler fakat bulamamışlar. İkinci köpek kendinden utanır bir şekilde geri dönmüş -Brianna, Tsatsa’wi’nin köpek taklidine güldü- ve cesaretleri tamamen kırılmış olan avcılar ateşin başına geri dönüp gecenin geri kalanını uyanık geçirmiş, sabah olunca da kasabalarına geri dönmüşler. Bu sırada Tsatsa’wi nazik bir hareketle Ayı Öldüren’in yardımını istemeye geldiğini anlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama neden onun bir hayalet olduğunu düşünmüşler?” Brianna öne eğildi, ilk baştaki korkusunun yerini merak almıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter tek kaşını kaldırarak Bree’ye baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, söylemedi ama sandığın gibi değil. Tek nedeni, normal ayılardan daha büyük ve bembeyaz oluşuymuş. Tsatsa’wi’ye bakmak için arkasına döndüğünde hayvanın gözleri alev gibi parlıyormuş. Bunun hayalet olduğunu düşünmüşler ve o yüzden oklarının isabet etmeyişine pek şaşırmamışlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tsatsa’wi yeniden harekete geçip önce Jamie’yi işaret etti, sonra ayı pençesi kolyesine dokundu, sonra da şaşırtıcı bir şekilde beni gösterdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben mi?” dedim. “Benim bununla ne alakam olur?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cherokee sesimdeki şaşkınlığı duymuş olacak ki masaya eğilip elimi avucuna alıp okşadı. Bu okşama şefkatten değildi, derimi işaret etmeye çalışmıştı. Jamie küçük bir kahkaha attı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok beyazsın Sassenach. Ayı senin arkadaşın olduğunu düşünecek.” Güldü ama Tsatsa’wi belli ki anlamıştı, ciddi bir edayla başını salladı. Elimi bırakıp kuzgun sesi çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedim, bariz bir huzursuzlukla. Cherokee dilindeki sözcükleri bilmiyordum ama belli ki Tsatsa’wi’nin kasabasındaki insanlar Beyaz Kuzgun’u da Ayı Öldüren’i de duymuşlardı. Bütün beyaz hayvanlar dikkatlerini çekiyordu ve genelde onların kötü olduklarını düşünüyorlardı. Burada ima edilen hayalet ayının üzerinde gücümü deneyebileceğimdi -ya da tuzak olarak kullanılabileceğimdi- ama belli ki aslında davete dahildim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir hafta sonra samanlar içeri konulduktan ve av etinin dört parçası bahçedeki tütsüleme kulübesine asıldıktan sonra şeytanı kovmak için sınıra doğru yola koyulduk.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin ve benim dışımda grupta Brianna, Jemmy, Beardsley ikizleri, bize kasabada rehberlik edecek olan Peter Bewlie ve karısıyla önden giden Tsatsa’wi vardı. Brianna aslında gelmek istememişti, nedeninin Jemmy’yi vahşi doğaya götürmek istememesi olduğunu düşündüm. Jamie gelmesi için ısrar etmiş, nişancılığının çok işe yarayacağını söylemişti. Brianna, Jemmy’yi henüz memeden kesmek istemediği için onu da yanında getirmişti. Gerçi Jemmy yolculuktan oldukça zevk alıyor görünüyordu. Eyerde annesinin önünde duruyordu ve gözleri parlak parlak bakıyordu. Gördüğü her şeye mutlu sesler çıkartıyor ya da rüyada gibi memnun bir şekilde başparmağını emiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Beardsleyler’den ise Jamie’nin istediği Josiah’ydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çocuk en azından iki ayı öldürdü,” dedi bana. “Toplantı’da postlarını gördüm. Eğer kardeşi de gelmek istiyorsa, bunun zararı olacağını sanmıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de öyle,” dedim. “Ama neden Bree’yi gelmeye zorladın? Sen ve Josiah ayıyı aranıza halledemez miydiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki,” dedi yağlı çaputu silahının namlusuna sürerek. “Ama iki kişi tek kişiden iyiyse, üç kişi de ikiden iyidir, öyle değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet?” dedim şüpheyle. “Başka?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bana bakıp gülümsedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Başka gerekçelerim olduğunu mu düşünüyorsun Sassenach?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, düşünmüyorum. Biliyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gülüp kafasını silahına doğru eğdi. Kısa bir süre sonra silahını temizleyerek, başını kaldırmadan, “Evet. Kızımın Cherokee kabilesinden arkadaş edinmesinin kötü bir fikir olmadığını düşündüm. Belki günün birinde gidecek bir yere ihtiyaç duyar diye.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ses tonu beni hiç şaşırtmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Günün birinde. Devrim olduğunda mı diyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Ya da... biz öldüğümüzde. Her ne zaman olursa,” diye ekledi kesin bir tavırla. Silahını kaldırıp görüşü kontrol etmek için namludan baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hâlâ aydınlık bir pastırma yazıydı ama sırtımın aşağıya doğru buz gibi ürperdiğini hissedebiliyordum. Çoğu günler, bir gazete kupürünün James Fraser adında bir adamla karısının Fraser Tepesi’ndeki yangında öldüklerini yazacağını unutmayı başarıyordum. Diğer günler hatırlıyor ama üzerinde durmayı reddedip bilinçaltıma gömüyordum. Ama geceleri aklımın derinliklerinde, her yeri yalayan parlak alevlerle uyanıyor, ürperip korkuyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kupürde, ‘çocukları hayatta değil’ yazıyordu,” dedim, korkumla yüzleşmeye kararlı bir şekilde. “Sence bu Bree’nin ve Roger’ın bir yerlere... yangından önce... gitmiş olacakları anlamına mı geliyor?” Belki Cherokeeler’e ya da taşlara.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Olabilir.” Yüzü ciddiydi, gözlerini yaptığı işe odaklamıştı. İkimiz de diğer olasılığı kabul etmek istemiyorduk. Zaten gerek de yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gönülsüz de gelmiş olsa, Brianna yolculuktan zevk alıyor gibiydi. Roger olmadığı için kulübedeki işlerden kurtulmuştu. Rahatlamış görünüyor, gülüyor, Beardsley ikizleriyle şakalaşıyor, Jamie’yle dalga geçiyor, geceleri Jemmy’yi ateşin başında emziriyor, sonra sarılıp huzur içinde uykuya dalıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Beardsleyler de iyi vakit geçiriyorlardı. Enfekte olmuş lenf bezlerinin ve bademciklerinin alınması Keziah’nın sağırlığını iyileştirmese de biraz olsun düzeltmişti. Artık yüksek sesle konuşmaları anlıyordu. Özellikle de yüzüne bakılıp tane tane konuşulduğunda. Gerçi ikizinin konuşmasını, ne kadar yumuşak bir sesle konuşuyor da olsa anlamıyordu. Gür ve sinek vızıltılı ormanda ilerlerken, akıntıları geçerken ve geyik patikaları keşfederken gözlerini kocaman açıp etrafına bakmasından, daha önce hayatında Beardsley çiftliği yakınlarından ve Fraser Tepesi’nden başka bir yer görmediğini anladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cherokee’yle ne yapacağını, aynı şekilde Cherokee’nin de onunla ve kardeşiyle ne yapacağını merak ediyordum. Peter, Jamie’ye Cherokee’nin ikizleri özel olarak kutsanmış ve şanslı insanlar olarak gördüğünü söylemişti; Beardsleyler’in ava katılacakları haberi Tsatsa’wi’nin hoşuna gitmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah da eğleniyor gibi duruyordu. Şimdilik gördüğüm kadarıyla çok içine kapanık biriydi. Kasabaya yaklaştığımızda biraz biraz gerildiğini hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin de biraz huzursuzlandığını gördüm. Nedeninden emin değildim. Ayıyı avlamaları için yardım etmeye gitmeyi hiç dert etmemiş, Cherokeler’i ziyaret etme fırsatı bulduğu için mutlu olmuştu. Ama Ayı Öldüren ünü kendisinden önce oraya varmıştı ve bu onu rahatsız ediyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu tahminimin doğruluğu, yolculuğumuzun üçüncü gecesi kamp yaptığımızda kanıtlandı. Kasabadan en fazla on beş kilometre uzaktaydı ve ertesi gün öğle saatlerinde oraya ulaşmış olacaktık.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Atımızı sürerken bir yandan aklında bir şeyleri toparlamaya çalıştığını fark ettim. Hepimiz akşam yemeği için harlı ateşin etrafına oturduğumuzda birden omuzlarını çekip kalktığını gördüm. Ateşe dalgın gözlerle bakan Peter Bewlie’nin yanına gidip kararlı bakışlarla yüzüne baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söylemem gereken bir şey var Peter. Bulacağımız şu hayalet ayı hakkında.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter başını kaldırıp şaşkın gözlerle daldığı düşüncelerinden uyandı. Gülümseyip Jamie’ye yer vermek için yana kaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, Mac Dubh?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie oturup boğazını temizledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biliyorsun, ayılar hakkında pek bir şey bilmiyorum. Yıllardır İskoçya’da ayı izine hiç rastlanmadı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter kaşlarını kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama yalnızca basit bir kamayla kocaman bir ayıyı öldürdüğün söyleniyor!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie yaklaşan bir şeyin sıkıntısıyla burnunu kaşıdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, peki... o zaman öldürmüştüm. Ama hayvanın peşine düşmemiştim. O benim peşimden gelmişti, benim de geriye tek seçeneğim kalmıştı. O hayalet ayıyı yakalamanızda size büyük bir yardımımın dokunup dokunmayacağından pek emin değilim. Oldukça zeki bir ayı olmalı bu, değil mi? Yani aylar boyu kasabaya girip çıkmış ve kimse onu görmemiş, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ortalama bir ayıdan daha zeki,” dedi Brianna. Dudakları hafifçe seğiriyordu. Jamie gözlerini kısarak baktı. İçtiğim bira nefes boruma kaçınca bu kez bakışlarını bana çevirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” diye sordu ters ters.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hiç,” dedim. “Bir şey yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tiksinerek sırtını bize döndüğünde kahkaha atmamak için kendini zor tutan Josiah Beardsley’i gördü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne?” diye bağırdı Jamie. “Ayılar aptal hayvanlardır ama</span> <span class="italik char-style-override-5" xml:lang="tr-TR">seninle</span> <span class="char-style-override-4" xml:lang="tr-TR">ne ilgisi var, ha?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah hemen yüzündeki kahkaha ifadesini silip ciddi bakmaya çalıştı ama ağzının kenarı hâlâ titriyordu. Yanaklarındaki kırmızılık ateşin ışığında bile görünüyordu. Jamie gözlerini kıstı ve Josiah’nın ağzından kaçan kıkırdamayı bastırdı. Josiah ağzını kapatıp Jamie’ye baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne oldu?” diye sordu nazikçe.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir şeylerin olduğunu fark eden Keziah, ikizine destek olmak için yanına yaklaştı. Josiah, Kezzie’ye doğru kısa ve bilinçsiz bir hareket yaptı ama bir yandan Jamie’ye bakıyordu. Yüzü hâlâ kırmızıydı ama şimdi kendini kontrol altına almış gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım söylesem daha iyi olacak efendim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım söyledin.” Jamie sorgulayan gözlerle baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah derin bir nefes alıp sakinleşti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O her zaman bir ayı değildi. Bazen bendim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bir an durup ona baktı. Sonra dudakları titremeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her zaman değil,” dedi Josiah. Ama ormanda gezdiği sıralar bir Kızılderili köyüne rastlamıştı. “Yalnızca aç olduğum zamanlarda efendim,” diye aceleyle ekledi. Yakındaki ormanda pusuya yatıyordu, karanlık çökünce köye dalıyor ve kolay ulaşabileceği yemekleri topluyordu. Birkaç gün orada kalıyor, güç toplayana kadar köydeki depolardan yiyor, sonra ava gidiyor ve avlarıyla saklandığı mağaraya dönüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu esnada Kezzie’nin yüzündeki ifade değişmemişti; ne kadarını duyduğunu bilmiyordum ama şaşırmış görünmüyordu. Eli bir süre ikizinin kolunda durduktan sonra şişteki ete doğru kaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna’nın kahkahası dinmişti, kaşlarını çatmış Josiah’ın itiraflarını dinliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama beşikteki bebeği senin almadığından</span> <span class="italik char-style-override-5" xml:lang="tr-TR">eminim.</span> <span class="char-style-override-4" xml:lang="tr-TR">Kısmen yenmiş olan kadını da sen öldürmüş olamazsın... değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu soru karşısında şoka girmeyip yalnızca şaşıran Josiah gözlerini kırpıştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hayır. Neden böyle bir şey yapayım? Onları</span> <span class="italik char-style-override-5" xml:lang="tr-TR">benim</span> <span class="char-style-override-4" xml:lang="tr-TR">yediğimi düşünmüyorsunuz, değil mi?” Gülümsedi, yanağında acayip bir gamze oluştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna, tıpkı Jamie gibi Galce sesler çıkartarak şaşırtıcı bir şekilde boğazını temizledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, onları yediğini düşünmüyorum,” dedi umursamaz bir şekilde. “Eğer</span> <span class="italik char-style-override-5" xml:lang="tr-TR">biri</span> <span class="char-style-override-4" xml:lang="tr-TR">onları öldürdüyse -başka bir nedenden- ayı gelip cesetleri yemiş olabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter düşünceli bir şekilde başını salladı. İtiraflar ilgisini çekmişti ama pek etkilenmişe benzemiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, ayı böyle bir şey yapar,” dedi. “Seçici değillerdir. Leş yemekte bir beis görmezler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie cevap olarak başını salladı ama dikkati hâlâ Josiah’daydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, bunu duymuştum. Ancak Tsatsa’wi ayının arkadaşını götürdüğünü gördüğünü söyledi. Demek ki insanları öldürüyor, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani, arkadaşını öldürmüş,” dedi Josiah. Sesinde bir tuhaflık vardı. Jamie’nin bakışları keskinleşti. Bir şeye karar vermeye çalışarak dudaklarını yavaşça içe ve dışa doğru kıpırdatan Josiah’ya tek kaşını kaldırarak baktı. Kendisine gülümseyen Kezzie’ye baktı. Kezzie’nin sol yanağında gamzesi vardı, Josiah’nınki ise sağ tarafındaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah iç çekip Jamie’nin yüzüne bakmak için arkasına döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu kısmını anlatmayacaktım,” dedi dürüstçe. “Ama bize çok iyi davrandınız efendim. Orada nelerle karşılaşacağınızı size söylemeden ayının peşine düşmenize izin veremem.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ensemdeki tüylerin diken diken olduğunu hissettim. Aniden dönüp etrafımdaki gölgelere bakma isteğimi zar zor bastırdım. Gülme isteğim beni terk etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne var başka?” Jamie ısırmak üzere olduğu ekmeği yavaşça ağzından çekti. “Başka ne olabilir ki?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu gördüğüme yalnızca bir kez emin oldum,” dedi Josiah. “O gece ay yoktu. Ama bütün gece dışarıdaydım ve gözlerim yıldızların ışığına alışmıştı, bilirsiniz ya.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aklı karışmış görünen Jamie başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, gayet iyi bilirim. O sırada neredeydin peki?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gitmeye çalıştığımız köyün yakınlarındaymış. Josiah daha önceden oraya gitmiş ve yerleşim şeklini biliyormuş. Hedefi köyün sonundaki bir evmiş; saçakların altında kurumaya bırakılmış mısırlar varmış. Köy köpeklerini uyandırmadan bir tanesini kolayca alıp kaçabileceğini düşünmüş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Köpeklerden birini uyandırırsanız, hepsi havlayarak peşinize takılır,” dedi başını iki yana sallayarak. “Şafağa henüz birkaç saat vardı. Yavaşça ilerledim, gözümü diktiğim evin köpeklerinden biri kıvrılıp yatmıştı.” Ormanda pusu kurduğu sırada evden birinin çıktığını görmüş. Köpekler bunu fark etmediği için gördüğü kişinin evin bireylerinden biri olduğunu düşünmüş. Adam çişini yapmak için durmuş, sonra okunu ve ok kılıfını alıp doğrudan ormana, Josiah’nın saklandığı yere doğru yürümüş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peşimde olabileceğini düşünmedim ama bir kedi kadar hızlı ve sessiz bir şekilde ağaca tırmandım,” dedi övünmeden.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adam büyük ihtimalle avcıydı ve şafak sökerken uzaktaki dereden su içmeye gelecek olan rakunun ve geyiğin peşine düşecekti. Kendi köyünün yakınlarında önlem alması gerektiğini düşünmediği için sakince ormana girmişti ama gizlenmeye hiç çalışmamış.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah ağacında, adamın kafasından birkaç santimetre yukarıda çömelmiş ve nefesini tutmuş. Adam yoluna devam etmiş ve gür çalıların arasında gözden kaybolmuş. Josiah tam tüneğinden aşağı inecekken aniden bir şaşkınlık çığlığı duymuş. Ardından boğuşma ve berbat bir</span> <span class="italik char-style-override-5" xml:lang="tr-TR">tak</span> <span class="char-style-override-4" xml:lang="tr-TR">sesi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanki olgun bir balkabağını yarmak için bir kayayla vurmuşlardı,” dedi Jamie’ye. “Karanlığın içinden gelen bu sesi duyunca titrediğimi hissettim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Telaşı merakına engel olmamış ve ormanın içinde sesin geldiği yöne doğru ilerlemeye başlamış. Bir hışırtı duymuş ve dikkatle sedir ağaçlarının dallarına bakmış. Yerde yatmış bir adam ve o adamın üzerine eğilmiş bir adam daha varmış. Belli ki bu adam, avının üzerindeki giysileri çıkarmaya çalışıyormuş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölmüştü,” dedi Josiah sıradan bir şekilde. “Kanın ve dışkının kokusunu alabiliyordum. Tahminimce o küçük herif kayayla ya da belki bir sopayla adamın kafasını göçertmişti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Küçük herif mi?” Peter hikâyeyi oldukça dikkatli bir şekilde izliyordu. “Ne kadar küçük yani? Yüzünü gördün mü?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, etrafta hareket eden gölgesinden başka bir şeyini görmedim. Kapkaranlıktı hâlâ; gökyüzü henüz aydınlanmaya başlamamıştı.” Gözlerini kısıp baktı, bir tahmin yürüttü. “Sanırım benden kısaydı; belki şu kadar falan olabilir.” Elini kaldırıp yerden bir buçuk metre kadar yüksekte tutarak adamın boyunu işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Katil, cesedi yağmalarken birden dikkati dağılmış. İzlemeye devam etmek isteyen Josiah hiçbir şey fark etmemiş. Ta ki kırılan bir daldan gelen çıtırtıyı ve meraklı bir ayının homurtusunu duyana kadar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Küçük herifin bu sesi duyunca kaçtığını tahmin edersiniz,” dedi Jamie’ye. “Tam yanımdan geçti. Şu an size durduğum mesafeden daha yakındı. İşte onu en yakından o sırada görmüş oldum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bizi merakta bırakma,” dedim, birasından bir yudum almak için durduğunda. “Nasıl biriydi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Üst dudağındaki bıyıklarına yapışan köpüğü sildi, düşünceli görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hanımefendi, onun şeytan olduğundan emindim. Tek sorun, şeytanın daha uzun olması gerektiğini düşünmem,” diye ekledi bir içki daha alarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu söylediği aklımızı karıştırmıştı. Diğer açıklamalarıyla Josiah esrarengiz ‘küçük herif’in siyahi olduğunu ima etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sizinle birlikte Toplantı’ya geldiğimde bazı insanların siyahî olduğunu anlamıştım,” dedi. “Daha önceden hiç siyahî insan görmemiştim, bahsedildiğini de duymamıştım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kitap’taki Şeytan,” dedi boğuk ve tuhaf sesiyle.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">‘Kitap,’ Aaron Beardsley’in satmak için aldığı ama kimseye satamadığı eski bir İncil’di. Çocuklardan hiçbirine okuma yazma öğretilmemişti ama onlar Kitap’ın içindeki, cezbetme ve baştan çıkarma gibi sinsi işlerle meşgul olan, eğitilmiş siyahî bir yaratık olarak tarif edilen şeytan çizimlerine bakarak eğleniyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çatallı bir kuyruk görmedim,” dedi Josiah, başını iki yana sallayarak, “ama o kadar hızlıydı ki karanlığın içinde gözümden kaçmış olabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Böyle bir insanın ilgisini kendi üzerine çekmek istemeyen Josiah hareketsiz durmuş. Böylelikle ayı bütün dikkatini talihsiz köylüye vermiş.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bay Peter’ın söylediği gibi,” dedi Peter Bewlie’ye bakıp başını sallayarak. “Ayılar özel değildir. Daha önce görmediğim için, bunun beyaz bir ayı olup olmadığını söyleyemem -ama kesinlikle o Kızılderili’yi yedi. Salyalarını akıtarak çiğneme sesini duydum.” Bu hatırladıkları onu rahatsız ediyor gibi görünmüyordu ama Brianna’nın bu sahneyi aklında canlandırınca burun deliklerinin büyüdüğünü gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ve Roger, birbirlerine baktıktan sonra gözlerini yeniden Josiah’ya çevirdiler. İşaret parmağıyla burnunun üzerini yavaşça okşayıp düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedi sonunda. “Kayınbiraderinin köyünde olan kötü şeylerin hepsini hayalet ayıya yükleyemeyiz, değil mi? Josiah da yemek çalmış ve siyah şeytanlar insanları öldürmüş. Sen ne biliyorsun Peter? Bir ayı insan etinin tadını bir kez aldıktan sonra tek başına insan avına çıkar mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter yavaşça başını salladı, düşünceli yüzü buruştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Olabilir, Mac Dubh</span><span class="italik char-style-override-5" xml:lang="tr-TR">,</span><span class="char-style-override-4" xml:lang="tr-TR">” dedi. “Eğer ormanda gezinen siyah bir piç varsa kaç tanesini ayının öldürdüğünü veya siyah şeytanın yapıp suçu ayının üstlendiğini bilemeyiz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama siyah şeytan kim?” diye sordu Bree. Adamlar birbirlerine baktılar, hemen hemen aynı anda omuzlarını silktiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kaçmış bir köle olamaz mı?” diye sordum Jamie’ye, kaşlarımı kaldırarak. “Aklı başında siyahî ve özgür bir adamın tek başına vahşi doğanın içine gireceğini sanmam.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki de aklı başında değildir,” dedi Bree. “Köle ya da özgür. Yani eğer insanları öldürmeye çıktıysa.” Etrafımızdaki ormana huzursuz gözlerle bakıp elini, yerde yanında kıvrılıp uyumuş olan Jemmy’nin üzerine koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Adamlar derhal silahlarına baktılar ve ben bile önlüğümün altında, kemerimde kazmak ve doğramak için tuttuğum bıçağıma dokundum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Orman birden hem şeytani, hem klostrofobik görünmüştü gözüme. Gölgelerin arasında gizlenmiş gözleri hayal etmek, yaprakların yumuşak hışırtısını kaçak ayak sesleri ya da yürüyen bir postun sesi sanmak çok kolaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie boğazını temizledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım karın siyah şeytanlardan bahsetmemişti Peter, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bewlie başını iki yana salladı. Josiah’nın hikâyesini dinlerken oluşan endişeli ifadesi hâlâ kırlaşmış yüzündeydi ama şimdi gözlerinde neşeli bir parıltı vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Bahsettiğini söyleyemeyeceğim, Mac Dubh</span><span class="italik char-style-override-5" xml:lang="tr-TR">.</span> <span class="char-style-override-4" xml:lang="tr-TR">Bu konuda hatırladığım tek şey, Batının Siyah Adamı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kimmiş o?” diye sordu Josiah merakla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter omuzlarını silkip sakalını kaşıdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, pekâlâ, bunun biri olduğunu söyleyemeyeceğim. Yalnızca şamanlar dört yönün her birinde yaşayan birer ruh olduğunu söylerler ve her ruhun kendi rengi vardı. Dualarını söylemeye gittiklerinde, belki Doğunun Kırmızı Adamı’nı çağırıp, uğruna dualarını söyledikleri insana yardım etmelerini söylerler. Çünkü kırmızı zaferin ve başarının rengidir. Kuzey mavidir -Mavi Adam Kuzeyin ruhuna adını verir- yenilgi ve dert anlamına gelir. Bu yüzden onu çağırır düşmanına biraz dert vermesini istersin. Güneyde Beyaz Adam vardır; huzur ve mutluluktur; Beyaz Adam’a çocuklu kadınlar için dua edilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie hem şaşırmış, hem de meraklanmış görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu İskoçya’daki dört yöne bakarak dua etme geleneğine çok benzemiyor mu Peter?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aynen öyle,” dedi Peter başını sallayarak. “Tuhaf, değil mi? Cherokee gelenekleriyle İskoç dağlılarının gelenekleri aynı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, çok tuhaf.” Jamie ateşimizin küçük çemberinin ötesindeki karanlık ormanı işaret etti. “Bizim gibi yaşıyorlar, değil mi? Dağlardaki avcılar ve sakinler. Neden bizim gördüğümüzü görmüyorlar?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter yavaşça başını salladı ama Josiah felsefesini bir an önce yapmak için sabırsızlanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki, o Batının Siyah Adamı ne o zaman?” diye sordu. Jamie ve Peter ona bakmak için aynı anda başlarını çevirdiler. İkisi birbirlerine hiç benzemiyorlardı. Peter kısa boylu, tıknaz ve çok sakallıydı. Jamie uzun boylu ve nazikti, hatta av giysilerinin içinde bile. Ama gözlerindeki benzerliği görünce, küçük bir fare omurgamdan sıçrayarak aşağıya iniyormuş gibi hissettim. “Gördüğümüz şey,” diye düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Batı, ölünün evidir,” dedi Jamie usulca. Peter mantıklı bir şekilde başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Batının Siyah Adamı ölümün ta kendisidir,” diye ekledi. “Ya da Cherokeeler öyle söyler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Josiah’nın tam da böyle düşünmediğini fısıldadığı duyuldu, ama Brianna bundan da azını düşünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Batının ruhunun ormana girip insanları öldüreceğine inanmıyorum,” dedi Bree sert bir şekilde. “Josiah’nın gördüğü bir insandı. Siyahi bir adamdı. Bundan dolayı adam ya özgür bir siyahîydi ya da kaçak bir köleydi. Olasılıkları değerlendirdiğimizde, benim oyum kaçak köleye.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunun demokratik bir süreç olduğundan biraz şüpheliydim ama onun söylediklerini kabul etmek istiyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir fikir daha var,” dedi etrafına bakarak. “Ya diğer yarısı yenmiş insanlardan bu küçük siyahî adam sorumluysa? Afrikalı kölelerin bazıları yamyam değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter Bewlie’nin gözleri kocaman açıldı; tıpkı Beardsley ikizlerinin gözleri gibi. Kezzie hafifçe başını arkaya çevirip huzursuz gözlerle baktıktan sonra Josiah’ya sokuldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu fikir Jamie’yi eğlendirmişe benziyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani, bence yamyamlar burada da olabilirler, Afrika’da da,” diyerek Bree’nin fikrine katıldı. “Ama buradaki kölelerle ilgili böyle bir şey duyduğumu söyleyemem. Öyle olsa hizmetçi olarak bu kadar cazip olmazlardı, değil mi? Arkanı onlara dönmeye korkar hale gelirsin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu söyledikleri herkesi güldürmüş ve gerginliği bir nebze olsun azaltmıştı. İnsanlar kıpırdanıp yataklarına gitmek için hazırlanmaya başladılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yemekleri Jamie’nin kamptan epey uzaktaki bir ağaca astığı iki eyer çantasına özellikle koymuştuk. Hayalet ayı düşündüğümüzden daha güçsüz bile olsa, riske girmenin bir anlamı olmadığına dair gizli bir anlaşmamız vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çoğu zaman vahşi doğanın içinde yaşadığımızı aklımdan silmeyi başarıyordum. Ara sıra burnumun dibinde somut kanıtlar bitiyordu: tilkiler, keseli sıçanlar ve rakunlar gece ziyaretine geliyorlar, panterler ağlayan kadın sesine ya da küçük çocukların ciyaklamalarına esrarengiz bir şekilde benzeyen sinir bozucu çığlıklar atıyorlardı. Şu anda durduğumuz yer sakindi. Ama geceleyin, eteklerine kadar karanlığa gömülmüş bu dağların merkezinde, başımızın üzerindeki dev ağaçların gizli fısıltılarını dinleyerek ve bu ilkel orman dışında herhangi bir yerde olduğumuzu varsayarak durmanın -ya da vahşi doğanın eğer isterse geride varlığımıza dair en ufak bir ipucu bırakmadan bizi tek yudumda yutabileceğinden şüphelenmemenin bir yolu yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna tüm mantıklı tavırlarına rağmen kesinlikle ormanın fısıltılarına bağışıklık kazanamamıştı. Koruması gereken küçük ve hassas bir çocuğu varken bu imkânsızdı. Geceyi geçirmek için kampın hazırlanmasına yardım etmemiş, Jemmy’nin yanına oturup tüfeğini doldurmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie, Brianna’ya hızlı bir bakış fırlattıktan sonra ilk ölçümleri birlikte yapacaklarını ilan etti; sonrasında Josiah ve ben, son olarak da Peter ve Kezzie gideceklerdi. Şu ana kadar etrafı ölçmemiştik ama kimse bu teklife karşı gelmedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eyer üstünde geçirilen uzun bir gün en iyi uyku getiren şeylerden biriydi. Jamie’nin yanında, en sert yatakta yatay olarak yatabilmenin minnettarlığı içindeydim. Jamie elini nazikçe başıma koymuştu; yüzümü çevirip avucunu öptüm, güvende ve korunaklı hissediyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Peter ve Beardsley ikizleri saniyeler içinde uyuyakaldılar; ateşin diğer tarafından horladıklarını duyabiliyordum. Jamie ve Bree’nin yarım yamalak duyduğum konuşmaları ninni gibi gelmişti. Tam uyuyakalacaktım ki konuşmalarının gidişatının değiştiğini fark ettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kocan için endişeleniyor musun</span> <span class="italik char-style-override-5" xml:lang="tr-TR">a nighean</span><span class="char-style-override-4" xml:lang="tr-TR">?</span><span class="italik char-style-override-5" xml:lang="tr-TR">”</span> <span class="char-style-override-4" xml:lang="tr-TR">diye sordu usulca.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree kısa ve mutsuz bir şekilde güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu astıklarından beri endişeliyim. Şimdi bir de korkuyorum,” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie boğazından, Bree’yi rahatlatmak için olduğunu düşündüğüm kısık bir ses çıkarttı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Dün gece olduğundan -ya da yolculuğa çıktığından beri herhangi bir geceden- daha güvende kızım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Doğru,” diye cevapladı Bree kuru kuru. “Ama sırf geçen hafta hayalet ayıları ve siyahî katilleri bilmiyordum diye orada olmadıkları anlamına gelmiyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aynen öyle,” diye cevapladı. “Sen korkuyorsun diye daha güvende olmayacak, öyle değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle. Sence bu endişelenmememi sağlayacak mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cevap olarak Jamie kısık ve kederli bir sesle güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle düşünmüyorum, hayır.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna yeniden konuşmadan önce kısa bir sessizlik oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben sadece hep düşünüyorum. Eğer bir şey olursa, eğer o... geri dönmezse ne yaparım? Gündüzleri iyiyim ama geceleri düşünmeden edemiyorum...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, peki,” dedi usulca. Kafasını kaldırıp gökyüzünde parıldayan yıldızlara baktığını gördüm. “Yirmi yılda kaç gece vardır</span> <span class="italik char-style-override-5" xml:lang="tr-TR">a nighean</span><span class="char-style-override-4" xml:lang="tr-TR">? Kaç saat vardır? Yirmi yıl boyunca karımın hâlâ yaşayıp yaşamadığını ve nasıl yaşadığını düşünüp durdum. Onun ve çocuğumun.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elini nazikçe başımda gezdirdi, saçlarımı okşadı. Brianna cevap vermedi ama boğazından anlaşılmaz bir ses çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrı bu yüzden var. Endişe hiçbir işe yaramaz, dua yarar. Bazen,” diye ekledi dürüstçe.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Bree, tereddüt eder gibi bir hali vardı. “Ama ya- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer Claire bana geri dönmüş olmasaydı,” diye sözünü kesti sertçe. “Eğer sen dönmemiş olsaydın -eğer hiç öğrenemeseydim- ya da ikinizin de öldüğünü öğrenseydim...” Başını çevirip Bree’ye baktı. Elini saçlarımdan çekip diğer eliyle kızına dokunduğunda vücudunun hareketlerini hissettim. “Yine de yaşardım,</span> <span class="italik char-style-override-5" xml:lang="tr-TR">a nighean</span> <span class="char-style-override-4" xml:lang="tr-TR">ve yapılması gerekenleri yapardım. Sen de öyle yapacaksın.”</span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR"> </span></p>
  </div>
</body>
</html>