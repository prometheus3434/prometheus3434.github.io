<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-38</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-35"><span class="bold">79 TEK BAŞIMA</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna rahatlamayla iç sıkıntısı arasında bir duyguyla kitabı kapadı. Jamie’nin Tepe’deki küçük kızlara okuma yazma öğretme teklifine karşı çıkmamıştı. Bu durum kulübeyi birkaç saatliğine neşe dolu bir gürültüyle doldurdu. Jemmy yarım düzine minyatür annenin şefkatine bayılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yine de o doğuştan öğretmen değildi ve ders bittiğinde çok rahatlamış hissediyordu. Ama iç sıkıntısı geçmişti. Kızların çoğu tek başlarına ya da ablalarının denetimi altında gelmişlerdi. Birkaç kilometre ötede yaşayan Anne ve Kate Henderson’a ağabeyleri Obadiah eşlik etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunun ne zaman ve nasıl başladığından emin değildi. Belki de gözlerinin içine hafifçe gülümseyerek baktığı, kız kardeşlerinin başını okşayıp onları Bree’nin ellerine bırakmadan önce uzun uzun baktığı ilk gün başlamıştı. Ama itiraz edebileceği hiçbir şey olmamıştı. Ne o zaman, ne de sonraki günlerde. Şimdi ise...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Obadiah Henderson’ın onu ürperttiğini kendi kendine açıkça itiraf etmişti. Yirmili yaşlarında uzun boylu bir çocuktu, kaslıydı ve çirkin değildi, kahverengi saçlı ve mavi gözlüydü. Onda doğru olmayan bir şey vardı; dudaklarında şiddetli bir his, gözlerinin derinliklerinde vahşi bir şey. Ve Bree’ye bakışlarında oldukça rahatsız eden bir şey daha.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dersin bitişinde kapıya gitmekten nefret etmişti. Küçük kızlar uçuşan giysilerin ve gülüşmelerin arasında etrafa dağılacaklardı ve Obadiah bir ağaca yaslanmış, pınarın duvarına oturmuş, hatta kapısının dışındaki bankta bekliyor olacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tam olarak nerede olacağını bilmemenin -ama mutlaka oralarda bir yerle olacağını bilmenin- belirsizliği, yüzündeki hafif gülümseme ve Bree’nin yanından gittiğinde sanki hakkında pis bir sır biliyormuş da şimdilik yalnızca bu sırrı kendine saklamayı tercih ediyormuş gibi sessizce sırıtması sinirlerini tepesine çıkarıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Obadiah’ya karşı duyduğu huzursuzluğun en azından bir kısmının Roger yüzünden olduğunu alaycı bir hisle fark etmişti. Yüksek sesle söylenmemiş şeyleri duymaya alışmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Obadiah da yüksek sesle konuşmamıştı. Ona hiçbir şey söylememiş, ona karşı herhangi bir uygunsuz harekette bulunmamıştı. Ona, kendisine bakmamasını söyleyebilir miydi? Bu gülünç olurdu. Bu denli sıradan bir şeyin kapıyı açtığında kalbinin ağzından fırlayacak gibi çarpmasına ve onu gördüğünde koltukaltlarının terlemesine neden olması da gülünçtü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendini hazırlayarak kızlara kapıyı açıp onlarla vedalaştı. Sonra durup etrafa bakındı. Obadiah orada değildi. Pınarın, ağacın, bankın yanında da değildi... yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Anne ve Kate etraflarına bakmamışlardı; Janie Cameron’la üçü el ele tutuşmuş ve yolu yaralamışlardı bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Annie!” diye seslendi. “Ağabeyin nerede?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Annie hafifçe arkasına döndüğünde örgüleri sallandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Salem’e gitti öğretmenim,” dedi. “Bugün eve Jane’le gidiyoruz!” Kızlar cevap beklemeden sıçrayan toplar gibi gözden kayboldular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzun ve derin bir nefes alınca boynundaki ve omuzlarındaki gerginlik yavaşça kayboldu. Bir an sanki ne yapacağını tam olarak bilememiş gibi donakaldı. Sonra doğrulup buruşuk önlüğünü çıkardı. Jemmy, kızların alfabe şarkısını burunlarından ninni gibi söylemeleri sonunda uyuyakalmıştı. Onun uyumasını fırsat bilip pınarın üzerindeki soğutma dolabından yayık ayranı almaya gidebilirdi. Roger ayranla yapılan ekmeğe bayılırdı; biraz da jambon katarak akşam yemeği haline getirecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Pınarın üzerindeki soğutma dolabı soğuk ve karanlıktı. Dipteki taşlı yoldan akan suyun sesi huzur veriyordu. Oraya gidip akıntıda sürüklenen ve taşa çarpan koyu yeşil yosunun yapraklarını izleyebiliyordu. Jamie pınardaki dolabın içine bir yarasa ailesinin yerleştiğinden bahsetmişti. Evet, oradaydılar. En karanlık köşede asılı duran dört küçük canlıydı bunlar ve her biri en fazla beş santimetre uzunluğundaydı. Üzüm yaprağıyla yapılmış Yunan dolması gibi düzgün ve tertipliydi. Ardından göğsüne hemen bir sancı saplansa da bu düşünce onu gülümsetmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boston’dayken bir Yunan restoranında Roger’la dolma yemişti. Yunan yemeklerine pek meraklı sayılmazdı ama bu Roger’la kendi çağlarında paylaştığı ve ona yarasalardan bahsettiği bir anı olmuştu. Eğer şimdi bunu ona söylerse Roger cevap olarak gülümseyecekti ama bu gülümseme gözlerine ulaşmayacaktı ve Bree bu anıyı tek başına hatırlayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Pınardaki soğutma dolabından ayrılıp, bir elindeki ayranı diğer elindeki peynirle destekleyerek yavaşça yürüdü. Peynirli omlet öğle yemeğinde iyi giderdi; pişirmesi hızlıydı ve Jemmy de çok seviyordu. Dahası kendi kendini doyurabilecekti ve bu önemli bir ilerlemeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yola bakıp Obadiah Henderson’ı bankta otururken gördüğünde hâlâ gülümsüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Burada ne yapıyorsun?” Sesi keskin ve istediğinden daha yüksek çıkmıştı. “Kızlar Salem’e gittiğini söylemişlerdi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gitmiştim.” Ayağa kalkıp dudaklarında eğri bir gülümsemeyle yürüdü. “Geri döndüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama kızlar gittiler,” dedi, elinden geldiğince sakin olmaya çalışarak. “Cameronlar’dalar.” Kalbi fazla hızlı atıyordu. Kovayı verandaya koymak için ilerledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eğildiğinde Obadiah elini Bree’nin beline koydu. Bree bir anda donup kaldı. Obadiah elini hiç hareket ettirmedi, ne okşadı ne de sıktı. Ama omurgasındaki elinin ağırlığı ölü bir yılanınki kadardı. Bree doğrulup arkasına döndü, bir adım geri attı. Onu sindirmesine izin vermeye çalışmanın canı cehennemeydi. Çocuk bunu zaten yapmıştı bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sana bir şey getirdim,” dedi. “Salem’den.” Gülümsemesi hâlâ dudaklarındaydı ama tamamen gözlerindeki bakıştan kopuktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İstemiyorum,” dedi Bree. “Yani teşekkür ederim. Ama olmaz. Bunu yapman hiç doğru… kocam bundan hoşlanmaz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onun bilmesine gerek yok.” Bree’ye doğru bir adım attı; Bree de geriye doğru bir adım attı. Gülümsemesi yüzüne daha da yayıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kocanın bu günlerde eve pek uğramadığını duyuyorum,” dedi usulca. “Görünüşe göre tek başınasın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kocaman elini Bree’nin yüzüne doğru uzattı. Sonra tuhaf ve dolgun bir</span> <span class="italik char-style-override-5" xml:lang="tr-TR">tınk</span> <span class="char-style-override-4" xml:lang="tr-TR">sesi duyuldu. Obadiah donakaldı, gözleri şaşkınlıktan büyümüştü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree ne olduğuna hiçbir anlam veremeden çocuğa bakakaldı. Sonra Obadiah gözlerini uzattığı eline çevirdi. Bree çocuğun önkoluna saplanan küçük bıçağı ve gömleğindeki gittikçe büyüyen kırmızı lekeyi gördü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Git buradan.” Jamie’nin sesi kısık ama belirgindi. Düşmanca bakan gözlerini Henderson’dan ayırmadan ağaçların arasından belirdi. Üç adımda çocuğa ulaşıp elini açtı, Henderson’ın kolundaki bıçağı çekti. Obadiah boğazının derinliklerinden yaralı bir hayvan gibi bir inilti çıkardı. Şaşkın ve acınası bir haldeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Git,” dedi Jamie. “Bir daha da buraya gelme.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Obadiah’nın kolundan akan kanlar parmaklarından damlıyordu. Birkaç damla ayranın içine düşüp yoğun sarı yüzeyi kırmıza çevirdi. Bree bu korkunç güzelliğin şaşkın gözlerle farkına vardı. Altının içine konmuş yakutu andırıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sonra çocuk yaralı kolunu boş eliyle tutarak ayaklarını sürüye sürüye yürüdü, sonra yola çıkmak için koşmaya başladı. Ağaçların arasında kaybolduğunda avlu hâlâ sessizdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu yapmak zorunda mıydın?” Bu söylemeyi başardığı ilk cümle oldu. Sanki kendisine bir şey saplanmış gibi donakaldı. Kan damlaları dağılmaya başlıyor, kenarları ayranın içinde çözünüyordu. Bree kusacak gibi hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Beklemem mi gerekirdi?” Babası Bree’yi kolundan tutup verandaya oturttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Ama -sadece... bir şey söyleyemez miydin?” Dudakları hissizleşmişti ve görüşünde çakan ışıklar vardı. Bayılmak üzere olduğunu fark edip öne eğildi, kafasını dizlerinin arasına koydu, yüzünü önlüğünün sığınağına gömdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söyledim. Gitmesini söyledim.” Jamie, Bree’nin yanına oturunca veranda çatırdadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne demek istediğimi biliyorsun.” Sesi kendi kulaklarına bile yabancı gelmiş, gömüldüğü kumaş parçasının arasından boğuk çıkmıştı. Yavaşça doğruldu; büyün evin yanındaki kırmızı çam hafifçe titriyor gibiydi ama aslında sabitti. “Ne</span> <span class="italik char-style-override-5" xml:lang="tr-TR">yapıyordun</span><span class="char-style-override-4" xml:lang="tr-TR">? Gösteri mi? Bu mesafedeki birine bıçak fırlatmaya nasıl cesaret edersin? Hem neydi o bu arada, çakı mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Cebimdeki tek şey oydu. Aslında ona saplama niyetinde değildim,” dedi Jamie. “Kulübenin duvarına atacaktım ama o sesin geldiği yöne bakınca arkadan vurmuş oldum. Kendisi kıpırdadı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree gözlerini kapatıp burnundan derin nefes aldı. Midesini yatıştırmaya çalışıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi misin,</span> <span class="italik char-style-override-5" xml:lang="tr-TR">a muirninn?</span><span class="char-style-override-4" xml:lang="tr-TR">” diye sordu usulca. Elini nazikçe sırtına koydu, Obadiah’nın koyduğu yerden biraz daha yükseğe koymuştu. Bu ona iyi gelmişti; büyük, sıcak ve iç rahatlatıcıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyiyim,” dedi gözlerini açarak. Jamie endişeli görünüyordu. Bree gülümsemek için çabaladı. “İyiyim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie biraz rahatlamıştı, gözleri daha sakin bakıyordu ama hâlâ bakışları Bree’deydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedi. “İlk kez olmuyor, değil mi? O salak ne zamandan beri seninle ilgileniyor?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree bir nefes daha alıp yumruklarını açmaya çalıştı. Suçluluk duygusuyla durumun önemini hafifletmeye çalıştı. Ama o keskin mavi gözleri karşısında bulunca, yalan söyleyemedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İlk haftadan beri,” diyiverdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin gözleri büyüdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne zamandan beri? Peki neden kocana bundan bahsetmedin?” diye sordu şüpheci bir tavırla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şaşkındı ve verecek bir cevap aradı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben -yani- ben öyle düşünmedim... yani, bu onun sorunu değildi.” Jamie’nin aniden nefes alışını duydu. Roger hakkında acı sözler söyleyeceğini fark edip hemen onu korumaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O aslında bir şey yapıyor sayılmazdı. Sadece bakıyordu. Ve... gülümsüyordu. Roger’a çocuğun bana</span> <span class="italik char-style-override-5" xml:lang="tr-TR">baktığını</span> <span class="char-style-override-4" xml:lang="tr-TR">nasıl söyleyebilirdim? Zayıf ya da çaresiz görünmek istemedim.” Aslında hem zayıf, hem de çaresizdi ve bunun farkındaydı. Bunu bilmek tenini karınca ısırığı gibi yakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ondan... ondan beni korumasını istemiyordum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ona boş gözlerle baktı. Bakışlarını ayırmadan kafasını yavaşça iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrı aşkına, sen erkeklerin</span> <span class="italik char-style-override-5" xml:lang="tr-TR">neye</span> <span class="char-style-override-4" xml:lang="tr-TR">yaradığını sanıyorsun?” diye sordu sonunda. Sakince konuşmuştu ama sesine tamamen bir şaşkınlık havası hâkimdi. “Ev hayvanın mı olsun istiyorsun? Kucak köpeği ya da kafes kuşu falan mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlamıyorsun!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah. Öyle mi?” Verdiği nefes alaycı bir kahkahayı andırıyordu. “Neredeyse otuz yıldız evliyim ve senin evliliğin daha iki yıl bile olmadı. Neyi anlamadığımı sanıyorsun evlat?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu… senle annem, Roger ve benle aynı değil!” diye bağırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, değiliz,” dedi Jamie mantıklı bir sesle. “Annen benim gururumu da kendi gururunu da önemser. Ya da belki onun kendi için savaşamayan bir ödlek olduğunu düşünüyorsundur, ha?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben... hayır.” Yutkundu, dokunsalar ağlayacak gibiydi ama gözyaşlarının süzülmesine izin vermemeye kararlıydı. “Ama, baba bu farklı. Biz başka bir yerden, başka bir zamandan geldik.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bunu gayet iyi biliyordum,” dedi. Jamie’nin ağzında çarpık bir gülümseme oluştuğunu gördü. Sesi daha çok yumuşamıştı. “Ama erkeklerin ve kadınların o zaman da çok farklı olduklarını hiç sanmıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki değillerdir.”Yutkunup titreyen sesini düzeltmeye çalıştı. “Ama belki Roger farklıdır. Alamance’tan beri.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie sanki konuşacakmış gibi nefes aldı ama sonra nefesini yavaşça verip hiçbir şey söylemedi. Elini çekmişti; Bree eksikliğini hissetti. Hafifçe arkasına yaslandı, avlunun etrafına baktı, parmaklarını aralarındaki verandanın tahtalarına vurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi sonunda sessizce. “Belki de öyledir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree arkalarındaki kulübeden boğuk bir gümbürtü duydu. Sonra bir tane daha. Oğlu uyanmış, oyuncaklarını karyolasından aşağı atıyordu. Az sonra annesinin gelip onu alması için bağırmaya başlayacaktı. Bree elbisesini düzelterek aniden kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jem uyandı, içeri girmem lazım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie de kalkıp kovayı aldı, içindeki yoğun sarı ayranı otların üzerine döktü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sana başka getireyim,” dedi ve Bree’nin gerek olmadığını söylemesine fırsat vermeden oradan uzaklaştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jem ayağa kalkmış, karyolanın kenarına yapışmış kaçmaya çalışıyordu. Annesi onu kucağına almak için eğilince hemen kollarını açtı. Ağırlaşıyordu ama annesi onu sıkı sıkı tutup yanağını başına yasladı. Başı uykudan terlemişti. Bree’nin kalbi hızlı hızlı atıyor, göğsünün içi yaralanmış gibi hissediyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Görünüşe göre tek başınasın,</span> <span class="char-style-override-4" xml:lang="tr-TR">demişti Obadiah Henderson. Haklıydı.</span></p>

    <p class="Normal para-style-override-8" xml:lang="zh-CN"><span class="bold char-style-override-13" xml:lang="tr-TR"> </span></p>
  </div>
</body>
</html>