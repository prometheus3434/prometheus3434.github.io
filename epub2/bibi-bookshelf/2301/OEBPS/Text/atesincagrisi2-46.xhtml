<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-46</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-43"><span class="bold">88 ROGER KILIÇ SATIN ALIYOR</span></p>

    <p class="Normal" xml:lang="zh-CN"><span class="bold-italik char-style-override-8" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Cross Creek</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Kasım, 1771</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">On sekizinci yüzyıl geniş ağızlı kılıçlarını daha önceden de kullanmıştı; bu yüzden ne ağırlığı ne de uzunluğu onu şaşırttı. Kabzanın etrafındaki çember hafifçe eğilmişti ama elinin kabzanın içine girmesi için yeterli değildi. Bunu daha önceden de yapmıştı. Ancak yine de antika bir eseri bir müzede sergilemekle sivriltilmiş bir metali bir insanın vücuduna saplama isteğiyle eline almak arasında epey bir fark vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biraz yıpranmış,” dedi Fraser, kılıcı Roger’a vermeden gözlerini kısıp eleştirel gözlerle inceledikten sonra, “ama bıçak dengeli. Sana uyup uymadığına bakmak için hisset.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendini tam bir aptal gibi hissederek kabzayı tuttu ve Errol Flynn filmlerini hatırlayarak eskrim pozu verdi. Cross Creek’teki nalbant dükkânının önündeki kalabalık yolda duruyorlardı. Yoldan geçen birkaç kişi durup yardımcı yorumlarda bulundular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Moore bu teneke için ne kadar istiyor?” diye sordu biri aşağılayarak. “İki şilinden fazlası adam akıllı hırsızlık olur.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu güzel bir kılıç,” dedi Moore dükkânının kapısından eğilip bakarak. “Stanwyck Kalesi’nde görev yapan amcamdan aldım. Bu bıçak bir sürü Fransız öldürdü ama şu çizikten başka hiçbir şey yok.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir çizikmiş!” dedi aşağılayıcı adam. “Baksana, kılıç çok eğri. Birine saplasan, anca kulağını kesersin!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Etrafta toplanan kalabalığın gülüşmeleri yüzünden nalbandın cevabı duyulmadı. Roger kılıcı indirip yavaşça kaldırdı. Bir kılıç nasıl denenebilirdi? Sağa sola sallamak mı gerekiyordu? Bir şeye mi saplamalıydı? Yolun biraz aşağısında, kokusuna bakılacak olunursa içi çuval ve ham pamuk dolu bir at arabası vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çuvalların sahibini aradı ama gittikçe büyüyen kalabalığın</span> <span class="char-style-override-4" xml:lang="tr-TR">içinden sahibinin kim olduğunu anlamadı; arabaya bağlanan koca yük beygiri başıboştu, kulakları uykulu bir şekilde serbest duran dizginlerin üzerine kıvrılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, eğer bu genç adamın istediği bir kılıçsa, Malachy McCabe’in askerliğinden kalma daha güzel bir kılıcı vardır. Üç şilinden fazlaya da satmaz.” Yolun karşısındaki ayakkabı tamircisi dudaklarını büküp başıyla kurnazca kılıcı işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu güzel bir parça değil,” dedi orta yaşlı eski bir asker. Kafasını yana yatırmıştı. “Ama işe yarar, bana inan.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kolunu uzattı, nalbant dükkânının kapısına doğru atıldı ve mallarını korumak için dışarı çıkmakta olan Moore’u kıl payı ıskaladı. Nalbant şaşkın bir haykırışla yana çekildi. Kalabalık kahkahalarla gülmeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın özrü, arkadan gelen gürültülü ve burundan çıkan bir sesle bölündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Buraya gelin bayım! Kılıcınızı silahsız bir nalbanttan daha çok hak eden bir düşman sunayım size!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger etrafına dönünce, süslü bastonunun ucundan uzun ve ince bir kılıç çıkaran Doktor Fentiman’la karşı karşıya geldi. Roger’ın yarısı kadar olan doktor, ince kılıcını muhteşem bir vahşilikle salladı. Belli ki eli açık bir öğle yemeğiyle gücü yerine gelmişti ve burnunun ucu Noel topu gibi parlıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir yetenek sınavı ister misiniz bayım?” Doktor kılıcını öne ve arkaya salladı, dar bıçak havayı keserken çınladı. “İlk süngüyü saplayan, ilk kanı akıtan kazanır, ne dersiniz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, bir doktor karşısında adaletsiz bir durum bu! Sizin işiniz kan akıtmak değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ha ha! Eğer onu delik deşik edersen, bedavaya yama yapacak mısın?” diye bağırdı seyredenlerden biri. “Yoksa işleri büyüttün mü şarlatan?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendine dikkat et genç adam! Ona sırtını dönersen sana lavman yapar!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kıçıma kılıç yemektense lavmanı tercih ederim!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Doktor tüm bu kaba gözlemleri duymazdan gelip, hazır bir şekilde kılıcını yukarıda tuttu. Roger duvara yaslanmış, olan biteni gülerek izleyen Jamie’ye baktı. Jamie tek kaşını kaldırıp</span> <span class="char-style-override-4" xml:lang="tr-TR">hafifçe omzunu silkti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hisset,” demişti Jamie. Pekâlâ, sarhoş bir cüceyle düello yapmak gayet iyi bir sınavdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kılıcını kaldırıp doktora tehditkâr bir bakış fırlattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Gardını al,</span><span class="char-style-override-4" xml:lang="tr-TR">” dedi. Olayı izleyenler tezahürat yapmaya başladılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendinizi kollayın,” dedi doktor ve öne atıldı. Roger tek topuğunun üzerinde döndü ve doktor ince kılıcını mızrak gibi tutarak Roger’ı ıskalayıp yanından geçti. Nalbant Moore yana çekilip deşilmekten tam zamanında kurtuldu ve lanetler yağdırmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neyim ben, lanet olası bir hedef tahtası mı?” diye bağırdı yumruğunu sallayarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Iskalamasına aldırış etmeyen doktor, yeniden dengesini kazanıp kendini cesaretlendirmek için naralar atarak yeniden Roger’a hamle yaptı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bunu eşek arısı saldırısına benzetti. Eğer telaşlanmazsan, o şeyi takip edip icabına bakabilirdin. Belki doktor ayıkken iyi kılıç kullanıyor olabilirdi; ancak şu anki durumunda öfkeli hamleleri ve çılgın heyecanı kolayca savuşturuluyordu -Roger dikkat ettiği sürece elbette.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, doktorun ince kılıcını kendi ağır kılıcıyla çarpıştırıp bu mücadeleyi istediği zaman bitirebileceğini düşündü. Kendinden memnun olmaya başlamıştı ve dikkatli bir şekilde kılıcı savuşturmaya çalışıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gitgide, ince kılıcın ışıltısı dışında her şey Roger’ın gözünün önünden kayboldu; kalabalığın haykırışları arı vızıltısına dönmüş, yolun pisliği ve nalbant dükkânının duvarı gözden kaybolmuştu. Dirseğini duvara sürtüp geriye doğru gitti, daha fazla alan kazanabilmek için dairesel hareketler yaptı. Tüm bunları bilinçsizce yapıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İnce kılıç Roger’ın geniş kılıcına çarptı ve metalden</span> <span class="italik char-style-override-5" xml:lang="tr-TR">cccccciiiiyk</span> <span class="char-style-override-4" xml:lang="tr-TR">diye bir cızırtı geldi. Çizik sesleri, boş havanın hışırtısı ve doktorun kılıcının her vuruşuyla bilek kemikleri titriyordu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Saldırıyı gözlerinle takip et, savuştur.</span> <span class="char-style-override-4" xml:lang="tr-TR">Ne yaptığına dair hiçbir fikri olmasa da yapmaya devam ediyordu. Ter gözlerine akıyordu; terden kurtulmak için kafasını iki yana sallarken neredeyse</span> <span class="char-style-override-4" xml:lang="tr-TR">uyluk kemiğine gelen bir darbeyi kaçıracaktı. Tam zamanında durdurup ince kılıcı geri tepti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Doktor yalpaladı, dengesini kaybetti ve, “Şimdi! Saldır! Sapla şimdi!”</span> <span class="char-style-override-4" xml:lang="tr-TR">diyen vahşi tezahüratlar tozla kaplı havada yankılandı. Doktorun nakışlı, korunmasız, ipek kelebeklerle süslenmiş yeleğini görüp hamle yapmak için tekrar dikkatini toplamaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hamlenin gücüyle sarsılıp geri geri gitti. Zayıflığı sezen doktor öne atıldı, bağırıp kılıcı salladı. Roger yana doğru küçücük bir adım attı ve doktor yeniden ıskalayarak yoldaki yük beygiri arabasına çarptı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">At öfkeli bir çığlık atıp doktoru ve kılıcını havaya fırlattı. İkisi de ayakkabı tamircisinin dükkânının önüne doğru savruldular. Doktor yere ezilmiş bir sinek gibi düştü ve ayakkabılar da peşi sıra etrafına düştüler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger nefes nefese, öylece durdu. Her kalp atışında düellodan ısınan vücudunun nabzını hissediyordu. Devam etmek istedi, gülmek istedi, bir şeye vurmak istedi. Brianna’yı en yakın duvara yaslamak istedi ve</span> <span class="italik char-style-override-5" xml:lang="tr-TR">derhal.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie nazikçe elini kaldırıp parmaklarını kılıcın kabzasından çıkardı. Tuttuğunu unutmuştu. Kolu sanki kendi kendine gökyüzüne uçacakmış gibi hafifti. Parmakları kılıcı sıkı tutmaktan kasılmışlardı. Parmaklarını gerip kanın hücum etmesiyle karıncalandıklarını hissetti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kan her yerini karıncalandırmıştı. Kahkahaları, içki tekliflerini zar zor duymuş, insanların sırtına vurup tebrik ettiklerini zar zor hissetmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lavman, lavman, ona lavman yap!” diye bağırıyordu bir grup çırak. Doktor en yakın meyhaneye kendine ilk yardım yapmaya giderken onu takip ediyorlardı. Atın sahibi, atının üzerinde meraklı gözlerle etrafa bakıyor, yaralıdan çok şaşkın görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım kazandı. Sonuçta ilk kanı o akıttı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger kulaklarına tuhaf bir şekilde sakin gelen kendi sesini duyana kadar konuştuğunu fark etmedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu yeterli mi?” Jamie meraklı gözlerle bakıyor, kılıcı hafifçe ellerinde tutuyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger başını salladı. Yol parlaktı ve beyaz tozla kaplanmıştı; ağzını kapadığında toz gözkapaklarında ve dişlerinin arasında belirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi. “Yeterli.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi,” dedi Jamie. “O halde sen de öylesin,” diye ekledi sakince, nalbanda parasını ödemek için arkasına döndü.</span></p>

    <p class="Normal para-style-override-8" xml:lang="zh-CN"><span class="bold char-style-override-13" xml:lang="tr-TR"> </span></p>
  </div>
</body>
</html>