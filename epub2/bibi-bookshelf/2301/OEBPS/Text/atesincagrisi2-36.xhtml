<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-36</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-33"><span class="bold">76 DİYET</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Fraser Tepesi</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Haziran 1771</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin çalışma odasındaki misafir koltuğuna oturdum, o üç aylık hesaplarla boğuşurken ben de kan otlarıyla samimi bir şekilde haşır neşir oldum. İkisi de yavaş ve bıktırıcı bir işti ama bir mumun ışığını paylaşıp birbirimizin dostluğunun tadına varabiliyorduk. Tüy kalemiyle kâğıda yazarken yaratıcı bir şekilde sövmesini dinlemenin oldukça eğlenceli olduğunu düşünüyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yumurta emen kirpi piçi!” diye söylendi. “Şuna baksana Sassenach, adam bildiğin hırsız! Şeker için iki şilin almış!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Batı Hint Adaları’nda üretilip Charleston’a gemiyle yollanan, oradan at arabasıyla, kayıkla, at sırtında ve yayan olarak yüzlerce kilometre daha taşınacak ve bir sonraki ziyaretinden üç dört ay sonrasına kadar ücreti ödenmeyecekti -ve her halükarda nakit para değil, altı kavanoz bektaşiüzümü reçeli ya da tütsülenmiş bir av hayvanı budu alacak bir gezgin dağıtıcı tarafından kapımıza kadar getirilen şeyler için iki şilin oldukça mütevazı bir fiyattı. Bunu söylememek için dilimi şaklattım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şuna bak!” dedi Jamie. Kalemini aşağıya doğru sürükleyerek rakamların üzerine sapladı. “Bir fıçı konyak on iki şilin, hırdavat mı? Roger hırdavatçıdan ne istiyor olabilir? Çapayla müzik mi yapmayı planladı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence o saban demiriydi,” dedim sakince. “Bizim değil; Roger onu Geordie Chisholm için getirdi.” Saban demirleri aslında pahalı şeylerdi. İngiltere’den ithal edildikleri için kolonideki küçük çiftçilerde pek olmazdı. Çiftçilerin birçoğu kürek ile yerleri temizlemek için balta ve belki de demir bir çapa kullanırlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie rakamlara gözlerini kısarak baktı, elini saçlarına götürdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi. “Önümüzdeki yılın ekinleri satılmadığı takdirde yalnızca Geordie meteliksiz kalır. O yüzden de onun parasını ödeyen benim, değil mi?” Cevap beklemeden hesaplarına geri döndü. “Uçan kaplumbağanın bok yiyen piçi,” diye söyleniyor, ama bunu Roger’a mı, Geordie’ye mi, yoksa saban demirine mi söylediğini belli etmiyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kan otuyla işimi bitirip kökü masanın üzerindeki kavanoza bıraktım. Kan otunun ismi oldukça yerindeydi; bilimsel ismi</span> <span class="italik char-style-override-5" xml:lang="tr-TR">Sanguinaria’</span><span class="char-style-override-4" xml:lang="tr-TR">ydı ve suyu kırmızı, kekremsi ve yapışkandı. Kucağımdaki kâse sızıntılı, nemli otlarla doluydu ve ellerim sanki küçük hayvanların bağırsaklarını deşmişim gibi görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yetmiş şişe vişne likörüm var,” dedim başka bir kök daha sökerken. Sanki bunu bilmiyormuş gibi; bütün ev bir haftadır öksürük şurubu kokuyordu. “Fergus bunları Salem’e götürüp satabilir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie dalgın bir şekilde başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, mısır tohumu satın almak için buna güveniyorum. Salem’e gidebilecek başka bir şeyimiz var mı? Mum? Bal?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Keskin bir bakış attım ama gördüğüm tek şey, kafasının üzerinde başka yöne doğru yatmış bir tutam saçtı. Mum ve bal hassas bir konuydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım on galon bal ayırabilirim,” dedim ihtiyatlı bir şekilde. “Belki on… on iki düzine mum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kaleminin ucuyla burnunu kaşıyınca mürekkep lekesi kaldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Arı kovanları bakımından iyi bir yıl oldu sanıyordum,” dedi sakince.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öyleydi; asıl kovanım genişlemişti. Artık bahçemi çevreleyen dokuz arı kovanım var. Onlardan hemen hemen elli galon bal ve otuz düzine mum yapmak için yeterince balmumu almıştım. Öte yandan aklımda bunlar için planlarım vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ameliyat için biraz bala ihtiyacım var,” dedim. “Yaralar için iyi bir antibakteriyel.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tek kaşını kaldırdı, bir yandan da gözlerini çizdiği tavuk resminden ayırmıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sinekleri çekeceğini sanıyorum,” dedi, “ayıları olmasa da.” Düşüncesini savuşturmak için kaleminin ucunu salladı. “Ne kadara ihtiyacın var peki? Kırk galon bala gereksinim duyacak kadar -tabii onları baştan aşağı balla bandajlamazsan- yaralının ameliyata geleceğini sanmıyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Temkinli davranmama rağmen güldüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, iki üç galon bandajlar için yeterli -haydi beş diyelim. Artanla da elektrolitik sıvı yaparım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elektrik mi?” Muma baktı, alevi pencereden giren cereyanda titriyordu. Sonra yeniden bana baktı. “Brianna bunun ışıklarla ilgili bir şey olduğunu söylememiş miydi? Ya da en azından şimşekle ilgili olduğunu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, elektrolit,” diye yineledim. “Şekerli su. Biri şoka girmiş ya da yemek yiyemeyecek kadar hasta hissettiğinde -elektrolitik sıvı vücudun kan kaybı ya da ishal yüzünden kaybettiği başlıca iyonları yerine koyar- şekerli su kanı sulandırır ve kan basıncını düzeltir. Daha önce bunu kullandığımı gördün.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu şekilde mi etki ediyor?” Yüzü merakla aydınlandı. Açıklama bekliyor gibiydi. Sonra hâlâ masasında beklemekte olan fiş yığınını gördü, iç çekti, kalemi yeniden eline aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok iyi o halde,” dedi. “Bal sende kalsın. Sabunu satabilir miyim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mutlu bir şekilde başımı salladım. Temkinli birçok deney sayesinde, sonunda küllü suya batırılmış ölü domuz gibi kokmayan ve derinin üst tabakasını soymayan bir sabun üretmeyi başarmıştım. Ama içyağı yerine ayçiçeği yağı ya da zeytinyağı gerekiyordu; ikisi de çok pahalıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Daha fazla sabun ve şampuan yapmak için aklımda, balımı Cherokee hanımlarıyla ayçiçeği yağı karşılığında takas etmek vardı. Eğer daha ileriye gidebilirsek, sabun ve şampuan neredeyse her yerde -Cross Creek’te, Wilmington’da, New Bern’de- muhteşem fiyatlara satılabilinirdi. Ya da ben öyle zannediyordum. Jamie’nin böyle bir ticaret riskine gireceğinden emin değildim; baldan kârını hemen alabilecekken, sabun ve şampuanların kârı için aylarca beklemesi gerekecekti. Sabunun ham baldan daha çok kâr getireceğinden emin olsaydı, önümdeki engel kalkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İhtimalleri açıklamama zaman kalmadan koridordan gelen hafif ayak sesleri ve kapının yumuşak bir şekilde çalındığını duyduk.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gir,” dedi Jamie, doğrularak. Bay Wemyss kafasını içeri uzattı ama ellerimdeki kanlı damlaları görünce bir an telaşlanıp tereddüt etti. Jamie kalemini sallayarak adamı dostane bir şekilde içeri çağırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, Joseph?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sizinle bir şey konuşabilir miyim efendim?” Bay Wemyss günlük giyinmişti. Üzerinde pantolon ve gömlek vardı fakat ince ve solgun saçlarını suyla arkaya yatırmış, haline biraz resmiyet katmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sandalyemi geriye itip çöplerimi toplamak için öne eğildim ama Bay Wemyss küçük bir el hareketiyle beni durdurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hayır hanımefendi. Eğer sorun olmazsa kalmanızı istiyorum. Lizzie hakkında. Bu konuda bir hanımın fikrini almak isterim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elbette.” Yeniden oturup kaşlarımı merakla kaldırdım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lizzie mi? Küçük kızımıza koca mı buldun Joseph?” Jamie tüy kalemini masasındaki kavanoza bırakıp meraklı gözlerle boş tabureyi işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bay Wemyss başını salladı, mum ışığı ince yüzünün kemiklerine vurdu. Her zamanki tavırlarına ters düşecek türden ağırbaşlı bir şekilde kendisine sunulan tabureye oturdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bu sabah Robin McGillivray gelip Elizabeth’imi oğlu Manfred’le evlendirmek istediğini söyledi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kaşlarımı hafifçe kaldırdım. Bildiğime göre Manfred McGillivray, Lizzie’yi beş altı kez görmüştü ve yalnızca nezaketen konuşmuştu. Ondan hoşlanmış olması imkânsız değildi; Lizzie nazik ve hoş bir kız olmuştu. Hâlâ çok utangaç da olsa, terbiyeli bir kızdı. Ama bu bir evlilik teklifinin temeli gibi pek görünmüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bay Wemyss konuyu açtığında olay biraz daha açığa kavuştu. Jamie, Lizzie’ye çeyiz olarak toprağından bir bölüm vermeye söz vermişti. Sözleşmesinden kurtulan Bay Wemyss’in yirmi hektar olduğunu söylediği bir çiftlik evi vardı ve bu evin mirasçısı Lizzie’ydi. Wemyss’in arazisi McGillivrayler’inkinin yanındaydı ve ikisi beraber düzgün bir çiftlik ederdi. Görünüşe göre üç kızı evlendiği ya da nişanlandığı için Manfred’in evliliği Ute McGillivray’in planının yeni basamağı olacaktı. Tepe’nin otuz kilometre yakınlarındaki bütün bekâr kızların arasından en iyi olasılığın Lizzie olduğuna karar vermiş, Robin’i konuşmak için yollamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ, McGillivrayler düzgün bir aile,” dedi Jamie mantıklı bir şekilde. Budadığım kan otlarının bulunduğu kâseye parmağını sokup düşünceli bir şekilde defterinin üzerinde parmak izlerinden oluşan kırmızı bir zincir bıraktı. “Çok toprakları yokmuş ama Robin kendine yetiyormuş ve Manfred oldukça çalışkanmış.” Robin silah ustasıydı ve Cross Creek’te küçük bir dükkânı vardı. Manfred, Hillsborough’daki başka bir silahçının yanına çırak olarak verilmişti ama artık kendisi usta olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu Hillsborough’ya mı götürür?” diye sordum. Bu Joseph Wemyss’e ağır gelebilirdi. Kızının geleceğini garanti altına almak için her şeyi göze alacak olmasına rağmen Lizzie’yi çok seviyordu ve onu kaybetmek kalbinde büyük bir yara açardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını iki yana salladı. Saçları kurumuştu ve her zamanki dik haline geri dönmeye başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Robin öyle söylemiyor. Adamın ticaretini Woolam’s Creek’te yapma planları varmış. Küçük bir dükkânı çekip çevirebilirmiş. Çiftlikte yaşayacaklar.” Jamie’ye yan yan baktıktan sonra gözlerini çevirdi, açık teninin altındaki kanı kaynıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını eğdi, ağzının kenarını içeri doğru büktüğünü gördüm. Demek anlaşmaya bu noktadan girmişti. Woolam’s Creek, Fraser Tepesi’nin dibinde küçük ama büyümekte olan bir yerleşim yeriydi. Oranın yerlisi ve bir Quaker ailesi olan Woolamlar’ın orada bir değirmenleri ve derenin uzak tarafında toprakları vardı. Tepe tarafındaki bütün topraklar ise Jamie’ye aitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şimdiye kadar Ronnie Sinclair’e, Theo Frye’a ve Bob O’Neill’e, henüz inşa aşamasındaki nalbant ve küçük bir market için toprak, alet ve malzeme sağlamıştı. Bize hızlı bir gelir sağlamasa da en sonunda kazançtan pay verecekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin ve benim gelecek planlarımız varsa, Ute McGillivray’in de vardı. Elbette Lizzie’nin ve babasının Jamie’yle pahalı bir yere sahip olduklarını ve Lizzie için elinden geleni yapacağını biliyordu. Şu anda Joseph Wemyss’in çok hassas bir şekilde sorduğu şey de buydu; Jamie anlaşmanın bir parçası olarak Manfred’e Woolam’s Creek’te toprak sağlayabilir miydi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie göz ucuyla bana baktı. Çok hafif bir şekilde omzumu silktim, Lizzie’nin fiziksel hassaslığının Ute McGillivray’in hesaplarının içine girip girmediğini merak ediyordum. Lizzie’den daha sağlıklı ve daha iyi anne olabilecek birçok kız vardı. Yine de eğer Lizzie çocuk doğururken ölürse, McGillivrayler hem çeyiz olarak verilen toprak, hem de Woolam’s Creek’teki mülk sayesinde daha zengin olacaklardı ve yeni bir kadın zor bulunur türden bir şey değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yapacak bir şey vardır,” dedi Jamie dikkatle. Bakışlarının açık deftere kaydığını, sonra bana döndüğünü fark ettim. Toprak sorun değildi; alet edevat için nakit gerekmiyordu ve az bir ödünç parayla halledilebilinirdi. Dudaklarımı sıkıp gözlerimi ona diktim; hayır, ellerini benim balıma süremezdi!</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İç çekip oturdu, kırmızıya dönmüş parmaklarını hafifçe deftere vurdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben hallederim,” dedi. “Kız ne diyor peki? Manfred’le evlenecek mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bay Wemyss biraz şüpheci görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evleneceğini söylüyor. Çocuk hoş biri, gerçi annesi... iyi bir kadın,” diye ekledi aceleyle, “çok iyi. Eğer birazcık... eee. Ama...” Alnını kırıştırarak bana baktı. “Doğrusunu isterseniz Elizabeth’in onun fikrini bildiğini sanmıyorum hanımefendi. Birbirlerine çok yakışacaklarını ve bunun onu bana yakın tutacağını biliyor...” Bunu düşününce yumuşayan ifadesi yeniden sertleşti. “Ama sırf ben onaylıyorum diye evlenmesini istemem.” Utangaç bir şekilde önce Jamie’ye, sonra bana baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Annesini çok severdim,” dedi. Sözcükler ağzından sanki utanç verici bir sırrı itiraf eder gibi alelacele çıkıyordu. Pespembe oldu, kucağında kenetlediği ince ellere baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anlıyorum,” dedim gözlerimi nazikçe başka yöne çevirip masadaki kan otlarını temizleyerek. “Onunla konuşmamı ister misin?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, minnettar olurum hanımefendi!” Rahatlayınca neredeyse sıçrayarak ayağa kalktı. Jamie’nin elini ateşli bir şekilde sıkıp bana da selam verip durdu. Sonunda onlarca kez teşekkürlerini sunarak kendi yoluna gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kapı arkasından kapandı. Jamie başını iki yana sallayarak iç çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kendi kararlarını kendileri verdikleri bir dönemde kızları evlendirmenin ne kadar zor olduğunu ancak Tanrı bilir,” dedi karamsar bir şekilde. Brianna’yı ve Marsali’yi düşündüğü açıktı. “Belki de öyle olmasalar daha kolay olurdu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Odadaki tek mum titrek gölgeler saçarak eriyip gidiyordu. Kalkıp başka mumların durduğu rafa gittim. Jamie de beni şaşırtarak kalktı ve yanıma geldi. Yarısı yanmış ve yeni mumların arasından arkamda duran, gölgelerin içinde gizlenmiş güdük mumu aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mumu masaya koyup başka bir ince mumla ucunu yaktı. Fitili kararmıştı; bitmemiş olsa da mum daha önceden kullanılmıştı. Bana baktı, ben de hemen gidip kapıyı kapadım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sence zamanı geldi mi?” diye sordum usulca. Geri gelip yanında durdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını iki yana salladı ve cevap vermedi. Koltuğuna oturdu, ellerini kucağında birleştirip mumun alev alıp titrek bir ışığa dönüşmesini izledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie iç çekip hesap defterini bana doğru çevirdi. Defterde yazılı işlerimizin durumunu görebiliyordum -nakdimiz olmadığı için durum iç karartıcıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kolonideki pek az şey nakit parayla halledilirken, Asheville’in batısında neredeyse hiçbir iş nakitle yürümüyordu. Dağda yaşayanların hepsi işlerini takasla hallediyordu ve biz de şu ana kadar takas işini iyi kotarmıştık. Ticaret için sütümüz, tereyağımız ve peynirimiz vardı; patates ve tahıl, domuz ve av eti, taze sebze ve kurutulmuş meyve, geçen sonbaharın üzümlerinden biraz şarap. Samanımız ve kerestemiz vardı -gerçi bunlar herkeste vardı, sütüm ve balmumum vardı. Diğer her şeyin ötesinde, Jamie’nin viskisi vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ancak bu sınırlı bir kaynaktı. Yeni arpadan altı hektar vardı -dolu tanelerini, orman yangınlarını ve Tanrı’nın diğer işlerini saymazsak- ve bu arpalardan yaklaşık yüz fıçı viski çıkardı. Bu viski de tamamen ham ve yıllanmamış olsa da çok paraya satılırdı. Ancak tarladaki arpa hâlâ yeşildi ve viski kazançlı bir plandan daha fazlası değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu sırada elimizdeki damıtılmış alkolün neredeyse hepsini kullanmış ya da satmıştık. Doğru, geriye on dört küçük fıçı alkol kalmıştı -viski pınarının üzerindeki küçük bir mağaraya gömmüştük- ama onları kullanamazdık. Jamie hem damıtmadan yıllanması için kenara iki fıçı ayırmıştı. En eski fıçı yalnızca iki yıllıktı; sıvı bir altına dönüşmesi ve katı altın kadar değerli olması için on sene daha kalmalıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gel gelelim acil finansal talepler on sene beklemezdi. Manfred McGillivray’e bir silahçı dükkânı ve Lizzie’ye mütevazı bir çeyiz verme olasılığı dışında, çiftçilik, hayvancılık ve her toprak kiracısına saban demiri verme harcamaları vardı. Birçok kiracı toprağı hâlâ elleriyle sürüyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendi harcamalarımız dışında ise altında ezildiğimiz bir zorunluluğumuz vardı. Lanet olası Laoghaire MacKenzie Fraser.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin tam olarak eski karısı sayılmazdı -ama tam olarak eski karısı sayılmaz da değildi de. Öldüğümü değil ama sonsuza kadar gittiğimi düşünen Jamie, kız kardeşi Jenny’nin kışkırtmaları sonucu onunla evlenmişti. Bu evliliğin bir hata olduğu kısa sürede anlaşılmış ve benim de ortaya çıkışımla bütün tarafların -az çok- rahatlaması için evliliğin iptaline çalışılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eli bir hayli bol olan Jamie kadına yıllık nafaka olarak yüklü bir para ödemenin yanında, kızlarına da para vermeyi kabul etmişti. Marsali’nin parası toprak ve viski olarak aşama aşama ödeniyordu ve Joan’un yaklaşan evliliğinden hiç haber yoktu. Ama Laoghaire’ı İskoçya’daki gibi yaşatmak için gereken paranın vadesi doluyordu ve bizim paramız yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzun ve düz burnunun üzerindeki gözlerini yarı açık tutarak düşüncelere dalan Jamie’ye baktım. Kadın hakkında kişisel olarak ne düşünürse düşünsün, onu sorumluluğu olarak görüyordu ve konu böylelikle kapanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Borcu tuzlu balık ve küllü sabun fıçısı olarak ödemenin iyi bir fikir olduğunu düşünmüyordum. Böylelikle üç seçeneğimiz kalıyordu: Her ne kadar uzun vadede büyük bir kayba yol açacak bile olsa, zuladaki viskimizi satabilirdik. Jocasta’dan borç alabilirdik; bu mümkündü ama oldukça mide bulandırıcıydı. Ya da başka bir şey satabilirdik. Mesela birçok atımızı. Birçok domuzumuzu. Ya da mücevherimizi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Mum büyük bir harla yanıyordu ve fitilin etrafındaki balmumu erimişti. Erimiş balmumunun oluşturduğu berrak göle baktığımda bir şeyler gördüm: Mumun uçuk gri-sarı rengiyle tezat oluşturan üç değerli taş. Canlı renkleri baskındı ve balmumunda hemen göze çarpıyordu. Bir zümrüt, bir topaz ve bir siyah elmas.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie onlara dokunmadı, bakmakla yetindi. Gür kızıl kaşlarını dalgınlıkla çattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kuzey Carolina’daki kolonide değerli bir taş satmak kolay iş değildi; muhtemelen Charleston’a ya da Richmond’a gitmesi gerekecekti. Yine de satılabilirdi ve sonuç olarak Laoghaire’a diyeti ödenebilir ve diğer giderlerde karşılaşılabilirdi. Taşın bir değeri vardı ve bu değer paranın ötesindeydi -taşlara yolculuk etmenin, bir yolcunun hayatını korumanın bedelleriydi bunlar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu tehlikeli yolculuk hakkında bildiğimiz birkaç şey genel olarak Geillis Duncan’ın yazdıkları ya da anlattıklarıyla sınırlıydı; değerli taşların yolcuyu yalnızca zamanın katmanları arasındaki bu konuşulamaz boşluğun kaosundan korumadığı, aynı zamanda bir bakıma yolculuk edebilme, insanın gitmek istediği zamanı seçme şansı verdiği kanısındaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ani bir istekle harekete geçip rafa doğru yürüdüm, ayak parmaklarımın üzerinde durup gölgelerin arasında gizlenen posta sarılı yığını aldım. Ağırdı, dikkatle postu açıp karyolanın yanındaki masaya oval taşı koydum. Büyük bir opaldi. Yüzeydeki oyma sayesinde, donuk taşın çukurunun içinden ateşli kalbi görünüyordu. Bu bir sarmaldı; kuyruğunu yiyen yılanın ilkel bir çizimiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Opal taşı başka bir yolcunundu -Gizemli kızılderili buna Su Samuru Dişi demişti. Dişlerinde gümüş dolgular olan bir Kızılderiliydi; bir keresinde İngilizce konuşmuş olan bir Kızılderili. Bu taşa ‘dönüş bileti’ demişti -demek ki değerli taşların bu arada kalmış korkunç yerde bazı güçleri olduğuna inanan tek kişi Geilie Duncan değildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Cadı,” dedi Jamie düşünceli bir şekilde. “Beş taşa ihtiyacın olduğunu mu söyledi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle olduğunu düşünüyor.” Sıcak bir akşamdı ama Geilie Duncan’ı, taşları -ve opal taşını ve onunla birlikte gömülen kafatasını bulmamdan hemen önce karanlık yamaçta karşılaştığım ve ölüm için yüzünü siyaha boyayan Kızılderiliyi- düşününce çenemdeki tüyler diken diken oldu. Gömdüğümüz kafatası, gümüş dolgular ve diğer her şey onun muydu?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Taşların cilalanması ya da yontulması gerekiyor mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum. Sanırım yontma taşların daha iyi olacağını söylemişti ama neden böyle düşündüğünü ya da haklı olup olmadığını bilmiyorum.” Sorun da hep buydu; emin olduğumuz şeyler pek azdı.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Hmm</span> <span class="char-style-override-4" xml:lang="tr-TR">diye bir ses çıkarıp burnunun kemerini yavaşça okşadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ, üç taşımız ve bir de babamın yakutu var. Bunlar yontulmuş ve cilalanmış taşlar ve toplamda dört taneler. Bu bakır para…” Opal taşa baktı. “…ve tılsımındaki taş yontma ya da cilalı değil.” Buradaki mevzu, yontulmuş ya da cilalanmış taşların, sert opalden ya da ilaç çantamdaki ham safirden daha çok nakit para getireceğiydi. İhtiyacımızın olduğu, bir gün Bree ve Roger için yaşamla ölüm arasındaki farklılığı söyleyecek bir taşı kaybetmeyi göze alabilir miydik?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pek mümkün değil,” dedim, sözünden çok fikrine cevaben. “Bree kesinlikle Jemmy büyüyene kadar, belki de sonsuza kadar kalacak.” Sonuçta kim çocuğunu, torun umudunu terk edebilirdi ki? Üstelik ben bunu yapmıştım. Dalgın bir şekilde parmağımı altın yüzüğümün pürüzsüz metaline sürttüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Ama ya çocuk?” Tek kaşını kaldırarak bana baktı. Mum ışığının yansıdığı mavi gözleri yontulup cilalanmış safirler kadar maviydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gitmez,” dedim. “Bree’yi ve Jemmy’yi bırakmaz.” Cesur bir edayla konuşmuştum ama kalbimde bir şüphe düğümü vardı ve bu da sesime yansımıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Henüz değil,” dedi Jamie usulca.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes aldım ama cevap vermedim. Ne demek istediğini çok iyi biliyordum. Sessizliğe gömülen Roger günbegün daha da kabuğuna çekiliyor gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Parmakları iyileşmişti; Brianna’ya belki Roger’ın</span> <span class="italik char-style-override-5" xml:lang="tr-TR">bodhran</span><span class="char-style-override-4" xml:lang="tr-TR">ında teselli bulabileceğini söylemiştim. Başını şüpheci bir şekilde sallamıştı. Bundan Roger’a bahsedip bahsetmediğini bilmiyorum ama kulübelerinin duvarında asılı duran davul sahibi kadar sessizdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yine de gülümsüyor ve Jemmy’yle oynuyordu. Brianna’ya karşı oldukça ilgiliydi ama gözlerindeki gölge hiç aralanmıyordu ve kendisinden iş yapması beklenmediği zamanlarda saatlerce, hatta bazen bütün gün boyunca ortadan kayboluyor, dağlarda dolaşıyor, karanlık çöktükten sonra bitkin, pis ve sessiz bir şekilde geri dönüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onunla yatmadı, değil mi? Yani bu olay olduktan sonra?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Alnıma düşen saçı geriye atarak iç çektim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Birkaç kez yatmış. Sordum ben. Ancak tahminlerime göre son zamanlarda olmamış bu.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree onu kendine yakın tutmak, girdiği depresyonun derinliklerinden çıkarmak için elinden geleni yapıyordu. Ne var ki ben ve Jamie, Bree’nin savaşı kaybettiği ve bunun da farkında olduğunu düşünüyorduk. O da sessizleşiyor, gözlerine gölgeler çöküyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer Roger... geri gitse... sesine bir çare bulunabilinir mi? Senin çağından bir çare yani?” Jamie konuşurken parmağını opal taşının üzerinde gezdirdi, gözleri de parmağına eşlik etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yeniden iç çekip oturdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum. Bir yardım bulunur. Ameliyat belki ama konuşma terapisini kesinlikle denemek gerek. Ne kadar</span> <span class="italik char-style-override-5" xml:lang="tr-TR">çok</span> <span class="char-style-override-4" xml:lang="tr-TR">yardımı dokunur bilemem; kimse bilemez. Ama önemli olan şu ki... sesindeki sorunun büyük kısmının doğal olarak iyileşmesi için çok çalışması gerek. Ve tabii ki…” Dürüstlük beni bunu söylemeye mecbur bırakmıştı. “…ne kadar sıkı çalışırsa çalışsın, sesi geri gelmeyebilir de.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını salladı, sessizdi. Tıbbi yardım şansı bir kenara, eğer Roger ve Brianna arasındaki evlilik biterse, Roger’ı burada tutacak hiçbir şey kalmazdı. Bu durumda ya geri dönmeyi seçecekti...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie sandalyesinde doğrulup mumu söndürdü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Henüz değil,” dedi karanlıkta sertçe. “İskoçya’ya para yollamama henüz birkaç hafta var; neler yapabileceğimize bir bakacağım. Şimdilik taşlar bizde kalacak.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Dün gece rüyamda ekmek yaptığımı gördüm. Ya da en azından ekmek yapmaya çalıştığımı gördüm. Tam hamuru yoğuracaktım ki birden unumun olmadığını fark ettim. Sonra da ekmeği yassı kaplara koyup fırına süreceğim sırada ekmeğin kabarmadığını fark edip geri çıkardım. Hamuru yoğurup yoğurup sıcak bir yerde dursun diye bir bezle kapadığım kâsenin içine koyacaktım, çünkü eğer hamuru sıcak tutmazsan mayası söner. Gel gör ki sıcak bir yer bulamadım ve bu beni delirtti; soğuk bir rüzgâr esiyordu, kâse ağır ve kaygandı. Kâseyi elimden düşüreceğimi sandım; ellerim ve ayaklarım donuyordu ve hissizleşmeye başlıyordum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Sonra uyandım ve gerçekten çok üşüyordum. Roger battaniyeyi üstümden çekmiş ve kendi sarınmıştı. Kapının altından korkunç bir esinti giriyordu. Roger’ı dürtüp battaniyeleri çektim ama yapamadım. Ben de çok gürültü yapıp Jemmy’yi uyandırmak istemedim. Sonunda kalkıp askıdaki pelerinimi alıp ona sarınarak uyudum.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Roger bu sabah benden erken uyanıp dışarı çıktı; beni soğukta bıraktığını fark ettiğini sanmıyorum.</span></p>

    <p class="Normal para-style-override-8" xml:lang="zh-CN"><span class="bold char-style-override-13" xml:lang="tr-TR"> </span></p>
  </div>
</body>
</html>