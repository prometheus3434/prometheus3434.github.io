<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-44</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-41"><span class="bold">86 DENİZİN DİBİNDE BİR DELİK VAR</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Fraser Tepesi</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR">Ekim, 1771</span></p>

    <p class="Normal para-style-override-7" xml:lang="zh-CN"><span class="bold-italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, yeniden uyuyakalmasına izin vermeyecek biçimde hemen uyanmıştı; vücudu dingin ama zihni tetikteydi. Kulakları onu uyandıran yankının geldiği yöne doğru dikkat kesilmişti. Jemmy’nin ağlayıp ağlamadığını net hatırlamıyordu ama iç kulağında yankılanmıştı. Umudun ve teslimiyetin bu buluşması, ebeveynlerden daha kolay uyananın kaderiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ı yeniden uyku basmış, onu sanki ayağına zincirlenmiş on tonluk bir kaya gibi dalgalarının arasına geri çekmişti. Küçük bir hışırtı kafasını bir anlığına yüzeyin üzerinde tutmasına neden oldu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Uykuna geri dön,</span> <span class="char-style-override-4" xml:lang="tr-TR">dedi bebeğin karyolasına doğru bakarak.</span> <span class="italik char-style-override-5" xml:lang="tr-TR">Şişşşşt! Sus. Sessiz ol. Uykuna... geri... dööööööööön</span><span class="char-style-override-4" xml:lang="tr-TR">. Bu nadiren işe yarardı ama birkaç değerli saniyeliğine de olsa yataktan çıkmasını geciktirmişti. Mucizeler ara sıra olurdu ve oğlu gerçekten uykusuna geri dönmüş, yaş bezinin ve pastalı rüyalarının sıcak ıslaklığında keyfine bakmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger nefesini tuttu, uykusunu kaçmakta olan köşesinden tuttu, hareketsiz geçecek o önemli saniyeleri biriktirdi. Sonra bir ses daha gelince Roger derhal ayağa kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bree? Bree, ne oldu?” Bree’nin ismindeki ‘R’ Roger’ın boğazında titredi. Tam olarak telaffuz edemese de buna kafa yoracak zamanı yoktu. Bütün dikkatini Bree’ye vermişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree bebeğin karyolasının yanında, karanlığın içinde hayaleti andıran bir sütun gibi duruyordu. Roger, Bree’ye dokunup omuzlarından tuttu. Bree kollarını küçük çocuğa sıkı sıkı sarmış, soğuktan ve korkudan titriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger içgüdüsel olarak Bree’yi yanına doğru çekti; Bree’nin üşümesi birden ona da geçmişti. Soğuğu kalbinde hissedip kendisini boş karyolaya bakmadan Bree’ye daha sıkı sarılmaya zorladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne oldu?” diye fısıldadı. “Jemmy mi? Neler... oldu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree’nin bütün vücudunu bir ürperti kaplamıştı. Roger, karısının ince içliğinin altında tüylerinin nasıl ürperdiğini hissedebiliyordu. Odanın sıcaklığına rağmen kendi kollarındaki tüyler de diken diken olmuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bir şey yok,” dedi Bree. “Jemmy iyi.” Sesi kalındı ama haklıydı; uyandığında Jem aniden bağırıp kollarını ve bacaklarını yumurta çırpıcı gibi sallamaya başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Az bir zorlukla Jemmy’yi annesinin kollarından alıp omzuna yasladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Rahatlaması -hem kendisinin, hem de bebeğin- için küçük sırtını okşayıp dişlerinin arasından hafif bir ıslık sesi çıkardı. Alışık olduğu bu yöntemi rahatlatıcı bulan Jemmy, kocaman esneyip her zamanki haline geri döndü, uzak bir siren sesinin yükselen ve alçalan sesiyle miskin bir şekilde Roger’ın kulağına mırıldanmaya başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“BabbbaaaBabbbaaaBabbbaaa...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna hâlâ karyolanın yanında, boş kollarını kendine sarmış halde dikiliyordu. Roger boş eliyle karısına uzanıp saçlarını ve sert kemikli omzunu okşayıp Bree’yi kendine doğru çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şişşşt!” dedi ikisine de. “Şişşşt! Şşişşt! Her şey yolunda, şişşt!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree kollarını kocasına sardı. Roger karısının yüzündeki ıslaklığı keten gömleğinin içinden hissedebiliyordu. Diğer omzu ise Jemmy’nin uykulu ve terli sıcaklığından ıslanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yatağa gel,” dedi usulca. “Yorganın altına gir. Dışarısı... soğuk.” Değildi, kulübe ılıktı. Yine de Bree yatağa geldi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Daha kendisi yatmadan yatağa uzanıp bebeği göğsüne aldı. Jemmy saat kaç olursa olsun emzirilmeyi asla reddetmezdi, bu defa da büyük bir mutlulukla annesinin midesine bir kesme işareti gibi kıvrılıp teklifi büyük bir şevkle kabul etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger da Bree’nin ardından yatağa girdi. Dizlerini Brianna’nın dizlerinin ardına doğru çe</span><span class="char-style-override-4" xml:lang="tr-TR">kip, vücudunu karısının etrafında koruyucu bir virgül gibi kıvırarak oğlunun duruşunu aldı. Böylelikle kendini güvende hisseden Brianna, yavaşça rahatlamaya başladı. Buna rağmen Roger, hâlâ karısının vücudundaki gerginliği hissedebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şimdi iyi misin?” diye sordu usulca. Bree’nin teni ıslak ama sıcaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet.” Derin bir nefes alıp titreyerek geri verdi. “Kötü bir rüya gördüm. Seni uyandırdığım için özür dilerim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun değil.” Bree’nin şişkin kalçasını defalarca, sanki bir atı terbiye eder gibi okşadı. “Bana anlatmak ister misin?” Anlatmasını umut ediyordu ama Jemmy’nin emme sesi öyle ahenkli ve rahatlatıcıydı ki uykunun bastırdığını hissetti. Üçü de ısınıp mum gibi eridiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Üşüyordum,” dedi Bree usulca. “Sanırım yorgan kaymış. Ama rüyamda pencere açık olduğu için üşüdüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Burada mı? Bu pencerelerden biri mi?” Roger elini kaldırıp uzaktaki duvarın dikdörtgen penceresini gösterdi. En karanlık gecenin ortasında bile pencereyi örten yağlı post etraftaki siyahlıktan biraz daha hafifti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır.” Derin bir nefes aldı. “Boston’daki evdeydim; büyüdüğüm yer. Yataktaydım ama üşüyordum ve üşüdüğüm için uyandım -rüyamda. Esintinin nereden geldiğine bakmak için ayağa kalktım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Babasının çalışma odasında kapı boyunca pencereler vardı. Soğuk rüzgâr oradan esiyor, uzun beyaz perdeleri sallıyordu. Antika çalışma masasının yanında karyola duruyordu ve karyolanın üzerinde ince beyaz bir battaniyenin ucu esintiyle birlikte havalanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gitmişti.” Sesi sakin olsa da yaşadığı korkuyu hatırladığı için titremişti. “Jemmy gitmişti. Karyola boştu ve pencereden bir şeyin gelip onu aldığını biliyordum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sırtını Roger’a yaklaştırdı, bilinçaltı kendini güvende hissetmek istiyordu. “Pencereden gelen her ne idiyse, ondan çok korkmuştum ama bunun bir önemi yoktu, hemen Jemmy’yi bulmalıydım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir elini çenesinin altına koymuştu. Roger o elini avucuna alıp hafifçe sıkarak sarıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pencereleri açıp dışarı çıktım ama hiçbir şey yoktu. Yalnızca su vardı.” Hatırladıkça sarsılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Su mu?” Roger, Bree’nin sıktığı yumruğunu başparmağıyla</span> <span class="char-style-override-4" xml:lang="tr-TR">okşayıp onu sakinleştirmeye çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Okyanus. Deniz. Sadece… su, balkonun kenarına çarpıyordu. Karanlıktı ve Jemmy’nin aşağıda olduğunu, boğulduğunu ve çok geç kaldığımı biliyordum- ” Boğulur gibi oldu ama sesi yeniden geri geldi. Daha sakin bir şekilde anlatmaya devam etti. “Ama yine de suya atladım, atlamam gerekiyordu. Karanlıktı ve suyun içinde bir şeyler vardı. Ne olduklarını göremiyordum ama bana dokunuyorlardı; büyük şeylerdi. Bakmaya devam ettim ama hiçbir şey göremedim ve sonra su aniden inceldi ve -onu gördüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jemmy’yi mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Bonnet’yi, Stephen Bonnet.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger hareket etmemek, gerilmemek için kendini zorladı. Bree sık sık rüya görürdü; Roger hep Bree’nin ona anlatmadığı rüyalarda Bonnet’yi gördüğünü tahmin etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jemmy’yi tutuyor ve gülüyordu. Oğlumu geri almak istediğimde, Bonnet onu benden uzaklaştırdı. Bunu yapmaya devam etti ve ben de ona vurmaya çalıştım. Elimi yakalayıp güldü. Sonra yukarı baktı ve yüzü değişti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes alıp Roger’ın parmaklarını tutarak rahatlamaya çalıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hiç böyle bir bakış görmedim ben Roger, hiç. Arkamda, onun görebildiği, yaklaşan bir şey vardı ve bu onu çok korkuttu. Daha önce hiç bu kadar korkmuş bir insan görmemiştim. Bonnet beni tutuyordu; arkama dönüp bakamadım ve kaçamadım da. Jemmy’yi bırakamazdım. O şey yaklaşıyordu ve... sonra uyandım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Keyifsiz bir şekilde güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Arkadaşım Gayle’ın büyükannesi her zaman, rüyanda bir uçurumdan düştüğünde dibe çarparsan ölürsün, derdi. Gerçekten ölmekten söz ediyorum. Sence bir deniz canavarı tarafından ısırılınca da aynı şey olur mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Üstelik sen bu tür rüyalardan hep tam zamanında uyanıyorsun.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şimdiye kadar öyle oldu.” Şüpheci bir hali vardı. Yine de rüyayı anlatmaya devam etti. Korkusunu biraz olsun yenmişti; vücudu son direncini de kırdı. Derin bir nefes aldı; Roger,</span> <span class="char-style-override-4" xml:lang="tr-TR">Bree’nin kaburga kafesinin kolunun altındaki şişkinliğini hissedebiliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her zaman da öyle olacak. Şimdi canını sıkma; Jemmy güvende. Ben buradayım; ikinizi de korurum.” Kolunu nazikçe Bree’ye sarıp elini Jemmy’nin tombul poposuna koydu. Keten bezinin içinde sıcacıktı. Bütün bedensel ihtiyaçları karşılanan Jemmy huzurlu bir uyuşukluk içine girmişti. Brianna iç çekip elini Roger’ın elinin üzerine koyup hafifçe sıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Masada kitaplar vardı,” dedi. Sesinden uykusunun geldiği belliydi. “Babamın masasında. Herhalde çalışıyordu. Açık kitaplar ve her yere dağılmış sayfalar vardı. Masanın ortasında bir kağıt ve kağıdın üzerinde yazılar vardı; okumak, babamın ne yaptığına bakmak istedim ama duramadım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna hafifçe titreyince yataktaki mısır koçanları hışırdadı. Küçük ve sıcak evrenlerinin küçük sismik bir taciziydi bu. Bree uykuyla savaşarak kendini kastı, Roger’ın göğsünü avuçlamasıyla ise yeniden gevşedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger uyanıktı ve ailesini kollarında koruyarak pencerenin pervazını izledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hava kapalıydı ve sabah soğuktu ama çok nemliydi; Roger, terin kaynamış sütteki kaymak gibi bedenine yapıştığını hissediyordu. Şafak sökeli bir saatten fazla olmamıştı. Henüz evden çok uzaklaşmamışlardı. Kafa derisi çoktan karıncalanmaya başlamıştı, kafatasının kökündeki örgüsünde damlalar toplanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Teslimiyet içinde omuzlarını kastı ve ilk damla omurgasından aşağı doğru süzüldü. En azından terlemek ağrıyı azaltıyordu; bu sabah kolları ve omuzları öylesine kaskatıydı ki Brianna gömleğini başından geçirip becerikli parmaklarıyla düğmelerini ilikleyerek, giyinmesine yardım etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, o uzun parmakların başka neler yaptığını düşünerek içten içe gülümsedi. Bu sayede dikkati, rüyaların can sıkıcı hatıralarından bir an olsun kaymıştı. Gerindi, homurdandı, hassas eklemlerindeki kasların çekildiğini hissetti. Temiz giysisi çoktan</span> <span class="char-style-override-4" xml:lang="tr-TR">göğsüne ve sırtına yapışmıştı bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie, Roger’ın önünden gidiyordu. Kürekkemiklerinin arasında, matara askısının geçtiği görünür bir şekilde büyüyen bir ıslaklık vardı. Roger kayınpederinin bu sabahki hareketlerinde her zamanki panterleri andıran zarafetinden bir şeylerin eksildiğini fark etti. Ulu İskoç’un yalnızca insan olduğunu biliyordu ama bunun ara sıra onaylanması oldukça rahatlatıcı oluyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sence hava böyle devam edecek mi?” dedi Roger. Konuşmak için konuşuyordu ama başka nedenleri de vardı. Jamie kesinlikle çenebazdı ama bu sabah tuhaf bir şekilde sessizdi. Konuşması mırıldanır gibiydi, “Evet, günaydın,” demişti Roger’ın daha önceki ‘günaydın’ına karşılık. Belki bunun nedeni günün karanlık oluşu ve yağmur tehdidi ya da sözüydü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gökyüzü kalaylı bir kâsenin içi gibi alçak ve donuktu. Ev içinde geçirilen bir öğleden sonrada yağmur pencerelerdeki yağlı postlara vurmuş, küçük Jemmy bir fındık faresi gibi huzurlu bir şekilde kıvrılıp uyumuştu. Annesi ise o sırada içliğini çıkarıp açık gri bir ışığın altında yatağa girmişti... evet, pekâlâ, ter dökmenin bazı yolları diğerlerine göre daha iyi oluyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie durup kararan gökyüzüne baktı. Sağ elini gerip tuhaf bir şekilde yumruk yaptı, sonra yavaşça açtı. Kaskatı duran dördüncü parmağı yüzünden yazı yazmak bile zorlaşmıştı ama bunun karşılığında şüpheli bir yararı da vardı; şişen eklemler tıpkı bir barometre gibi güvenilir bir şekilde yağmurun yağacağını haber veriyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie parmaklarını oynatıp durumu kontrol ettikten sonra Roger’a hafifçe gülümsedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yalnızca sancıyor,” dedi. “Geceden önce yağmur yağmaz.” Gerilip içini çekerek sırtını rahatlattı. “Konuya gelelim mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger arkasına baktı; ev ve kulübe gözden kaybolmuşlardı. Jamie’nin geri çekilmesine kaşlarını çatarak baktı. Yeni araziye hemen hemen bir kilometre kalmıştı; konuşmanın sırası değildi. Doğru zaman değildi, henüz değil. Bu daha sonra yemek yemek için durduklarında yüz yüze, rahat bir şekilde konuşulması gereken bir konuydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Orman susmuştu, hava hareket etmiyordu ve ağırdı. Kuşlar bile sessizlerdi. Sessizliği bölen yalnızca birkaç ağaçkakanın ma</span><span class="char-style-override-4" xml:lang="tr-TR">kineli tüfeği andıran gagalama sesleriydi. Çürümüş yaprakların üzerinde Kızılderililer gibi sessiz bir şekilde ormanın içine doğru ilerlediler. Meşe ağaçlarının arasından bir karga sürüsü aniden fırladı; yeni temizlenmiş araziden ölüler diyarından kaçan şeytanlar gibi bağıra çağıra kaçtılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aman tanrım!” dedi Jamie. Bir anda istavroz çıkardı. Roger boğulacak gibi hissetti, midesi kasıldı. Kargalar, kökünden devrilen bir ağacın bıraktığı çukurda yatan bir şeyi yiyorlardı; çamur parçalarının üzerinden görebildiği tek şey, rahatsız edici bir şekilde çıplak bir omuz başına benzeyen bir kıvrımdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çıplak bir omuzdu bu; bir domuza aitti. Jamie domuzun leşinin yanına eğilip kalın ve solgun derisini bozan morluklara kaşlarını çatarak baktı. Tiksinerek böğründeki derin oyuklara dokundu; koyu kırmızı deliklerdeki sineklerin meşgul hareketlerini gördü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ayı mı yapmış?” diye sordu Jamie’nin yanına çömelerek. Kayınpederi başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kedi.” Kulağının arkasındaki sert ve seyrek kılları çekip mavimsi sivri yaraları gösterdi. “Tek ısırıkla boynunu kırmış. Pençe izlerini görüyor musun?” Görüyordu ama bir panterin pençe izleriyle ayının pençe izlerini birbirinden ayırt edecek kadar bilgili değildi. Yakından bakıp izleri hafızasına kazıdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie durup yüzünü koluna sildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ayı olsaydı, leşin daha büyük bir kısmını yemiş olurdu. Buna neredeyse dokunulmamış. Kediler bunu yaparlar; öldürüp bırakır, sonra diğer günler gelip dişlerler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hava kapalıydı ve Roger’ın boynundaki tüyler soğuktan diken diken olmuştu. Arkasındaki ormanda sarı gözlerin, omurganın kafatasıyla birleştiği noktaya odaklanmış halde hayal etmek çok kolaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sence yakınlarda mı?” Sakin görünmeye çalışarak etrafına bakındı. Orman her zaman olduğu gibiydi ama şimdi sessizlik doğal ve iyi niyetli görünmüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie uçuşan sinekleri eliyle savuşturup kaşlarını çattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, olabilir. Daha yeni öldürmüş; kurtlanmamış.” Domuzun böğründeki açık yarayı işaret ettikten sonra eğilip kaskatı kesilen ayaklarını tuttu. “Gel, asalım şunu. Ziyan olmasın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Leşi alçak ve güçlü bir dalla bir ağacın dibine kadar çektiler. Jamie kolunun içinden kirli bir mendil çıkarıp terin gözlerini yakmaması için başına bağladı. Roger da -dikkatle yıkanıp düzgünce ütülenen- mendilini çıkarıp aynısını yaptı. Üstlerindekilerin yeni yıkanmış olmalarını dikkate alarak, temiz gömleklerini çıkartıp kızılağaca astılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Önceki günler ağaç kütüklerini çektikleri için arazide ip kalmıştı; Jamie ipi defalarca domuzun ön bacaklarının etrafına dolayıp, boştaki ucunu dala bağladı. İyi gelişmiş bir domuzdu, iki yüz kilo kadar çekerdi. Jamie homurdanarak olanca gücüyle ipe asıldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger nefesini tutup sertleşen leşin kaldırılmasına yardım etmek için eğildi ancak Jamie haklıydı; domuz yeni öldürülmüştü. Domuz kokusu ölünce biraz hafiflemişti ve kanın kokusu her şeyden beterdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kollarını domuzun leşine sardığında hayvanın sert kılları karnına battı. Suratındaki tiksinti ifadesini silmek için dişlerini sıktı. Kocaman ölü bir domuzdan daha kötü ancak birkaç şey olabilirdi. Jamie’nin son sözüyle domuzun artık güvende olduğunu anladı. Bıraktığında domuz hafifçe öne ve arkaya sallandı. Etli bir sarkaca benziyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ıslanan giysilerini sıkıyordu; göğsünde ve karnında kahverengiye çalan bir kan lekesi vardı. Elini karnına sürtünce kan lekesine bir de ter eklenmiş oldu. Ağaçların arasında hareket eden hiçbir şey yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Kadınlar buna sevinecekler,” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie gülüp belindeki kamayı çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben öyle düşünmüyorum. Bütün gece uyanık kalıp domuzu kesip tuzlamakla uğraşacaklar.” Roger’ın baktığı yönü işaret etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yakınlarda bile olsa bize bulaşmaz. Kediler acıkmadıkları sürece büyük hayvanları avlamazlar.” Sallanan domuzun yırtılan böğrüne baktı. “Sanırım şimdilik biraz domuz pastırması bize yeter. Yetmezse- ” Hemen yakındaki bir ceviz ağacına yasladığı uzun tüfeğine baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie iç organlarını deşerken, Roger da domuzu tutuyordu.</span> <span class="char-style-override-4" xml:lang="tr-TR">Sonra kokuşmuş bağırsakları öğle yemeklerinden kalma bir bezin içine sardı. Jamie sabırla, sinekleri asılı leşten uzak tutacak yeşil çubukları yakmaya çalışıyordu. Kan, pislik ve ter içinde kalan Roger, yürüyüp ormanın yanından akan küçük dereye doğru gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Eğilip yüzünü, kollarını ve gövdesini yıkadı. Bir yandan da izleniyormuş hissinden kurtulmaya çalışıyordu. İskoçya’da birçok kez ıssız bozkırlarda yürürken semirmiş bir geyik önüne fırlayıp ayaklarının dibindeki otlarda mucizevî bir şekilde bitivermişti. Jamie’nin sözlerine rağmen sessiz manzaranın aniden bozulup, toynak gümbürtüsüyle ve hırlayan dişlerle dolup taşabileceğini biliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ağzını yıkadı, tükürdü, boğazındaki gerginliğe rağmen kendini zorlayarak su içti. Domuzun leşinin katı soğukluğunu hâlâ hissedebiliyor, burun deliklerindeki pisliği ve kargaların oydukları gözlerinden geriye kalan çukurları görebiliyordu. Omuzlarındaki tüyler hem bu düşüncelerinden, hem de derenin suyunun soğukluğundan diken diken oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir domuzla bir erkek arasında büyük bir fark yoktu. İkisi de toprak oluyordu. Tek bir darbe yetiyordu. Yavaş yavaş gerindi, kaslarının son ağrısının tadına vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başlarının üzerindeki kestane ağacından bet bir ses duyuldu. Sarı yaprakların arasında kara lekeler gibi görünen kargalar, şölenlerinin çalınması karşısındaki memnuniyetsizliklerini bildiriyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Bugün... nereye gidip... yemek yiyelim?</span><span class="char-style-override-4" xml:lang="tr-TR">” diye terennüm etti bir şarkıyı, bir yandan da kargalara bakıyordu. “Burası olmaz... sizi piçler. Gidin buradan!” Aniden kıyıdan bir taş alıp olanca gücüyle ağaca doğru fırlattı. Kargalar bağırarak uçuştular. Roger da rahatlamış bir şekilde geldiği yere geri döndü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ama karnı hâlâ zil çalıyordu ama kargaların alaycı şarkıları kulaklarında yankılanıyordu: “</span><span class="italik char-style-override-5" xml:lang="tr-TR">Sen onun beyaz boyun kemiğine oturacaksın/Ben de o güzel mavi gözlerini oyacağım; bir tutam alıp altın sarısı saçlarından/Kuracağız yuvamızı yeni baştan.</span><span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger geri geldiğinde Jamie yüzüne baktı ama hiçbir şey söylemedi. Arazinin arkasında, domuzun leşi ateşin üzerinde</span> <span class="char-style-override-4" xml:lang="tr-TR">asılıydı ve dumanın halkalarından görünmüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Söktükleri çam dallarından yaptıkları çitler çoktan kesilmişti; sert dallı kütükler ormanın kenarında hazır bir şekilde duruyordu. Çitin, taşların üst üste konarak oluşturulan sütunları, ahşap yatay sırıklarla birleşecekti; bu çit geyiği dışarıda tutmaya ya da sınır çizmeye yarayan bir çit değildi; yüz elli-iki yüz kiloluk domuzları tepişmelerine karşı koyabilecek türden yeterince sert bir çitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vahşi ormanda yaşayıp, yere düşen kestaneleri yiyerek şişmanlayan domuzları içeri sokma zamanı bir ay içinde gelecekti. Bazıları yabani hayvanlara av olacak ya da kazara ölecekti ama kesilecek ya da satılacak muhtemelen elli-altmış tane kalacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ve Jamie birlikte iyi çalışıyorlardı. İkisi de birbirlerinin hareketlerini seziyorlardı. Yardım gerektiğinde, hemen birbirlerine yardım ediyorlardı. Gerçi şu anda buna gerek yoktu -işin bu bölümü en kötüsüydü çünkü bıkkınlığı yumuşatmanın, işi hafifletmenin bir yolu yoktu. Yalnızca topraktan sökülecek, taşınacak, çekilecek ve yerlerine konacak yüzlerce kaya vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çalışırken sık sık konuşurlardı ama bu sabah suskundular. İkisi de düşünceleriyle baş başa çalışıyor, bitmek bilmez yükleriyle oradan oraya koşuşturuyorlardı. Sabahın sessizliğini bozan keyfi kaçmış kargaların uzaklardan gelen sesleri ve zaman geçtikçe büyüyen yığının üzerine bırakılan taşların patırtısıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunun yapılması gerekiyordu. Başka yolu yoktu. Uzun zamandır bunun farkındaydı ama şimdi düşük ihtimal gerçeğe dönmüştü... Roger kayınpederine gizli gizli baktı. Jamie bunu kabul edecek miydi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Uzaktan sırtındaki yaralar pek görünmüyordu, parlayan teri onları maskelemişti. Devamlı sıkı çalışmak insanı dinç tutuyordu. Fraser’ı -ya da omurgasının derin çizgisini, dümdüz karnını, kollarındaki ve uyluk kemiklerindeki uzun temiz çizgileri- yakından gören biri onu orta yaşlı bir adam sanabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın ölçümden dönüp birlikte çalışmaya gittikleri ilk gün Jamie ona yaralarını göstermişti. Yarım yamalak inşa edilmiş mandıranın yanında duran Jamie, gömleğini çıkarmış ve sırtını dönmüştü, “Bir bak bakalım,” demişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yaklaşınca yaraların eski oldukları ve iyileştikleri belli oluyor</span><span class="char-style-override-4" xml:lang="tr-TR">du. Çoğu ince, beyaz hilaller ve çizgiler halindeydi. Kamçının çarptığı yerlerdeki deri çok geniş bir şekilde kalkmıştı ve oralar yer yer gümüş renkte bir ağı ya da parlak bir kitleyi andırıyordu. Dokunulmamış bir parça deri de vardı. İzlerin arasında güzel ve pürüzsüz görünüyordu ama çok değil.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ne söyleyecekti peki? Roger bunu merak ediyordu. Bunun için üzgünüm mü diyecekti? Yoksa manzara için teşekkür mü edecekti?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie şimdiye kadar hiçbir şey söylememiş, arkasına dönüp oldukça sakin bir şekilde Roger’a bir balta vermişti ve üstleri çıplak bir şekilde çalışmaya başlamışlardı. Ama Jamie’nin çalışırken diğer adamların da yanlarında olduğu takdirde asla soyunmadığını fark etmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Pekâlâ. Jamie, Roger’ın içine bir kaya gibi oturmuş olan Brianna’nın rüyalarının yükünü anlayacaktı. Kesinlikle yardım edecekti. Ancak Roger’ın bunu tek başına bitirmesine izin verecek miydi? Sonuçta Jamie’nin de bu işte bir payı vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kargalar hâlâ bağırıyorlardı ama artık daha uzaktaydılar. Çığlıkları tıpkı kayıp ruhlar gibi tiz ve çaresizdi. Belki de yalnız harekete geçmeyi düşünmek bile aptallıktı. Kollarında taşıdığı taşları da yığına ekledi; küçük kayalar çatırdayıp yuvarlandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Papazın oğlu.” Okuldaki diğer çocuklar ona böyle sesleniyorlardı. Terimin içerdiği bütün karışıklıkla birlikte bu oydu. Erkekliğini önce güç kullanarak kanıtlamak istemiş, sonra da şiddetin ahlaki zayıflık olduğunun farkına varmıştı. Ama bu başka bir ülkedeykendi-</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Colin Dexter’ın bir romanından aldığı bu son cümleyi tamamlamadan kayanın üzerindeki yosunu ve pisliği temizlemek için eğildi. Savaşta öksüz kalmış, barış yanlısı bir adam tarafından büyütülmüştü. Aklına birini öldürme fikrini nasıl sokabilirdi? Taşı araziye doğru yavaş yavaş sürükledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen balık dışında hiçbir şey öldürmedin,” dedi kendi kendine. “Seni bunu düşünmeye iten...” Ama öldürme fikrini ona neyin düşündürttüğünü gayet iyi biliyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Öğlene doğru ilk sütun için yeterince kaya toplamışlardı; başlarını sallayıp bir şeyler fısıldadıktan sonra işe koyuldular.</span> <span class="char-style-override-4" xml:lang="tr-TR">Arada bir sıkışan parmakları ya da yaralanan ayak parmakları yüzünden boğuk nidalar atarak taşları çekiştirdiler, kaldırdılar, istifleyip düzelttiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie büyük bir taşı yerine koyduktan sonra doğrulup nefes aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger da derin bir nefes aldı. Şimdi tam zamanı olabilirdi; eline bundan daha iyi bir fırsat geçmeyebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Senden bir yardım isteyeceğim,” dedi aniden.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ağır ağır nefes alıp tek kaşını kaldırarak baktı. Başını sallayarak teklifi beklediğini belirtti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana savaşmayı öğret.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ter içindeki yüzünü koluna silip derin bir nefes verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen savaşmayı gayet iyi biliyorsun,” dedi. Ağzının kenarı yukarı doğru kıvrıldı. “Yani ayağını kesmeden kılıcı nasıl tutacağını mı öğretmemi istiyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger bir taşı daha yığına ekledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Başlangıç için o kadarı yeter.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bir süre Roger’a baktı. Bu oldukça hissiz bir incelemeydi. Sanki satın almayı düşündüğü bir öküzü inceler gibi bir hali vardı. Roger sırtından akan ter damlasını hissederek sessiz duruyordu ve artık aralarında olmayan Ian Murray’le karşılaştırıldığını -ki bu aleyhineydi- yeniden düşünmeye başlamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen bunun için yaşlısın,” dedi Jamie sonunda. “Kılıç kullanan adamların çoğu bu işe daha çocukken başlarlar.” Durdu. “Ben ilk kılıç tuttuğumda beş yaşındaydım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger beş yaşındayken bir treni vardı. İpini çektiğinizde düdük çalan kırmızı bir aletti. Jamie’nin gözlerine bakarak nazikçe gülümsedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki bunun için yaşlıyım,” dedi. “Ama ölmedim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölebilirdin,” diye cevapladı Fraser. “Yarı cahilden korkmalı insan. Yanında kınında duran bir bıçağı olan bir aptal, o bıçakla ne yapacağını bildiğini düşünen bir aptaldan daha güvenlidir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“ ‘Yarı cahilden kork,’ ” dedi Roger Alexander Pope’tan bir alıntı yaparak. “ ‘Derin bir yudum içmezsen, bilgi pınarını tadamazsın.’ Benim aptal olduğumu mu düşünüyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie şaşkınlık içinde güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“ ‘Küçük yudumlar sarhoş eder, büyük yudumlar ise ayıltır’,” dedi mısrayı tamamlayarak. “Aptallığa gelecek olursam, sarhoş olacak değilsin ya?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger cevap olarak hafifçe gülümsedi, Jamie’nin yorumlarının sınırsızlığına şaşırmaktan vazgeçmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben ayık kalacak kadar içeceğim,” dedi. “Bana öğretecek misin?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie gözlerini kıstı, sonra hafifçe tek omzunu kaldırdı. “Cüsse avantajın var ve anlayışın yüksek.” Roger’ı yeniden tepeden tırnağa süzüp kafasını salladı. “Evet, yapabilirsin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dönüp en yakın taş yığınına doğru yürüdü. Roger da sanki küçük ama önemli bir sınavı geçmiş gibi kendini tuhaf bir şekilde hoşnut hissederek peşinden gitti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Oysa sınav henüz başlamamıştı. Jamie yalnızca yeni sütunun bir kısmını yaptıktan sonra yeniden konuştu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neden?” diye sordu, bakışlarını yavaşça yerleştirdiği kocaman taştan ayırmadan. Kaldırmak için fazla ağırdı ve boyutu viski fıçısı kadardı. Altından çıkan birbirine geçmiş kökler, taşın yavaş ve güçlü hareketiyle koptular.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger eğilip bütün ağırlığıyla kayaya abandı. Avuçlarına değen kayanın yüzeyindeki yosunlar sert, yeşil ve yaştan dolayı kabuklaşmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Korumam gereken bir ailem var,” dedi. Kaya isteksizce hareket etti, bozuk zeminin üzerinde birkaç santimetre kaydı. Jamie başını bir kez, sonra ikinci kez salladı; sessiz ‘üçüncü’de Roger’la birlikte oflaya puflaya kayayı kaldırdılar. Canavarın yarısı kalktıktan sonra durup büsbütün yeniden kaldırdılar ve yeri titreten bir</span> <span class="italik char-style-override-5" xml:lang="tr-TR">pat</span> <span class="char-style-override-4" xml:lang="tr-TR">sesiyle birlikte yerine bıraktılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neyden koruyacaksın?” Jamie durup çenesini bileğine sildi. Uzaklara doğru bakıp çenesiyle sallanan domuzu işaret etti. “Ben şahsen bir pantere kılıçla saldırmazdım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, öyle mi?” Roger dizlerinin üzerine çöküp büyük bir kayayı daha kucakladı. “Kamayla iki ayı öldürdüğünü duydum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Jamie soğuk bir edayla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, eğer bir ayıyla -ahh- karşılaşacağını önceden bilseydin, üzerinde başka bir silah bulundurmaz mıydın?” Roger eğilip taşı yerine dikkatlice indirdi. Son birkaç santimetresini bırakıp acıyan ellerini pantolonuna sildi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer lanet olası bir ayıyla karşılaşacağımı bilseydim,” dedi Jamie başka bir taşı oflaya puflaya kaldırarak, “başka bir yoldan giderdim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger söylenip yeni bir taşı diğerlerinin arasına yerleştirdi. Bir kenarda boşluk kalmıştı; Jamie bunu görünce taş yığınına doğru yürüyüp küçük bir parça granit aldı, yığının bir ucuna ekledi. Taş, boşluğa tastamam uydu. İki adam isteksizce birbirlerine gülümsediler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki gidilecek başka bir yol var mıydı sence?” diye sordu Roger.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Fraser elini ağzına götürüp düşündü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani eğer savaşı kastediyorsan, evet, bence vardı.” Roger’a baktı. “Belki bulurdum, belki bulamazdım. Ama başka bir yol var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Olabilir.” Yaklaşan savaşı kastetmemişti ve Jamie’nin de bunu kastettiğini düşünmüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ayılara gelince...” Jamie hareketsiz durdu, gözleri sabitti. “Ansızın bir ayıyla karşılaşmakla onu avlamak arasında fark vardır.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Görünürde hâlâ güneş yoktu ama gerek de yoktu. Öğle vakti karında bir guruldama, ellerde bir ağrıyla birlikte geldi; sırttaki ve bacaklardaki yorgunluğu, tıpkı büyükbabanın saatinin çalması gibi tam zamanında fark etmişti. Son büyük kaya da yerine yerleştirildikten sonra Jamie doğrulup nefes aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dile getirilmese de karşılıklı olan bir izinle ikisi de yemek çıkınıyla birlikte oturdular. Kuruyan terin verdiği üşüme hissine karşı temiz gömleklerini çıplak omuzlarına aldılar.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie büyük bir çalışkanlıkla ağzındakileri çiğneyip birasını yudumladı. İstemsizce yüzünü ekşitip tükürmek için dudaklarını büzdü, sonra fikrini değiştirip yuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah! Bayan Lizzie yine bira yapmaya gitmiş.” Yüzünü buruşturup ağzındaki tadı silmek için ekmekten bir ısırık aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger, kayınpederinin yüzündeki ifadeye güldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İçine bu kez ne koymuş?” Lizzie aromalı bira yapmaya çalışıyordu ama pek başarılı olduğu söylenemezdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie taş şişenin ağzını dikkatle kokladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anason mu?” dedi şişeyi Roger’a vererek.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger alkol kokusunu alınca burnunu kırıştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Anason</span> <span class="italik char-style-override-5" xml:lang="tr-TR">ve</span> <span class="char-style-override-4" xml:lang="tr-TR">zencefil,” dedi. Temkini elden bırakmadan bir yudum aldı. Jamie’nin az önce takındığı ifadeyi takınıp, şişeyi böğürtlen şarabının üzerine döktü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sakla samanı gelir zamanı ama...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“O samanlar bizi ancak zehirlemeye yarar.” Jamie kalkıp boş şişeyi alarak arazinin uzağındaki küçük dereye doğru yürümeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Geri gelip oturduktan sonra su şişesini Roger’a verdi. “Stephen Bonnet’yle ilgili bir şeyler duydum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu öyle sıradan bir şey söylermiş gibi söyledi ki Roger önce sözcüklerin anlamını kavrayamadı. “Öyle mi?” dedi sonunda. Piccalilli* eline akıyordu. Roger bileğine kadar akan sosu parmağıyla alıp ağzına götürdü ama sandviçinden bir ısırık daha almadı; iştahı kaçmıştı.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">*Acı sebzelerden ve baharatlardan yapılan bir tür İngiliz yemeği.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet. Şu anda nerede olduğunu bilmiyorum ama önümüzdeki Nisan ayında nerede olacağını biliyorum. Altı ay kaldı ve sonra onu öldüreceğiz. Bu zaman sana yeter mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sanki ölümle değil de bir bankacıyla randevulaşmış gibi sakin bir şekilde Roger’a bakıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger ölüler diyarına ve şeytanlara inanıyordu. Dün gece rüya görmemişti ama şeytanın yüzü her zaman aklının bir köşesinde, görüş alanının dışındaydı. Belki de artık onu davet edip yüz yüze gelme vakti gelmişti. Şeytan çıkarmadan önce şeytanı çağırmak gerekti, öyle değil mi?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ancak bunun olması için yapılması gereken hazırlıklar vardı. Omuzlarını ve kollarını yeniden gerdi. Acısı neredeyse gitmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“</span><span class="italik char-style-override-5" xml:lang="tr-TR">Herkes onun için yas tutuyor,</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ama kimse nereye gittiğini bilmiyor;</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Çıplakken beyaz kemiklerinden,</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Rüzgâr sonsuza dek esiyor.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Rüzgâr sonsuza dek esiyor.</span><span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-8" xml:lang="zh-CN"><span class="char-style-override-4" xml:lang="tr-TR">“Evet,” dedi. “Bu yeterli.”</span></p>
  </div>
</body>
</html>