<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-64</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-59"><span class="bold">104 TİLKİ GİBİ KURNAZ</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Üç gün sonra güneş batarken River Run’a ulaştık. Atlar pislik içindeydi ve bizim de onlardan arta kalır yanımız yoktu. River Run oldukça huzur verici görünüyordu. Sonbahar güneşi yeşil çayırların üzerinde parlıyor, beyaz mermer heykelleri ve karanlık porsuk ağacının altındaki Hector’un mozole taşını aydınlatıyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne düşünüyorsun?” diye sordum Jamie’ye. Çayırın yamacında dizginleri çekmiş, eve yaklaşmadan önce dikkatle durumu değerlendiriyorduk.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Kimse evi yakmamış,” diye cevapladı. Üzengilerin üzerinde yükselip eve baktı. “Öndeki merdivenlerden inen kan gölleri de yok. Yine de...” Oturdu, eyer çantasına baktı, bir tabanca çıkardı ve önlem olarak tabancayı doldurdu. Tabancayı pantolonunun beline sokup paltosunun etekleriyle gizledi. Yavaş yavaş ön kapıya doğru ilerledik.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kapıya ulaştığımızda, yolunda gitmeyen bir şey olduğunu anladım. Evde hayra alamet olmayan bir sessizlik vardı; koşuşturan hizmetçilerin sesleri duyulmuyordu, salondan müzik gelmiyordu, hazırlanan akşam yemeği kokusu yoktu. En tehlikelisi de Ulysses gelip bizi karşılamadı; kapıyı çaldığımızda dakikalarca cevap alamadık. Kapı en sonunda açıldığında Jocasta’nın baş kâhyası Phaedre’yi gördük.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Onu en son, yaklaşık bir sene önce annesinin ölümünden sonra gördüğümde korkunç haldeydi. Şu anda da daha iyi değildi; gözlerinin etrafında halkalar vardı ve cildi tıpkı çürümeye başlayan bir meyve gibi bozulmuştu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Buna rağmen bizi gördüğünde gözleri parladı ve ağzı görülür derecede rahatladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, Bay Jamie!” diye bağırdı. “Dünden beri birinin yardıma gelmesi için dualar ediyordum ama Bay Farquard’ın geleceğini düşünmüştüm. Hem sonra daha kötü bir durumda da olabiliriz. O hukuk adamı ve her şeyden anlar, hem halanızın da dostu.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie bu karmaşık konuşmanın ardından tek kaşını kaldırdı ama sonra elini sıkıp onu rahatlatmaya çalışırcasına başını salladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Anladım kızım. Dualarına bir cevap olup olmadığımı bilmiyorum ama itirazım da yok. Halam... iyi mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, evet efendim. Gayet iyi.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Daha fazla soru sormadan geri çekilip bizi merdivenlere doğru yönlendirdi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta odasında örgü örüyordu. Ayak seslerini duyunca hemen başını kaldırdı. Bir şey söylememize fırsat bırakmadan, “Jamie?” diye sordu titrek bir sesle. Ayağa kalktı. O uzaklıktan bile örgü hatalarını görebiliyordum. İlmik kaçırmıştı; her zamanki titiz işinden eser yoktu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, benim hala. Claire de burada. Neler oldu bakalım?” İki adımda odanın diğer ucuna geçip Jocasta’nın yanına gitti, kolunu tutup güven vermek için okşadı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta’nın yüzünde, Phaedre’de gördüğümüz aynı rahatlama ibareleri belirdi. Dizlerinin bağının çözüldüğünü düşündüm. Sırtını dikleştirdi ve bana doğru döndü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Claire? Tanrı’ya şükür ki geldin. Gerçi nasıl… her neyse. Gelir misin lütfen? Duncan yaralı.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Duncan yan odada, yorgan yığınının altında yatıyordu. İlk önce ölmüş olduğundan korktum ama Jocasta’nın sesini duyunca bir anda hareket etti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“</span><span class="italik char-style-override-5" xml:lang="tr-TR">Mac Dubh?</span><span class="Vurgu char-style-override-5" xml:lang="tr-TR">”</span> <span class="Vurgu char-style-override-5" xml:lang="tr-TR">dedi şaşkın bir şekilde. Kafasını yorganların arasından çıkarıp loş odada net görebilmek için gözlerini kırpıştırdı. “Sizi buraya getiren nedir?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Deniz Yüzbaşı Wolff,” dedi Jamie. Sesi biraz sertti. “İsim sana tanıdık gelmiş olabilir mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, öyle de diyebiliriz.” Duncan’ın sesinde tuhaf bir hal vardı ama önemsemedim. Sorunun ne olduğunu anlamak için mum yakıp onu yığınların altından çıkarmak derdindeydim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Bıçak ya da silah yarası bekliyordum. İlk muayenede görünür bir şey yoktu ve canının yanmasının, kırılan bacağından olduğunu anlamak için birkaç dakika aklımı toplamam gerekti. Alt kaval kemiğinde basit bir çatlak vardı. Kesinlikle acı veriyor olmasına rağmen, sağlığını büyük ölçüde tehdit ediyor gibi durmuyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Phaedre’yi bacağı sabitlemek için alet bulmaya yollarken, Duncan’ın büyük bir tehlike içinde olmadığını öğrenen Jamie, olan bitenin temeline inmek için oturdu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Buraya mı geldi? Deniz Yüzbaşı Wolff?” diye sordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, geldi.” Hâlâ sesinde hafif bir tereddüt vardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Sonra gitti mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, evet.” Duncan gönülsüz bir şekilde hafifçe irkildi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Canınız acıyor mu?” diye sordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, hayır Bayan Claire,” dedi. “Ben yalnızca...”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bana hemen söyleyebilirsin Duncan,” dedi Jamie hafif bir bıkkınlıkla. “Anlatılmayacak cinsten bir hikâye değil, öyle değil mi? Eğer öyleyse, benim de sana anlatacak küçük bir hikâyem var.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Duncan gözlerini kısarak baktı, sonra iç çekti ve yatağına geri yattı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yüzbaşı iki gün önce River Run’a gelmişti ama her zamankinin aksine, ön kapıya gelmemişti. Onun yerine, atını evden yaklaşık bir kilometre uzağa bırakmış ve eve yürüyerek yaklaşmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Sadece bu kadarını anladık, çünkü daha sonra atını bulduk,” dedi Duncan ben bacağını sararken. “Akşam yemeğinden sonra dışarı çıkana kadar onun burada olduğunu bile bilmiyordum. Karanlıkta üzerime atladı. Korkudan ölecektim. Sonra da neredeyse vurularak ölecektim, çünkü bana ateş etti. Eğer bu tarafımda bir kolum olsaydı, isabet etmiş olacaktı. Ama benim o kolum yok ve kurşun ıskaladı.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Sakatlığına rağmen Duncan sert bir şekilde Teğmenle dövüşmüş, yüzüne vurmuş ve onu sırt üstü yere yatırmayı başarmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Yalpalayarak tuğla yola girdi, arkaya doğru düşüp kafasını korkunç bir şekilde çarptı.” Ses aklına gelince yeniden irkildi. “Sanki baltayla vurulmuş bir kavun gibiydi.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, evet. Birden öldü mü peki?” diye sordu Jamie merakla.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hayır.” Duncan hikâyeyi daha rahat anlatmaya başlamıştı ama şimdi de huzursuz görünüyordu. “Mac Dubh,</span> <span class="Vurgu char-style-override-5" xml:lang="tr-TR">işte işin kilit noktası burası. Bahçedeki alet edevatların durduğu barakadan gelen oluğa bastım ve bacağım çatladı. Öylece yatıyordum ki sonunda Ulysses bağırışlarımı duyup geldi. Jo da onun arkasından geldi.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Ulysses, Duncan’ı eve taşımak için uşakları çağırmaya gittiğinde Duncan olan biteni Jocasta’ya anlatmıştı. Kırık bacağının acısıyla zorlukları kâhyaya bırakma alışkanlığı arasında,</span> <span class="Vurgu char-style-override-5" xml:lang="tr-TR">Yüzbaşı’yı da orada bırakmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Benim hatamdı Mac Dubh. Gayet iyi biliyorum,” dedi. Yüzü bembeyaz olmuştu. “Emir vermeliydim; aslında şu anda bile ne söylemem gerektiğini bilmiyorum ve düşünecek zamanım da yoktu.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Gönülsüz bir şekilde anlattığı hikâyenin geri kalanında, Yüzbaşı’nın büyük bir dert olmanın da dışına çıktığı ve açık bir tehdit olduğuyla ilgiliydi. Bu nedenle de...</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ulysses onu gebertti,” dedi Duncan dobraca. Sonra sanki yeniden dehşete kapılmış gibi durdu. Yutkundu, oldukça mutsuz görünüyordu. “Jo, Ulysses’e bu emri verdiğini söylüyor ve Tanrı biliyor ya, Mac Dubh, bunu yapmak zorundaydı. Hizmetçilerinin öldürülmesi, kendisinin tehdit edilmesi ve kocasının üzerine saldırılmış olması şöyle dursun, o hafifsenecek bir kadın değil.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Tereddüdünden, bu işte Jocasta’ya dair bazı şüphelerin hâlâ Jamie’nin içini kurcaladığını anladım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie, onu düşündüren asıl noktayı çözmüştü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Tanrım,” dedi. “Eğer biri duyarsa Ulysses derhal asılır. Ya da daha kötüsü de olabilir. Halam emretmiş olsun ya da olmasın.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Duncan, artık gerçek açığa çıktığı için sakinlemiş görünüyordu. Başını salladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, doğru,” dedi. “Asılmasına izin veremem ama Teğmen hakkında ne yapabilirim ki? Bırak şerifleri ve hakimleri, düşünülmesi gereken bir de Donanma var.” River Run’ın refahının büyük bir kısmı kereste ve katran için imzalanmış denizde taşıma sözleşmelerine bağlıydı; Yüzbaşı Wolff aslında bu tür sözleşmelerden sorumlu deniz irtibat subayıydı. Majesteleri’nin donanması, yerel donanma temsilcilerini -her ne nedenle olursa olsun- öldüren birine kötü gözle bakar. Hukukun, duruma daha hoşgörülü bakabileceğini düşündüm. Fail dışında tabii.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Bir beyazın kanını akıtan bir köle, nedene bakılmaksızın doğrudan ceza alır. Neler olup bittiğinin önemi yoktur -Wolff’un Duncan’a saldırdığını gören onlarca tanık olsa bile. Ulysses ölüme mahkûm edilir. Eğer biri öğrenirse. River Run üzerinde dolanan kara bulutların nedenini anlamaya başladım; diğer köleler neler olabileceğinden haberdarlardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie elini çenesine götürdü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah... ama nasıl... yani, Duncan, bunu kendinin yaptığını söylemen mümkün değil mi? Sonuçta bu bir meşru müdafaaydı ve adamın seni öldürme amacıyla geldiği belli. Sonra halamla zorla evlenecekti ya da en azından onu rehin tutacaktı. Böylelikle altının yerini söylemekle onu tehdit edebilecekti.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Altın mı?” Duncan boş gözlerle baktı. “Ama burada altın yok ki. Geçen sene bunu açıklığa kavuşturduğumuzu sanıyordum.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Deniz Yüzbaşı ve dostları altın olduğunu sanıyorlardı,” dedim. “Ama Jamie size bu konudaki her şeyi anlatabilir. Yüzbaşı’ya tam olarak ne oldu?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ulysses boğazını kesti,” dedi Duncan ve yutkundu. “Bunu benim yaptığımı söylemek isterdim ama...”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Birinin boğazını tek elle kesmenin zorluğu dışında, Yüzbaşı’nın boğazının sol elle kesildiği belliydi ve Duncan’ın sol eli yoktu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta Cameron’ın -tıpkı yeğeni gibi- solak olduğunu biliyordum ama o sırada bundan bahsetmemenin daha doğru olduğunu düşündüm. Kaşlarını kaldırıp bana bakan Jamie’ye baktım.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Yapmış olabilir mi?</span> <span class="Vurgu char-style-override-5" xml:lang="tr-TR">diye sordum sessizce.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Leoch’lu bir MacKenzie mi?</span> <span class="Vurgu char-style-override-5" xml:lang="tr-TR">dedi alaycı bakışı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ulysses nerede?” diye sordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Eğer çoktan batıya doğru yola çıkmadıysa muhtemelen ahırdadır.” Biri Yüzbaşı’nın ölümünü öğrendiğinde Ulysses’in anında öldürüleceğini bilen Jocasta, onu biri geldiği takdirde dağlara kaçması talimatlarıyla ata eyer takmaya yollamıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie derin bir nefes alıp başını kaşıyarak düşündü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Pekâlâ, o zaman. En iyisi, Yüzbaşı’nın ortadan kaybolması. Duncan, onu şimdilik nereye koydun?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Duncan’ın dudağının yanındaki kas yukarı doğru kıvrılıp gülümseme halini aldı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Sanırım barbekü çukurunda. Üzeri çuvalla örtülü ve sanki domuz leşiymiş gibi görünsün diye de üzerine ceviz ağacı parçaları yığıldı.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie yeniden kaşlarını kaldırdı ama bu kez başını salladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Pekâlâ. Bu işi bana bırak Duncan.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Duncan’a ballı su ve kiraz dalıyla demlenmiş çay içirilmesini söyledikten sonra, cesedi ortadan kaldırma yöntemlerini düşünmek üzere Jamie’yle birlikte dışarı çıktım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“En kolayı onu başka bir yere gömmek olacak bence,” dedim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hmm,” dedi Jamie. Taşıdığı yanan çam dalını kaldırdı, çukurun içindeki çuval öbeğine düşünceli bir şekilde kaşlarını çatarak baktı. Yüzbaşı’yı zerre sevmemiştim ama durumu oldukça acınası görünüyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Olabilir. Kölelerin hepsi neler olduğunu biliyorlar gerçi. Eğer onu evin yakınlarına gömersek, bundan da haberleri olur. Elbette kimseye söylemezler ama ruhu burada kalır, öyle değil mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Omurgamdaki ürpertiyi hissettim. Ürpermemin nedeni, hem söyledikleri hem de sesindeki sakinlikti. Şalıma sıkıca sarıldım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ruhu burada mı kalır?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, tabii ki. Kurban burada öldürüldü ve saklandı. Öcünü alamadı, değil mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Yani... gerçekten hep burada mı kalacak?” diye sordum dikkatle, “yoksa yalnızca kölelerin böyle düşüneceğini mi söylüyorsun?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Omuzlarını huzursuzca silkti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Çok önemli olduğunu sanmıyorum. Önemli mi? Gömüldüğü yere yaklaşmazlar. Kadınlardan biri bir gece bir hayalet görür ve sonrasında dedikodular başlar. Sonrasında Greenoaks’ta bir köle bir şey söyler, Farquard ailesinden biri bunu duyar ve senin haberin olmadan biri buraya gelir ve sorular sormaya başlar. Donanma zaten çok geçmeden Yüzbaşı’yı aramaya başlar... vücuda ağırlık bağlayıp nehre atsak ne olur? Sonuçta o Duncan’ı bu şekilde öldürmeyi düşünmüştü.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Kötü bir fikir değil,” dedim düşünerek. “Ama Duncan’ın bulunmasını istiyordu. Nehirde çok fazla tekne trafiği var ve çok derin de değil. Vücuda ağırlık bağlasak bile, su yüzüne yük</span><span class="Vurgu char-style-override-5" xml:lang="tr-TR">selmesi muhtemel. Birinin sopasına da takılabilir. Biri bulursa sorun olur mu sence? Cesedi River Run’la ilişkilendiremezler.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Yavaşça başını sallayıp kıvılcımlar koluna değmesin diye ışığı kendinden uzaklaştırdı. Hafif bir rüzgâr vardı ve barbekü çukurunun yanındaki karaağaçlar huzursuzca uğulduyorlardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet, öyle. Ama eğer biri onu bulursa, soruşturma açılır. Donanma gerçeği öğrenmesi için birilerini yollar, onlar da buraya gelip sorular sorarlar. Eğer Yüzbaşı’yı görüp görmediklerini sorarak köleleri zorlarlarsa ne olur sence?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hmm, evet.” Kölelerin şimdiki durumlarına bakılacak olunursa, soruşturmanın onları paniğe sokacağını, bunun sonucunda da ağızlarından bir şey kaçıracaklarını tahmin edebiliyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie sessizce durmuş, derin bir dalgınlıkla çuvaldaki cesede bakıyordu. Derin bir nefes aldım, belli belirsiz bir kan kokusu duyup nefesimi hızla bıraktım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bence... onu yakabiliriz,” dedim ve birden ağzıma gelen safra tadını yuttum. “Sonuçta zaten çukurda.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“O da bir fikir,” dedi Jamie. Ağzının kenarında küçük bir gülümseme oluştu. “Ama bence benim aklımda daha iyi bir fikir var Sassenach.” Dönüp düşünceli gözlerle eve baktı. Birkaç pencere hafif aydınlıktı ve herkes evde, sinmiş haldeydi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Haydi o zaman,” dedi ani bir kararla. “Ahırda bir balyoz olsa gerek.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Mozolenin önü süslü bir siyah demir parmaklıkla kaplıydı. Parmaklığın üzerinde kocaman bir kilit vardı ve metal kısmı on altı yapraklı Jacobite gülleriyle donatılmıştı. Böylesi bir kır evinde mezar hırsızları büyük bir tehdit olduğundan, Jocasta Cameron’ın bu hareketinin oldukça yapmacık olduğunu her zaman düşünmüşümdür. Jamie parmaklıkların kilidini açtığında menteşeler neredeyse hiç çatırdamadı; River Run’daki diğer her şey gibi bu da mükemmel bir durumdaydı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bunun onu gömmekten ya da yakmaktan daha iyi olduğuna emin misin?” diye sordum. Yakınlarda kimse yoktu ama ben</span> <span class="Vurgu char-style-override-5" xml:lang="tr-TR">iyice yaklaşıp fısıldayarak konuşuyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah, evet. İhtiyar Hector onunla ilgilenir, zarar gelmesini engeller.” Jamie oldukça sakin bir sesle cevap vermişti. “Burası bir anlamda kutsanmış bir toprak. Ruhunun etrafta gezinip sorun çıkartmasına izin verilmez, değil mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Başımı biraz tereddütlü bir şekilde salladım. Muhtemelen haklıydı; inançlar söz konusu olduğunda Jamie köleleri benim anladığımdan daha iyi anlıyordu. Bu nedenle, kölelerin üzerindeki psikolojik etkilerin ne olacağından mı bahsediyordu, yoksa Hector Cameron’ın karısı ve toprağı üzerindeki bu tehditle başa çıkabileceğine ikna mı olmuştu, bilmiyordum.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie ne yaptığını görebilsin diye ışığı kaldırdım ve dişlerimi alt dudağıma geçirdim. Mermer blokları kırmamak için balyozu bezlere sarmıştı. Demir parmaklığın içinde, ön duvardaki küçük bloklar ustaca kesilip harçla yerlerine oturtulmuştu. İlk darbeyle iki blok birkaç santimetre yerlerinden çıktı. Birkaç darbeden sonra karanlık bir boşluk göründü. Bloklar, mozolenin içindeki karanlığı gösterecek kadar yerlerinden oynamışlardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie alnındaki teri silmek için durdu ve bir şeyler fısıldadı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne dedin?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Kokuyor dedim,” diye cevapladı. Sesinde şaşkınlık vardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bu şaşırtıcı mı?” diye sordum biraz ters bir tavırla. “Hector Cameron öleli ne kadar oluyor? Dört sene mi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Evet ama bu- ”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne yapıyorsunuz?” Jocasta Cameron’ın keskin sesi arkamda gürültülü bir şekilde yankılandı. Işığı düşürerek olduğum yerde sıçradım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Işık titredi ama sönmedi. Yeniden elime alıp alevi güçlendirmek için elimi salladım. Alev yükselip sabitlendi, beyaz geceliğiyle hayalet gibi önümüzdeki yolda durmuş olan Jocasta’nın yüzüne kızıl alevlerini düşürdü. Phaedre hanımefendisinin arkasındaydı ve karanlığın içinde gözlerindeki ışıktan başka hiçbir şeyi görünmüyordu. Korkmuş gibi bakıyor, bir bana, bir Jamie’ye, bir de mozolenin önündeki karanlık çukura dönüp duruyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne mi yapıyorum? Yüzbaşı Wolff’u gömüyorum. Başka ne olacaktı?” Halasının aniden belirmesiyle en az benim kadar şaşkına dönen Jamie’nin sesinde biraz kızgınlık vardı. “Bana bırak Hala. Endişelenmene gerek yok.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Sen -hayır, Hector’ın mezarını açamazsın!” Jocasta çürümüş cesedin kokusunu almış olmalıydı ki uzun burnunu kırıştırdı. Koku hafif ama belirgindi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Dert etme hala,” dedi Jamie. “Eve dön. Ben hallederim. Her şey yoluna girecek.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie’nin rahatlatıcı sözlerini duymazdan gelip, ellerini boş havada sallayarak bize doğru yaklaştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hayır Jamie! Bunu yapamazsın. Kapa şunu. Tanrı aşkına kapa şu mezarı!”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Sesindeki telaş dikkatten kaçacak gibi değildi. Jamie’nin kafasının karıştığını gördüm. Bir halasına, bir de mozoledeki çukura tereddütlü gözlerle baktı. Rüzgâr azalmıştı ama şimdi küçük ve ani bir rüzgâr çıkmıştı. Ölümün kokusunu çok daha güçlü bir şekilde üstümüze getiriyordu. Jamie’nin yüzü değişti ama halasının itiraz çığlıklarına kulak asmadan balyoz darbelerini arttırdı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Işığı getir Sassenach,” dedi balyozu yere bırakarak. Dehşete kapılmış bir ruh haliyle bana söyleneni yaptım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Omuz omuza durup, blokların arasındaki dar çukura baktık. İçeride cilalı ahşaptan iki tabut vardı. Her birinin mermer kaidesi vardı. Aralarında ise...</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Kim bu hala?” Jamie halasıyla konuşmak için yüzünü döndüğünde sesi sakindi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie öne doğru adım atıp Jocasta’yı kolundan sert bir şekilde yakalayıp onu girdiği transtan uyandırdı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“</span><span class="italik char-style-override-5" xml:lang="tr-TR">Co a th’ann?</span><span class="Vurgu char-style-override-5" xml:lang="tr-TR">” diye homurdandı. “Kim o? Kim?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta’nın ağzı kıpırdadı, bir şeyler söylemeye çalıştı. Durdu, yutkundu, yeniden denedi, gözlerini Jamie’nin omuzlarının arkasında bir yere dikmişti ve kim bilir nereye bakıyordu. O adamı oraya gömdüklerinde Jocasta henüz kör olmamış mıydı? Bunu çok merak etmiştim. Şimdi hafızasında o sahne mi canlanmıştı?</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Adı… adı Rawlings,” dedi kısık bir sesle. Göğsümde demir bir ağırlık oturmuş gibi hissettim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Kıpırdamış ya da ses çıkarmış olmalıyım ki Jamie gözlerini bana çevirdi. Uzanıp elimi sıkıca tuttu ama bu sırada bakışlarını yeniden Jocasta’ya çevirdi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Nasıl?” diye sordu sakindi ama yan çizmesine izin vermeyecek bir edası vardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta gözlerini kapayıp iç çekti. Geniş omuzları aniden düştü.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hector öldürdü onu,” dedi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Öyle mi?” Jamie mozolenin içindeki tabutlara ve aralarındaki öbeğe alaycı bir bakış fırlattı. “İyi numara. Amcamın bu kadar becerikli olduğunu hiç fark etmemişim.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Eskiden.” Gözlerini yeniden açtı ama sanki artık hiçbir şeyin önemi yokmuşçasına donuk bir sesle konuşuyordu. “Rawlings doktordu. Eskiden bir keresinde gözlerime bakmaya gelmişti. Hector hastalanınca adamı geri çağırdı. Tam olarak neler olduğunu bilmiyorum ama Hector burnunu sokmaması gereken yerlere sokarken yakalamış onu ve kafasına vurmuş. Hector sinirli bir adamdı.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bence de öyle,” dedi Jamie, Doktor Rawlings’in cesedine yeniden bakarak. “Buraya nasıl girdi?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Biz… O cesedi sakladı, taşıyıp ormana bırakma niyetindeydi. Ama sonra... Hector’un durumu ağırlaştı ve yataktan çıkamayacak hale geldi. Bir gün içinde de öldü. Sonra da...” Beyaz ve uzun elini kaldırıp açık mezardan çıkan soğuk esintiyi işaret etti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Aklın yolu bir,” diye mırıldandım. Jamie elimi bırakıp bana pis bir bakış attı. İhlal edilmiş mozolenin içindeki sessizliğe baktı, kalın kaşlarını çatmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Öyle mi?” dedi yeniden. “İkinci tabut kimin?”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Benim.” Jocasta kendine geliyordu; omuzlarını dikleştirip çenesini kaldırdı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie küçük bir üfleme sesi çıkarıp bana baktı. Jocasta’nın ölü bir adamı kendi el değmemiş tabutuna koymaktansa onu duyarsızca açıkta bırakacağını düşünürdüm ama hal böyleyken... böyle yapmak, cesedin bulunma ihtimalini oldukça arttırmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jocasta’nın kendi cansız bedeninin koyulacağı zamana kadar kimse o tabutu açmazdı; mozole herhangi bir nedenle açılsa bile, Doktor Rawlings’in bedeni orada güven içinde yatabilirdi. Jocasta Cameron bencildi ama kesinlikle aptal değildi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Wolff’u içine koy istersen,” dedi. “Diğeriyle yerde yatabilir.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Neden onu senin tabutuna koymuyoruz hala?” diye sordu Jamie. Halasına dikkatle baktığını gördüm.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Hayır!” Dönüp gitmeye başlamıştı ama çabucak yüzünü bize dönünce yüzü ışıkta belirdi. “O pisliğin teki. Bırak açıkta yatıp çürüsün!”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie bu cevabı duyunca gözlerini kısıp baktı ama cevap vermedi. Bunun yerine mezara dönüp gevşeyen blokları kaldırmaya başladı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne yapıyorsun?” Jocasta hareket ettirilen mermerin gıcırtısını duyup yeniden sinirlenmişti. Yürüyüş yolunda arkasına döndü ama yönünü kaybedip nehre doğru baktı. Artık tamamen kör olduğunu, ışığı bile göremediğini fark ettim.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Ama o an onunla ilgilenecek zamanım yoktu. Jamie blokların arasındaki boşluktan sızıp içeri girmişti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Aydınlat burayı Sassenach,” dedi usulca. Sesi küçük taş odacıkta yankılandı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Çok sığ nefesler alarak onu takip ettim. Phaedre dışarıdaki karanlığın içinde inlemeye başlamıştı; yaklaşan ölümü haber veren</span> <span class="italik char-style-override-5" xml:lang="tr-TR">ban-sidhe</span><span class="Vurgu char-style-override-5" xml:lang="tr-TR">* gibi sesler çıkarıyordu ama bu ölüm çok önce gelmişti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Tabutlar pirinç plakalarla süslenmişti ama hepsi nemden yeşermişti. Buna rağmen hâlâ okunabilirdi. Birinde, “Hector Alexander Robert Cameron,” diğerinde “Jocasta Isobeail MacKenzie Cameron,” yazıyordu. Jamie hiç tereddüt etmeden Jocasta’nın tabutunun kapağını tutup açtı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Çivilenmemişti; ağırdı ama Jamie hemen açmayı başardı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ah,” dedi usulca, aşağı bakarak.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Etrafı ne kadar nemli olursa olsun, altın kararmazdı. Yüzyıllarca denizin dibinde yattıktan sonra günün birinde bir balıkçının ağına takılınca, dökümünün yapıldığı günkü kadar parlak çıkardı. İnsanları binlerce yıldır kendine çeken bir parıltısı olurdu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Külçeler tabutun dibinin üzerindeki sığ bir tabakada duruyordu. İki küçük sandığı dolduracak kadar vardı ve her sandığı taşımak için iki adam gerekirdi -ya da bir adam ve güçlü bir kadın. Her külçenin üzerinde zambak mührü vardı. Fransız altınının üçte biriydi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Parıltı karşısında gözlerimi kırpıştırıp kafamı yana çevirdim. Gözlerim, kırılan ışıkla kamaşmıştı. Yer karanlıktı ama hâlâ mermerdeki öbeği görebiliyordum. “Sokmaması gereken yerlere burnunu sokmuş.” Daniel Rawlings’in gördüğü şey mi onun defterine zambak resmi çizmesine ve yanına da Latince ‘altın’ yazmasına neden olmuştu?</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Mozole henüz mühürlenmemişti. Belki de Doktor Rawlings gezinen hastasını takip etmek için kalktığında, Hector zulasına bakmaya giderken onu bilmeden buraya getirmişti. Belki. Ne Hector Cameron, ne de Daniel Rawlings şimdi neler olduğunu anlatabilirdi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Boğazımda bir düğüm hissettim. Ayaklarımın dibinde yatan adamın kemikleri, aletlerini bana bırakan bir arkadaşın, bir meslektaşındı. Hastalara dokunup onları iyileştirmeye çalıştığımda yanıbaşımda durup bana cesaret vermeye, beni rahat hissettirmeye çalışmıştı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Çok yazık,” dedim usulca, aşağı bakarak.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Jamie, sanki içindekinin rahatı kaçmış gibi tabutun kapağını kapadı.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Dışarıda, Jocasta yolda sessizce duruyordu. İnlemeyi bırakan Phaedre’yi bir koluyla sarmalamıştı ama hangisinin kime destek olduğu belli değildi. Jocasta durduğumuz yerdeki gürültüden ne olduğunu anlamış olmalıydı ama hâlâ nehre bakıyor, ışığın altında kesinlikle gözlerini kırpıştırmıyordu.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Boğazımı temizledim, boştaki elimle şalıma daha sıkı sarıldım.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Ne yapacağız şimdi?” diye sordum Jamie’ye.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Dönüp yeniden mezara baktıktan sonra omuzlarını silkti.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Planladığımız gibi, Deniz Yüzbaşı’yı Hector’a bırakacağız. Doktora gelince...” Yavaşça nefes aldı, sıkıntılı bakışlarını ışıkta solgun ve hareketsiz görünen ince kemiklere dikti. Bir zamanlar bu kemikler bir cerrahın eliydi.</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">“Bence,” dedi, “onu eve Tepe’ye götürelim. Dostların arasında yatsın.”</span></p>

    <p class="Normal para-style-override-7" xml:lang="zh-CN"><span class="Vurgu char-style-override-5" xml:lang="tr-TR">Ne bir müsaade isteyerek, ne bir şey söyleyerek kadınların yanından geçip Deniz Yüzbaşı Wolff’u almaya gitti.</span></p>

    <p class="Normal para-style-override-1" xml:lang="zh-CN"><span> </span></p>
  </div>
</body>
</html>