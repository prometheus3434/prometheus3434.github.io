<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-20</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-18"><span class="bold">61 ÜLTİMATOMLAR</span></p>

    <p class="Normal" xml:lang="zh-CN"><span class="italik char-style-override-8" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Büyük Alamance Kampı</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">16 Mayıs 1771</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Kendilerine Düzenleyiciler diyen, silah kuşanan insanlara</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Ricanıza cevaben, bu ülkede yaşayan her bireyin gerçek çıkarına karşı çok dikkatli olduğumu söylemek isterim. Kendini Kraliyetin merhametinden ve ülkenin kanunlarından uzaklaştırarak silah kuşanıp, kanun dışı elebaşlarına boyun eğen ve kendine Düzenleyiciler diyen sizlerden, silahlarınızı bırakıp ülkenizin kanunlarına teslim olmanızı, sonrasında da hükümetin merhametine ve şefkatine sığınmanızı rica ediyorum. Kralınıza, ülkenize ve kanunlarınıza karşı geldiğiniz ve savaş durumunda bulunduğunuz için, bu mektubun size ulaşmasından bir saat sonra şartları kabul ederek, kan dökülmesini engellemiş olacaksınız.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">William. Tryon</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ben uyanmadan gitmişti; battaniyesi düzgünce katlanmış bir şekilde yanımda duruyordu. Gideon da dün gece Jamie’nin kendisini bağladığı meşe ağacında yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Albay, Vali’nin Savaş Meclisi’yle tanışmaya gitti,” dedi Kenny Lindsay kaba bir şekilde esneyerek. Gözlerini kırpıştırdı, ıslak köpek gibi silkindi. “Çay ya da kahve ister misinin hanımefendi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çay lütfen.” Sanırım son zamanlarda olup bitenler, bana Boston Çay Partisi’ni* düşündürmüştü. Bu yaygaranın ve sonrasında olan olayların ne zaman ortaya çıktığını tam olarak hatırlayamıyordum, ama tıpkı kışa hazırlık olarak kurtçuklara ve böğürtlenlere yumulan bir ayı gibi, dokularımı doyurma umutlarıyla, hazır hâlâ varken her fırsatta çay içmem gerektiği hissine kapılmıştım.</span></p>

    <p class="Normal para-style-override-7" xml:lang="zh-CN"><span class="dip-not char-style-override-7" xml:lang="tr-TR">* Boston Çay Partisi (İngilizce: Boston Tea Party), ABD’deki kolonistlerin Büyük Britanya’dan gelen yüksek vergili çayı ve Büyük Britanya’yı protesto etmek için 16 Aralık 1773 yılında Boston Limanı’nda İngiliz gemilerindeki tonlarca çayı kızılderili kılığına girerek denize dökme eylemi. Bu eylem Amerikan Bağımsızlık Savaşını çıkartan kıvılcımlardan birisi olacaktır.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gün ağarmıştı. Gökyüzü hareketsiz ve açıktı. Şimdilik hava soğuk da olsa, dünkü yağmurdan kalan sıkıntılı bir hava vardı. Tokamdan çıkan saç tellerinin yüzüme döküldüğünü, bardağımdan çıkan buharla yanaklarıma yapıştığını hissederek çayımı yudumladım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dokularım şimdilik kendilerine gelmişlerdi, elime iki kova alıp nehre doğru gittim. Gerek kalmamasını umut ediyordum ama her ihtimale karşı, hazırda bir miktar kaynar su olması iyi olacaktı. Tıbbi amaçlar için olmasa bile, en azından bakıma ihtiyaç duyan çoraplarımı yıkayabilirdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İsmine rağmen Büyük Alamance pek etkileyici bir nehir değildi ve beş altı metreden daha uzun değildi. Üstelik dibi balçık ve birçok küçük kola ayrılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yusufçuklar suyun üzerine doğru alçalıyor, nehrin bulanık sularında rahatlarken dostane sohbetler eden iki milis askerinin kafalarının üzerinde uçuşuyordu. Onlar gidene kadar bir çalının arkasında durup, kovalarımla eğimli kıyıdan aşağı inerken, birliklerin çoğunun yalnızca susuzluktan ölmekte olduklarında su içmeyi akıl etmelerinin ne kadar iyi olduğunu düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kampa geri döndüğümde, bütün adamlar kırmızı gözleriyle uyanmış ve dikkat kesilmişlerdi. Havada ani bir savaşa hazırlık değil, teyakkuz durumu vardı ve Jamie, kamp ateşlerinin etrafından şaşırtıcı derecede nazikçe geçen Gideon’un sırtında geri geldiğinde ortama bir merak havası hâkim oldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Her şey yolunda mı Mac Dubh?” diye sordu Kenny. Jamie dizginleri çekip atı durdururken, onu selamlamak için ayağa kalkmıştı. “Bir yaramazlık var mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını iki yana salladı. Ciddiyete yaklaşan bir titizlikle giyinmiş, saçlarını arkasına atmış, kamasını ve tüfeklerini beline sabitlemiş, yan tarafına da kılıcını almıştı. Paltosundaki sarı nişanı, tek süsüydü. Savaşa hazırdı ve bunu düşünce omurgamda bir ürperti hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Vali Düzenleyicilere mektubunu yolladı. Dört şerif bir kopyasını aldı; karşılaştıkları her gruba okuyacaklar. Sadece bekleyip göreceğiz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bakışlarını takip ettim, üçüncü kamp yerine bakıyordu. Roger hava aydınlanır aydınlanmaz, kamp uyanmadan buradan ayrılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kovaları suyun kaynaması için büyük tencereye boşalttım. Boş kovaları alıp yeniden nehre inecektim ki Gideon kulaklarını dikip aniden kafasını kaldırarak keskin bir şekilde birini selamlar gibi kişnedi. Jamie atını önüme itip elini kılıcına götürdü. Manzaram, Gideon’un devasa gövdesi yüzünden bölündü; kimin geldiğini göremedim ama Jamie’nin eli her ihtimale karşı kılıcının sapındaydı. Gelen bir arkadaşıydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ya da tam olarak bir arkadaş olmasa da en azından süzeceği ya da eyerden aşağı atacağı biri değildi. Selam veren tanıdık bir ses duyup Gideon’un çenesinin altından baktım; küçük çayırlıktan, yanında iki emir subayıyla gelen Vali Tryon’du.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon büyük ustalıkla olmasa da düzgün bir şekilde atının üzerine oturmuştu ve sefere çıkmaya uygun giyinmişti. Üzerinde üniformasının bir parçası olan kullanışlı, mavi bir palto, dişi geyik derisi pantolon, şapkasında sarı bir subay nişanı vardı ve süvari kılıçlarından biri kemerine asılıydı -gösteriş amaçlı değildi; kabzası çentikliydi ve kının içinde duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon atını durdurdu, şapkasına dokunarak Jamie’ye selam verdi. Jamie de aynı şekilde karşılık verdi. Benim Gideon’un gölgesinde saklandığımı görünce, Vali nazikçe yanları kalkık şapkasını çıkartıp eyerinden eğilerek selam verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bayan Fraser, emrinizdeyim.” Elimdeki kovalara baktıktan sonra emir subaylarından birini baş işaretiyle çağırdı. “Bay Vickers. Bayan Fraser’a lütfen yardım ediniz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kovaları, on sekiz yaşlarındaki pembe yanaklı Bay Vickers’a minnettar bir şekilde verdim. Ama onunla birlikte gitmektense, yalnızca kovaları nereye götüreceğini gösterdim. Tryon tek kaşını kaldırıp bana baktı, ben de ağırbaşlı bir gülümsemeyle tavrımdan ödün vermedim. Hiçbir yere gitmiyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu anlayacak kadar akıllıydı ve varlığımdan rahatsız olduğuna dair hiçbir harekette bulunmadı. Beni yok sayıp, Jamie’ye bakarak yeniden başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Birliklerinizde sorun var mı Albay Fraser?” Anlamlı gözlerle etrafına bakındı. O sırada görüş alanındaki birlikler, burnunu bardağının içine gömmüş olan Kenny’nin birliği ile ağaçlık alanın gölgelerinin içinde ayakta durmuş, bacaklarını omuz genişliğinde açıp bıçakları ayaklarının etrafına saplama oyunu oynuyorlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, efendim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vali kaşlarını şüpheci bir tavırla kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çağırın onları bayım. Hazır olup olmadıklarını denetleyeceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie bir an durup dizginleri topladı. Vali’nin atını inceleyerek gözlerini kısıp doğan güneşe baktı. “İğdiş edilmiş atınız çok güzel efendim. Uysal mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Elbette.” Vali kaşlarını çattı. “Neden?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını arkaya atıp Galce bağırdı. Ses, yamacın birkaç hektarlık alanı içinde duyuldu. Vali’nin atı gözlerini yuvarlayarak dizginlerini çekiştirdi. Milisler, ölüm perileri gibi bağırarak çalılıkların arkasından fırladılar. Siyah bir karga bulutu, top dumanını andıran bir sis perdesi içinde ağaçların üzerinden tiz seslerle yükseldi. At, Tryon’u otların üzerindeki arsız bir yığına düşürerek çayırın en uzak ucundaki ağaçlara doğru kaçtı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yolundan çekilmek için geriye doğru birkaç adım attım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vali mosmor bir suratla doğruldu, sırıtarak silahlarını kendisine doğrultan milislerin ortasında olduğunu fark etti. Nefes nefeseydi. Yüzüne tutulan tüfeğin namlusuna bakıp tek eliyle tüfeği uzaklaştırdı. Kızgın bir sincap gibi boğulma sesleri çıkarttı. Jamie, imalı bir tavırla boğazını temizledi. Adamlar sessizce ağaçların arasına geri çekildiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vali’nin ayağa kalkabilmesi için elimi uzatmamın da yüzüme bakmasına tepkisiz kalmamın da bir hata olduğunu düşündüm. Yerde, ayaklarımın hemen dibinde filizlenen yeni bir bitkiyi keşfederek zarifçe başımı çevirdim ve birkaç adım arkaya gittim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bay Vickers ormandan yeniden çıkageldi. Şaşkın görünüyordu ve her iki elinde de birer kova su vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neler oldu?” Vali’ye baktı ama onu engellemek için elimi koluna koydum. Bay Tryon’ı, nefes alış verişlerini düzenlemesi ve ağırbaşlılığını yeniden kazanması için birkaç dakika rahat bırakmakta fayda vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Önemli bir şey değil,” dedim, kovalarımı dökmesine fırsat kalmadan elinden alarak. “Eee... Kaç tane milis birliğinin burada toplandığını biliyor musunuz?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bin altmış sekiz, efendim,” dedi. Oldukça şaşkın görünüyordu. “General Waddell’ın birliklerini hesaba katmazsak tabii. Ama- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Topunuz var mı?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, bir sürü efendim. Topları olan iki müfrezemiz var. İki tane altılık, iki tane de havan topu mevcut.” Vickers, olası bir yıkıma neden olacak bu kadar çok mühimmatın düşüncesiyle hafifçe doğruldu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Derenin karşısında iki bin adam var, efendim ama çoğu silahsız. Birçoğunda yalnızca bıçak var.” Arkamdan gelen Jamie’nin sesi, Vickers’ın dikkatini çekmişti. Arkama döndüğümde Jamie’nin atından indiğini ve Vali ile yüz yüze durduğunu gördüm. Elinde Vali’nin şapkası vardı. Şapkayı bacağına vurup sahibine geri verdi. Sahibi, bu şartlar altında olabildiğince minnettar bir şekilde şapkayı aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana bu kadarı söylendi Bay Fraser,” dedi, “gerçi bilgilerinizin benimkileri desteklediğini duymak güzel. Bay Vickers, gidip atımı getirebilir misiniz?” Tryon’ın yüzündeki mor renk yok olmuştu ve tavırlarından kendini zor tuttuğu belli olsa da kin tutmuyor gibi görünüyordu. Tryon’da hem bir adalet algısı -ki şu an en önemlisi buydu- hem de mizah anlayışı vardı ve ikisi de az önceki askeri gösterisinden sağ çıkmışa benziyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım ajanlarınız size Düzenleyicilerin liderlerinin olmadığını da söylemişlerdir, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tam tersine Bay Fraser. Hermon Husband’ın azımsanmayacak bir süredir bu hareketin kışkırtıcı şeflerinden biri olduğu düşüncesindeyim. James Hunter’ın ismini de bana New Bern’de gelen şikâyet mektuplarında ve sonu gelmeyen dilekçelerde sık sık gördüm. Başka isimler de var. Hamilton, Gillespie...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie, yüzüne üşüşen sinek bulutunu sabırsızca uzaklaştırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bazı şartlarda, sizinle kalemin kılıçtan üstün olup olmadığını tartışmak isterim ama savaş meydanının kenarında değil. Şu an tam da buradayız. El ilanı yazmada cesaret göstermek, bir adamın birliklere liderlik edebileceğini göstermez. Ayrıca Husband bir Quaker.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de duydum,” dedi Tryon. Meydan okurcasına tek kaşını kaldırıp uzaktaki dereyi işaret etti. “Şu an orada.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedi Jamie. Bir an durup, devam etmeden önce Vali’nin ruh halini tarttı. Vali nefes nefeseydi; yüzünde gerginlikten ya da gözlerinde parlaklıktan bir şey kaybetmemişti. Yine de savaş henüz yakın değildi ve tansiyon yükselmemişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Adamı kendi ocağımda besledim efendim,” dedi Jamie dikkatle. “Ben de onun ocağında yedim. Ne fikirlerini, ne de kişiliğini saklıyor. Eğer bugün buraya geldiyse, eminim acı çektiği için yapmıştır.” Jamie derin bir nefes aldı. Şüpheli bir yerdeydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Husband’ı bulup benimle buluşmasını rica etmek için derenin öte yakasına bir adam yolladım.” Tryon’ın gözlerinin içine baktığını fark etti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Husband gelirse, onunla tek başınıza konuşmamanızı rica edebilir miyim efendim?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon sessizce durdu. Ellerinde çevirip durduğu tozlu şapkasının farkında değildi. Son kargaşanın yankıları kaybolmuştu; tepemizdeki karaağacın dallarında bir kuş ötüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onlar bu koloninin insanları,” dedi sonunda, dereyi başıyla işaret ederek. “Onlara zarar gelmesine üzülürüm. Şikâyetlerinde haksız değiller; bunu kabullendim ve düzeltme girişiminde bulundum.” Söylediklerinin kabul edilip edilmediğini görmek istercesine Jamie’ye baktı. Jamie sessizce durup bekledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon derin bir nefes alıp şapkasını bacağına çarptı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben bu koloninin valisiyim. Huzuru bozmanın, kanunu çiğnemenin, isyan çıkarmanın ve kan akıtmanın gittikçe artmasına ve cezasız kalmasına izin veremem!” Sevimsizce bana baktı. “Vermeyeceğim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dikkatini Jamie’ye verdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence gelmeyecek efendim. Rotaları çizildi.” Alamance Nehri’ni çevreleyen ağaçları işaret etti. “Benimki de öyle. Yine de...” Bir anlık tereddütten sonra aklını toparlayıp kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır. Eğer gelirse, onunla mutlaka uzlaşın. Eğer adamlarını huzur içinde evlerine yollamayı kabul ederse -bu noktada onu bana getirin, şartları konuşalım. Ama olasılıkları bekleyemem.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bay Vickers, Vali’nin atını getirmişti. Çocuk, iki atı da dizginlerinden tutup biraz uzakta durdu. Sanki Vali’nin sözlerini onaylar gibi hafifçe başını salladığını gördüm. Şapkası onu güneşten koruyordu ama yüzü kızarmıştı ve gözleri parlaktı; savaşa istekliydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon ise değildi ama hazırdı. Jamie de istekli değil, hazırdı. Kısa bir süre Vali’ye baktıktan sonra, durumu mecburen kabul edip başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne kadar bekleyebilirsiniz?” diye sordu usulca.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tryon henüz tepeye ulaşmamış olan güneşe baktı. Henüz kuşluk vaktiydi. Roger gideli neredeyse iki saat olmuştu; Hermon Husband’ı bulup geri gelmesi ne kadar zamanını alırdı?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bölükler savaş düzenindeler,” dedi Tryon. Ağaçlık alana baktı, dudaklarının kenarı seğirdi. Sonra Jamie’ye kasvetli bir bakış fırlattı. “Uzun süre bekleyemem. Hazır bekleyin, Bay Fraser.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arkasına döndü, şapkasını kafasına takıp atının dizginlerini alarak eyere oturdu. Arkasına bakmadan uzaklaştı, emir subayları da peşi sıra gittiler.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie ifadesiz bir yüzle Tryon’ın gidişini izledi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yanına gidip eline dokundum. Roger’ın acele edeceğini söylemeye gerek duymadım.</span></p>

    <p class="Normal para-style-override-1" xml:lang="zh-CN"><span> </span></p>
  </div>
</body>
</html>