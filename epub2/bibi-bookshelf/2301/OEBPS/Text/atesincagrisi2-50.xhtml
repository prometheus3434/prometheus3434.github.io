<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-50</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-46"><span class="bold">91 EV İDARESİ</span></p>

    <p class="Normal" xml:lang="zh-CN"><span class="bold char-style-override-8"> </span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayatım boyunca hiç böyle şey görmedim.” Yaklaşıp baktım. “Bu kesinlikle çok tuhaf.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayatının yarısı boyunca şifacıydın üstelik,” dedi Jamie sinirli bir şekilde. “Bana senin çağında yılan olmadığını söyleme sakın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Boston şehir merkezinde pek yok. Üstelik yılan ısırığı için cerrah çağırmazlardı. Bu vakaya en yakın yaşadığım şey, hayvanat bahçesindeki bir bakıcıyı kral kobra soktuğundaydı. Arkadaşlarımdan biri otopsi yapmış, beni de izlemem için davet etmişti.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin şu anda otopsi konusundan bile daha kötü göründüğünü söylememek için kendimi zor tuttum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elimi bileğine koydum. Cildi şişkin, sıcak ve kuruydu. Kır</span><span class="char-style-override-4" xml:lang="tr-TR">mızıydı da. Parlak kırmızı. Ayaklarından neredeyse göğüs kafesine kadar yayılmıştı; sanki kaynar suya düşmüş gibi görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yüzü, kulakları ve boynu kiraz domates rengindeydi; yalnızca göğsü soluk bir renkti ve üzerinde iğne batmış gibi kırmızı benekler vardı. Renginin ıstakoz gibi olmasının dışında, ayakları ve elleri soyuluyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kalçasına yakından baktım. Kalçasındaki kırmızılık, göğsündeki döküntüden daha yoğundu; küçük benekler kalça kemiğinde oldukça belirgindi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yavaş bir ateşte kızarmışa benziyorsun,” dedim parmağımla kızarıklıklarını ovuşturarak. “Hayatımda daha önce hiç bu kadar kırmızı bir şey görmemiştim.” Benekler kabarık değillerdi; yakından baktığımda görebilsem de hissedemiyordum. Böyle kurdeşen de olmazdı; cilt altında iğne başı gibi görünen kanamalara neden olabilirdi ama bu kadar çok olması...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eleştirecek çok zamanın yok Sassenach,” dedi. Başını sallayacak gücü olmadığı için gözlerini kocaman sarı ve mavi noktalarla dolan parmaklarıma dikti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, lanet olsun!” Yorganları alelacele üzerine çekip kapıya koştum. Jamie’nin hüzünlü gelişiyle yan taraftaki avluda içi boya dolu bir küp bırakmıştım ve küpün içindeki su çok azdı. Tanrım, eğer kaynaya kaynaya kuruduysa ve giysiler yandıysa...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kapıyı açtığımda sidik ve çivit kokusu adeta yüzüme çarptı. Buna rağmen küpün içindeki giysileri büyük tahta çubukla dışarı çıkarmakla uğraşmaktan yüzü kıpkırmızı olmuş Marsali’yi görünce rahatlayıp derin bir nefes aldım. Hemen yardıma koşup sırılsıklam yığındaki buharı tüten giysileri teker teker alıp kurumaları için böğürtlen çalılarının üzerine koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrı’ya şükür,” dedim haşlanan parmaklarımı soğumaları için sallayarak. “Hepsini mahvettim diye çok korkmuştum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Biraz koyu olabilirler ama.” Marsali eliyle yüzünü silip eşarbından fırlayan sarı saçlarını içeri soktu. “Eğer hava iyi olmaya devam ederse solmaları için güneşte bırakabilirsin. Haydi, yanmadan önce küpü kaldıralım!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Çivit tabakası çatlamaya başlamış, küpün dibi kararmıştı bile.</span> <span class="char-style-override-4" xml:lang="tr-TR">Kekremsi duman bulutları etrafımızı sardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun yok,” dedi Marsali öksürüp yüzündeki dumanı savuştururken. “Bırak Claire anne, gidip su getireceğim. Babamı görmen gerek, değil mi? Duyar duymaz aşağıya indim, çok mu kötü durumda?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, teşekkür ederim tatlım.” Minnettar olmuştum; şimdi yapmak için zamanımın olduğu tek şey, küpü içine koymak için pınardan kovalarca su getirmekti. Yanan parmaklarımı serinletmek için üfledim; boya lekelerinin altındaki tenim neredeyse Jamie’ninki kadar kızarmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bence iyileşecek,” dedim kendi korkularımı bastırarak. “Korkunç hissediyor ve berbat görünüyor -hayatımda bu kadar kötü görünen birini hiç görmemiştim- ama eğer yara enfeksiyon kapmazsa...” Acıyan parmaklarımı batıl bir inançla çapraz yaptım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, öyle,” dedi Marsali güvenle. “Fergus onu ve Roger’ı bulduklarında ölmüş olduğunu sandıklarını söyledi. Ama ikinci tepeyi geçtiklerinde yılan hakkında berbat şakalar yapmış, onlar da artık endişelenmeyi bırakmışlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ben yaralı bacağın durumunu gördüğüm için bundan o kadar emin değildim ama yine de güven verici bir şekilde gülümsedim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, iyileşecek. Ben gidip soğan lapası yapacağım. Ben soğanları alırken, sen de gidip Jamie’ye baksana?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Şansıma bir sürü soğan vardı; iki hafta önce, ilk don olduğunda toplamıştım. Kilerde de bir düzine, dokunduğumda kokusunu salan ve çıtırdayan yumrulu soğanlar asılıydı. İki büyük soğan alıp doğramak için mutfağa getirdim. Kaynayan giysilere dokunduğum için yarısı yanan ve kaskatı kesilen parmaklarım sızlıyordu. Yanlışlıkla bir parmağımı keserim korkusundan yavaş yavaş çalıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben yaparım</span> <span class="italik char-style-override-5" xml:lang="tr-TR">a leannan.</span><span class="char-style-override-4" xml:lang="tr-TR">” Bayan Bug bıçağı elimden alıp soğan doğrama işine girişti. “Lapa mı? Evet, iyi bir lapa her derde devadır.” Yine de muayene odama bakarken alnındaki endişeyle kalkmış kaşı dikkatimden kaçmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yardım edeyim mi anne?” Bree de endişeli bir şekilde koridorda belirdi. “Babam korkunç görünüyor, iyi mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jem annesinin ardından mutfağa girdi. Onu endişelendiren büyükbabasından ziyade, Bayan Bug’ın elindeki bıçaktı. Küçük taburesini annesine doğru çekti, bakır rengi kâküllerinin altındaki yüzünden bir şeylerin peşinde olduğu belli oluyordu. “Ben yaparım!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elimin tersiyle yüzüme düşen saçlarımı geriye attım, gözlerim soğandan yaşarmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sanırım.” Burnumu çekip gözlerimi sildim. “Roger nasıl?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger iyi.” Sesindeki gururlu edayı duyabiliyordum; Jamie ona hayatını Roger’ın kurtardığını söylemişti. Muhtemelen öyleydi. Yalnızca bunun boşa çıkmamasını umuyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Uyuyor,” diye ekledi. Göz göze geldiğimizde dudakları hafifçe titredi. Eğer bir adam yataktaysa, en azından nerede olduğunu bilirdin. Ve şimdilik güvende olduğunu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Jem! Bayan Bug’ı rahat bırak!” Jem’i taburesinden kaldırıp kesme tahtasından uzaklaştırırken, o bu duruma itiraz ederek tekmeler savuruyordu. “Bir şeye ihtiyacın var mı anne?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Düşünürken parmağımla kaşlarımın arasını ovuşturdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, bana biraz kurtçuk bulabilir misin? Jamie’nin bacağı için gerek.” Kaşlarımı çatıp pencereden görünen parlak sonbahar gününe baktım. “Korkarım don yüzünden bütün sinekler öldü; günlerdir bir tane bile görmedim. Otlağa bir bak yine de, yumurtalarını sıcak gübrelerin içine bırakıyorlar.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Suratını tiksintiyle buruşturdu ama başını sallayıp Jemmy’yi yere bıraktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Haydi, büyükanne için gidip iğrenç şeyler bulalım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İreç-ireç-ireç!” diye tekrarladı Jemmy, annesinin arkasından. Fikir çok hoşuna gitmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dilimlediğim soğanları çukur bir su kabağından yapılmış kâsenin içine koyup, içine kazandan bir miktar sıcak su ekledim. Sonra soğanları kaynamaları için bırakıp muayene odama geri döndüm. Odanın ortasında dayanıklı bir çam masa vardı. Bu masa tıbbi gereksinimlere ve yemeğe gelecek misafir sayısına göre muayene masası, dişçi koltuğu, ilaç hazırlama yüzeyi ya da ek yemek masası olarak kullanılıyordu. O sırada battaniyelerin ve yorganların arasından neredeyse görünmeyen Jamie’nin miskin bedeni için kullanılıyordu. Marsali su bardağını içmesi için babasına uzatırken başını eğip masanın yanında durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi olduğuna emin misin baba?” dedi. Bir elini Jamie’ye doğru uzatırken durdu, şu anki durumunda ona dokunmaya korktuğu apaçıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, evet, iyi olacağım.” Sesindeki derin yorgunluğu duyuyordum fakat büyük elini yavaşça yorganın altından çıkarıp Marsali’nin yanağına dokundu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Fergus çok çalıştı,” dedi. “Bütün gece boyu adamları bir arada tuttu, sabah beni ve Roger’ı buldu, herkesi sağ salim eve getirdi. Yön duygusu çok gelişmiş.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Marsali’nin kafası hâlâ eğikti ama yanağının gülümsemesinden kıvrıldığını gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ona öyle söyledim. Hayvanları elinden kaçırdığı için kendini suçlayıp duruyor. Bir tanesinin bile bütün Tepe’ye kış boyu yeteceğini söyledi.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie hoşnutsuz bir şekilde homurdandı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah, hallederiz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Konuşurken çok çaba sarf ettiği her halinden belliydi ama Marsali’yi yollamaya çalışmadım. Roger bana Jamie’yi geri getirdiklerinde kan kustuğunu söyledi; acısını dindirmek için konyak ya da viski veremedim. Afyon ruhu da yoktu. Marsali’nin varlığı perişanlığını unutmasına yardım edebilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dolabı açıp içinde sülüklerimin durduğu büyük kapaklı kâseyi çıkardım. Soğuk kâse yanık parmaklarıma iyi geldi. Bir düzine kadar büyük sülüğüm vardı; uykulu siyah kütleler bulanık sularında hafifçe yüzeye doğru çıkmışlardı. Üç tanesini temiz su dolu bir kâseye alıp ısınması için mangalın yanına koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Uyanın çocuklar,” dedim. “Çalışma zamanı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İhtiyacım olacak diğer şeyleri, arkamdan mırıltı olarak duyulan sohbeti dinleyerek tezgâha koydum. Germain, bebek Joan ve bir kirpi Marsali ile Fergus’ın kulübelerinin oradaki ağaçlardaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Soğan peltesi için gazlı bez, içinde alkol ve steril su bulunan kapaklı şişe, içinde kuru düğünçiçeği, koni çiçeği ve kara kafes otu bulunan taş kavanozlar. Ve penisilinli su şişesi. Üzerindeki etikete bakarak sessizce küfrettim. Neredeyse bir aylıktı; ayı avı ve dönüşte hallettiğimiz sonbahar işleri yüzünden haftalardır yenisini yapmaya zamanım olmamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dudaklarımı sıkarak ellerimin arasındaki otları ovuşturup bir kâseye koydum. Bir yandan da sessizce dua ediyordum. Bütün yardımlara açıktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yerde bulduğun çam dalları taze mi?” diye sordu Jamie. Joan’ın yeni çıkan dişinden çok kirpiyle ilgileniyor gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, yeşil ve taze. O pis yaratığın orada olduğunu biliyorum ama ağaç çok büyük ve bırak ateş etmeyi, onu yerden ayıramıyorum bile.” Marsali orta halli bir nişancıydı ama Fergus tek eliyle ateş edemediği için ailenin av ihtiyacını Marsali karşılıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hmm.” Jamie büyük bir çabayla boğazını temizleyince Marsali hemen su verdi. “Kilerden biraz tuzlu domuz derisi alıp ağacın gövdesinden uzak olmayacak şekilde yere koy ve Fergus oturup izlesin. Kirpiler tuzu ve yağı merak ederler; karanlık çöktükten sonra koklamaya cesaret edecekler. Deri yerde olduğu için ateş etmene gerek yok; kafasına vursan yeter. Fergus halleder.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">İçinde alet edevatımın durduğu sandığı açıp, üzerinde testerelerin ve neşterlerin durduğu tepsiye kaşlarımı çatarak baktım. Küçük, eğri bıçaklı neşteri aldım. Tutma yeri soğuktu. Yaranın ölü dokusunu atmalı, deri parçacıklarından, yaprak, bez ve pislikten kurtulmalıydım; adamlar bacağına çamur sürüp pis bir atkıyla sarmışlardı. Sonra penisilin solüsyonunu sürebilirdim ve işe yaramasını umuyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Çok iyi olurdu,” dedi Marsali efkârlı bir şekilde. “Daha önceden o kadar büyük bir hayvan görmedim ama Ian iyi olduklarını söyledi; çok yağlılarmış, dikenleri dikiş ve başka işler için işe yararmış.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Diğer bıçaklara bakarak dudağımı ısırdım. En büyüğü açılıp kapanabilen bir testereydi ve ampütasyon için kullanılıyordu. Bıçağı hemen hemen yirmi santimetre kadardı; Alamance’tan beri onu hiç kullanmamıştım. Şimdi kullanma düşüncesi koltukaltlarımı soğuk soğuk terletti. Ama bacağını görmüştüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eti yağlı,” dedi Jamie, “ama iyidir- ” Bacağını boğuk bir homurtuyla kaldırmaya çalışırken aniden sustu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Ampütasyon sürecinin adımlarını duyabiliyordum. Ellerimdeki ve önkollarımdaki kaslarda yankılanıyordu; deriyi ve kası, kemiği, tendonu, tıpkı bir... bir yılan gibi hareket eden kaygan, lastiksi kan damarlarını ayırmak çok zordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yutkundum. Hayır. Buna gerek olmayacaktı. Kesinlikle hayır.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yağlı ete ihtiyacın var. Çok zayıfsın</span> <span class="italik char-style-override-5" xml:lang="tr-TR">a muirninn,</span><span class="char-style-override-4" xml:lang="tr-TR">” dedi Jamie usulca arkamdan. “Doğurmuş bir kadın için çok zayıf.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arkama döndüm, kendi kendime yeniden sessizce küfür ettim. Öyle düşünmüştüm ama yanılıyor olduğumu umut etmiştim. Dört yılda üç bebek! Bir erkeğin evde yapması gerekenleri yapamayan ve bebekle ilgilenmek, bira yapmak gibi başa çıkabileceği işleri ‘kadın işi’ deyip yapmayan tek elli bir koca.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Marsali homurtuyla hıçkırık arası bir ses çıkardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Nereden biliyorsun? Daha Fergus’a bile söylemedim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söylemelisin, gerçi zaten biliyor.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sana söyledi mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır ama avlanırken onu rahatsız eden tek şeyin hazımsızlık olmadığını düşündüm. Şimdi onu düşündürenin ne olduğunu anladım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dilimi öyle ısırmışım ki ağzıma kan tadı geldi. Ona verdiğim solucanotu yağı ve sirke karışımı işe yaramamış mıydı yani? Ya da</span> <span class="italik char-style-override-5" xml:lang="tr-TR">dauco</span> <span class="char-style-override-4" xml:lang="tr-TR">tohumları? Veya tıpkı şüphelendiğim gibi, hiçbirini düzenli kullanmamış mıydı? Artık sorular ve sitemler için çok geçti. Kafasını kaldırıp baktığında göz göze gelmeye çalışıp ona cesaret vermeye çalıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedi hafif bir gülümsemeyle. “Halledeceğiz.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sülükler kımıldanıyorlar, hareketli kauçuk şeritler gibi yavaşça vücutlarını açıyorlardı. Jamie’nin bacağındaki yorganı açıp sülükleri nazikçe yaranın yanındaki şişmiş ete koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Olduğundan daha kötü görünüyor,” dedim Marsali’nin bu görüntü karşısındaki tepkisini duyunca. Doğruydu ama gerçeklik yeterince kötüydü. Kesikler kararmıştı ama hâlâ açıklık vardı. Normal bir şekilde iyileşmiyor, dokulardan iltihap sızıyor</span><span class="char-style-override-4" xml:lang="tr-TR">du. Yaraların etrafındaki et fazla şişmiş, kararmış ve kırmızımsı çizgilerle donanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Durumu değerlendirirken dudağımı ısırdım. Onu ne tür bir yılanın soktuğunu bilmiyordum. Ama tedavi için antiveninimiz olmadığı için bu pek de fark etmiyordu. Ama yılanın güçlü bir zehri olduğu aşikârdı. Küçük kan damarları ve daha büyük olan damarlar kopmuş ve içlerindeki kan vücudun dışına olduğu kadar içine de yayılmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Yaralı taraftaki ayak ve bilek sıcak ve pembeydi -daha doğrusu kırmızıydı. Bu, derin bir dolaşımın zarar görmediğine işaret olduğu için iyi bir şeydi. Sorun, yaranın etrafındaki dolaşımı hızlandırmak, böylelikle dokunun ölmesini ve dökülmesini engellemekti. Kırmızı lekeler canımı çok sıkmıştı; yalnızca sürecin bir parçası olabilirlerdi ama kuvvetle muhtemel kan zehirlenmesinin ilk belirtileriydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger dağda geçirdikleri geceden çok fazla bahsetmemişti ama buna gerek de yoktu; daha önceden karanlığın içinde ölümle yan yana oturan adamlar görmüştüm. Eğer Jamie o zamandan beri bir gece ve bir gün geçirdiyse, ihtimaller yaşayacağı yönündeydi -eğer enfeksiyonu kontrol edebilirsem. Ama hangi durumda?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Daha önceden hiç yılan ısırığı tedavisi yapmamıştım ama kitaplarda örneklerini yeterince görmüştüm. Zehirlenen doku ölüp çürüyecekti; Jamie baldırındaki kasların çoğunu kaybedebilirdi ve bu onu sonsuza dek felce uğratırdı. Ya da daha kötüsü, yara kangren olabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kirpiklerimin altından bir bakış fırlattım. Yorganların altına gömülmüştü ve hareket edemeyecek kadar hastaydı. Bacağını kesme düşüncesini kaldıramıyordum ve üstelik zorunda kalırsam bunu yapacaktım. Jamie’yi... onu yarım bacaklı bırakmak... bunu düşündükçe mideme sancılar giriyor, mavi lekeli avuçlarımdan terler boşanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu kendi mi isteyecekti?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie’nin başının yanında duran su bardağını alıp içtim. Ona bunu soramazdım. Seçim onun hakkıydı fakat Jamie benimdi ve ben seçimimi yapmıştım. Onun için ne yapmam gerekirse gereksin, ondan vazgeçmeyecektim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi olduğuna emin misin baba?” Marsali yüzümü inceliyordu. Gözlerini benden Jamie’ye, sonra yeniden bana çevirdi. Korkmuş bir hali vardı. Aceleyle güven veren bir ifade takınmaya çalıştım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie de beni inceliyordu. Ağzının bir kenarı yukarı doğru büküldü.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet, öyle sanıyordum. Şimdi o kadar emin değilim.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sorun ne? Daha mı kötü hissediyorsun?” diye sordum telaşla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, iyiyim,” dedi dişlerinin arasından yalan söyleyerek. “Tek sorun, kendimi yaraladığımda sen fırça çekip durursun ama gerçekten kötüysem, süt liman olursun. Eve geldiğimden beri, bana ne kötü söz söyledin ne de eleştirdin Sassenach. Bu öldüğümü düşündüğün anlamına mı geliyor?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Tek kaşını alaycı bir ifadeyle kaldırsa da gözlerindeki endişenin izini görebiliyordum. İskoçya’da engerek yılanı yoktu; bacağına ne olduğunu bilemezdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Derin bir nefes alıp ellerimi hafifçe omuzlarına koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Aptal herif. Yılana basmak ne demek! Nereye gittiğine bakamaz mıydın?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tepeden aşağıya binlerce kiloluk et kovalarken değil,” dedi gülümseyerek. Ellerimin altındaki kasların biraz olsun rahatladıklarını hissedip gülümsememek için kendimi kastım. Bunun yerine Jamie’ye baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ödümü patlattın!” En azından bu samimiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kaş yeniden yukarı kalktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Benim de korkmuş olabileceğimi düşünmedin mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Korkmaya hakkın yok,” dedim sertçe. “Yalnızca ikimizden biri korkabilir ve korkma sırası bende.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu onu güldürse de kahkahasının yerini hemen öksürük ve üşüme aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bana ayakları için sıcak bir taş getir,” dedim Marsali’ye etrafındaki battaniyeleri içine doğru sokarak. “Çaydanlığı kaynar suyla doldurup bana getir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Hızla mutfağa gitti. Pencereden bakıp Brianna’nın kurtçuk bulma konusunda şanslı olup olmadığını merak ettim. Yanındaki sağlıklı ete zarar vermeden yaraları temizlemede kurtçukların üstüne yoktu. Eğer hayatını kurtardığım gibi bacağını da kurtaracaksam, Tanrı’nın yardımından daha fazlasına ihtiyacım vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kurtçukların bir tanrısı olup olmadığını merak ederek, battaniyenin kenarını kaldırıp diğer omurgasız yardımcılarıma baktım. Güzel; rahatlayıp iç çektim. Sülükler hızlı çalışmışlardı; kopan kılcal damarlardan sızan kanı emerek çoktan şişmişlerdi bile.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Masanın kenarını sıkı sıkı tuttuğunu gördüm, ürpertisini uyluklarımda hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kafasını ellerimin arasına aldım; yanakları yanıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölmeyeceksin!” diye homurdandım. “Ölmeyeceksin! Buna izin vermeyeceğim!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İnsanlar hep öyle söylüyor,” diye mırıldandı. Gözlerini kapamıştı ve yorgunluktan çökmüştü. “Kendi fikrime izin verilmiyor mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedim. “Verilmiyor. Al, şunu iç.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Penisilinli suyu dudaklarına götürüp içirdim. Suratını şekilden şekle soktu, gözlerini kapadı ama yeterince itaatkâr bir şekilde hepsini içti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Marsali, içi ağzına kadar kaynar su dolu çaydanlığı getirmişti. Çoğunu, bekleyen otların üzerine döküp demlenmeye bıraktım. O sırada da penisilin tadı ağzından gitsin diye bir bardak soğuk su verdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerini kapayıp suyu yuttuktan sonra yastığına geri yattı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne bu?” diye sordu. “Demir tadı var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Su,” diye cevapladım. “Her şeyin tadı demir gibi gelir sana; dişetlerin kanıyor.” Boş su bardağını Marsali’ye verip biraz daha getirmesini istedim. “İçine bal koy,” dedim. “Dörtte bir oranında.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onun ihtiyacı olan et suyu,” dedi durup Jamie’ye bakarken. Yüzünü endişeli bir halde buruşturmuştu. “Annem öyle yapardı, onun da annesi öyle yaparmış. Vücut çok kan kaybedince et suyu gibisi yoktur.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Marsali’nin gerçekten çok endişelendiğini düşündüm; duyduğum kadarıyla annesinden çok az bahsederdi. Lanet olası Laoghaire ilk kez haklıydı; et suyu harika olurdu -eğer taze etimiz olsaydı ki yoktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ballı su,” dedim kısaca ve onu odadan yolladım. Sülük bölümünden takviye almaya gidip, ön pencereden Brianna’nın ne durumda olduğuna bakmak için durdum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Otlağın yanında çıplak ayakla, eteklerini dizinin üzerine kadar çekmiş, tek ayağını sallayarak at dışkısından kurtulmaya çalışıyordu. Şimdilik şansı yaver gitmemişti demek. Pencereden baktığımı görüp el salladı, sonra yanındaki baltaya doğru, sonra da odunun kenarına doğru hareket etti. Ben de elimi salladım; çürük bir kütük iyi bir ihtimal olabilirdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jemmy yerdeydi ve giysisinin ipleri otlağın çitine bağlanmıştı. Kesinlikle ayakta durabilmek için onları ihtiyacı yoktu ama bağlanmasının nedeni annesi meşgulken onun kaçıp gitmemesiydi. Çitin üzerinde biten kurumuş sukabağı asmasını çekiştiriyor, alev alev saçlarına dökülen yaprak kırıntılarını ve soğuktan donmuş kabak kalıntılarını eziyordu. Kafası büyüklüğündeki kabağı ağzına sokmaya çalışırken, yuvarlak yüzünde kararlı bir ifade vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözüme bir şey takıldı; Marsali, kazanı doldurmak için pınardan su taşıyordu. Hayır, henüz tam olarak görüş alanıma girmemişti -Jamie haklıydı, kız çok zayıftı- ama artık yüzündeki solgunluğu ve gözlerinin altındaki gölgeleri görebiliyordum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kahretsin. Bir kıpırdanma daha gördüm; Bree’nin ekose eteklerinin altından görünen uzun bacakları büyük mavi bir çam ağacının altınaydı. Solucanotu yağını mı kullanıyordu? Hâlâ Jemmy’yi emziriyordu ama bu bir garanti değildi, Roger’ın yaşında değil...</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Arkamdan gelen sesi duyup döndüğümde, Jamie’nin yavaşça yorganların altındaki yuvasından çıktığını gördüm. Kıpkırmızı bir tembel hayvana benziyordu ve bir elinde ampütasyon testerem vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne halt ediyorsun?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kendi kendini sakinleştirmeye çalıştı, yüzünü buruşturdu, uzun ve derin nefes alarak kafasını yastığına geri koydu. Testere göğsünde duruyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tekrar ediyorum,” dedim tehditkâr bir şekilde, ellerim kalçalarımda durarak, “ne halt...”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gözlerini açıp testereyi birkaç santimetre kaldırdı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi olumlu bir şekilde. “Ne düşündüğünü biliyorum Sassenach. Öyle bir şey yapmayacaksın.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sesim titremesin diye derin bir nefes aldım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Zorunda kalana kadar böyle bir şey yapmayacağımı biliyorsun.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedi yine, her zamanki gibi inatçı gözlerle baktı. Jemmy’nin kime benzediğini hiç merak etmemesi hiç şaşırtıcı değil, diye düşündüm acı bir alaycılıkla.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Neler olabileceğini bilmiyorsun- ”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bacağıma neler olduğunu senden daha iyi biliyorum Sassenach,” diyerek sözümü kestikten sonra nefes almak için durdu. “Umurumda değil.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki senin değil ama benim umurumda!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ölmeyeceğim,” dedi kesin bir tavırla, “ve yarım bir bacakla da yaşamak istemiyorum. Bundan ölesiye korkuyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de buna çok hevesli değilim. Ama ya hayatın ve bacağın arasında bir seçim yapmak zorunda kalırsan?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle olmayacak.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Lanet olsun ama olabilir!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Olmayacak.” Yaş insanı hiç değiştirmiyor, diye düşündüm. Ha iki, ha elli. Bir Fraser her zaman bir Fraser’dır ve keçi bile daha inatçı değildir. Elimi saçlarıma götürdüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Pekâlâ,” dedim sıktığım dişlerimin arasından. “Ver o lanet şeyi bana da kaldırayım.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söz ver.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne sözü?” Jamie’ye baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Söz ver,” diye tekrarladı meraklı gözlerle bakarak. “Ateşim olabilir ve doğru dürüst düşünemiyor olabilirim. Bunu durdurabilecek bir durumda değilsen bacağımı kesmeni istemiyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eğer o durumdaysan geriye başka bir seçeneğim kalmaz!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Belki senin kalmaz,” dedi, “ama benim kalır. Ve ben seçimimi yaptım. Söz ver Sassenach.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sen insanı gerçekten</span> <span class="char-style-override-4" xml:lang="tr-TR">çileden çıkartan bir</span><span class="italik char-style-override-5" xml:lang="tr-TR">-</span> <span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gülümsemesi şaşırtıcıydı. Kırmızı suratında beyaz bir diş belirivermişti. “Eğer bana İskoç diyeceksen, o halde yaşayacağımı bilirim</span><span class="italik char-style-override-5" xml:lang="tr-TR">.</span><span class="char-style-override-4" xml:lang="tr-TR">”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dışarıdan gelen çığlık yüzünden Jamie’ye cevap veremedim. Pencereye döndüğümde Marsali’nin iki su kovasını yere düşürdüğünü gördüm. Su eteğine ve ayakkabılarına döküldü ama Marsali bunu umursamadı. Hemen baktığı yöne doğru baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bufalo otlağın çitine kadar gelmiş, çitlere sanki kibritten yapılmış gibi vuruyordu. Evin yanındaki balkabağı tarlasının ortasında durdu, ağzında kabakların asma yaprakları vardı. Kocaman, koyu ve kıllıydı. Ellerindeki sukabağını unutup yusyuvarlak gözlerle ve açık bir ağızla kendisine bakan Jemmy’den üç metre uzaktaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Marsali yeniden çığlık atınca onun korkusunu sezen Jemmy, ağlayıp annesini aramaya başladı. Döndüm ve -sanki yavaş çekimle hareket ediyormuş gibi hissederek ki kesinlikle öyle yapmıyordum- Jamie’nin elindeki testereyi alıp kapıdan çıktım, avluya koştum. Bir yandan da bufalonun hayvanat bahçelerinde daha küçük göründüğünü düşündüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Verandaya çıktığımda -fırlamış olmalıyım, adımlarımı hiç hatırlamıyorum- Brianna ormandan çıktı. Sessizce koşuyordu, bir elinde balta vardı ve yüzü kararlıydı. O bufalonun yanına ulaşmadan önce bağıracak zamanım olmadı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Koşmaya devam ederek baltayı kaldırdı ve son adımı attığında olanca gücüyle baltayı hayvanın tam kulaklarının arkasına geçirdi. Kan ince bir çizgi halinde fışkırıp balkabaklarının üzerine döküldü. Hayvan bağırıp kafasını eğdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bree hızla yana çekilip eğilerek Jemmy’nin çite bağlı iplerini çözdü. Göz ucuyla Marsali’nin Galce dualar ve lanetler okuyarak yeni boyadığı etekliğini böğürtlen çalılarından topladığını gördüm.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Koşarken her nasıl olduysa katlanabilir testeremi açmıştım; Jemmy’nin iplerini kesip ayağa kalktıktan sonra yeniden avluya doğru koştum. Marsali etekliğini bufalonun kafasına atmıştı; hayvan hâlâ şaşkındı, başını sallıyor, bir ileri bir geri yalpalıyordu. Fışkıran kanı yeni boyanmış çivitin sarı-yeşilini siyaha boyamıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Boyumuz hemen hemen aynıydı ve tuhaf kokuyordu; tozlu ve sıcak, hayvansı ama tanıdık, bir ahır hayvanı gibi, inek gibi. Hayvan bir adım attı, sonra bir adım daha attı ve parmaklarımı kürküne daldırıp hayvanı tuttum. Titrediğini hissedebiliyordum; beni de deprem gibi salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bunu hiç yapmamıştım ama sanki bin kez yapmışım gibi hissettim. Elimi salyaları akan dudaklarının altına götürüp kolumda sıcak nefesini hissettim. Çenesinin kenarında atan nabzını duydum; kocaman etli kalbini ve hızla akan kanını aklımda canlandırabiliyordum. Elime değen yeri sıcak, ıslak etekliğin değdiği yanağım ise soğuktu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Testereyi boynuna götürüp kestim, ellerimde ve önkollarımda derisini, kasını, kemiğini, tendonunu, kaygan, lastik gibi kan damarlarını hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Dünya sallandı. Hayvan kıpırdanıp kayarak yere düştü. Kendime geldiğimde avlunun ortasında oturuyordum. Tek elimde kılları vardı, bufalonun kafasının ağırlığından tek bacağım hissizleşmişti, uyluklarıma yapışan eteklerim hayvanın kanından ısınmış, kokmuş ve ıslanmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Birinin bir şey söylediğini duyup yukarı baktım. Jamie veranda da ellerinin ve dizlerinin üzerindeydi. Ağzı açıktı ve çırılçıplaktı. Marsali yere oturmuş, bacaklarını önünde uzatmış, sessiz bir şekilde ağzını açıp kapıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Brianna omzunda Jemmy’yle bana yukarıdan bakıyordu. Jemmy korkusunu unutup merakla bufaloya baktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ooo!” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Evet,” dedim. “Çok iyi söyledin.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İyi misin anne?” diye sordu Bree. Bunu daha önce de bir sürü kez sorduğunu fark ettim. Elini nazikçe kafamın üzerine koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum,” dedim. “İyiyim galiba.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Elinden güç alarak bacağımı kurtardım, ona yaslanarak ayağa kalktım. Bufalodaki titremeler şimdi Brianna’ya -ve bana- geçmişti ama gittikçe azalıyorlardı. Derin bir nefes alıp kocaman kütlesine baktım. Yan yattığında neredeyse Brianna’nın beline geliyordu. Yanımıza gelen Marsali, hayvanın boyutunu görüp şaşırarak kafasını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Tanrım, bunu nasıl keseceğiz biz?” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” deyip titrek elimi saçlarıma götürdüm. “Hallederiz sanırım.”</span></p>

    <p class="Normal para-style-override-8" xml:lang="zh-CN"><span class="char-style-override-6" xml:lang="tr-TR"> </span></p>
  </div>
</body>
</html>