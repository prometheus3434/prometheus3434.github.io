<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
  <title>atesincagrisi2-19</title>
  <link href="../Styles/atesincagrisi2.css" rel="stylesheet" type="text/css"/>
</head>

<body id="atesincagrisi2" xml:lang="tr-TR">
  <div>
    <p class="basliklar" id="toc_marker-17"><span class="bold">60 SAVAŞ MECLİSİ</span></p>

    <p class="Normal" xml:lang="zh-CN"> </p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie yemek vaktinden epey sonra Savaş Meclisi’nden geri gelip adamlarına Tryon’ın amacı hakkında bilgi verdi. Genelde herkesin cevabı, pek coşkulu olmasa da olumluydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şimdi gitmemiz çok iyi,” dedi Ewald Müller, uzun kollarını gerip eklemlerini kıtırdattı. “Ne kadar uzun süre kalırsak, o kadar yosun tutarız!”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bu his kahkahalarla ve onaylarla karşılandı. Bölüğün morali sabahki hareketlenme ihtimaliyle fark edilir derecede yükseldi; adamlar konuşmak için ateşlerin etrafında toplandılar, batan güneşin ışınları kalaylı fincanları ve ayaklarının dibinde duran tüfeklerin cilalı namlularını parlatıyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie hızla etrafına bakındı, sorulara cevap verip insanları rahatlattıktan sonra küçük ateşimizin başına gelip bana katıldı. Gözlerimi kısarak ona baktım; ani durumun yarattığı stres yerine, birden şüphelerimi ayağa kaldıran bastırılmış bir hoşnutluk vardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne yaptın?” diye sordum, büyük bir somun ekmek ve bir kâse yahni uzatarak.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Bir şeyler yaptığını inkâr etmeye yeltenmedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Meclisten sonra Cornell’ı yalnız başına yakalayıp uzun süre Stephen Bonnet hakkında sorular sordum.” Dişleriyle ekmeği koparıp mümkün olduğunca az çiğneyip yuttu. “İsa aşkına, açlıktan ölüyorum. Bütün gün yemek yemedim ve karnımın üzerinde, dikenlerin arasından yılan gibi süründüm.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Eminim Samuel Cornell dikenlerin arasında gezinmiyordur.” Cornell, Vali’nin Kraliyet Meclisi üyelerinden biriydi. Edentonlı cesur ve varlıklı bir tüccardı. Konumu, vücut yapısı ve mizacı bakımından dikenlerin arasından geçemeyecek durumdaydı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır, o sonra oldu.” Yahniye ekmek banıp kocaman bir ısırık aldı, sonra hiç konuşmadan elini salladı. Uzattığım bir bardak şarapla ağzındaki kalabalığı giderdi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Asilerin soylarını araştırdık,” dedi. “Gerçi ‘soyları’ onları haklı gösteriyor,” diye ekledi, yahniden biraz daha yiyerek. “Fransa’da savaştığımdan beri böyle bir ayak takımı görmedim. Şarap kaçakçılarının yaşadığı bir köyü ele geçirmiştik. Köyün yarısı fuhuş yapıyordu ve hepsi ayyaştı; onları tutuklamak için yerlerden kazımak zorunda kalmıştık. Görebildiğim kadarıyla şimdikiler biraz daha iyi. O kadar çok orospu yok,” diye ekledi haklarını yememek için. Ekmeğin geri kalanını ağzına tıktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Vali’nin ordusunun en azından yarısı hafiften sarhoş olmuştu ama bu o kadar sıradan bir durumdu ki hakkında konuşmaya gerek bile yoktu. Konuşmanın önemli kısmına konsantre olarak Jamie’ye bir parça ekmek daha verdim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Peki Bonnet hakkında bir şeyler öğrenebildin mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını salladı, ekmeği çiğnedi ve yuttu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Cornell onunla tanışmamış ama hakkında bir şeyler duymuş. Görünüşe göre çalışmalarına bir süre dış kıyılarda devam ediyor ve sonrasında üç dört aylığına ortadan kayboluyor. Sonra bir gün aniden yeniden buraya dönecek, Edenton ya da Roanoke’taki meyhanelerde içip, ceplerinden altınlar saçacak.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yani Avrupa’dan mallar getirip satıyor.” Bir geminin İngiltere’ye gidip gelmesi üç dört ay sürüyordu. “Kaçak eşya herhalde, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie onaylarcasına başını salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Cornell öyle olduğunu düşünüyor. “Malları hangi kıyıya getirdiğini biliyor musun?” Elinin tersiyle ağzını sildi. Kaba bir şekilde keyifli görünüyordu. “Wylie’nin rıhtımına. Ya da en azından dedikodulara göre öyle.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne, Phillip Wylie’nin onunla ortak olduğunu söylemiyorsun, değil mi?” Bunu duyunca adeta şoka girmiştim -ve hatta kederlenmiştim- ama Jamie başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onu bilemem. Ama rıhtım Phillip Wylie’nin tarlasıyla birleşiyor, orası kesin. Sonrasında ne söylediyse söylesin, o küçük bok River Run’a geldiği gece Stephen Bonnet’yle beraberdi,” diye ekledi. Bir anlığına Phillip Wylie konusunu kapatmak istercesine elini salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ama Cornell, Bonnet’nin yeniden kaybolduğunu söylüyor; geçen ay gitmiş. Yani şimdilik halam ve Duncan güvende. Bu aklımdaki tek şey ve bu olmadan da endişelenecek çok şey var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Etrafımızdaki kampa bakarak, ironi yapmadan konuşuyordu. Işık solduğunda, alacakaranlığın loşluğunun içinde ateşler parlamaya başladı. Sanki Büyük Alamance’ın kıyıları boyunca yüzlerce ateşböceği var gibiydi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hermon Husband burada,” dedi.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Servis ettiğim yeni yahni kâsesinden gözlerimi kaldırıp Jamie’ye baktım.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Onunla konuştun mu?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Yakınlaşamadım. Düzenleyicilerle birlikte. Bir tepenin üzerinde, akıntıya bakıyordum ve uzaklarda onu gördüm; kalabalık bir erkek güruhunun içindeydi ama giysisinden tanımamam imkânsızdı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne yapacak?” Dolu kâseyi uzattım. “Savaşmayacağı ya da savaşa izin vermeyeceği kesin.” Husband’ın varlığını umut verici bir işaret olarak görmek istiyordum. Hermon Husband, gerçek bir liderin vasıflarını taşıyan ve Düzenleyicilere en yakın olan adamdı; onu dinleyeceklerinden emindim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Sıkkın görünen Jamie başını iki yana salladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum Sassenach. Kendisi silah kuşanmaz, hayır. Ama öte yandan...” Düşüncelere dalıp sessizleşti. Sonra suratında ani bir kararlılık ifadesi belirdi. Kâseyi bana geri verdi, arkasına dönüp kampa doğru yürümeye başladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Roger’ın omzuna dokunup onu kenara çektiğini gördüm. Bir süre konuştuktan sonra Jamie elini paltosuna sokup beyaz bir nesne çıkararak Roger’a verdi. Roger beyaz nesneye bir süre baktıktan sonra, başını sallayıp paltosunun içine koydu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie, Roger’ın omzuna dokunduktan sonra kamptan çıktı. Bir ara Lindsay kardeşlerle şakalaşıp kaba bir sohbete girmek için durdu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Gülümseyerek geri gelip elimdeki kâseyi aldı. Rahatlamış görünüyordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Roger’a sabah ilk iş olarak Husband’ı bulmasını söyledim,” dedi. Yeniden açılmış iştahıyla yahniyi yemeye koyuldu. “Eğer yapabilirse, Husband’ı, Tryon’la yüzyüze konuşması için buraya getirmesini söyledim. Eğer Tryon’ı ikna edemezse -ki edemez- belki de Tryon Husband’ı şakası olmadığına ikna eder. Eğer Hermon çok kan akacağını anlarsa, belki adamlarına çekilmelerini söyler.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Gerçekten öyle mi düşünüyorsun?” Öğleden sonra biraz yağmur çiselemişti ve bulut kümeleri hâlâ gökyüzünün batısını terk etmemişti. Bulutların köşeleri hafif kırmızıydı ve bu gün batımının açılı ışınlarından değil, Düzenleyicilerin yaktıkları ateşten kaynaklanıyordu. Alamance’ın karşı kıyısında görünmez bir kamp kurmuşlardı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie kâsesini silip süpürdükten sonra başını sallayarak ekmeğinden son bir ısırık aldı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Bilmiyorum,” dedi sadece. “Ama deneyecek başka bir şey yok, değil mi?”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Başımı sallayıp ateşe daha fazla odun atmak için ayağa kalktım. Kimse bu gece erkenden uyumayacaktı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Kamp ateşleri bütün gün boyunca yanmış, hafif yağmurda dumanları tütmüş ve cızırdamışlardı. Şimdi ise ince yağmur dinmiş ve bulutlar arkalarında gökyüzünün batısında ateş gibi parlayan, yerde yanan alevlerin cılız çabalarını gölgeleyen izler bırakarak gitmişlerdi. Bunu görünce elimi Jamie’nin omzuna koydum.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Baksana,” dedim. Sanki biri dibinde yeni bir sorunla bitmiş gibi ürkek bir şekilde arkasına döndü, ama gökyüzünü işaret ettiğimi görünce rahatladı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Aklı bir sorunla meşgulken, doğanın bir harikasına bakmak için teşvik edilen Frank, yalnızca kaba görünmemek için bakıp, “Ah, evet, güzelmiş, değil mi?” der ve düşüncelerine geri dönerdi. Jamie ise yüzünü gökyüzünün parlak görkemine çevirip sessizce durdu.</span></p>

    <p class="Normal para-style-override-7" xml:lang="zh-CN"><span class="italik char-style-override-5" xml:lang="tr-TR">Senin sorunun ne?</span> <span class="char-style-override-4" xml:lang="tr-TR">dedim kendi kendime.</span> <span class="italik char-style-override-5" xml:lang="tr-TR">Bıraksan da Frank Randall huzur içinde yatsa olmaz mı?</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Jamie elini omuzlarıma koyup iç çekti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“İskoçya’da,” dedi, “gökyüzü bütün gün kurşun gibidir ve alacakaranlıkta bile, görebildiğin tek şey, ateş kırmızısı bir top güllesini andıran güneşin denize batışıdır. Gökyüzü hiç böyle değildir.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Sana İskoçya’yı düşündüren ne?” diye sordum, aklının geçmişe dair konularda benim aklım gibi çalışması ilgimi çekmişti.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Şafak, alacakaranlık ve yılın bu mevsimi,” dedi. Hatıralara daldı ve geniş ağzı hafifçe yukarı doğru kıvrıldı. “Havada ne zaman bir değişiklik olsa, bu bana eskiden ne olduğunu ve şimdi ne olduğunu düşündürtür. Bunu her zaman bir evin içinde yapmam. Zor zamanlar yaşadığımda, uykudan bir zamanlar tanıdığım insanların rüyalarıyla uyanır, alacakaranlıkta bir süre oturup diğer zamanları ve yerleri düşünürüm.” Hafifçe omuzlarını silkti. “Şimdi güneş batıyor ve aklımda İskoçya var.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ah,” dedim. Bu açıklama beni rahatlatmıştı. “Öyle olmalı.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ne olmalı?” Batan güneş yüzünü sarıya boyamış, bana bakarken gördüğüm gergin yüz hatlarını yumuşatmıştı.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Ben de diğer zamanları ve yerleri düşünüyordum,” dedim. Başımı omzuna dayadım. “Gerçi şimdi... bundan başka bir şey düşünemiyorum.”</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Öyle mi?” Bir an tereddüt ettikten sonra dikkatle, “Bundan pek bahsetmiyorum Sassenach ama acaba diğer zamanları... sık sık özlüyor musun?” diye sordu.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">Cevap vermek için üç kalp atışı kadar bir süre bekledim; Jamie’nin kulağımın altında atan kalbini duyuyordum. Sol elimi sıkıp parmağımdaki altın yüzüğün pürüzsüz metalini hissettim.</span></p>

    <p class="Normal para-style-override-7" xml:lang="zh-CN"><span class="char-style-override-4" xml:lang="tr-TR">“Hayır,” dedim, “ama onları hatırlıyorum.”</span></p>

    <p class="Normal para-style-override-1" xml:lang="zh-CN"><span> </span></p>
  </div>
</body>
</html>