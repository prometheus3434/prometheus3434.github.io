<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-6.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-6.html" xml:lang="tr-TR"><div><p></p><p id="toc_marker-7"><st c="9"> Limanda</st></p><p><st c="17"> I</st></p><p><st c="19">Meliha Hanımın tekbaşına yaşadığı ev burası. </st><st c="64">Ağaçlar, bahçeye girişi engelliyor sanki, girmeye kalkışanın karşısına dikiliyorlar. </st><st c="149">Önceleri bakılmış, gözetilmiş ağaçlar bunlar: bol bol sulanmış kızıl japon çınarları, telli kavak, şu iki çam. </st><st c="260">Ama – galiba – sonraları, eve dışardan gelenler azaldıkta, hep aynı iki gözün seyrine katlanmaktan usanmışlar. </st><st c="371">Sarmaşık, tepeden kuşatmış onları, lükstrümler yolla aralarına bir çit çekmiş. </st><st c="450">Ses çıkarmamışlar. </st><st c="469">Zamanla, bu aşılmaz çitin üstünden yol kıyısındaki yabanıl böğürtlen dalları uzayıp dolanarak, acayip boyutlara ulaşarak sarkmışlar içeri. </st><st c="608">Karanlık büsbütün çökmüş.</st></p><p><st c="633"> Demek ilk o günlerde kökler, obur bir tutkuyla sömürmeye başlamışlar diplerindeki gölgeli toprağı; tedirgin, alacalı renklerini, rüzgârda sallanırken deniz seslerini ondan almışlar. </st><st c="816">Besbelli ta derinlerde bir yerde, hızla denize doğru sürükleniyor çaresiz, içi çekilmiş toprak – yere basarken başın dönmesi bundan – onun çaresizliğiyle beslenen azman bitkilerse tek tek göğe yükseliyor, yanlara doğru kibirli dallar sürüyorlar. </st><st c="1062">Uçlarından görünen gök duru sarı, iç açıcı ama uzak, çok uzak, sisli. </st></p><p><st c="1132">Umutsuzluktan serpilmiş bahçeler bunlar. </st><st c="1173">En yakın böyle tanımlanabilir. </st><st c="1204">En yakın. </st><st c="1214">Olup bitenlere. </st></p><p><st c="1230">İzzet, bavulunu telli kavağın dibine bıraktı, bir soluk aldı.</st></p><p><span><st c="1291"> “Belki de değil. </st><st c="1309">Belki de tam tersi. </st><st c="1329">Umutlu bir geleceği muştuluyor bu bahçeler. </st><st c="1373">Unutmamalıyım ki geçkin bir aktörün gözüyle bakıyorum her şeye artık. </st><st c="1443">İzlenimlerim, çağı bitmiş bir Yeşilçam jönünün sağlıksız izlenimleri. </st><st c="1513">Güvensiz, korku yüklü, çarpık. </st><st c="1544">Ayrıntılara düşkünlüğü bu yüzden. </st><st c="1578">Ancak ayrıntılara kayarak, felaketlere sığınarak gülünç olmaktan kurtulabilir. </st><st c="1657">Hem de hiç yeri değilken...”</st></span></p><p></p><p><st c="1685"> Oysa ne iyiydi. </st><st c="1702">Minibüsten indin mi, kıyıya giden toprak yola sapıyordun. </st><st c="1760">Bir kır kahvesi vardı kavşakta. </st><st c="1792">Rüzgâr orada ikiye bölünüyordu. </st><st c="1824">Yukarlardaki köye tırmanan yol esintisizdi. </st><st c="1868">İki yanda, ekicileri gibi sarışın, suskun günebakanlar sarılanmıştı. </st><st c="1937">Yörük çiçekler. </st><st c="1953">Bahçelievlere, kıyıya inen yoldaysa toz bulutları savruluyordu. </st><st c="2017">Günbatımında, son bir hışımla kıyıya koşmuştu rüzgâr. </st><st c="2071">İşte denizin yüzeyi, tüyleri tersine okşanmış kedi sırtı gibi tarazlanmıştı. </st><st c="2148">Yalnız rüzgârın uğultusu duyuluyordu. </st><st c="2186">Ne kahkaha, ne küfür, ne tren düdüğü, ne zar sesi. </st><st c="2237">Alışıldık bir dinlenme yeri değil burası. </st><st c="2279">Yazın üç aylık dinginliğini satın alabilecek güçteki yüksek bürokratlar, babalarından memurluğu devralan soylular, eskiler çekilmiş bu sığınağa. </st><st c="2424">Toprak yolda top oynayan, bahçe duvarlarına oturup şarkılar mırıldanan, giyime özen göstermemeye özenen kızlarla oğlanlardan belli. </st></p><p><st c="2556">Bahçelievler belli aralarla dizilmiş; sebze bahçeleri saygılı birer bağlantı gibi arada: “Komşuluk hakkı, orası öyle ama ne sizin gürültünüz bize, ne bizimki size. </st><st c="2720">Şurada üç ay... </st><st c="2736">Meyveleri koparabilirsiniz.”</st></p><p><st c="2764"> Evler sahiplerini eleveriyor. </st><st c="2795">Hem de en umulmadık anda. </st><st c="2821">Hele bahçeler. </st><st c="2836">Yoksa delişmen ortancalar, mora kesmiş zakkumlar neden coşku değil de anlatılmaz bir bırakılmışlık duygusu uyandırsın, böyle? </st><st c="2962">Elle tutulur bir iğretilik. </st><st c="2990">Ancak zamanla çözülebilir nedeni. </st><st c="3024">Güneş bile eski resimlerdeki gibi kıpkırmızı, yusyuvarlak; artık kırmızlığıyla ısıtıyor yalnız. </st></p><p></p><p><st c="3120">Derken çatlayan bir yelkeni andıran bir ses duyuldu. </st><st c="3173">Rüzgâr ansızın dindi. </st><st c="3195">Evlerin sahipleri, sözleşmişçesine, aynı anda bahçelerine çıktılar; sebzelerin, meyvelerin, çiçeklerin aralarına uzattıkları hortumlara su verdiler musluklardan. </st><st c="3357">Güneşte kalmış hortumlardan çıkan ılık suyun buğusu sardı ortalığı; yeşil domateslerin, eriklerin, ekşi elmanın, yaban nanesinin ve bir kere değildi mi hep elde kalan bütün o yabanıl, o ham şeylerin adsız kokusu. </st><st c="3570">Sesler yine kesildi. </st></p><p><st c="3591">İzzet, kapıyı çalmak zorundaydı. </st><st c="3624">Birazdan Meliha Hanım da çıkar, bahçesini sulamaya. </st><st c="3676">Acaba söylemişler miydi geleceğini? </st><st c="3712">Gelmese miydi? </st><st c="3727">Tanımadığı biri. </st><st c="3744">Aslında, kimse doğru dürüst tanımıyormuş Meliha Hanım’ı. </st><st c="3801">Denilenlere göre altmış yaşındaymış. </st><st c="3838">Kocası dört beş yıl önce ölmüş. </st><st c="3870">Emekli öğretmenmiş. </st><st c="3890">Ama hangisi? </st><st c="3903">Meliha Hanım mı, kocası mı? </st><st c="3931">Orası pek anlaşılmadı konuşma sırasında. </st><st c="3972">Kimselerle görüşmezmiş, komşularına gidip gelmezmiş. </st><st c="4025">Ankara’daki evini gören olmamış. </st><st c="4058">Ama yazlıkta çok candan davranırmış konuk gelenlere. </st><st c="4111">Akşamları taraçasında rakı içermiş. </st><st c="4147">Kendisine gelinsin istermiş, gitmezmiş kimselere. </st><st c="4197">Çelişkilerle dolu garip bir kadınmış. </st><st c="4235">Canlı, alımlı. </st><st c="4250">Gençliğinde çok güzelmiş, yalnız geçmişini kimse bilmiyor. </st></p><p></p><p><st c="4309">II</st></p><p><st c="4311"> – Siz misiniz İzzet Bey, efem? </st><st c="4343">dedi tatlı bir ses. </st></p><p><st c="4363">İzzet suçüstü yakalanmışçasına kızardı. </st></p><p><st c="4403">– Evet efendim, dedi. </st><st c="4425">Meliha Hanım? </st></p><p><st c="4439">– Buyurun canım, girin içeri. </st><st c="4469">Artık umudu kesmiştim geleceğinizden. </st><st c="4507">Yarın bekliyordum. </st><st c="4526">Buyurun canım, buyurun. </st></p><p><st c="4550">Meliha Hanım önden yürüdü. </st><st c="4577">Basamakları çıktı. </st><st c="4596">Taraçayı yıkıyormuş. </st><st c="4617">Ayakları çıplaktı. </st><st c="4636">Gerçekten altmış yaşlarındaydı. </st><st c="4668">Ama çok uzun bir süre bu yaşta kalacakmışçasına rahat, canlı, alışkındı yaşına. </st><st c="4748">Bacakları ince, düzgündü. </st><st c="4774">Saçlarını çiğ sarı bir kurdeleyle sıkıp ensesinden toplamıştı. </st><st c="4837">Dağınık lüleler, boğumdan kurtulan ince, kıvırcık teller terli alnına yapışmıştı. </st><st c="4919">Derin çizgilerle yarılmış boynu, ensesi, kolsuz giysisinden taşan boşalmış kolaltları bile inanılmaz duruluktaydı. </st><st c="5034">Beyazdı. </st><st c="5043">Gözleri belirsiz, uçuktu. </st><st c="5069">Saçlarından ayaklarına kadar üstündeki her renk, kendi rengiydi; edinilmiş hiçbir şeyi yoktu. </st><st c="5163">Yumuşak kızıl, uçuk mavi, yanık sarı.</st></p><p><st c="5200"> Rumelili miydi? </st><st c="5217">Ege’yi, Adaları, Rumeli’yi bilenler, damakta hep aynı harı bırakan keskin acıları sevmediklerine göre... </st><st c="5322">Bu acısız baharat, kadınlara özgü bu dişi sakız kokusu, Rumeli’nindir. </st><st c="5393">Acı, yalazlayıp geçer, bilirler, yeşilliklerin baharıysa kalır. </st><st c="5457">Nane yanar, kekik tüter, kişniş durur. </st><st c="5496">Sumağın kızılına karışıp girerler alacalı, çeşnili aşlara: yoğurtsuz, limonlu. </st></p><p><st c="5575">Döndü Meliha Hanım: </st></p><p><st c="5595">– Başka çantanız falan var mıydı İzzet Bey efem? </st><st c="5644">Taşınacak bir şeyiniz var mı? </st><st c="5674">Yatağınızı hazır ettim. </st><st c="5698">Askılar eksikse söylersiniz efem, askı bol. </st><st c="5742">Yemekten önce şöyle bir su dökünmek isterseniz geçin banyoya. </st><st c="5804">Bir kahve? </st></p><p><st c="5815">– Zahmet etmeyin, dedi İzzet kızararak, böyle yoracağımı bilsem hiç...</st></p><p><st c="5885"> – Ne yorgunluğu canım? </st><st c="5909">diye atıldı Meliha Hanım. </st><st c="5935">Eş-dost da gelmeyecek olsa, sıkıntıdan boğulacağız bu in cin ayağı değmeyen yerde. </st></p><p><st c="6018">– Az şekerli olsun, dedi İzzet. </st></p><p><st c="6050">– O zamana kadar taraça da kurur. </st><st c="6084">Yemeği orada yeriz. </st><st c="6104">Yalnız bir işiniz, sözünüz varsa İzzet Bey efem, söyleyin. </st><st c="6163">Gücenirim yoksa. </st><st c="6180">Baha Bey, film çekimi için geleceğinizi söylemişti. </st><st c="6232">Yani arkadaşlarınız geldilerse, bir söz falan vardıysa...</st></p><p><st c="6289"> – Çekim için yarın gelecekler, dedi İzzet. </st><st c="6333">Bu akşam serbestim. </st><st c="6353">Sizin için yorucu olmazsa yani, taraçada...</st></p><p><st c="6396"> – Mezeleri hazırladım bile dedi Meliha Hanım. </st><st c="6443">Taraçayı ondan yıkadım. </st><st c="6467">(Bir süre durdu.) Benim gibi uzun zaman insan içine çıkmayanlar, söze nerden başlanacağını, nasıl girileceğini falan unutuyorlar. </st><st c="6597">Şimdi ne gereği vardı söylemenin yemek hazırladığımı, değil mi efem? </st><st c="6666">Zorunda bırakmak gibi oldu sizi. </st><st c="6699">Kusura bakmayın. </st></p><p></p><p><st c="6716">İzzet, sıcak günün yorgunluğunu silip atan bir serinlik duydu. </st><st c="6779">Ancak kadınlarla – o da çok azında – rastlanan bir beceri var Meliha Hanım’da. </st><st c="6858">İki üç sözle açıklayabiliyor kendini. </st><st c="6896">Hiç hazırlanmadan, kendiliğinden. </st><st c="6930">Sanki yıllar öncesine dayalı bir dostluk var da onu yaşıyor birden, üstüne varmadan sağlamlaştırıyor, öyle ki, geçmişi olmasa da garip bir zenginliği, yoğunluğu üstleniyor bu dostluk, ister istemez paylaşılıyor; bir sedirde, bir odada, bir limanda hep kalma, hep kalma isteği veriyor...</st></p><p><st c="7216"> – Siz de söylemeseydiniz hazırladığınızı, dedi İzzet gülerek, ben de yemek konusunu ilk gördüğüm birine açamayacağıma göre, başbaşa yiyemeyecektik demek. </st></p><p></p><p><span><st c="7371">“Birşeylerden kurtuluyorum galiba. </st><st c="7406">Kabuklardan. </st><st c="7419">Alışkanlıklarımdan. </st><st c="7439">Bu tümceyi alışkanlıkla söyledim, hiç düşünmeden. </st><st c="7489">Temiz, söylenmemiş ne kaldı ki geriye? </st><st c="7528">Yeni? </st></span></p><p></p><p><span><st c="7534">Pis arka sokaklar, izbe yazıhaneler, haraççı kahveleri, önce acınan, sonra alışılan, beslenmemiş figüran kızlar, onların balo sahnelerine uygun gece elbiseleri, yılların tutkulu yıldız adayları, sonra adlarına raslanılmayanlar, nerede olduğu bilinmeyenler, bir gün ölümleri duyulanlar, her yerde iğfal edilmeye hazır bekleyenler, onlarla ortak çalışanlar, toy fotoğrafçılar, hin gazeteciler, bu pazarlıklar için yaptırılan otel lobileri, viski kadehleri, anlayışlı kâtipler, uzak yollarda pusu kurmuş altın dişli motel sahipleri, kiri örten mum ışığıyla balık lokantaları. </st><st c="8107">Birbirini dipten besleyen çirkef çukurları: yirmi yıllık bir yaşamanın tutarı. </st><st c="8186">Temiz ne kalmış ki”?</st></span></p><p><st c="8206"> Ama altmış yaşında bile burnunu kız çocukları gibi karıştırabilen bir kadına söylendiğinde ilk anlamını kazanıyordu “başbaşa yemek”, ilk akıl edilişindeki içten anlamı.</st></p><p><st c="8375"> – Yalnız ben patlıcanlara limon sürmeyi unuttum karışıklığa geldi İzzet Bey, dedi Meliha Hanım bağışlanmaz bir suç işlemişçesine. </st><st c="8506">Tadı fena deği de rengi kara olacak salatanın. </st><st c="8553">Bir de şey: ekmeğimiz az. </st></p><p><st c="8579">– Ben gider alırım, gerekirse dedi İzzet. </st><st c="8621">Siz şu süpürgeyi bırakın elinizden. </st><st c="8657">Kahve için de geç artık. </st></p><p><st c="8682">– Bir de entari geçireyim üstüme değil mi efem? </st><st c="8730">Serinlik çıktı.</st></p><p><st c="8745"> Taşlığın öte ucuna doğru yürüdü. </st><st c="8779">Pembe basma giysisinin altından siyah dantel bir gömlek sarkıyordu. </st></p><p></p><p><st c="8847">O gidince İzzet gözden geçirdi odayı, Meliha Hanım’la ilgili ipucu aradı. </st><st c="8921">Çiçekli örtüsü, renkli yastıklarıyla tam bir İstanbul-evi sediri duruyordu taraçaya açılan camın önünde. </st><st c="9026">Köşedeki buzdolabının üstüne güneş gözlüğü, iğne iplik, güneş yağı ve kapaksız ilaç tüpleri gelişigüzel atılmıştı. </st><st c="9141">Yemek masasının durması gereken yere, hasırları aşınmış dört iskemle dizilmişti. </st><st c="9222">Masa, hep taraçadaydı demek. </st><st c="9251">Meliha Hanım yemeklerini orda yiyor, radyosunu orda dinliyor, ütüyü orda yapıyordu. </st><st c="9335">Biraz önce de ütü yapmış besbelli. </st><st c="9370">Sediri yana çekmişti azıcık; gece lambası prizde değildi. </st></p><p><st c="9428">Yıllardır kendi işini kendi görmeye alışkın bir erkek nasıl titiz olur, bilirdi İzzet. </st><st c="9515">Tablalar hemen dökülmelidir, gömleklerle çoraplar geceden ıslatılmalı, bardaklar çalkalanmalı, yumurta sahanları hemen suya tutulmalıdır. </st><st c="9653">Bir aksatıldı mı bunlar, işe nereden başlanacağı kestirilemez çünkü. </st></p><p><st c="9722">Oysa bu oda, ütü sonrasının ılıklığı, buğusu, güvenli dağınıklığı içindeydi. </st><st c="9799">Ağaçlar usulca sallanıyordu dışarda. </st></p><p></p><p><span><st c="9836">“Meliha Hanım’ın rakı içtiği doğru. </st><st c="9872">Emekli öğretmen olamaz. </st><st c="9896">Kesin bildiğim tek şey: Limandayım.”</st></span></p><p></p><p><st c="9932"> III</st></p><p><st c="9936"> İki saat kadar önce Bandırma’daki çay bahçesindeydi. </st><st c="9990">Bandırma’nın bahçesi, büyük bir sabahçı kahvesini andırıyor. </st><st c="10051">Herkes, iskemlesine asılmış, uyukluyor. </st><st c="10091">Liman, durgun-deniz kokuyor. </st><st c="10120">Kimseler denize bakmıyor. </st><st c="10146">Görkemli, alımlı bir liman değil burası. </st><st c="10187">Adları yolculuk özlemi uyandıran, yabancı duygular çağrıştıran süslü gemiler yok burada. </st></p><p><st c="10276">Elleri kolları kızıl çillerle kaplı, gözlüklü, zengin, cılız, Avrupalı kadınlarla, kasketli, yanakları şarap kırmızısı, semirmiş Amerikalılar da görünmüyor. </st></p><p><st c="10433">Emektar gemiler doldurmuş limanı. </st><st c="10467">Suyun ve buradaki bereketli toprağın güleç emekçileri, “Merhaba!” diyorlar gelene. </st><st c="10550">Kasketlerini çıkarıp, “Merhaba bey!” Arabadaysalar, yana çekiyorlar öküzlerini toz çıkarmamak için. </st><st c="10650">Kadınların renki etekleri gelişigüzel uçuşuyor, rüzgârda. </st><st c="10708">Gülüşüyorlar. </st></p><p><st c="10722">Pazar, aşağılara, yokuştan aşağılara doğru uzayıp serin bir çarşı oluyor. </st><st c="10796">Tırmıklarını, tırpanlarını, küreklerini, at koşumların buradan alıyorlar köylüler. </st><st c="10879">Gemilerden inenlere bakıyorlar şaşkın gözlerle. </st><st c="10927">Alışamamışlar daha. </st><st c="10947">Kıyıda durup bu denize neden bunca insanın koştuğunu kavrayamıyorlar. </st><st c="11017">Çoğu, ayağını bile sokmamış büyük suya. </st></p><p></p><p><st c="11057">Kalabalık, denizi yağmalamaya koşuyor. </st><st c="11096">Özel arabalar doldurmuş kıyıyı. </st><st c="11128">Yolcuların çoğu küçük memur. </st><st c="11157">Yabancı şirketlerde çalışanlar, İngilizceyi yeni yeni sökenler, bir üst dereceye geçenler. </st></p><p><st c="11248">Botlar, kürekleri, şortlar, deniz yatakları, toplar... </st><st c="11303">Üst yanları çıplak erkekler, arabalardan inip denize bakıyorlar: “Müthiş yahu!” diyorlar karılarına, “Şuraya baksana!” Bu toprağa yeni ayak basmışçasına şaşkın herkes, yabancı, dili bağlanmış. </st><st c="11496">Karılarının çarçabuk kısalttıkları etekleri görmezden geliyor ev erkekleri; haylazlığından yakındıkları oğullarına sevecenlikle bakıyorlar: ergenlik çağı ne olsa... </st><st c="11661">Çünkü yaz bu. </st><st c="11675">Gereğince yaşanmalı ki anlatılsın kış boyunca: tatil köyleri, kampingler, karpuzun en ucuzu nerdeydi, boğma rakıyı nerden getirtmeli...</st></p><p></p><p><span><st c="11810"> “Aslında bunlardan kaçmıştım galiba. </st><st c="11848">Yaşlı sayılmam daha ama yorgunum çok. </st><st c="11886">Baha Bey’in dediğine göre, dibindeki çakılları bile seçilen bir havuz varmış motelde. </st><st c="11972">‘Ucuz ve şirin’miş. </st><st c="11992">Belki bu basmakalıp sözlerden kaçmıştım. </st><st c="12033">Kendi çevremden. </st><st c="12050">Kocası ya da kendisi – kim olursa olsun – emekli öğretmen, sessiz, kendi başına rakı içen bir Meliha Hanım’a sığınmam bundandı. </st><st c="12178">Evinin bir odasını güvendiği kişilere pansiyon veriyormuş. </st><st c="12237">Sıkışınca. </st><st c="12248">Yani para verebileceğime göre, dostluk kurma zorunda da değildim. </st><st c="12314">Kimseyle. </st><st c="12324">Yorgundum çok. </st><st c="12339">Canım sıkılıyordu; bir kavga sahnesi var senaryoda, ondan. </st></span></p><p><span><st c="12398">Senaryo gereği, fabrikatörüm. </st><st c="12428">Güzel bir kızım var (yeniyetme yıldız adaylarından biri). </st><st c="12486">İşçilerimden birine âşık oluyor. </st><st c="12519">Ben önce istemiyorum, karşı koyuyorum. </st><st c="12558">Ama beceriksizim. </st><st c="12576">Bir fular var boynumda kavga sırasında. </st><st c="12616">İşçi, beni altediyor tabii, kızımı alıyor sonunda. </st><st c="12667">Yine de tatlıya bağlanıyor iş. </st><st c="12698">Ben yola geliyorum, onu genel müdür yapıyorum, işçileri fabrikanın kârına ortak ediyorum. </st><st c="12788">Fabrikanın önünde kızım gelinlikle, hepbirlikte balonlar uçuruyoruz, güvercinler uçuruyoruz. </st></span></p><p><span><st c="12881">Beni asıl sıkan... </st><st c="12900">Kavga sahnesinde “Babalık” diyor işçi bana. </st><st c="12944">Bağlayıcı bir söz bu, yaşımı belirleyen bir söz. </st><st c="12993">Artık kullanılamayacak, dertop edilmiş bir afiş olduğumu. </st><st c="13051">Üstelik tam bahçe sinemalarının malı olmuşken. </st><st c="13098">Artık yalnızca orada, geçkin patronu döven genç işçi benken. </st><st c="13159">İlk filmlerim. </st><st c="13174">(İlk oyun hep bu, değişmiyor.) Arasıra kitabını okudukları yerli filmleri izleyen züppe aydınların deyimiyle tam “halkla bütünleşmişken.”</st></span></p><p></p><p><span><st c="13311"> Bandırma’nın çay bahçesinde genç bir kız vardı. </st><st c="13360">kızım yaşında. </st><st c="13375">Utanarak yanaştı, sarı defterini uzattı. </st><st c="13416">İmzaladım.”</st></span></p><p></p><p><st c="13427"> IV</st></p><p><st c="13430"> — Biraz daha salata almaz mısınız, efem? </st></p><p><st c="13472">Meliha Hanım’ın omuzlarında gülkurusu yünlü bir şal: birazdan rüzgâr çıkarmış buralarda. </st></p><p><st c="13561">— Buraların gece rüzgârı kışı andırır efem, diyor kollarını püsküllerin arasından uzatarak. </st><st c="13653">Evlere kapanırız. </st><st c="13671">Zaten evdeyizdir ya çoğunluk, dışarı çıkamayız demek istiyorum. </st><st c="13735">Yine de ben rüzgârı severim efem. </st><st c="13769">Yapayalnız olmadığımı düşündürür, komşularımı, istesem onları çağırabileceğimi. </st><st c="13849">Burası öyle ıssız ki. </st><st c="13871">Düşünün, kooperatif kurulduğunda ilk katılanlar bizdik: kocamla ben. </st><st c="13940">Kocam emekli öğretmendi, tek istediği sessizlikti. </st><st c="13991">Tarihe pek düşkündü, yani geçmiş bitmiş şeylere. </st><st c="14040">Çok didindi, okudu, ondan yoruldu belki. </st><st c="14081">Ben hep ayakta olduğumdan anlamadım. </st><st c="14118">Kışın neysem, yazın da oyum... </st><st c="14149">Diyeceğim bu değil ama, tek eğlence, bahçe sinemasıydı burada, onu söyleyecektim. </st><st c="14231">Geçen yıl bir filminiz geldi. </st><st c="14261">Çok sevinmiştim. </st><st c="14278">Kasımpaşalı... </st><span><st c="14293">Kasımpaşalı...</st></span><st c="14307"> biri, bir ad, bilemiyorum şimdi. </st></p><p><st c="14341">—</st><span><st c="14342"> Kasımpaşalı</st></span><span><st c="14354"> İzzet</st></span><st c="14360"> ’tir belki, dedi İzzet, ondan gelmemiştir aklınıza. </st></p><p><st c="14413">— Ne tuhaf değil mi efem? </st><st c="14439">Meliha Hanım, yersiz bir şey söylemiş gibi telaşlıydı. </st><st c="14494">Yani adın böyle uyması? </st><st c="14518">Rasgelmesi? </st></p><p><st c="14530">— Senaryo biz çekime başlarken yazılıyordu, dedi İzzet. </st><st c="14586">Sahne sahne yazılıyordu, sahne sahne çekiyorduk. </st><st c="14635">Hem üzülecek bir şey yok, zaten Kasımpaşalıyımdır ben. </st></p><p><st c="14690">— Ben de Karagümrüklüyüm, dedi Meliha Hanım, güldü. </st><st c="14742">Şey bakımından komşu sayılırız. </st><st c="14774">Kocamla gitmiştik ilk filminize, benim gördüğüm ilk filminize. </st><st c="14837">Siz –yani filmdeki genç demek istiyorum– kötü bir ağaya karşı çıkıyordunuz. </st><st c="14913">Benekli bir kasketiniz vardı. </st><st c="14943">Bir dakika. </st><st c="14955">Evet, yüzünüz daha köşeliydi. </st><st c="14985">Ama anneniz daha önemliydi. </st><st c="15013">Sonunda sizler kazanıyordunuz, belki kazanmıyordunuz da öyle geliyordu. </st><st c="15085">Kocam, yerli filmlere gitmezdi pek. </st><st c="15121">Dostlarından duymuş, önemli bir film diye kaçırmak istemedi. </st></p><p><st c="15182">İzzet soğumaya yüztutmuş ızgara köftelere uzandı. </st><st c="15232">Bir şey diyecekti ama ne demek istediğini kendi de bilmiyordu. </st></p><p><st c="15295">— Sevdiniz mi? </st><st c="15310">dedi sonunda. </st><st c="15324">Siz sevdiniz mi o filmi? </st></p><p><st c="15349">— Ben sinemaya gelişigüzel giderim, efem, dedi Meliha Hanım. </st><st c="15410">Yani duyarak, bilerek değil. </st><st c="15439">Kötü filmleri de severim efem. </st><st c="15470">Kovboy filmlerini bile. </st><st c="15494">O filmlerden bilmezsiniz siz – siz çünkü zaten kalabalıkların insanısınız, ünlü bir sanatçısınız, değil mi efem, bilemezsiniz–... </st><st c="15624">çocuklar, semtimizin serserileri, bir de biz yaşlılar nasıl heyecanlanırız anlatamam. </st></p><p><st c="15710">— Bir oğlunuz yok mu? </st><st c="15732">dedi İzzet ansızın, bir kızınız ya da? </st></p><p><st c="15771">Yakışıksız bir soru sorduğunu düşündü, utandı: Çocuğunuz olmadı mı anlamına da gelebilir. </st></p><p><st c="15861">— Çocuğumuz olmadı, dedi Meliha Hanım rahatça. </st><st c="15908">Hiç düşünmedik. </st><st c="15924">Kocam, demin de söyledim ya, sessizliğe öyle düşkündü ki. </st><st c="15982">Oysa ben... </st><st c="15994">Şey, sizin bir kızınız var, değil mi efem? </st><st c="16037">Baha Bey söylemişti de. </st></p><p><st c="16061">— Annesinde. </st><st c="16074">Yok sayılır bir bakıma. </st></p><p><st c="16098">— Görüyorsunuzdur sık sık? </st></p><p><st c="16125">— Pek sık değil. </st><st c="16142">Uzakta olunca, alışılıyor yokluğuna. </st></p><p><st c="16179">— Ama o çocuktur, alışamaz ki efem. </st></p><p></p><p><span><st c="16215">“Siz bu saçmalıkları anlayamazsınız ki Meliha Hanım. </st><st c="16268">Kurutemizleyicilerle, hizmetçilerle, lokanta yemekleriyle, anlayışlı kaynanalar ve süslü çocuklarla ayakta durabilen evlilikleri. </st><st c="16398">Namuslu, kültürlü kızların kaça satın alındığını, kaça baştan atılabildiğini; onların boşandıktan sonra gazetelerde yayımlanan anılarını, sızlanmalarını, fotoğraflarını, sonraları gazinolara boy afişi olan fotoğraflarını ve yeni kocalarını: aktörlerin eski karılarına gözdiken toy, taşralı zenginleri. </st></span></p><p><span><st c="16700">Birbaşınıza, yaşamanın biraz dışında kalmışsınız. </st><st c="16750">Konuşacak şeyimiz bile yok. </st><st c="16778">Saygı duyuyorsunuz bana; gözlerinizden, sık sık oturup kalkışınızdan belli, önemli buluyorsunuz beni. </st><st c="16880">Oysa ben adım gibi biliyorum, buradan gitmek isteyeceğim yarın, kurtulmak, limandan gitmek, yine telefonun sesine kulak vermek. </st><st c="17008">Çünkü bir gün aramasalar, korkuyorum.”</st></span></p><p></p><p><st c="17046"> — Daldınız İzzet Bey efem, dedi Meliha Hanım. </st><st c="17093">Bakın şimdi aklıma geldi: bir başka filmde de kör bir kıza çiçek getiriyordunuz. </st><st c="17174">Seviyordunuz onu. </st><st c="17192">Sonra duvara afiş yapıştırıyordunuz. </st><st c="17229">Kör kızın afişi olduğunu anlayınca koşuyordunuz, kaçıyordunuz. </st><st c="17292">Çok koşuyordunuz. </st><st c="17310">Uzun uzun. </st><st c="17321">Hep koşuyordunuz, kaçıyordunuz, dakikalarca. </st><st c="17366">Dedim ya, sinemadan anlamıyorum ben. </st><st c="17403">Aklımda bir şeyler kalıyor. </st><st c="17431">Bir filmde de, siz var mıydınız bilmiyorum ama çocuklar nasıl güzel koşuyorlardı bir arabanın ardından. </st><st c="17535">Bir kasabadan geçiyordu galiba. </st><span><st c="17567">Soyguncular Şahı</st></span><st c="17583"> gibi bir adı vardı. </st><span><st c="17604">Safahat Kurbanı, Uçuruma Doğru, Soysuz, Bir Fırtına Gecesi, Kanun Namına, Vatan İçin</st></span><st c="17688">, hepsi bir yeriyle aklımda. </st><st c="17717">İyisi, kötüsü. </st></p><p><st c="17732">— Ama Arap filmleri salgını yeni bitmişti o sıralar, dedi İzzet ciddileşerek. </st><st c="17810">Öte yanda da duyarlığını kavrayamadığımız Amerikan müzikalleri vardı. </st><st c="17880">Yani sarıldınız belki, topluca sarıldık bir şeylere. </st></p><p><st c="17933">Meliha Hanım kalkmış, sofrayı topluyordu. </st></p><p><st c="17975">— Ne dersiniz deyin efem, bir tek şeyin bile yıllarca akılda kalması çok önemli bence. </st></p><p></p><p><st c="18062">V</st></p><p><span><st c="18063">“Olup bitenleri anlatamam ki size. </st><st c="18098">Hakkım da yok belki. </st><st c="18119">Bandırma’nın çay bahçesindeki kız çocuğunu sözgelimi! </st><st c="18173">O bugün buralı bir astsubaya burun kıvırıyorsa, bunun biraz da benim yüzümden olduğunu? </st><st c="18261">Hep bir şehzade, bir patron oğlu bekleyeceğini? </st><st c="18309">Zaten ben gitsem bile – ki gidiyorum – yerime hep yeni bir şehzade bulunacağını. </st><st c="18390">Yoksul kızları bu kere onun kurtaracağını? </st><st c="18433">Aynı yalanın yıllardır, hiç bıkılmadan yinelendiğini? </st><st c="18487">Halk çocuğu, halktan aldığını halka verme, halka dönük, halk değerleri gibi sözlerin bile bir sanayi olabileceğini? </st></span></p><p><span><st c="18603">Sizinle suç ortağıyız bir bakıma. </st></span></p><p><span><st c="18637">Değil mi ki on yıl önce bir sabah o kahvede, benim oturduğum iskemleye İsmail Usta oturmuştur. </st><st c="18732">(Sarı defterli kızın babasıdır belki de.) İki demli çay içmiştir üst üste. </st><st c="18807">Yüzünü, alan çeşmesinde yıkamıştır. </st><st c="18843">Tam kalkacaktır, ‘Yapı Kooperatifi’nden çağırırlar. </st><st c="18895">Hatırlı adamdır İsmail Usta. </st><st c="18924">Çevre köylerde tanışı boldur. </st><st c="18954">Yeni yapılacak ‘yazlık tesisler’e yardım etmez mi? </st><st c="19005">Neden etmesin? </st><st c="19020">Bölge de kalkınacak böylece. </st><st c="19049">Yazlıkçılar bir, bilemedin iki ay kalacaktır. </st><st c="19095">Bulgur, şeftali, domates bol; herkese yeter. </st><st c="19140">Hem zaten ekilecek alanların yarısı boş. </st><st c="19181">Yani dost hatırına, bölge yararına köylüler, düşük bir ücret karşılığında? </st><st c="19256">Boş zamanlarında tabii... </st><st c="19282">Elleri işe yatkınlaşır. </st><st c="19306">Sonra büyük kentlere. </st><st c="19328">Almanya’ya belki. </st></span></p><p></p><p><span><st c="19346">Şimdi biz onların kurduğu yapılarda oturuyoruz şu anda. </st><st c="19402">Onlarsa gitmek zorundalar. </st><st c="19429">Barınamazlar. </st><st c="19443">Bilgileri az oysa. </st><st c="19462">Yalnız sessizlik adlı büyük soyluluğu, onun harcının nasıl karılacağını, bahçelievlerin nasıl yapılacağını bilen usta işçiler oldular. </st></span></p><p><span><st c="19597">Ben limana gelirken, tam girerken, onlar gidiyorlardı. </st><st c="19652">Anlatmak güç bu acıları, bu yaraları. </st><st c="19690">Gereksiz de belki. </st><st c="19709">Değil mi ki ben de gidiciyim. </st><st c="19739">Kaçıcıyım.”</st></span></p><p></p><p><st c="19750"> IV</st></p><p><st c="19753"> – Soruma karşılık vermediniz, dedi Meliha Hanım kırılmışçasına. </st><st c="19818">Demiştim ki, bir tek inceliğin bile akılda kalması önemli. </st><st c="19877">Değil mi? </st></p><p><st c="19887">– Tabii, dedi İzzet gülerek. </st><st c="19916">Tabii, tabii, tabii, tabii...</st></p><p><st c="19945"> Ağustos 1974</st></p></div></div><div id="charCountTotal" value="19959"></div></body>
</html>
