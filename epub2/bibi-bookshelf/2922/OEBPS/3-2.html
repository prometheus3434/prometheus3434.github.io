<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-2.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-2.html" xml:lang="tr-TR"><div><p></p><p id="toc_marker-3"><st c="9"> Yaz Suyu</st></p><p><st c="18"> I</st></p><p><st c="20">Kaç yıl önceydi? </st><st c="37">Yedi.</st></p><p><st c="42"> Bandırma ekspresi bugünkünün aynı. </st><st c="78">Bir değişiklik yok. </st><st c="98">İçerisi havasızdı yine. </st><st c="122">Sigara dumanları ortalıkta dönenip duruyordu. </st><st c="168">Kimi yolcular, bezgin bir yürekle denklerinin üstüne çökmüşlerdi. </st><st c="234">Her zamanki gibi. </st><st c="252">Kimileri, sahanlıkta durmuş, dışarıyı gözlüyorlardı. </st><st c="305">Nereden geldiklerini, nereye varacaklarını düşünüyorlardı. </st><st c="364">Hava değişimine gidiyordu askeri okul öğrencileri. </st><st c="415">Şakalaşıyor, istasyonda baktırdıkları falları tartışıyor, gülüşüyorlardı. </st><st c="489">Okuldan kurtulmanın sevinci mi baskındı yüreklerinde, gencecik yaşta çürüğe çıkma üzüntüsü mü; belli değildi. </st><st c="599">Herkesin duyguları karmaşıktı zaten. </st><st c="636">Vagonlara girenleri hemen etkisi altına alan bir kimsesizlik, sahipsizlik acısı baskındı yalnız. </st></p><p><st c="733">Ama yaz günüydü ne olsa. </st><st c="758">Haziran başlarıydı. </st><st c="778">Trene iki yandan usul usul vuran rüzgâr, sağaltıcı ıhlamur kokusunu getiriyordu. </st><st c="859">Gözler hafifçe kapandığında, trenin sallantısı, bir çarpıp bir yiten gün ışığı dilimleri herkese iyi geliyordu. </st></p><p></p><p><st c="971">Vagonda gürültüler kesilmişti. </st><st c="1002">Açılan, buruşturulup atılan gazete kâğıtlarının hışırtısı dinmişti. </st><st c="1070">Köfte, yumurta, domates, peynir, yeşil biber yiyenler, öğe yemeğinden artanları ikindi kahvaltısı için ayırmış, çıkınlarını titizlikle sarıp sarmalamış, kâğıtları buruşturup pencereden savurmuşlardı. </st><st c="1270">Ucuz kolonya kokusu geliyordu. </st><st c="1301">Yaşlılar, yerlerinde kıvrılmışlardı. </st><st c="1338">Daha gençler, başlarını kollarına dayamış, kestiriyorlardı.</st></p><p></p><p><st c="1397"> Aydın, sahanlıkta duruyordu. </st><st c="1427">Bir sigara yakmıştı; arkasında uzayıp giden yola bakıyordu. </st><st c="1487">Gözleri yarı aralıktı. </st><st c="1510">Arkadaki yol şeridi uzadıkça, evden ayrılmanın tedirginliği de azalıyor, birbaşınalığa alıştığını duyuyordu Aydın. </st><st c="1625">Yepyeniydi düşleri. </st><st c="1645">Eskiden, kendi adına düşlediği gelecek, nedense hep geçmişiyle bağlantılı olmuştu; baba eviyle. </st><st c="1741">Oysa evden ayrılışının ilk basamağı sayılan bu tren yolculuğunda, geleceğe ilişkin düşleri, geçmişten kopuk, bağımsız uzanıyordu önünde. </st><st c="1878">Konya yoktu, Denizli yoktu artık. </st><st c="1912">Geriye dönmek yoktu. </st><st c="1933">Emeğinden, bileğinin gücünden başka hiçbir güvencesi yoktu. </st><st c="1993">Önce İstanbul’da bahtını sınayacaktı bir, sonra askerlik... </st><st c="2053">Bilinmedik bir serüvene atılan bir delikanlının duyabileceği gizemli seslere bıraktı kendini, trenin sallantısına kulak verdi. </st><st c="2180">Arasıra sızlıyordu içi, evet. </st><st c="2210">Ortaokulu bitirebilseydi hiç değilse, adam olsaydı şöyle. </st></p><p><st c="2268">“Öbür oğullarıma hiç benzemezsin sen,” derdi babası sık sık hem öfke hem de belli belirsiz bir gurur sezilirdi sesinde –“Hiç benzemezsin. </st><st c="2406">Zaten küçüklüğünden belliydi senin köylük yerde edemeyeceğin.”</st></p><p><st c="2468"> Öküzleri dürtemiyordu sözgelimi. </st><st c="2502">Önce, işten kaytarmak için yalandan ağladığını sanmışlardı ama sonra inandılar. </st><st c="2582">Hayvanların canını yakmayı içi götürmüyordu bu oğlanın. </st><st c="2638">Duyulmuş şey değil. </st><st c="2658">O yaştaki oğlanlar bayılırlardı öküz dürtmeye. </st><st c="2705">“İçli çocuk bu,” dediler tanışları babasına. </st><st c="2750">“Bu, doğuştan, filmlerde gördüğümüz şehir oğlanı. </st><st c="2800">Bize benzemiyor. </st><st c="2817">İyisi mi, sen okut bunu.”</st></p><p><st c="2842"> Ortaokuldayken, arkadaşlarının aşk mektuplarını Aydın yazardı. </st><st c="2906">Manileri hep bol uyaklıydı...</st></p><p></p><p><st c="2935"> Tam o sırada kızı gördü. </st><st c="2961">İlerde, pencerenin yanında oturuyordu. </st><st c="3000">Başı, camdan vuran ışıkta pırıl pırıldı. </st><st c="3041">Saçlarının her teli, ayrı ayrı yunmuş, taranmıştı sanki. </st><st c="3098">Taç yapraklarına gömülü duran bir papatya gibi aydınlıktı. </st><st c="3157">Mavi kırmızı çiçekli, alçakgönüllü bir basma giysi vardı üstünde. </st><st c="3223">Yakası beyazdı. </st><st c="3239">Giysisindeki çok renkliliğe son veren, böylece yüzünün içtenliğini, temizliğini büsbütün ortaya koyan beyaz bir yaka. </st><st c="3357">Bir dergi tutuyordu elinde. </st><st c="3385">Besbelli, kimseyle konuşmak zorunda kalmamak için almıştı dergiyi, okuduğu yoktu. </st><st c="3467">Dalgın dalgın çeviriyordu sayfaları. </st><st c="3504">Aydın’ın gözleri uzun süre takılı kaldı kıza. </st><st c="3550">Bir ara gözgöze geldiler. </st><st c="3576">Aydın utançla gülümsedi. </st><st c="3601">Kız da güldü. </st></p><p><st c="3615">Tren hızla ilerliyordu. </st><st c="3639">Yolculuk sonlarına doğru kurulan telaşlı dostluklar pekiştiriliyordu. </st><st c="3709">Yerler değişilmiş, herkes yeni edindiği arkadaşın yanına oturmuştu. </st><st c="3777">Adresler verilip alınıyor, kartlar uzatılıyor, böreklerle kalan köfteler değiş tokuş ediliyordu. </st><st c="3874">Sahanlığa girip çıkanlar, geçerken birbirlerinin omuzlarını tutuyorlardı çekinmeden. </st><st c="3959">Vagona giren yabancılar, düşman bakışlarla süzülüyordu. </st></p><p><st c="4015">Bir ara bir el değdi Aydın’ın omuzuna. </st><st c="4054">Döndü baktı: o kızdı.</st></p><p><st c="4075"> — Patladım sıkıntıdan, dedi kız gülerek. </st><st c="4117">İki çift laf edecek kimse yok. </st><st c="4148">Yanımdaki yer boş, gelin oturun isterseniz. </st></p><p><st c="4192">Öne geçti, yürüdü. </st><st c="4211">Bacağı, sağ bacağı aksıyordu iyiden iyiye. </st><st c="4254">Gerçekten aksıyor muydu, yoksa trenin sarsıntısına karşı koyabilmek için iki yana tutuna tutuna yürüyüşü mü yanıltıyordu gözü? </st></p><p><st c="4381">Aydın, nedenini anlayamadığı bir sıkıntı duydu. </st><st c="4429">Kızın yanına ilişti. </st></p><p><st c="4450">Kız, çantasındaki torbadan bir sigara böreği çıkardı, uzattı.</st></p><p><st c="4511"> — Ben yapmadım ama, dedi gülerek. </st><st c="4546">(O gülünce, Aydın’ın tedirginliği geçiverdi.) Sağolsun annem, son anda çantaya tıkıverir bunları. </st><st c="4644">Hâlâ çocuğum onların gözünde. </st><st c="4674">Koskoca kız oldum, hâlâ ağabey baskısı, baba baskısı... </st><st c="4730">En küçük olmamın payı da var asıl...</st></p><p><st c="4766"> Durdu, Aydın’ın gözlerinin içine bakarak ekledi: </st></p><p><st c="4816">—... </st><st c="4821">asıl, sakatlığım yüzünden. </st></p><p><st c="4848">Aydın, deminki tedirginliğinin garip bir korkuya dönüştüğünü duydu. </st><st c="4916">Bu adsız duygulara, kızın topallığının yol açabileceğini düşününce utandı; yutkundu, gülümsedi: </st></p><p><st c="5012">— Öğrenci misiniz? </st></p><p><st c="5031">— Enstitüye gidiyorum. </st><st c="5054">Çiçek-şapka bölümüne. </st><st c="5076">Kendi entarilerimi dikecek kadar dikiş biliyorum tabii. </st></p><p><st c="5132">— Ben de İstanbul’a iş bulmaya, dedi Aydın. </st><st c="5176">Kışın askere gideceğim, o da çıksın aradan. </st></p><p><st c="5220">Börekler bitmişti. </st><st c="5239">Hemen bir el bezi çıkardı kız. </st><st c="5270">Şaşılacak bir rahatlıkla Aydın’ın ağzının kıyısında kalan börek kırıntılarını sildi. </st></p><p><st c="5355">— Kışlar güç geçiyor, dedi. </st><st c="5383">Yazışalım en iyisi. </st><st c="5403">Şu, bir arkadaşımın adresi. </st><st c="5431">Eve de yazabilirsiniz ya...</st></p><p></p><p><st c="5458"> Kalkmak. </st><st c="5468">Hemen kaçmak gerek. </st><st c="5488">Gitmek. </st><st c="5496">Kızın üstünde kurduğu bu garip egemenlikten hemen kurtulmak. </st></p><p><st c="5557">Yapamadı Aydın, onun uzattığı kâğıda İstanbul’daki amcasının adresini yazdı.</st></p><p><st c="5633"> Haziran başlarıydı.</st></p><p></p><p><st c="5653"> II</st></p><p><st c="5656"> “Derken yenge, mektuplar sıklaştı. </st><st c="5692">İnsan askerdeyken, mektup kadri bilir. </st><st c="5731">İki yıl mektuplaştık kızla. </st><st c="5759">Hep düşünmüşümdür: aklından asıl geçenleri hiç yazamazsın mektuba. </st><st c="5826">Karşındakinin beklediklerini, istediklerini yazarsın ki mektupsuz kalmayasın. </st><st c="5904">Kendi zararına hep, onun yararına. </st><st c="5939">Bir sevgili düşlemişsindir yıllardır, boyuna ona yazarsın aslında. </st><st c="6006">Kız da kafasındaki sevgiliden bilir senin mektubunu. </st></p><p></p><p><st c="6059">Dur, karıştırdım lafı. </st><st c="6082">Nereden nereye. </st><st c="6098">Ha, kararlıyım, onu anlatacaktım sana. </st><st c="6137">Kırkağaç’a o yüzden gidiyorum. </st><st c="6168">Mektupta yazamadıklarımı kızın yüzüne söyleyeceğim. </st><st c="6220">Namuslucası bu. </st><st c="6236">Kusura bakma, diyeceğim, yol yakınken dönelim; çok uzadı bu mektup işi. </st><st c="6308">Doğru dürüst tanımıyoruz bile birbirimizi. </st><st c="6351">Trende gülüştüğün her erkekle, her kızla evlenecek olsan...</st></p><p></p><p><st c="6410"> O aralar, Kumkapı’da bir meyhanede garsonluk ediyorum, ne var ki elime geçen para bir evi geçindirmez. </st><st c="6514">Gözüm de açılmış o iki yılda. </st><st c="6544">Bir kere, okumadığıma yanmıyorum artık. </st><st c="6584">Elin züppeleri baba parasıyla okumuş da adam mı olmuş, değil mi? </st><st c="6649">Sonra biliyorum, yüksekokul aslanın ağzında. </st><st c="6694">Yani liseyi bitirip memur olsaydım, en çok bugünkü kadar kazanırdım zaten. </st><st c="6769">Yani gerçekleri görmeye başlamışım. </st><st c="6805">Kim kimin sırtına binmiş, kim kimin avantasından geçiniyor. </st><st c="6865">Çiçek-şapka dersi gören bir taşra kızının benden neler isteyeceğini, neler umacağını biliyorum artık. </st><st c="6967">Gelgelelim, rakkadanak kırmak da gelmiyor içimden. </st><st c="7018">Allahın sakatı, yazık. </st></p><p></p><p><st c="7041">Kırkağaç’a vardığımda öğleydi. </st><st c="7072">Lacivertlerimi çekmişim; tek yabanlığım bu lacivertler ama ceket omuzuma asılı.</st></p><p><st c="7151"> Gittim, kahveye oturdum. </st><st c="7177">Biraz ötede, kırda, yoldan ırak bir ceviz ağacı var. </st><st c="7230">Onun altında buluşacağız kızla. </st><st c="7262">Son mektupta öyle kararlaştırdık. </st><st c="7296">Bir saat de boş vaktim var daha. </st><st c="7329">Nasıl geçecek? </st></p><p><st c="7344">Ansızın, o gün trende duyduğum korku bastırıyor. </st><st c="7393">Yanlış mı yaptım buralara gelmekle? </st><st c="7429">Küçük yer. </st><st c="7440">Issız. </st><st c="7447">Kızla görseler, bir şey sanırlar. </st></p><p><st c="7481">Kahvedeki delikanlılar, kötü kötü süzüyorlar beni. </st><st c="7532">Yabancıladılar diyorum, ondan belki. </st><st c="7569">Boyunbağımı düzeltip bir orta şekerli istiyorum. </st><st c="7618">Derken gençten biri seğirtiyor yanıma: </st></p><p><st c="7657">— Selamünaleyküm ahbap, diyor. </st><st c="7688">Nereden böyle? </st></p><p><st c="7703">— Aleykümselam, diyorum, İstanbul’dan. </st></p><p><st c="7742">— Birini mi arıyordun? </st><st c="7765">Yardım edelim. </st></p><p><st c="7780">— Yok, diyorum. </st><st c="7796">Gezmeye geldim. </st></p><p><st c="7812">— Gel bir beş yapalım vaktin varsa. </st></p><p><st c="7848">Bu adamı gözüm mü bir yerden ısırıyor, birine mi benzetiyorum, çıkaramıyorum. </st></p><p><st c="7926">Bir ara, tavladan kaldırıyor gözlerini, dik dik bakıyor: </st></p><p><st c="7983">— Biz de hayırlı bir iş için geldin sandık. </st><st c="8027">İstanbul’dan birini bekliyoruz da. </st><st c="8062">Seni lacivertli görünce... </st><st c="8089">Her neyse. </st></p><p><st c="8100">Bir mars o, iki mars bir oyun ben. </st><st c="8135">Kalkıp dışarı çıkıyorum. </st><st c="8160">Sık sık arkama bakıyorum yürürken. </st><st c="8195">Gelen yok.”</st></p><p></p><p><st c="8206"> III</st></p><p><st c="8210"> Kız, ceviz ağacının altındaydı. </st><st c="8243">Beyaz bir başörtü bağlamıştı başına. </st><st c="8280">Aydın, uzun süre tanıyamadı onu. </st><st c="8313">Yüzü, aklında kaldığı gibi değildi. </st><st c="8349">Bacağı sakat olmasa, sanki başka biriydi. </st><st c="8391">Ağlamaktan gözleri şişmişti. </st></p><p><st c="8420">— Son mektubunu ağabeyimler yakaladılar, diye girdi söze. </st><st c="8478">Çabuk git buradan. </st><st c="8497">Söyledim, aramızda bir şey yok, yalnızca mektuplaşıyoruz dedim, inanmadılar. </st></p><p><st c="8574">Aydın ceketini koluna aldı, şaşkınlık, çaresizlik içinde ağacın gölge yerine çöktü. </st><st c="8658">Kız, başörtüsünü çıkardı, onun altına serdi. </st><st c="8703">Kolları çürük içindeydi ama yakınma yoktu sesinde. </st><st c="8754">Yazgısını kabullenmiş gibiydi. </st></p><p><st c="8785">Sustular. </st><st c="8795">Bu olay çıkmamış olsa, konuşacakları bir şey yoktu zaten. </st><st c="8853">Mektupla konuşmaya alışkındılar. </st></p><p><st c="8886">Aydın’ın gölgeyi kollayıp her kımıldayışında, kız da kalkıyor, başörtüsünü onun altına seriyordu. </st></p><p><st c="8984">— Akşama seni yemeğe bekliyorlar, dedi sonunda. </st><st c="9032">İstemiyorsan gelme sakın. </st><st c="9058">Seni zorlamak aklımın ucundan geçmez. </st></p><p><st c="9096">Aydın, ardından başörtüsüyle koşuşturan bu topal kızcağıza baktı:</st></p><p><st c="9161"> — Neden gelmeyeyim? </st><st c="9182">dedi kesin bir sesle. </st><st c="9204">Nasılsa bir gece kalacaktım Kırkağaç’ta. </st><st c="9245">İznim var. </st><st c="9256">Gelir anlatırım durumu seninkilere. </st><st c="9292">Çekinecek ne var? </st><st c="9310">Elimi bile değdirmedim ki sana. </st></p><p><st c="9342">O eski gündekine benzer bir yalaz geçti kızın yüzünden: </st></p><p><st c="9398">— Seviyor musun beni hâlâ? </st></p><p><st c="9425">Aydın, mektuplarda söylemeye alışmıştı nasılsa. </st><st c="9473">Bir eksik, bir fazla ne farkederdi? </st></p><p><st c="9509">— Seviyorum tabii, dedi. </st></p><p></p><p><st c="9534">IV</st></p><p><st c="9536"> “Tam bir zengin sofrasıydı yenge. </st><st c="9571">Hani bir kuşsütü eksik dediklerinden. </st><st c="9609">Kız giyinmiş, süslenmiş, boyanmış. </st><st c="9644">Beline bir çiçek de takmış. </st><st c="9672">Öğlenki o ağlamaklı, zavallı kız nerede, bu nerede? </st></p><p><st c="9724">Kahvede tavla oynadığım delikanlı, ağabeyiymiş meğer, ordan benzetmişim. </st><st c="9797">Kadehini kaldırırken güldü bana: </st></p><p><st c="9830">— Yamansın abi, dedi. </st><st c="9852">Ağzından alamadık bir türlü. </st><st c="9881">Güzel ama. </st><st c="9892">Erkek adam sır vermemeli. </st><st c="9918">Aferin. </st></p><p><st c="9926">İçki şişeleri, yemekler birbirini izliyor. </st><st c="9969">Bir gevşekliğe girmişim ki aklın durur. </st><st c="10009">Çaresizim. </st><st c="10020">Kıstırılmışım. </st></p><p><st c="10035">Ansızın babaları karışıyor söze: </st></p><p><st c="10068">— Ne iş yapıyordun sen oğul? </st></p><p><st c="10097">— Garsonum Kumkapı’da, diye atılıyorum telaşla. </st><st c="10145">(Nedense bu garsonluk dalgasını tutmayacaklarına güveniyorum.)</st></p><p><st c="10207"> — Sermaye vereyim sana, diyor. </st><st c="10239">Kendi dükkânını aç. </st><st c="10259">Benim küçük oğlan boşta. </st><st c="10284">Al onu da yanına, adam et. </st></p><p><st c="10311">Sözlerin gidişini kavrayamıyorum. </st><st c="10345">Boyuna alnımı oğuşturuyorum. </st></p><p><st c="10374">— Teşekkür ederim ama, diyorum, işimden hoşnutum şimdilik. </st><st c="10433">Kimseye borçlanmak da istemem. </st></p><p><st c="10464">Kız ayağa fırlıyor ansızın, mutfağa anasına yardıma koşuyor. </st></p><p><st c="10525">— Açık konuşalım, kızımız kusurludur, diyor baba fısıldarcasına. </st><st c="10590">Bunu borç kabul etme. </st><st c="10612">Hem kızım seviyor seni. </st></p><p><st c="10636">Bir daha gelmeyecek bir an bu, biliyorum. </st><st c="10678">Ya şimdi konuşurum, ya hiç. </st><st c="10706">Bir daha ele geçmez. </st><st c="10727">Doğru sözcükleri bulmaya çabalıyorum: </st></p><p><st c="10765">— Kusuru önemli değil, diyorum, iyi bir kız, yalnız ben hiç...</st></p><p><st c="10827"> — Aferin oğlum, diye kesiyor sözümü, (sırtıma vuruyor), ben de bunu beklerdim senin gibi onurlu bir delikanlıdan. </st></p><p><st c="10942">Kalkıyor. </st></p><p><st c="10952">Kızına sesleniyor. </st></p><p><st c="10971">İki altın halka çıkarıyor cebinden. </st><st c="11007">Elimi yakalıyor. </st></p><p><st c="11024">Kıza bakıyorum; bir şey söylesin istiyorum. </st><st c="11068">Çıt yok. </st><st c="11077">Gülümsüyor. </st></p><p><st c="11089">Elimi öylece uzatıyorum. </st><st c="11114">Olmaz böyle şey, diyorum kendi kendime, nasılsa gerçeği anlarlar sonunda. </st></p><p></p><p><st c="11188">İnanmazsın yenge. </st><st c="11206">Nikâh memurunun karşısına çıkana kadar hafife aldım işi. </st><st c="11263">Bir şey çıkacaktı mutlaka. </st><st c="11290">Böyle saçma iş olmazdı. </st><st c="11314">Bak, beş yıl geçti aradan daha alışamadım. </st><st c="11357">Bir şey çıkacak diye bekliyorum. </st><st c="11390">Bu beş yılda ailece yerleştiler benim eve. </st><st c="11433">Sermayeden geçtik, bir de pirinç, zeytinyağ falan yolluyoruz Kırkağaç’taki akrabalara, kendi cebimizden. </st></p><p><st c="11538">Çiçek-şapka yapmayı, entari dikmeyi hepten boşladı hanım. </st><st c="11596">Bir giydiğini bir daha giymiyor. </st><st c="11629">“Masrafı biraz kıssak... </st><st c="11654">Bak bu garsonluğun yoktur garantisi. </st><st c="11691">Şimdi iyi güzel ama bir gün çalışamazsam tamam” desem, hemen sakatlık konusunu açıyor. </st><st c="11778">Çekiliyor bir köşeye, ağlıyor. </st><st c="11809">Suratı hep bir karış zaten. </st></p><p><st c="11837">Hadi acıyorum yeni baştan.”</st></p><p></p><p><span><st c="11864"> Haziran başlarıydı. </st><st c="11885">Yaz suyu çıkageldi. </st><st c="11905">Bahar dallarını, dağılmış yapraklarını kendine kattı. </st><st c="11959">Denizlerin ölü yerlerinde harelenen mazot birikintilerini, çöpleri silip süpürdü. </st></span></p><p><span><st c="12041">Taze bir solukla geldi yaz suyu: dönemeçleri rüzgârladı, suları burgaçladı, arıttı, dolaşır kıldı.</st></span></p><p><span><st c="12139"> İlkin kendi başınaydı ama kısa sürede yayıldı, dağıldı, kıyıyı sardı, etkiledi. </st><st c="12220">Bir dahaki Hazirana kadar görünmemecesine. </st></span></p><p><span><st c="12263">Önce balıkçılar ayırdettiler bu gelişi. </st><st c="12303">Renkli ağlarını kıyıya serip onarmaya koyuldular. </st><st c="12353">Sonra kıyıdaki sıralar doldu; çocuklar bacaklarını denize soktular. </st><st c="12421">Karşı kıyıyı saran buğu yer yer sıyrıldı.</st></span></p><p><span><st c="12462"> Bir tankerin tok sesi çöktü suyun dibine. </st><st c="12505">Havaya, bir tren düdüğünden artakalan onulmazlık duygusunu bıraktı.</st></span></p><p></p><p><span><st c="12572"> Acı, kısa sessizliklerle, nokta nokta belirlendi Aydın’ın genzinde. </st><st c="12641">Sonra o noktalar teker teker yandı. </st><st c="12677">Aydın eğildi; sinek pislikleri, içki lekeleri, balık kılçıklarından sıvaşmış yağlarla dolu örtüyü çekti masanın üstünden, içeri gidip bir yenisini, temizini aldı, serdi. </st><st c="12847">Çatal, bıçak, tabak getirdi, koydu. </st><st c="12883">Çiçek getirdi bir bardağın içinde, koydu. </st></span></p><p></p><p><span><st c="12925">Birbirlerini gerçekten, bir yemek süresince bile olsa gerçekten sevecek bir kadınla bir erkek için hazırladı masayı. </st><st c="13042">Durdu. </st><st c="13049">Bekledi. </st></span></p><p><st c="13058">Temmuz 1973</st></p></div></div><div id="charCountTotal" value="13070"></div></body>
</html>
