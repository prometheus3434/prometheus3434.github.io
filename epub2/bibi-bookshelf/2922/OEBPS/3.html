<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3.html" xml:lang="tr-TR"><div><p id="toc_marker-1"><st c="7"> Hakların En Güzeli</st></p><p><st c="26"> Hüseyin’e</st></p><p><st c="36"> O kadar yalnızdık ki canım ablam, bir gök parçası vardı baktığında, bir küçük tarla bir de ablamla ben. </st><st c="141">Allahı boşver. </st><st c="156">O gözetse serçeleri gözetir kış günleri yem bulduraraktan ki bize yaramaz. </st><st c="231">Hiçbir zaman serçe olmadım ki canım ablam, gözetilmedim ki. </st><st c="291">Kopardım aldım evelallah. </st><st c="317">Her şey karşılıklı olmalı.</st></p><p><st c="343"> Canım bırak oynasın çocuk, ırgalama. </st><st c="381">Güzel oğlan doğurmuşsun eline sağlık. </st><st c="419">Bırak vursun topa gönlünce. </st><st c="447">Koşuştursun. </st><st c="460">Yıkarız yüzünü demli çayın suyuylan, bol soğuk su içiririz. </st><st c="520">Bir şey olmaz, kulak asma sen. </st><st c="551">Ferah tut içini. </st><st c="568">Çök şöyle bir köşeye. </st></p><p></p><p><st c="590">Yok yok, çimenlere değil. </st><st c="616">Bekçiyle belaya girer başımız. </st><st c="647">Diyorsun ki sen, şimdi bekçi gelirse falan, diklenirim diyorsun. </st><st c="712">Derim ki, diyorsun, çimenler bakımsız, su bile verilmemiş bunlara, sahip çıkılmamış; yani kimse bunlara, çimen diyemez ki oturamayayım, diyorsun. </st><st c="858">Bilirim çökersin sen toprağa canım ablam. </st><st c="900">Yaraşırsın da. </st><st c="915">Ama anlamaz bu dürzüler. </st><st c="940">Ne diye konuştuğuna şaşmaktalar benlen. </st><st c="980">Çünkü biz evelallah bilirsin. </st><st c="1010">Taksim’den başlamacasına bütün Beyoğlu’nda, meyhanelerde, (sözüm meclisten dışarı) kerhanelerde, sazlarda, pasajlarda, diskoteklerde, sonra uzun saçlı oğlanların dadandığı yerlerde hepten biliniriz. </st><st c="1209">Gelgör, yaş kırkı buldu. </st><st c="1234">Kocadık. </st><st c="1243">Çay işi ondan. </st><st c="1258">Yani yaşlandım diyerekten. </st><st c="1285">Yoksa şu yangelen heriflere, nursuz kocakarılara çay koşuşturmalar, azara alışmalar, susmalar, bekçiyle hır çıkarmamalar, gidip belediyeye köylülük oynamalar... </st><st c="1446">Sırf şu işi bana bıraksınlar, şu büfeyi. </st></p><p><st c="1487">Dilekçe mi dedin? </st><st c="1505">Kimin iyi hal kâğıdı? </st><st c="1527">Kimin yeri yurdu?</st></p><p></p><p><st c="1544"> Çocuksun be ablam. </st><st c="1564">Köylülük oynamak daha kolaydır. </st><st c="1596">Neden dersen: Deviriyorum kasketi memurların önünde, ellerimi kavuşturuyorum. </st><st c="1674">“Çok yoksulum,” diyorum, “bakın çoraplar da delik.”</st></p><p></p><p><st c="1725"> Bunlar köylüyü öyle başka sanırlar ki kendilerinden, öyle ayrı sanırlar ki ablam, şaşırıverirler karşılarıda görünce. </st><st c="1844">Hoşlanırlar bir çeşit diyeyim de anla. </st><st c="1883">Oyalanırlar yani. </st><st c="1901">Bilmezler ki bir elime geçseler. </st><st c="1934">Şu iş bir bitse...</st></p><p></p><p><st c="1952"> Elbet çayla olmuyor bu üstbaş, şu takım elbiseler. </st><st c="2004">Boşuna geçinmiyoruz şu dünyada. </st><st c="2036">Yaşayıp da... </st><st c="2050">O yüzden diyorum ya, ömrümüz kısa olsun daha iyi. </st><st c="2100">Trafik daha az aksar biz olmazsak, arabalılar da daha az çekinir. </st><st c="2166">Yırtına bozula düzelecek bu dünya ama biz yetişemeyeceğiz nasılsa. </st></p><p></p><p><st c="2233">Ha bak, ayağım kokuyorsa hoşgör; yıkasam da aynı çorabı giymemdendir. </st><st c="2303">Ve aklında bulunsun, çorabın içinde bir on kağıt vardır hep. </st><st c="2364">Ölürsem, hesabı görmeden gitmeyeyim diye. </st><st c="2406">Bak bu çok önemli, anladın mı? </st><st c="2437">Hesap başkadır, haraç başka. </st><st c="2466">Şimdi sana şurada bir çay ısmarlayayım kendi cebimden, o çay benim olsun hiç değilse. </st><st c="2552">Dokunma. </st><st c="2561">Koy paranı cebine. </st><st c="2580">Yürekten kopan bir şeyimiz kalsın bırak. </st></p><p></p><p><st c="2621">Evet iyi bildin. </st><st c="2638">Hep kapalı yere veririm sırtımı otururken. </st><st c="2681">Tezgâha, varsa. </st><st c="2697">Çünkü çok tattık arkadan gelen serseri kurşunları, çok gördük sarhoşluk numarasına vurup bıçağı geçiriverenleri insanın ciğerine. </st><st c="2827">Alışınca kolaydır inan. </st><st c="2851">Zorlu yıllardan kalma bir alışkanlıktır, gelir kendiliğinden yerleşir yüreğine yüreğine. </st><st c="2940">Herifler haklı çünkü. </st><st c="2962">Adam vurmaktan on yıl yatan kim iş verir çıkınca? </st><st c="3012">Ama biz de haklıyız. </st><st c="3033">Yani yaşayacağız. </st></p><p><st c="3051">Bak, dinlemiyorsun gene. </st><st c="3076">Gözün oğlanın üstüde hep. </st><st c="3102">Sal diyorum, dinlemiyorsun. </st><st c="3130">Dinlemezsin, çünkü tekin kadın değilsin sen. </st><st c="3175">İlk gördüğümde anlamıştım (hani ağabeyimle gelmiştiniz). </st><st c="3232">Canım sıkıldı dedin, oturdun yanıma. </st><st c="3269">Şimdi benimle çay içiyorsun; çağırıyorsun tezgaha, yok bira ısmarlamakmış. </st><st c="3344">İşemeye kalksam, kaptırmıyorsun yerimi başkalarına. </st><st c="3396">Yani rahatını kaçırıyorsun şu dürzülerin, şu hanım evlatlarının. </st></p><p><st c="3461">Biz iki çeşit biliriz kadınları, rahat ederiz; orospularla hanım hanımcık olanlar. </st><st c="3544">Orospuları iyi tanırım bak. </st><st c="3572">İş icabı. </st><st c="3582">Merdiyle kancığını bir bakışta ayırt ederim. </st><st c="3627">Aman vermemecesine hem, yerine göre. </st><st c="3664">Hanımları pek bilmem ama herhal evlerinde oturur, dikiş dikerler, un elerler efendicağzıma, çocuk doğururlar falan. </st><st c="3780">Sonra salça yapar, tarhana serer. </st></p><p><st c="3814">Sen mi nesin peki? </st><st c="3833">Bak kadın dediğin sormaz böyle soru, onu da bilirim. </st><st c="3886">Okumuşsun besbelli. </st><st c="3906">Saçını boyatmışsın. </st><st c="3926">Oğlan doğurmuşsun. </st><st c="3945">Daha ne? </st><st c="3954">Bir rakı mı içsek dedin? </st><st c="3979">Olur mu ulan, şey yani canım ablam, olur mu? </st><st c="4024">Diyorum ya cinsinde bir tekinsizlik var senin. </st><st c="4071">İlk görüşte bildim. </st><st c="4091">Nerden mi? </st><st c="4102">Gözlerinden, ablamın öz öfkeli Gürcü gözlerinden. </st></p><p></p><p><st c="4152">Evet yoktu ana baba. </st><st c="4173">Bizim köylük yerlerde ana baba dayanmaz pek. </st><st c="4218">Genç kızken dökülür dişleri anaların. </st><st c="4256">Bir de bakarsın ihtiyarlamışlar, ölüp gitmişler. </st><st c="4305">Toprağın olmuşlar. </st><st c="4324">Biz gene süreriz toprağı, onlarla büsbütün bereketlenmiştir. </st><st c="4385">Yani yoksulluk anlatılmaz be ablam. </st><st c="4421">Yoksulluk yaşanır anca. </st><st c="4445">Gerisi puştluktur. </st><st c="4464">Yani anlatıp. </st><st c="4478">Kanına ekmek banıp o ekmekle semirmektir. </st><st c="4520">Övünmek gibi bir şeydir anladın mı? </st><st c="4556">Ayıptır. </st><st c="4565">Öfkeli gözünü ayrı tuttum be ablam ama ayrı dil konuşuyoruz ne olsa. </st><st c="4634">Sen benim asıl konuşmamı hemşerilerimin yanında göreceksin. </st></p><p></p><p><st c="4694">Üsteleme. </st><st c="4704">Yolumuz ayrı çünkü. </st><st c="4724">Anlayamazsın. </st></p><p><st c="4738">Bak şimdi: Tut ki sen bahçede dolanıyorsun bak. </st><st c="4786">Elin iti sokuluyor yanına, asılıyor. </st><st c="4823">Ben susarım, görmezlikten gelirim, öyle dururum, her bir şeye katlanırım: Aman acele et canım ablam, et de dön köşeyi! </st><st c="4942">Ayağına kurban dön köşeyi! </st><st c="4969">Sen köşeyi döndün mü ben tepesindeyimdir dümbüğün rahat rahat. </st><st c="5032">Yani kadın karakola gitmez bizim töremizde. </st><st c="5076">Başka bahane mi yok dövüşe? </st><st c="5104">Ama sen anlamazsın. </st><st c="5124">“Ulan”, dersin, “ben de adam bilmiştim bunu,” dersin. </st><st c="5178">Yalan mı? </st><st c="5188">Neden? </st><st c="5195">Yollarımız ayrı çünkü. </st><st c="5218">Konuşturuyorsun beni daha. </st><st c="5245">Evet kurnazım. </st><st c="5260">Yok ne olacaktım? </st><st c="5278">Benim iyi yürekli, saf olmam şehirlinin rahatıdır anladın mı? </st><st c="5340">Köylü iyiydir falan derler ya sizinkiler. </st><st c="5382">Ulan ahlaksız, basmışın herifin ümüğüne, ulan herifin her çaresi kesik, bir de yüreğini yerli yerinde taşıyacak. </st><st c="5495">İnsaf be! </st><st c="5505">Yoksulluk kötü eder insanı, eli para tuttu mu hırslı eder (bizde para yok Allahtan) bunlar iki. </st><st c="5601">Sözgelişi ben kötüyüm. </st><st c="5624">Sözgelişini laf olsun diye söyledim, kötüyümdür. </st></p><p></p><p><st c="5673">Kârlı bir iş düştü geçende. </st><st c="5701">Büyük para var. </st><st c="5717">Zengin iki oğlandılar. </st><st c="5740">Babaları çiçekçi. </st><st c="5758">Yok, öyle bildiğin çiçek satıcılarından değil, çiçek işletmecisi diyeyim de anla. </st><st c="5840">Herifi bir kimvurduya getirsen... </st><st c="5874">Yol uzak zaten, ıssız. </st><st c="5897">Bizim hemşeridir de oğlanlar, oradan ben geliyorum akıllarına. </st><st c="5960">İşleri kötülemiş Hüseyin’in demişler. </st><st c="5998">Bizim moruk ortadan kalkarsa hem bize yarar demişler, hem ona. </st><st c="6061">Düşünmüşler eksik olmasınlar. </st></p><p><st c="6091">Niye mi almadım işi? </st><st c="6112">Şu yüzden canım ablam, inan yalnız bir yüzden: öldürtenler, ölecek herif kadar puşttular da ondan, belki beteri. </st><st c="6225">Bulaşmak istemedim. </st><st c="6245">Para iyi, orası öyle ama... </st><st c="6273">Hem bir puştun eksilmesi de az şey değil dünyadan. </st><st c="6324">Yazık, öbürlerini tanıyorum: oğullarını.</st></p><p></p><p><st c="6364"> Bir kahvelerini içtim, düşüneyim dedim. </st><st c="6405">Yekten reddetmek olmaz, ayıptır. </st><st c="6438">Kalktım şuraya geldim. </st><st c="6461">Ulan, şey yani canım ablam, bir baş ağrısı... </st><st c="6507">Çarelerimiz kesik. </st><st c="6526">Ulan diyorum kendi kendime, belediye işi oyuna gelecek, yapmayacaklar. </st><st c="6597">Bir puşt da eksilsin varsın. </st><st c="6626">Oturup tavşan kanı üç çayla iki aspirin içiyorum, bana mısın demiyor. </st><st c="6696">Kafamın ağrısı orda. </st><st c="6717">Yoksa şehirli mi oluyorum, ince mi düşünüyorum diyerekten içerliyorum kendime. </st><st c="6796">Baş ağrısı ondan belki. </st><st c="6820">Kırk yılın belalısı kalk bir bahaneyle mis gibi işi geri çevir. </st><st c="6884">Yaşlanıyor muyum ne? </st></p><p><st c="6905">Önce o mu davransaydı dedin? </st><st c="6934">Kim? </st><st c="6939">Baba mı? </st><st c="6948">İnandığım biri mi? </st><st c="6967">İnandığım bir şey için mi? </st><st c="6994">Kimler? </st><st c="7002">Harbi konuş. </st><st c="7015">Zora koşma be ablam. </st><st c="7036">Şunu iyi bil: iyice tanımalıyım vuracağım adamı. </st><st c="7085">Ya da hiç tanımadığım birini gözümü kırpmadan vururum. </st><st c="7140">Alıştım.</st></p><p><st c="7148"> Evet, belki aynı dili konuşuyoruz şimdi: öfke deyince, ölüm deyince, zulüm deyince. </st><st c="7233">Ablamda da bir şeyler vardı ki, senin gibi böyle tekinsiz bir şeyler derdi ki iyilikle değişmem, adını da bilmem. </st><st c="7347">Onun da iki eli sığardı tek avucuma. </st><st c="7384">Senin gibi sıkı tokalaşırdı, adamın gözlerinin içine içine bakardı. </st><st c="7452">Sonra her dönüşünde başka bir koku yayılırdı ki, bilirsin bizim oraların azdır, kıttır çiçeği, hangisine benzeteceksin. </st><st c="7572">Saçları örülüydü ki ne örgüler!</st></p><p><st c="7603"> Onlar değil diyeceğim. </st><st c="7627">Anamdı o benim; ablam değil, özanamdı. </st><st c="7666">Tarlada, kızgın güneşin altında küçümen kollarıyla çapayı nasıl kaldırırdı bilmem. </st><st c="7749">Ne yana baksak, bir küçük bozkır güneşi kavururdu. </st><st c="7800">Sonra toprağa yatırırdı beni. </st><st c="7830">Boş memesini dayardı ağzıma. </st><st c="7859">Gözlerimin içine bakar, analık ederdi. </st><st c="7898">Bunlar bir bir çizilmiş aklıma. </st><st c="7930">Öksüz kalmayayım isterdi. </st><st c="7956">Bir daha, seni bir yana koy, kimse bakmadı gözlerimin içine... </st><st c="8019">Ya korktular, ya sevmediklerinden. </st><st c="8054">Kimse mecbur değil ya... </st><st c="8079">Ama içim daraldı ablam. </st><st c="8103">Kavak dalı gibi kurudu kaldı susuzluktan. </st><st c="8145">Bir kova su dökecek yok. </st></p><p></p><p><st c="8170">Sonra mı? </st><st c="8180">Bilmem hangi yıldı. </st><st c="8200">Bir ortakçı buldu ablam. </st><st c="8225">Neden diyeceksin. </st><st c="8243">Tarlayı bir yandan çapalamaktan, bir yandan beni küçük kollarında taşımaktan yoruldu besbelli. </st><st c="8338">O da küçüktü çünkü. </st><st c="8358">Herif yerleşti eve enişte oldu. </st><st c="8390">Şaşı. </st><st c="8396">Bir gözü başka yana bakıyor. </st><st c="8425">Lakin yoksulluk da azaldı. </st><st c="8452">Paralı biraz. </st><st c="8466">Süt falan bollaştı, inekler arttı. </st><st c="8501">Bolca yağlı bulgur aşı yedik o kış. </st><st c="8537">Yani neden öylece gitmedi? </st></p><p><st c="8564">Bak soruyorum. </st><st c="8579">Okumuş kadınsın söyle bana: Neden yatalak oldu ablam? </st><st c="8633">Bir anlat. </st><st c="8644">Tarhana boldu, yoğurt boldu. </st><st c="8673">Sen kalk yatalak ol. </st><st c="8694">Bir örtünün altında inledi bütün yıl. </st><st c="8732">O işten korkmaz, iş arar çevik bedeni durur kalır oldu. </st><st c="8788">Görmedik; örtüye gizledi. </st></p><p><st c="8814">Yılın sonuna doğru dedi ki enişte, ”Madem yatıyor, ” dedi canım ablam, ağlama bak, iyi dinle, ”madem yatıyor, tarlada iş göremez artık, ”dedi, ”bari yatakta iş tutsun, ”dedi. </st><st c="8989">”Yüzü hâlâ güzel. </st><st c="9007">Gelenden gidenden bize ne?”</st></p><p></p><p><st c="9034"> Böyle dedi canım ablam, aynen. </st></p><p><st c="9066">Evet o, iyi bildin. </st><st c="9086">Bir daha öldürürüm şu an bulsam. </st><st c="9119">Bir bunu alamadılar elimizden. </st></p><p></p><p><st c="9150">Nereye? </st><st c="9158">Rakı içmeye size mi? </st><st c="9179">Benim adrese madrese kalmaz aklımda canım ablam. </st><st c="9228">Sen toparla çocuğu gel bahçeye. </st><st c="9260">Bırak bana, sinemaya git. </st></p><p><st c="9286">Ocak 1973</st></p></div></div><div id="charCountTotal" value="9296"></div></body>
</html>
