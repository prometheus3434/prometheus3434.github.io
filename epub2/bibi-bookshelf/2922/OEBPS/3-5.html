<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-5.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-5.html" xml:lang="tr-TR"><div><p></p><p id="toc_marker-6"><st c="9"> Ömür Biter Yol Biter</st></p><p><st c="30"> Kalın bir muşamba, eski kalın bir yağmurluk nasıl terler yağmurda, nasıl buğular çıkarır, içindeki yün renkleri, nasıl birbirine karışır da alacalı, hüzünlü bir şey olur. </st><st c="202">İşte tamtamına öyle ağlıyordu. </st></p><p><st c="233">Hanın merdivenlerine ilişmiş, bir eliyle tırabzanı tutuyor, öbür elinde kırmızı bir naylon torba var. </st><st c="335">Sıkı sıkı yapışmış. </st><st c="355">SEVDİK yazıyor torbanın üstünde, bir de, arkalarındaki silik çizilmiş mağazadan hep birlikte giyinip yeni çıkan bir ana-baba-çocuk resmi var. </st></p><p><st c="497">Kapıcı, bir saattir gözlüyor kadını. </st><st c="534">İriyarı bir kadın. </st><st c="553">Gözleri menevişli; zaten olmasa, erkek dersin. </st><st c="600">Elleri yassı, nasırlı. </st><st c="623">Sırtı kalın, boynu küt, göğüs kafesi geniş; ama meme, bel arama. </st><st c="688">Kalçaları olsa, hiç değilse “şişman karı” diyeceksin, o da yok. </st><st c="752">Çuval gibi bir gövde; biri getirip basamaklara atmış. </st><st c="806">Pazen entarisinin altına bir pantolon geçirmiş. </st><st c="854">Pabuçları sivri topuklu, uçları yenik, eski. </st><st c="899">Çok çok ağlıyor, hiç kesintisiz; ağladıkça artıyor isteği. </st><st c="958">Bunlara mı ağlıyor? </st><st c="978">Bir derdi mi var? </st><st c="996">Cengiz Bey’i aradığına göre? </st><st c="1025">Cengiz Bey’le ne işi olur bunun? </st><st c="1058">Adam hesap uzmanı. </st><st c="1077">Kibar adam. </st></p><p><st c="1089">Ağlamaktan, etli dudaklarının çizgisi silindi. </st><st c="1136">Boyanmaktan, silinmekten rengi kaçmış boz bir leke oldu ağzı.</st></p><p><st c="1197"> Daha tuhafı, kendi kendine konuşuyor boyuna, söyleniyor. </st><st c="1255">Hem soruyor, hem karşılığını kendi yapıştırıyor hemen: </st></p><p><st c="1310">— Geldin de ne oldu? </st><st c="1331">diye sordu kendi kendine. </st><st c="1357">Bulamadın işte. </st></p><p><st c="1373">— Olsun, beklerim, diye yanıtladı kendini öfkeyle. </st></p><p><st c="1424">— Aklın tam değil senin kızım. </st><st c="1455">Herkes söylüyor ya. </st><st c="1475">Kalk Sarıyer’den Yeşilköy’e git, oradan Gaziosmanpaşa’ya, sonra gel Karaköy’de bekle dur. </st><st c="1565">Herif ne diyecek gece? </st></p><p><st c="1588">— Olsun, bir dayak daha yerim. </st><st c="1619">Yoo niye yiyeyim? </st><st c="1637">Dönmem eve, anamda kaldım derim. </st></p><p><st c="1670">— İnanır mı? </st><st c="1683">Seni kimselerin barındırmayacağını bilir. </st><st c="1725">Ondan değil mi tafrası? </st><st c="1749">“Üvey ablana git, ben seni gelir alırım Pazara” diyor. </st><st c="1804">Gidiyorsun. </st><st c="1816">Ne oluyor? </st><st c="1827">O akşam dışarda işleri varmış, dönüyorsun kös kös eve. </st><st c="1882">En küçük bir şey olsa, basıyor dayağı.</st></p><p><st c="1920"> — Annemin eli ayağı tutmuyor, yerleri sildim, evini temizledim, derim. </st><st c="1992">Hem başka şeyler de söylüyor herif arasıra. </st><st c="2036">Güzel sözler edip gönlümü almıyor mu? </st><st c="2074">“Allah var bak, temiz kadınsın, idarelisin. </st><st c="2118">Değdi seni meyhane köşelerinden kurtarmama, kızına sahip çıkmama... </st><st c="2186">İyi bakıyorsun bana, Allah var. </st><st c="2218">Bankaya senin adına hesap açtırdım. </st><st c="2254">Unutma, ben öldükten sonra kimseler gözetmez senin hakkını...” Bunları demiyor mu? </st><st c="2337">Gülüp kıçıma bir şaplak atmıyor mu? </st><st c="2373">Şöyle, seviyormuş gibi sanki? </st></p><p><st c="2403">— Neden sevsin elin herifi seni? </st><st c="2436">Sevilecek neyin var? </st><st c="2457">Kim sevdi seni şimdiye kadar? </st><st c="2487">On üç yaşında rejide çalışırken akşamları peşinden ayrılmayan Hasan mı? </st><st c="2559">Temizliğe gittiğin doktor mu? </st></p><p><st c="2589">— Hasan’ı ben sevdim. </st><st c="2611">Çocukluk. </st><st c="2621">Onu katmayalım araya. </st><st c="2643">Doktordan korktuğum için hayır diyemedim. </st><st c="2685">Eve dönmek istemiyorum, gerisi ne olursa olsun. </st><st c="2733">Hem çocuğu da aldırttı; her şey, hiç olmamış gibi oldu. </st><st c="2789">Kızmıyorum artık doktora. </st><st c="2815">Kimseye kızmıyorum, beni </st><span><st c="2840">kurtarmasınlar</st></span><st c="2854"> artık, yeter. </st><st c="2869">Bıraksınlar, yerime alışayım. </st><st c="2899">Yediremiyorum. </st></p><p><st c="2914">— Herife de kızma öyleyse. </st><st c="2941">Neye hırçınlaşıyorsa, onu yapma. </st><st c="2974">Ne diyor? </st><st c="2984">“Elin de ağır kızım senin, kafan gibi. </st><st c="3023">Sinir bırakmazsın sen adamda. </st><st c="3053">Bir saatte bir mendil kaynatırsın, temiz olur ama bir saat sürer. </st><st c="3119">Şöyle karşıma geçip bir kadeh bir şey atmazsın.”</st></p><p><st c="3167"> — Ne yapayım ama? </st><st c="3186">Unuttum içmeyi. </st><st c="3202">Sonra karşısına otursam ne olacak? </st><st c="3237">Herif sabahtan başlıyor vermuta. </st><st c="3270">Vermut yoksa, likör. </st><st c="3291">Mobilyacılar hep böyleymiş. </st><st c="3319">Akşam geldiğinde bir şeyi görecek hali mi kalıyor? </st><st c="3370">Dönüyor kıçını, uyuyuveriyor. </st><st c="3400">Mezeler hazırlasam ufak ufak, kızartma, Amerikan salatası, küçük köfte falan belki, ama herifin istediği bir tas çorba. </st></p><p><st c="3520">— Daha iyi ya, kolay, uğraşma istemez. </st></p><p><st c="3559">— Alışmamışım. </st><st c="3574">Değiştiremiyorum kendimi. </st></p><p><st c="3600">— Alamanya’ya nasıl alışacaksın peki? </st><st c="3638">Kızının evine? </st></p><p><st c="3653">— Orası son yerim benim. </st><span><st c="3678">(Bak, senden başka kimsem yok abla.) </st></span><st c="3715">Kızım çağırıyor beni. </st><st c="3737">“Gel anne,” diyor, “gel de torununa bak. </st><st c="3778">Bırak o sarhoşu; son günlerin rahat geçsin burada.” Gelmem mi kızım? </st><st c="3847">Gelmem mi yavrum? </st><st c="3865">Sen beni çağırırsın da gelmem mi? </st><st c="3899">Azıcık sık dişini. </st><st c="3918">Bana güven sen. </st><st c="3934">Ne yapıp yapıp gelirim. </st><st c="3958">Kreşlere verme çocuğunu. </st><st c="3983">Zaten kocan Alman; verme. </st><st c="4009">Ben bilmem mi anasız büyümenin zorluğunu? </st><st c="4051">Dediler ki bana, anam ben bir yaşındayken bir herife kaçmış. </st><st c="4112">Babam, sırf bana baksın diye o cadıyla evlenmiş. </st><st c="4161">Ama olmadı işte, çalıştırdılar, okutmadılar beni. </st></p><p><st c="4211">— Senin aklın yarım kızım, ondan okutmadılar, okuyamazdın ki. </st></p><p><st c="4273">— Belki doğrudur </st><span><st c="4290">abla</st></span><st c="4294">. Yediremiyorum kendime. </st><st c="4319">Anamın kaçışını, beni bırakışını da yediremiyorum aynen. </st><st c="4376">Bir ana, el kadar kızını sevmesin... </st><st c="4413">Yavrum bekle, Cengiz Bey işi bir düzeltsin, geleceğim yanına. </st></p><p><st c="4475">— Sen kızı bırak şimdi, benimle, </st><span><st c="4508">ablanla</st></span><st c="4515"> konuş. </st><st c="4523">Bugün neden gittin ananı görmeye, bunca yıl sonra? </st></p><p><st c="4574">— Daha kızımın mektubunu alınca düşmüştü anam aklıma. </st><st c="4628">Belki o da çağırıyordur beni, dedim. </st><st c="4665">Gitmeden bir helallaşalım dedim. </st></p><p><st c="4698">— Ne oldu peki? </st></p><p><st c="4714">— Kalktım önce Yeşilköy’e gittim, </st><span><st c="4748">abla</st></span><st c="4752">. Anamın o kaçtığı adamdan olan çocuğu Yeşilköy’de havaalanında çalışıyormuş. </st><st c="4830">Adresi ondan alayım dedim. </st><st c="4857">Yüreğim gümgüm atıyor. </st><st c="4880">Atladım minibüse, kardeşimin oraya gidiyorum. </st><st c="4926">Kardeşim sayılır ne olsa, ana bir. </st></p><p><st c="4961">Adam iyi karşıladı beni hakçası. </st><st c="4994">Benden iki yaş kadar küçük, elli civarında. </st><st c="5038">O okuyabilmiş. </st><st c="5053">Gaziosmanpaşa’daymış ev. </st><st c="5078">Sokağın adını yazdı, köşedeki bakkalı bile çizdi ki bulabileyim, şaşırmayayım. </st></p><p><st c="5157">Yolda, bir tatlıcıdan anama baklava aldım. </st><st c="5200">Almanya’ya gidiyorum ya. </st></p><p><st c="5225">İhtiyar bir kadın açtı kapıyı.</st></p><p><st c="5255"> — Kimsin? </st><st c="5266">dedi. </st></p><p><st c="5272">— Müzeyyen, anacığım, dedim, atıldım kollarına. </st><st c="5320">O da sarıldı bana, gözleri doldu. </st></p><p><st c="5354">— Neden geldin? </st><st c="5370">dedi birden. </st><st c="5383">Korkmuş gibiydi. </st></p><p><st c="5400">— Hiiç, dedim, Almanya’ya gidiyorum. </st><st c="5437">Kızımın yanına. </st></p><p><st c="5453">Oralar da burası gibi pahalıymış. </st><st c="5487">Bebeğine bakacağım. </st></p><p><st c="5507">— Evlendi demek kızın! </st><st c="5530">dedi içini çekerek. </st><st c="5550">Zaman nasıl geçiyor. </st></p><p><st c="5571">Gitti, terlik getirip ayağıma uzattı; demek gece kalabileceğim burada. </st><st c="5642">Cengiz Bey’i yarın görürüm artık. </st></p><p><st c="5676">— Buyur dedi, buyur içeri Müzeyyen. </st></p><p><st c="5712">— Bir Alman’la evlendi. </st><st c="5736">Bizim lokantada tanışmışlardı, dedim. </st></p><p><st c="5774">— Adı ne kızının? </st></p><p><st c="5792">— Mübeccel anacağım, dedim. </st><st c="5820">Senin adını verdikti. </st></p><p><st c="5842">— Sağol kızım, dedi. </st><st c="5863">Adresimi nereden buldun peki? </st></p><p><st c="5893">— Fikret Bey verdi, dedim. </st></p><p><st c="5920">— Bu Fikret de bir tuhaf oldu. </st></p><p><st c="5951">İki yaşlı kadın neler konuşur, onları konuştuk işte. </st></p><p><st c="6004">— Hadi gülegüle, dedi sonra. </st><st c="6033">Yolun uzun. </st><st c="6045">Dönüşünde belki görüşürüz yine. </st></p><p><st c="6077">— Bak bacı, Cengiz Bey işte! </st><st c="6106">dedi kapıcı.</st></p><p><st c="6118"> — Peki hanımefendi, ama baştan anlatsanız, dedim. </st></p><p><st c="6169">— Karıştırıyorum, değil mi Cengiz Bey? </st><st c="6208">Aklım yarımdır zaten. </st></p><p><st c="6230">— Yoo, siz anlatın, rahatça şöyle. </st></p><p><st c="6265">— Efendim, temizliğe gittiğim doktorun çalıştığı handa bir çaycı vardı, geceleri küçük bir meyhane işletirmiş. </st><st c="6376">Beni hizmetçilikten kurtarmak istedi adamcağız, iyi yemek yaptığımı duymuş doktordan, daha doğrusu doktor bey söylemiş kendileri. </st></p><p><st c="6506">— O bey de sizin, kendisinin yanında çalışmanızı istemiş anladığıma göre. </st><st c="6580">Meze hazırlamanızı falan. </st></p><p><st c="6606">— Evet efendim. </st><st c="6622">Meze hazırlıyordum. </st></p><p><st c="6642">— Yani lokantaya ortak bir durumunuz yoktu. </st></p><p><st c="6686">— Yok efendim, kimse ortak olamazdı ki, hepbirlikte yiyip içiyorduk, garson vardı bir tane, boğaz tokluğuna çalışıyordu. </st><st c="6807">Müşteriler borç takıp gidiyorlardı da yine ses çıkarmıyorduk. </st></p><p><st c="6869">— Sonra o beyle evlenmişsiniz galiba. </st></p><p><st c="6907">— Evet efendim. </st><st c="6923">Bir de kızımız oldu, Mübeccel. </st><st c="6954">Şimdi Almanya’da. </st></p><p><st c="6972">— Peki eski kocanız nerede? </st><st c="7000">Yani nereden bulabiliriz? </st></p><p><st c="7026">— Bir akşam gelmedi efendim, sonra hiç gelmedi. </st><st c="7074">Kayıplara karıştı. </st><st c="7093">Ben yeniden evlendim. </st><st c="7115">Bir mobilyacıyla. </st></p><p><st c="7133">— Peki Müzeyyen Hanım, siz o ara hiç imza verdiniz mi? </st><st c="7188">Hatırlamaya çalışın lütfen. </st><st c="7216">Lokantanın sahibi olarak? </st></p><p><st c="7242">— Kocam kaybolunca hesaplar benden arandı tabii. </st><st c="7291">Belki vermişimdir. </st></p><p><st c="7310">— Beyanname verilmemiş, vergi ödenmemiş. </st><st c="7351">Almanya’ya gitmek için başvurduğunuzda çıkmış ortaya bunlar. </st><st c="7412">Elli bin liraya yakın vergi borcunuz var, öyle görünüyor. </st><st c="7470">Ödemeden çıkamazsınız yurt dışına. </st></p><p><st c="7505">— Ama neyle ödeyeceğim? </st><st c="7529">Hiçbir şeyim yok ki benim. </st><st c="7556">Sorsunlar. </st></p><p><st c="7567">Ağlamaya başlamıştı yine: </st></p><p><st c="7593">— Sizin için fakir babası dediler Cengiz Bey, bir yol yok mu? </st></p><p><st c="7655">— Ankara’ya gideceğiz, dedi Cengiz. </st><st c="7691">Danışacağız dostlara, sorup soruşturacağız. </st><st c="7735">Siz de geleceksiniz benimle. </st></p><p><st c="7764">— Gazenfer’e bilet alayım bu akşam için. </st><st c="7805">İki kişilik. </st></p><p><st c="7818">— Beyefendi biliyor mu? </st><st c="7842">Yani gideceğinizi? </st><st c="7861">Şimdiki eşiniz? </st></p><p><st c="7877">— İzin verdi efendim. </st><st c="7899">Gözün arkada kalmasın, dedi. </st></p><p><st c="7928">— Siz izin verdiğine inanıyor musunuz? </st><st c="7967">Sonra bir şey çıkmasın? </st></p><p><st c="7991">— Yoo çıkmaz, ev onun; geç geliyor zaten bir aydan beri. </st></p><p><st c="8048">— Öyleyse gidelim hemen. </st><st c="8073">Eski arkadaşları bulalım. </st><st c="8099">Belki de Bakanlar Kurulu’ndan karar çıkartırız. </st><st c="8147">Şunu unutmayın yalnız, hanımefendi. </st><st c="8183">Bu, biraz da benim işim oldu. </st><st c="8213">Yalnız sizin adınıza uğraşmıyorum yani. </st><st c="8253">Yol paralarını bölüşürüz. </st><st c="8279">Sonra ödersiniz bana. </st><st c="8301">Kazandığımızda. </st><st c="8317">Almanya’dan yollarsınız. </st></p><p><st c="8342">— Her ay yollarım, her ay ne isterseniz yollarım. </st></p><p><st c="8392">Çünkü aklım yarımdır benim Cengiz Bey kardeşim. </st><st c="8440">Her ay yollamazsam unuturum. </st></p><p><st c="8469">— Ben eve bir telefon edeyim, dedi Cengiz. </st><st c="8512">Haber vereyim. </st></p><p><st c="8527">— Bir şey soracaktım Cengiz Bey kardeşim. </st><st c="8569">Şey... </st><st c="8576">ayıp olacak ama. </st><st c="8593">Bezmişim ben anladınız mı? </st><st c="8620">Devlet beni koyvermezse dışarı, torunuma bakamayacaksam, bir vesika versin bari diyecektim. </st><st c="8712">Uzun sürer, o kadar parayı hiç toplayamam bu yaşta, ama belki bir kısmını, hani bağışlatacak kadarını...</st></p><p><st c="8816"> Mart 1974</st></p></div></div><div id="charCountTotal" value="8827"></div></body>
</html>
