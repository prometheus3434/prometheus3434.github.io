<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-1.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-1.html" xml:lang="tr-TR"><div><p></p><p id="toc_marker-2"><st c="9"> Emekli Albay Halit Akçam’ın İki Günü</st></p><p><st c="46"> Turgut’a</st></p><p><st c="55"> Evde</st></p><p><st c="60"> Şirin Apartmanının değişmez yöneticisi Emekli Albay Halit Akçam, o sabah uyandığında tüy gibiydi. </st><st c="159">Bir önceki günden ve gecenin dilde bıraktığı pastan arınmıştı sanki. </st><st c="228">Nedenini bilmediği bir kaygısızlık, bir uçarlık! </st><st c="277">Odanın duvarları renk renk güneş ışınlarıyla doluydu. </st><st c="331">Zıplayarak kalktı yatağından, bir süre don-gömlek pencerenin önünde dikildi. </st><st c="408">Camdan, karşıki yapının soğuk beton yüzünden başka bir şey görünmüyordu ama böyle apansız, kendiliğinden geliveren mutlu bir sabahta dışarı bakmamak da olmazdı. </st><st c="569">Uysa da uymasa da, birbirini alışıldık biçimde ve sırayla izlemeliydi çoşkunluklar; tatları usulca çıkarılmalıydı. </st><st c="684">Camı açtı, aşağılardaki cıvıl cıvıl yaşamaya eğildi, sarktı iyice, baktı.</st></p><p><st c="757"> Karşı kaldırıma minibüsler ardarda sıralanmıştı. </st><st c="807">Şoförleri, yalnız yerli film oynatan sinemanın girişindeki gölgeliğe sığınmış, kâğıt oynuyorlardı. </st><st c="906">Bir anne, canerik isteyen çocuğunu elinden tutmuş, sürüklüyordu. </st><st c="971">Radyolar, pikaplar sonuna kadar açıktı. </st><st c="1011">Börekçi, milli piyango satan adamdan bir bilet almak üzereydi. </st><st c="1074">Sonra ona bir börek uzattı.Yokuşun tepesinde, anayola birleşen kavşakta, pamuk helva satıcısı çubuğa pembe rengi doluyordu ustalıkla. </st><st c="1208">Dokunulunca, değilince yokolan düşler gibiydi ondan başlayan ve sokağı kaplayan büyü. </st></p><p><st c="1294">Emekli Albay Halit Akçam, kebap ve mazot kokan sabah havasını içine çekti.”Varsın öyle olsun canım! </st><st c="1394">Varsın çatı olsun!”</st></p><p></p><p><st c="1413"> Önceleri bir çılgınlık edip düzayak, balkonlu bir kat almak, yuvasını sardunya saksıları ve menekşe serleriyle süslemek geçmişti içinden. </st><st c="1552">Hem yere yakın olmakta herkesin bildiği gibi sonsuz yararlar vardı: Az merdiven, ısınma kolaylığı, ansızın kesilen ya da hep kesilmesi beklenen suyun son sızıntılarını biriktirme olanağı vb...</st></p><p></p><p><st c="1744"> Ne var ki Halit Akçam son yıllarda “tedbir denen şeyi” öğrenmişti, yine kendi deyimiyle “geçmişe sünger çekmişti. </st><st c="1859">Ve hayatın silleleri sonucu gerçekleşmişti bu kutlu olay. </st><st c="1917">O yüzden de ister istemez önce menekşelerden, sonra mangal yakmaktan vazgeçmiş, sırasıyla su kıtlığına, nefes darlığına, soğuk algınlığına göğüs gererek ve asıl önemlisi “hiç kimseye beş kuruş borç etmeden” yalnızca ikramiyesi ve emekli aylığıyla bu daracık sokağın, bu en dar uzun apartmanının bu en üst katını satın almıştı.</st></p><p><st c="2243"> Zaman geçtikçe, yerine alıştıkça üst katların erdemlerini de görmeye başlamıştı: ”Sessizlik, sessizlik ve yine sessizlik.”Askeri okuldan beri tasarladığı romanı–hayatının romanını–yazmadan önce kalemini bilemek için bir “günlük” tutuyordu. </st><st c="2484">Sessizlik çok önemliydi; düşünceler kayıveriyordu en ufak tıkırtıda, bağlantılar kopuyordu. </st><st c="2576">Kalkıp pencereyi kapamakla beride tutulamayacak bir keşmekeş, bir gürültüdür gidiyordu aşağıda. </st><st c="2672">Sözgelimi kaldırımlar bomboştu ama yayalar nedense itiş-kakış tam ortasından yürüyorlardı sokağın. </st></p><p><st c="2771">Ve Emekli Albay Halit Akçam, o anda günlüğünün ilk tümcesini buluverdi birden; alıp götürücü, söktürücü tümceyi: </st></p><p><st c="2884">“Bu kentin arabalarla haşır neşir olmuş sevimli halkına baktıkça...”</st></p><p><st c="2952"> — Gülden! </st><st c="2963">diye seslendi sevinçle. </st><st c="2987">Gülden, tıraş suyum lütfen!</st></p><p><st c="3014"> Günlük, yazı masasının üstünde açık duruyordu. </st><st c="3062">O günü belirleyen sayfa bomboştu daha, çağırıyordu. </st><st c="3114">Ama kolay kolay baştan çıkmamakta kararlıydı Albay. </st><st c="3166">Önce her sabah yaptığı gibi beş ayrı marka kurşunkaleminin uçlarını çakısıyla sivriltti, sonra yönetim defterini dosyaların arasından çekip aldı, bir göz attı:</st></p><p></p><p><st c="3325"> Aylık Gider</st></p><p><span><st c="3337"> Mazot</st></span><st c="3343"> (kırmızı flomasterle).....</st></p><p><span><st c="3370"> Otomatik</st></span><st c="3379"> (siyah flomasterle)....</st></p><p><span><st c="3403"> Kapıcı aylığı</st></span><st c="3417"> (yeşil tükenmezle).....</st></p><p><span><st c="3441"> Bez, Sünger, Süpürge, Deterjan vb. </st></span><st c="3477">(Kapıcıyla ilgili olduğundan yine yeşil tükenmezle).....</st></p><p></p><p><st c="3533"> Giderlerin altı kurşun kalemle çizilmişti. </st><st c="3577">Gelecek ayın yönetim makbuzları bile hazırdı şimdiden, zarflara konulmuştu. </st><st c="3653">(Zarfları kendi parasıyla alıyordu.) İstasyondaki kahvede mürekkep kalemiyle yazacaktı kiracıların adlarını. </st><st c="3762">Bir ara. </st></p><p><st c="3771">Ne derdi hep Emekli Albay Halit Akçam: </st></p><p><st c="3810">“Yazıyı gösteren kalemdir ve kaligrafi, bir disiplin, bir sabır ve en sonunda doğuştan bir yetenek sorunudur.”</st></p><p><st c="3920"> Bu sıralamayı duruma ve konuşulan kişiye göre değiştirmek gerekiyordu sık sık, yine de üç asıl öge hiç değişmiyordu. </st><st c="4038">“Karşınızdakilerin söylediklerinizi unutmamalarını istiyorsanız, sözcükleri insan psikolojisini gözeterek sıralamalısınız. </st><st c="4161">Asker ya da sivil, genel olarak insan.”</st></p><p><st c="4200"> Bir keresinde, apartmanın müteahhidiyle görüşürken “doğuştan yetenek”i sonda bırakabilmişti, gelgelelim zemin katta oturan, kendisine hep “Albayım” diyen iki üniversiteli gençle konuşurken “...bir disiplin sorunudur kaligrafi” diye bitirmek gerekmişti. </st><st c="4454">İşte bunun gibi...</st></p><p><st c="4472"> Gülden Hanım ibrikle içeri girdiğinde, her zamanki gibi dalgın buldu Albayını; dudakları yine belirsiz bir gülümsemeyle aralanmıştı. </st><st c="4606">Yaşamı süresince kadınca sezgileriyle –el yordamıyla da olsa–yolunu çizebilmiş Gülden Hanımı ürküten bir şeyler vardı bu dalgınlıkta. </st><st c="4740">Ne olduğunu kestiremiyordu ama ürküyordu, o kadar. </st></p><p><st c="4791">— Çabuk olur musun Halitçiğim, dedi tatlı bir sesle. </st><st c="4844">Gündelikçi geldi de. </st><st c="4865">Yatak odasından başlayacakmış.</st></p><p><st c="4895"> Emekli Albay Halit Akçam, sıcak suyun buğusu ardında kocaman saç saracaklarıyla bir astronot kadar yabancı duran karısına baktı; “Bir sille sayılmaz Gülden, bir sıyırıp geçmedir olsa olsa, kuru bir yanık, tırnak içine kayan bir makas, bir siğil.”</st></p><p><st c="5142"> — Tabii, dedi telaşla, şimdi çıkıyorum. </st></p><p><st c="5183">Sonra nedense sevgiyi çok andıran bir sevecenlik bastırdı.</st></p><p></p><p><st c="5241"> İçerden, taksitleri bitmemiş elektrik süpürgesiyle çamaşır makinesinin uğultusu geliyor. </st><st c="5331">Eşya çoğaldıkça ev olmaktan çıktı ev. </st><st c="5369">Bir laboratuvar burası, bir merkez. </st><st c="5405">Gülden’in ne suçu var? </st><st c="5428">(Bir hoşgörü, bir kaygısızlık, önünü alamadığı bir uçarılık...)</st></p><p><st c="5491"> “Günün tözü” dedi kendi kendine. </st><st c="5525">Yıllardır bekletilmiş, baskı altında tutulmuş, üstüne sünger çekilmiş o ipini koparmışlık duygusu ansızın gelivermişti işte. </st><st c="5650">Hem de durup dururken. </st></p><p><st c="5673">“Günün tözü... </st><st c="5688">İşte burada ‘Töz’, ‘Cevher’i tamtamına karşılayamıyor. </st><st c="5743">Hiç olmazsa iki hecelik, daha uzun bir karşılık bulmalı. </st><st c="5800">Böyle sözlerle anlatılmaz bir günde, kişi şiir yazmaya kalkışsa–olacak şey değil ya!–’töz’e uygun düşen ‘göz’, ‘söz’, ‘öz’, ‘ümüz’ gibi uyakların hiçbiri durumla bağdaşmayacaktır. </st><st c="5980">Bunlar düşünülmezse, dile bir disiplinsizlik gelir. </st><st c="6032">Herkes gelişigüzel konuşur.”</st></p><p></p><p><st c="6060"> Ne giyeceğini uzun süre kararlaştıramadı. </st><st c="6103">Askerden ayrılalıberi kurtulamıyordu kararsızlıktan. </st><st c="6156">Önce bıyık bırakmış, sonra kesmiş, favori uzatmış, budamış, kesmiş, bir ara ceketsiz gezememiş, boyunbağsız edememiş, neden sonra üst düğmesini ilikleyerek de olsa kanadyen bir gömlekle sivil hayata alışmıştı. </st><st c="6366">Gelgelelim bu spor giyim de üniformaya dönmüştü çok geçmeden. </st></p><p><st c="6428">Aynada, tıraş sabunuyla köpürttüğü yüzünü inceledi: Saçları ağarmamıştı daha, kara ve gürdü. </st><st c="6521">Tek tük ak teller bu karalığı büsbütün pekiştiriyordu. </st><st c="6576">Gözlerinin altında torbalar oluşmuştu. </st><st c="6615">Daha çok, sağ yanağındaki kızarıklık canını sıktı. </st><st c="6666">Ortayaş habercisi bir kızartı: çatlak damarlardan bir ağ. </st><st c="6724">Sol yanağındaki siyah et beni büyümüş gibiydi. </st><st c="6771">Bir de, burun delikleri yayılmış, üst dudağı daha bir incelmişti. </st><st c="6837">Cüzdanından hiç eksik etmediği, ilk fırsatta çıkarıp gösterdiği soluk gençlik resmini düşündü. </st><st c="6932">Evet, o burun delikleri tutkulu, hızla açılıp gerilen, bıyıkları aykırı büyüyen yabanıl delikanlıdan iz bile kalmamıştı. </st><st c="7053">Harbiye’deki sınıf arkadaşlarının “Hergele Halit,” ”Keş Halit” diye andığı Emekli Albay Halit Akçam durulmuştu. </st><st c="7165">“Geçmişe mazi, yenmişe kûzî derler. </st><st c="7201">Açmamalı.”</st></p><p></p><p><st c="7211"> Evdeki gürültü dayanılmazdı ama duymayacaktı işte. </st><st c="7263">Sudan tartışmalarla “günün cevheri”ni elden kaçırmayacaktı. </st><st c="7323">Ne gerekirse artık. </st><st c="7343">Yemeğe de gelmeyecekti öğleye. </st><st c="7374">Bir sosisli sandviçle buz gibi bir çekme bira. </st><st c="7421">Kaç kereler imrenmemiş miydi? </st><st c="7451">Ama cesaret edememişti işte. </st><st c="7480">Bugün başka. </st><st c="7493">Bugün kesintiye uğramasın. </st><st c="7520">Albay olduğu üstünde yazılı değil ya. </st><st c="7558">Anlaşılmayabilir. </st><st c="7576">Dışarıdan. </st></p><p></p><p><st c="7587">Karısının evlenme yıldönümlerinde armağan ettiği damalı gömleği üstüne geçirdi, ceketini giydi. </st><st c="7683">Tabancasını kıç cebine koydu, dostça okşadı.</st></p><p><st c="7727"> — Akşama gecikebilirim Gülden! </st><st c="7759">diye bağırdı.</st></p><p><st c="7772"> Çıktı.</st></p><p></p><p><st c="7779"> Sokaklarda</st></p><p><st c="7790"> Emekli Albay Halit Akçam, ”günün cevheri”yle bütünleşmek için çıktığında, sokaklarda –ne gariptir!–büyük bir uyum içinde buldu kendini: kimileri ardısıra geliyor, kimileri önünde birden açılıveriyordu. </st><st c="7993">Karmaşık ve avareydiler. </st></p><p><st c="8018">Köşebaşında bir rüzgâr kesti yolunu. </st><st c="8055">Durdu. </st><st c="8062">Tepesinde bir terzinin tabelası usulca sallandı ters yöne doğru; sonra ezilmiş bir kediyi andıran buruşuk gazeteyi sürükleyip götürdü esinti. </st></p><p><st c="8204">Yanıbaşındaki ağaç geriye yaylandı.</st></p><p><st c="8239"> “Tamam, ”diye düşündü Halit Akçam. </st><st c="8275">“Birer belirti bunlar.”</st></p><p><st c="8298"> Bu ansızın gelen aykırı günün verileriyle yetinmemeli. </st><st c="8354">Olanları değerlendirmeli. </st><st c="8380">Cevherin kaynağına inmeli. </st><st c="8407">Belki o zaman aylardır atamadığı tedirginliğin özünü kavrayabilir. </st><st c="8474">Nedendir kalabalıkta başdönmesi? </st><st c="8507">Akşam pazarından ucuz bir şey alıp gelişigüzel bir yerde unutuverme? </st><st c="8576">Ufak tıkırtılardan büyük felakletler bekleme? </st><st c="8622">Her şeyi bir-–başka–şeye benzetme? </st><st c="8657">Kapıdan çıkarken kanadına çarpma? </st><st c="8691">Tavana çakılı duran lambanın altından ancak eğilerek geçebilme? </st><st c="8755">Şerefli, sert bir albayın yerli filmlerde ağlaması nedendir? </st></p><p><st c="8816">Bu soruların yanıtları eskide yatıyor olmalı. </st><st c="8862">Çok eskide. </st><st c="8874">Bildik, tanıdık yerlere dönmeli, eski Halit Akçam’ı bulmalı.</st></p><p></p><p><st c="8934"> İlk durak Beşiktaş’tı. </st><st c="8958">Kahvede bir çay söyledi garsona. </st><st c="8991">Tanıdık yüzler yoktu çevrede. </st><st c="9021">Kalmamıştı. </st><st c="9033">Deniz usulca kımıldıyordu yalnız eskisi gibi. </st><st c="9079">Bir zamanlar ağabeyi kan kanseri olduğunda bu kahveleri tek tek dolaşmış, çay-kahve, sırasında semt kabadayılarına rakı ısmarlayıp kan toplamıştı. </st><st c="9226">Üniformayla girip çıkmadığı batakhane kalmamıştı.</st></p><p><st c="9275"> Ağabeyi öldüğünden bu yana Beşiktaş’a adım bile atmadığını, evlendikten sonra da pek içmediğini düşündü. </st><st c="9381">Evet evlenmek, yani ev sahibi olmak ”evcilleştiriyordu” kişiyi. </st><st c="9445">”Güzel bin cinas işte anlayana! </st><st c="9477">Evcilleşmek: eve uymak ve sonuçta kendini kendi yapan ufak delişmenliklerden bile vazgeçmek. </st><st c="9570">Türler arası bir tür bu ‘evciller’, hayvan ya da insan, yerine göre. </st><st c="9639">Ulan ’Keş Halit’, öğleleri Bursa caddesindeki şarapçıya yarım saat içinde on kere dalıp esrarlı şarap içen ‘Keş Halit’, sen misin evcil?”</st></p><p><st c="9776"> Apartman yöneticisi olması, kata büsbütün sahip çıkmak için değil miydi sanki! </st><st c="9856">Yani düşünüyordu da... </st><st c="9879">Kapıcıyı istediğin saatte çağırabiliyordun. </st><st c="9923">Televizyon alanların anten gererken çatıdaki kiremitleri kırmalarını engelleyebiliyordun. </st><st c="10013">Sonra radyo, pikap seslerinin ayarlanması vb. </st><st c="10059">Belki küçük, önemsiz ama birleşince apartmanın temel disiplin sorunlarını oluşturan asıl ögelerin yönetimi. </st><st c="10167">Çevresine kapanan çelikten ağın halkacıkları. </st><st c="10213">Makbuzlar, defterler... </st><st c="10237">Hele o listeler...</st></p><p><st c="10255"> Sıkıyönetim süresince yöneticilerden istenen listeleri anınca belli belirsiz burkuldu içi. </st><st c="10347">Radyolardan bu konudaki bildiri yayımlandığında da, tıpkı şimdiki gibi, gırtlağında kımıltısız duran bir bıçak ansızın hafifçe dışarı dönüvermişti. </st></p><p><st c="10495">Günlüğüne şöyle geçirmişti olayı: ”Şurası kesin ki halk içinden yetişmiş, halktan gelmiş bir ordunun şerefli bir subayı olarak düşündüm kendimi hep. </st><st c="10644">Aşırı disiplin, kişiliğime tabantabana karşıt olduğu halde. </st><st c="10704">Bu yüzden cezalar, hapisler yediğim halde. </st><st c="10747">Bugün bakıyorum öyle düşünmüşüm kendimi. </st><st c="10788">Şaşılacak bir şey belki ama doğru! </st><st c="10823">Oysa muhbirlik! </st><st c="10839">Şimdi beklenenler!”</st></p><p></p><p><st c="10858"> Emekli Albay Halit Akçam, Devlet’in polis örgütünün yeterli olmadığına, yöneticiler aracılığıyla bu örgütün genişlik kazanacağına inanmaya çalışıyordu. </st><st c="11011">Ulusa yöneltilmiş bir “tehdit” varsa, elbet çıkarılmalıydı ortaya, ”müsebbipler” cezalandırılmalıydı. </st><st c="11113">Bu konuda elinden geleni yapmaya hazırdı. </st><st c="11155">Öte yandan kendini polis olarak da düşünemiyordu bir türlü. </st><st c="11215">Bilirdi: polisten serinkanlılıktan ve adaleti sağlamaktan birazcık fazla bir şeyler beklenir: işgüzarlık. </st><st c="11321">Bir süre bocaladıktan sonra, görevini hakkıyla yerine getirmeye karar verdi. </st><st c="11398">Çünkü bir asker olarak “kendisinden hep bir şey bekleneceği” duygusuyla yetiştirilmişti. </st><st c="11487">O, kesindi işte. </st></p><p><st c="11504">İki ay süreyle sudan özürlerle günde iki kere uğramıştı katlara. </st><st c="11569">Yabancıların giriş çıkışını denetlemişti. </st><st c="11611">Ortada hiçbir şey yoktu. </st><st c="11636">Yine de kahveye, berbere iç erinciyle gidemez olmuştu. </st><st c="11691">Ya gider gitmez dönüp herkesi kuşkulu gözlerle süzüyor ya da geliş saatini umulmadık bir ana erteliyordu: Kahvede gün boyu oturup bütün gazeteleri ilanlarına kadar okumak gerekiyordu o zaman. </st><st c="11883">Baş ağrısı o günlerde başlamıştı. </st><st c="11917">Bir sabah da kendini gazetede kendi ölüm ilanını ararken yakaladı.</st></p><p></p><p><st c="11983"> Aramalar tavsayınca katlara uğramaktan vazgeçti. </st><st c="12033">Ne var ki komşular alışmışlardı bu kere de, belli saatlerde kahveye-çaya bekliyorlardı. </st><st c="12121">Sonra kimse radyosunu kısmıyordu, sonra kimse “Albayım” demiyordu artık, ”Halit beyciğim”, o kadar. </st></p><p><st c="12221">Günlük şöyle diyor: “Toplumun bünyesindeki aksaklıklar, fertlerde de kendini gösteriyor, genel bir laçkalığa yeşil ışık yakıyor.”</st></p><p><st c="12350"> Emekli Albay Halit Akçam bu başıbozukluğa son vermek için psikolojik bir baskın düzenlemeye karar verdi. </st><st c="12456">Bir gece, böbrek sancısı tuttuğu gerekçesiyle bütün katları dolaştı, sıcak su torbası istedi. </st><st c="12550">Böylelikle kat sahiplerinin ardından banyoya kadar yürüyor, kapıları açık kalan odalara şöyle bir göz atabiliyordu. </st></p><p><st c="12666">Alt kattaki üniversitelilerin Muş’tan bir konukları gelmişti o gün. </st><st c="12734">Bir tıp öğrencisi. </st><st c="12753">Bir süre gelişigüzel yurt sorunları üstünde konuştular. </st><st c="12809">Delikanlının verdiği karşılıklar kesindi, içtendi. </st><st c="12860">Hoşuna gitmişti. </st><st c="12877">Yine de kendini kaptırmaması, görevini unutmaması gerekiyordu. </st><st c="12940">Belki de radyonun deyimiyle “ininde bastırılması gereken yılan” oydu. </st><st c="13010">Kim bilebilir? </st></p><p><st c="13025">Sözü döndürüp dolaştırıp istediği konulara getirmesine karşın delikanlı aynı rahatlıkla konuşuyordu. </st><st c="13126">Sonunda ayağa kalkmak zorunda kaldı: ”Eee bana müsaade çocuklar.” Sonra eşikte duralayarak ve en doğal sözcükleri bulmaya çalışarak, ”Şey”, diye kekelemişti, ”nüfus kâğıdınız kolayda mı acaba?”</st></p><p><st c="13319"> Kim bilir nasıl gülmüşlerdi arkasından! </st><st c="13360">Düşündükçe kıpkırmızı kesiliyordu. </st><st c="13395">Ertesi gün görevini dört yaşındaki oğlu Gökhan’a devretti; ona daha uygundu bu görev ne olsa: çocuk dediğin su ister, arkadaşını çağırmak için yatak odasına bile dalar.</st></p><p><st c="13563"> Artık iyice yalnızdı. </st><st c="13586">Apartmanda kafa dengi tek insanlar o gençlerdi. </st><st c="13634">Utanmış, uğrayamamıştı bir daha. </st><st c="13667">Garipti, hiç düşünmemişti daha önce: yalnız kalmak zorundaydı demek polisler. </st><st c="13745">Yaşamı süresince ilk olarak, polislere acımıştı.</st></p><p></p><p><st c="13793"> Çay, lodos denizinin rengindeydi, soğumuştu. </st><st c="13839">Elli kuruşluk çaya elli kuruş bahşiş bırakıp kalktı. </st><st c="13892">Kente, geçmişin ilk önemli durağından başlamak, onu kıyı kesimlerinden sarmalamak çabası boşa gitmişti. </st><st c="13996">Denizle ilgili anıları yoktu ki. </st><st c="14029">Bozkırda büyümüştü, bozkırda rahattı. </st><st c="14067">Deniz, yanıbaşından akıp gidiyordu, yaşamasına bir şey katmadan. </st><st c="14132">Vapura atlayıp karşı kıyıya geçmek geldi içinden. </st><st c="14182">Denizi aşmada insanı arıtan bir şeyler olmalı. </st><st c="14229">Ama öyle yorgundu ki. </st><st c="14251">Gözleri kapanıyordu; dizlerinin titrediğini duyuyordu sıcakta. </st><st c="14314">Ter, mavi, beyaz ve kalabalık gitgide artıyordu. </st><st c="14363">İlk gelen dolmuşa atladı.</st></p><p></p><p><st c="14388"> Emekli Albay Halit Akçam, saat 14:00 sıralarında, Harbokulu’ndan sınıf arkadaşı, şimdi avukatlık yapan Salim’in yazıhanesine vardığında terden sırılsıklamdı. </st><st c="14547">Tostçudan vazgeçmiş, ayaküstü iki duble votka içmişti. </st><st c="14602">Kendine uygun gelen, içinde sırıtmayacağı bir yer bulamamıştı. </st><st c="14665">Günün cevheri parlaklığını yitirmişti iyice. </st><st c="14710">Kalabalıkta, gözüne güneşin tuttuğu bir aynayla yürümüştü. </st></p><p></p><p><st c="14769">Fiks Mönü’de</st></p><p><st c="14781"> İzbe bir yerdi. </st><st c="14798">Ya da ona öyle geldi. </st><st c="14820">Masadakileri seçemedi önce. </st><st c="14848">Sigara dumanı ve kötü soluk halkalarıyla çevrili masalarda yüzler, bir düş içindeymişçesine buğulu, sallanıyordu. </st><st c="14962">Uğultu bir an dindi. </st><st c="14983">Darbukaya vuruldu. </st><st c="15002">Fasıl başlamıştı. </st><st c="15020">Emekli Albay Halit Akçam, avukat Salim’in kolunda, dumanı ve yağ kokularını aşarak masaya doğru yürüdü. </st></p><p><st c="15124">— Ooo merhaba yahu! </st><st c="15144">diye haykırarak ayağa fırladı Deli Necdet. </st><st c="15187">Yahu nerden çıktın sen? </st><st c="15211">Nerelerdesin be Keş? </st><st c="15232">Özledik be. </st><st c="15244">Özlettin be. </st><st c="15257">Sen bizden koptun, biz senden. </st></p><p><st c="15288">Sıkı sıkı kucakladı, iki yanağından içtenlikle öptü. </st></p><p><st c="15341">— Bugün nerden esmişse benim yazıhaneye uğradı, dedi Salim. </st><st c="15401">Kalmayacaktı hergele ama direttim. </st><st c="15436">Eski arkadaşlarla her Cuma gecesi buluşuyoruz, kafaları çekiyoruz, gelmezsen valla billa kırılırlar falan… </st></p><p><st c="15543">— Oturun oturun, dedi Deli. </st></p><p><st c="15571">— Saçları hafifçe dökülmüş, göbek bırakmıştı. </st><st c="15617">Beyaz gömleğinin ortasındaki iki düğme açıktı. </st><st c="15664">Kemerini gevşetmişti. </st></p><p><st c="15686">— Off be, evliliğin zararları işte, dedi göbeğini göstererek. </st><st c="15748">Ye babam ye, başka iş yok. </st><st c="15775">Bir beş kilocuk verebilsem. </st><st c="15803">Ama nerdee? </st><st c="15815">Neyse neyse canım. </st><st c="15834">Bu gece perhiz yok. </st><st c="15854">Söyle arkadaş, ne içiyorsun bakalım? </st></p><p><st c="15891">— Ben size katılırım, dedi Halit Akçam –sesi umduğundan da güçsüz çıkmıştı. </st><st c="15967">Birilerini suçüstü yakalamış gibi utanç içindeydi nedense– zaten epey içtim bugün. </st></p><p><st c="16050">— Boşver boşver, dedi Deli. </st><st c="16078">Arada bir kaçırmanın lafı mı olur? </st><st c="16113">Şurda kırk yılda bir. </st><st c="16135">Hey patron, doktor, delikanlı baksana!</st></p><p><st c="16173"> — Arnavut ciğeri iyi midir buranın? </st><st c="16210">dedi Muhallabi Enver gözlerini tabağından ayırmadan. </st><st c="16263">Sesinden anlaşıldığına göre onun için her şey, bu gece, gecenin havası, gidişi, hepsi, söylenecek arnavut ciğerinin tazeliğine, gevrekliğine bağlıydı.</st></p><p><st c="16413"> — Ben beğenirim valla, dedi Deli, sorumluluğu bütün bütün almaktan kaçınarak. </st><st c="16492">Geçende bizim reklam firmasından arkadaşlarla bu masadaydık yine, ısmarladık, hiç fena değildi. </st><st c="16588">(Halit Akçam’a döndü) Şu orta masa var ya arkadaş, hep bir dost topluluğu olur burada. </st><st c="16675">Şarkılar söylenir, fıkralar anlatılır. </st></p><p><st c="16714">— Bir de Amerikan salatası söyleyelim, dedi Muhallebi. </st></p><p><st c="16769">Amerikan salatası soğuk meze tabağında var zaten, dedi Deli. </st><st c="16830">En iyisi bir mutfağa uzanayım ben. </st></p><p></p><p><st c="16865">Bir lokantaya sık gidenlerin, garsonlarla içlidışlı olanların kurtulamadığı “konuk ağırlama” havasına bürünmüştü. </st><st c="16979">Kalktı, mutfağa doğru yürüdü. </st></p><p><st c="17009">O gider gitmez Ölü Haldun, Halit Akçam’ın kulağına eğildi; soluğu keskin rakı kokuyordu. </st><st c="17098">Bir keresinde hamamda biriyle dövüşürken bayıldığı için “Ölü” diye anılırdı arkadaşlar arasında. </st><st c="17195">Rengi yine sarıydı. </st><st c="17215">O da ayrılmış ordudan, sivil savunma uzmanlığı yapıyormuş.</st></p><p><st c="17273"> — Reklam firması mavalını çocuklara yuttursun, diyordu hırsla. </st><st c="17337">Benim aklım ermez. </st><st c="17356">Herif allahın gecesi burda. </st><st c="17384">Karısı görgülü kadın üstelik, yüksek tahsilli. </st><st c="17431">Nesine katlanır bunun anlamam. </st></p><p></p><p><st c="17462">Fiks Mönü’nün yarımşar şişeleri bitmişti. </st><st c="17504">Gürültü artıyordu. </st></p><p><st c="17523">— Bana yarım şişe votka, diye seslendi Halit Akçam garsona. </st><st c="17583">Benim hesabıma yazın. </st><st c="17605">Karışmasın. </st></p><p><st c="17617">— Yahu kırk yılda bir geldin, ayıptır, dedi Salim. </st><st c="17668">Ama üstelemedi. </st></p><p><st c="17684">— Ne çingenedir bu Salim, diye fısıldadı Ölü. </st></p><p><st c="17730">Deli Necdet, hafifçe yalpalayarak döndü, yerine oturdu. </st></p><p><st c="17786">Arkasından garson seğirtti, soğuk meze tabaklarını dağıtmaya koyuldu: üç zeytin, bir dilim peynir, biraz Amerikan salatası, bir parça dil, iki salam. </st></p><p><st c="17936">— Zeytinlerin üstüne kekik serpiverin biraz, dedi Muhallebi garsona. </st><st c="18005">Zeytinyağı ve limon servisi de getirin lütfen. </st><st c="18052">Ekmek kızarttırabilir miydiniz? </st></p><p><st c="18084">Garson uzaklaşınca, Deli Necdet’e döndü: </st></p><p><st c="18125">— Lavabo nerede? </st></p><p><st c="18142">— Necdet kalktı, yol gösterdi. </st></p><p><st c="18173">— Muhallebi’ye bak, dedi Ölü kahkahayı basarak. </st><st c="18221">Ulan herif tam bir Amerikan subayı olmuş çıkmış. </st><st c="18270">Kısacık saçlar, güneş gözlüğü. </st><st c="18301">Bir de araba çekmiş altına. </st><st c="18329">İkide bir dışarıda. </st><st c="18349">Yok kursmuş, yok dil öğrenmekmiş. </st><st c="18383">Artık bilmem...</st></p><p><st c="18398"> — Bizler gibi gariban değil şimdikiler, dedi Salim. </st><st c="18451">O zaman savaş sonrasıydı bakma. </st><st c="18483">Şimdi gazete filan bile okuyabiliyorlar. </st></p><p><st c="18524">— Sen garibandan değildin ki, dedi Ölü sırıtarak. </st><st c="18574">Seninkiler disipline gir diye verdiler seni askeri okula. </st><st c="18632">Sonra şrak ödediler borcunu. </st><st c="18661">Ver elini Hukuk!</st></p><p><st c="18677"> — Askeri ortaokullar kalkalıberi çok şey değişti, dedi Salim. </st></p><p></p><p><st c="18740">Halit Akçam, kendisinin de şaştığı yine de bir türlü engelleyemediği bir hızla, söylediği yarımı da bitirmişti. </st><st c="18852">Sıkıntısı, garip bir kayıtsızlığa dönüşüyordu; içinde kıpkırmızı bir öfke noktasının durduğu boz bir kayıtsızlığa. </st></p><p><st c="18967">— Bir ekmek kızartmayı bile akıl etmezler, diyordu Muhallebi ıslak ellerini peçeteye silerken. </st><st c="19062">Su yok, tuvalet pis. </st><st c="19083">Sosyal hizmet anlayışı diye bir şey yok bu ülkede azizim. </st><st c="19141">Çok geriyiz, çok. </st></p><p><st c="19159">— O yüzden diyorlar ya sosyalizm, komünizmin panzehiridir diye, dedi Deli Necdet. </st></p><p><st c="19241">— Oralarda belediyeye de “municipality” diyorlar, dedi Muhallebi. </st><st c="19307">Ama belediyeleri de ona göre tabii. </st><st c="19343">Gerek denetim, efendicağzıma, gerek sistem, parklar...</st></p><p><st c="19397"> Ölü, bu arada Salim’in kulağına eğilmiş, fısıldıyordu. </st><st c="19453">Yüzü kıpkırmızı kesilmişti. </st><st c="19481">Gülmekten, bir türlü bitiremiyordu sözünü. </st><st c="19524">Sonunda: </st></p><p><st c="19533">— ...Papağan, ”valla da billa da dayanamam,” demiş, dönmüş, diye bağladı fıkrayı. </st><st c="19615">Muhallebi’nin konuşmasından, yarım yamalak duyduğu yabancı sözcüğe tutuldu bu kere. </st></p><p><st c="19699">“Bu adam ancak insanlarla alay etti mi diriliğini kanıtlıyor,” diye düşündü Halit Akçam. </st><st c="19788">”Bozuyor, kendi de bozuluyor bu arada. </st><st c="19827">Yine de önemsemiyor. </st><st c="19848">Belki de öyle yapmak gerek.”</st></p><p><st c="19876"> — Enver yahu! </st><st c="19891">diyordu Ölü, dil öğreniliyor mu bu kurslarda? </st></p><p><st c="19937">— Öğreniliyor tabii de konuşmak güç, dedi Enver alayı sezmeyerek. </st><st c="20003">Temrinsiz dil öğrenmek güç. </st><st c="20031">Biz evde hanımla konuşabiliyoruz da gene bir derece... </st><st c="20086">Hanım kolejden biliyorsun. </st><st c="20113">Çocuk kapıyor bu arada. </st><st c="20137">Kulak alışkanlığını.</st></p><p><st c="20157"> — Bilmem aklında mı Enver? </st><st c="20185">diyen kendi sesini neden sonra duydu Halit Akçam, biz seninle bir gün, bilmem aklında mı, hani sabahları çay içtiğimiz yağlı çanaklar var ya, onlarla kurtlu nohut yemiştik... </st><st c="20360">Hem de tam dört tabak, diye ekledi haince. </st></p><p><st c="20403">— Çocukluk anıları unutulur mu hiç? </st><st c="20439">dedi Enver, gözlerini yine tabağından ayırmadan. </st><st c="20488">183 kuruş aylığımızın 180 kuruşu kitaba kesilirdi de artan 3 kuruş karşılığında kuru incir verirlerdi bize. </st><st c="20596">Ama ne tatlı gelirdi o incir!</st></p><p><st c="20625"> — Hımm, ne tat dedi Halit Akçam. </st></p><p><st c="20659">— Hayatımızı yazsak roman olur roman! </st><st c="20697">diye iç geçirdi Deli Necdet. </st></p><p><st c="20726">— Millet de gidip Potemkin Zırhlısı’na ağlıyor. </st></p><p><st c="20774">— Ne zırhlısı o? </st></p><p><st c="20791">— Boşver. </st><st c="20801">Garson evladım, bir yarım votka daha bana. </st></p><p></p><p><st c="20844">Garson sıcak meze tabaklarını dağıtıyordu. </st><st c="20887">Garip bir okul yemeğiydi bu. </st></p><p><st c="20916">— Ha şöyle. </st><st c="20928">Keyfini buluyorsun yavaştan, dedi Deli. </st><st c="20968">Ulan ne adamdın eskiden! </st><st c="20993">Hır nerde, sen orda. </st><st c="21014">Enver dinle bak: Gelibolu’ya staja gidiyoruz. </st><st c="21060">Vapur sıkış tepiş. </st><st c="21079">Oturacak yer yok. </st><st c="21097">Baktım, bizim Keş yok görünürde. </st><st c="21130">Aradım taradım. </st><st c="21146">Nerde bulayım istersin? </st><st c="21170">Subayların yanında. </st><st c="21190">Geçirmiş bir subay üniformasını üstüne, kurulmuş, kâğıt oynuyor. </st><st c="21255">Bunun cezası var, tardı var, umurunda değil. </st><st c="21300">Hepimiz meraktayız. </st><st c="21320">Çıkışta ne olacak diye. </st><st c="21344">Seninki girmiş tuvalete, değişmiş yandan yandan pır!</st></p><p><st c="21396"> — Dersleri de iyiydi ha, dedi Salim. </st><st c="21434">Hocalar başedemezdi o yüzden. </st></p><p><st c="21464">Dansöz, fotoğrafçısıyla masaları dolaşıyor, isteyenlerle başbaşa, kucak kucağa resim çektiriyordu. </st><st c="21563">Halit Akçam, Anadolu kasabalarından tanırdı bu resimleri. </st><st c="21621">Nelerini görmüştü. </st><st c="21640">Ağa oğulları, eşraf takımı, büyük kentlerden döndüklerinde çevrelerine tafra satarlardı bu resimlerle. </st><st c="21743">Sazlardaki dostlarını kıskandırırlardı.</st></p><p><st c="21782"> — Of aman of! </st><st c="21797">dedi Ölü. </st></p><p><st c="21807">— Güzel de, Batı ölçülerine göre şişmanca, dedi Muhallebi. </st><st c="21866">Pirzolasını kesiyordu. </st></p><p><st c="21889">— Beğenmedinse artanını bize ver. </st></p><p><st c="21923">— Biz dışarda nelerini gördük oğlum!</st></p><p><st c="21959"> — İş dilde değil elde. </st></p><p><st c="21983">— Kimin ne iş çıkaracağı belli olmaz. </st><st c="22021">Beş. </st><st c="22026">On. </st></p><p><st c="22030">— Ulan gözün doysun be. </st><st c="22054">Geçtin beni, kabul. </st></p><p><st c="22074">— Sen geç, ben arkanda kalayım. </st></p><p><st c="22106">— Yağma mı var? </st><st c="22122">Sen geç önüme. </st></p><p></p><p><st c="22137">Emekli Albay Halit Akçam, sinek kâğıdına yapışmış bir sineğin duyabileceklerini duydu. </st><st c="22224">Her yanı sıkı sıkı sarmalanmıştı. </st><st c="22258">Bir davransa, kaçsa. </st><st c="22279">Kurtulsa. </st><st c="22289">Ama nereye? </st><st c="22301">Eve mi? </st><st c="22309">Astronot Gülden’in merkezi orası:</st></p><p></p><p><span><st c="22342"> Siz şöyle buyurun siz de şöyle daha iyi görürsünüz burdan hayır beyaz değil net bence güneş gözlüğüyle seyretmek gerekiyor ya da ekrana gözlük takmak daha doğrusu bir şey varmış ekran öyle oluyormuş hayatın gerçek tadı değil de öbürü iyi şu yeni dizi ben önce ıspanak alıyordum ama pazı hem daha kolay yıkanıyor hem de mideye iyi geliyormuş diyorlar sizin beliniz benimki gibi mi ağrıyor benimki soldan vuruyor kaburgada duruyor bıçak gibi sonra yürüyor sinir herhalde efendim şimdiki çocuklar dalgın az yıkanıyorlar erkeklerin dünyası ne yapılsa boş benim oğlan daha küçük ama büyüyünce o da erkek olacak değil mi her gün dertleri artıyor süpürge bozuldu elektrik kesintisi çamaşır makinesi ütü. </st></span></p><p><st c="23040">— Ulan Keş! </st><st c="23052">diye bağırdı Deli Necdet ansızın. </st><st c="23086">Ulan şu şarkı söyleyen kıza bak, iyi bak. </st><st c="23128">Hepiniz bakın çocuklar, kime benziyor? </st></p><p><st c="23167">Halit Akçam, çaresizlik içinde belleğini zorladı. </st><st c="23217">Önce sahneyi ufalttı sarhoş gözlerini kısarak, kızı çerçeve içine aldı. </st><st c="23289">Belleğini zorladı. </st><st c="23308">Dişleri sarı, kolları cılız, ama gözleri, bakışları yüzüne sığmayacak kadar kocaman. </st><st c="23393">NURAN!</st></p><p><st c="23399"> Büyük bir serinkanlılıkla: </st></p><p><st c="23427">— Nuran’a, dedi. </st><st c="23444">Sustu. </st></p><p><st c="23451">— Sahi senin Nuran’a amma benziyor ha! </st><st c="23490">dedi Salim. </st></p><p><st c="23502">— Hangi Nuran yahu? </st><st c="23522">dedi Muhallebi. </st></p><p><st c="23538">— Canım şu Halit’in kara Nuran’ı vardı ya hani. </st><st c="23586">Şey Nuran. </st></p><p><st c="23597">— “Orospu Nuran” derdik, dedi Halit Akçam –yüzü bembeyazdı– Siz derdiniz yani. </st></p><p><st c="23676">— Hani Bursa’dayken... </st><st c="23699">dedi Salim. </st></p><p></p><p><st c="23711">Bir olaydı, unutulmaz bir olay. </st></p><p><st c="23743">Geceyarısı bir genç kıza sarkıntılık eden üç zorbayı askeri okul öğrencileri iyice dövmüşlerdi. </st></p><p><st c="23839">Halit Akçam, her zamanki gibi elebaşıydı. </st><st c="23881">Kız kurtulmuştu. </st></p><p><st c="23898">Ama okul müdürü dövüşme olayının “müsebbipleri”ni arıyordu. </st><st c="23958">Askeri öğrencilerin adları karışmamalıydı bu tür olaylara. </st></p><p><st c="24017">Nuran, annesiyle okula çağrılmıştı. </st><st c="24053">Annesi müdürün odasında koltuğa oturmuş, “Hatırlamaya çalış kızım,” diye üsteliyordu. </st><st c="24139">“Kimleri gördün? </st><st c="24156">Hangilerini?”</st></p><p><st c="24169"> Nuran bir iskemleye ilişmişti. </st><st c="24201">Nasıl cılızdı! </st><st c="24216">Bacakları değnek gibiydi. </st></p><p><st c="24242">Öğrenciler bir bir geçiyorlardı Nuran’ın önünden, yan dönüyor, inceleniyorlardı.</st></p><p><st c="24322"> Üniformaları yamalıydı çoğunun, üstbaş dökülüyordu. </st><st c="24375">Cılız da olsa genç bir kızın önünden geçiyorlardı. </st><st c="24426">Utanç içindeydiler. </st></p><p><st c="24446">“Hatırlamaya çalış kızım, sonra fena olur senin için,” diyordu müdür. </st><st c="24516">“Hatırla da müsebbibi cezalandıralım.”</st></p><p><st c="24554"> Nuran inatla yere bakıyordu. </st></p><p><st c="24584">Halit Akçam önünden geçerken gözgöze geldiler. </st><st c="24631">Nuran hemen yine yere indirdi kayıtsız bakışlarını: “Bu da değil,” dedi. </st></p><p><st c="24704">Müdür ana-kızın arkalarından kapıyı çarparken öfkeden tutamamıştı kendini: “Orospu, ne olacak! </st><st c="24799">Bugün suçluyu ele vermeyen kız, yarın kimbilir kimleri saklar!”</st></p><p><st c="24862"> — Bizi ele vermemişti, dedi Halit Akçam olayı yeni kavramışçasına. </st><st c="24930">Bizse kalktık ona orospu dedik. </st></p><p><st c="24962">— Biraz ileri gittik, orası öyle. </st><st c="24996">Ama Müdür de haklıydı, dedi Deli. </st><st c="25030">Bugün bize, yarın başkasına. </st><st c="25059">Dişi köpek kuyruk sallamadan hem...</st></p><p><st c="25094"> — İnatçı kadına, âsi kadına güven olmaz, dedi Ölü. </st></p><p><st c="25146">— Bir şeyin şüyûu vukuundan beterdir, dedi Muhallebi. </st><st c="25200">Kritik dönemlerde kişi toplum yararını gözeterek kişiliğini silmelidir, ilkelerinden ödün vermelidir. </st></p><p><st c="25302">— Elevermediği bizdik ama, dedi Halit Akçam. </st><st c="25347">İyilik etmiştik ona. </st></p><p><st c="25368">— Olsun, farketmez. </st><st c="25388">Hem şimdi onun da şu karşımızda şarkı söylenen kız gibi düşmediği ne malûm? </st></p><p><st c="25464">— Geçende rastladım, dedi Salim. </st></p><p><st c="25497">Yıllardır tatmadığı bir coşku, bir sıcaklık kapladı Halit Akçam’ın yüreğini. </st></p><p><st c="25574">— Nerde? </st><st c="25583">diye atıldı. </st><st c="25596">Ayılmıştı.</st></p><p><st c="25606"> — İş için, bir dava vardı, Ankara’ya giderken Bolu’da çay molasında karşılaştık. </st><st c="25688">Söylentilere dayanamamışlar ailece. </st><st c="25724">Ankara’ya göçmüşler. </st><st c="25745">Evlenmiş. </st><st c="25755">İki çocuğu var. </st><st c="25771">Biri kundakta. </st><st c="25786">Öğretmenlik yapıyor. </st><st c="25807">Müdürle takışmışlar mı ne, naklini yaptırmış. </st><st c="25853">Bildiğimiz Nuran. </st></p><p><st c="25871">— Olur şey değil, dedi Ölü. </st></p><p><st c="25899">— Hepimiz değiştik, dedi Halit Akçam uzak bir sesle. </st><st c="25952">O aynı kaldı.</st></p><p><st c="25965"> — Çok sevmiştin onu, dedi Salim dostça. </st><st c="26006">O olaydan sonra. </st></p><p><st c="26023">— Çok, dedi Halit Akçam. </st><st c="26048">Ama evlendim. </st><st c="26062">Adı dedikodulara karışmamış bir kızla evlendim. </st><st c="26110">Keselim artık bu konuyu. </st><st c="26135">Garson, bana bir yarım daha oğlum! </st><st c="26170">İnsan hangi yaşında severse sevsin liseli oluveriyor. </st></p><p><st c="26224">Biraz sonra garsonu andıran bir gölge meyve getirdi. </st><st c="26277">Birisi, sormadan masaya kuru yemiş bıraktı. </st><st c="26321">Assolistin çıkacağını muştulayan renkli ışıklar gözleri aldı. </st><st c="26383">Halit Akçam hızla içiyordu. </st></p><p><st c="26411">— Şeyi isteyelim, dedi Necdet. </st><st c="26442">“Geçsin Aylar...”</st></p><p><st c="26459"> Bir de “O Ağacın Altını”yı...</st></p><p><st c="26489"> Şişeler, yüzler, masalar, ışıklar bulandırıcı bir hızla dönüyordu. </st></p><p></p><p><st c="26557">Gazetede</st></p><p><st c="26565"> Emekli Albay Halit Akçam’ın ertesi akşam gazetelerde resmini gören bir hikâye takipçisi, hemen koşup bütün gazeteleri aldı. </st><st c="26690">Kimi, onun zimmetine para geçiren bir veznedar olduğunu yazıyordu. </st><st c="26757">Kimilerine göreyse karısı, baldızı ve küçük oğluyla gelmişti gazinoya; onlar olay sırasında tuvaletteydiler. </st><st c="26866">Yalnız iki konuda birleşiyordu bütün gazeteler: Emekli Albay Halit Akçam yapayalnızdı masada. </st><st c="26960">Tabancasını niçin ateşlediğini bilmiyordu. </st><st c="27003">Öfkeyle mi, sevinçten mi, laf olsun diye mi, gösteri için mi? </st><st c="27065">gibi soruları karşılıksız bırakmıştı. </st><st c="27103">Bir de, gecenin o geç saatinde, ikinci günün başlangıcında, assolist tam “Nereden Sevdim O Zalim Kadını” şarkısını söylerken ateş etmişti. </st><st c="27242">Tek kanıt buydu. </st></p><p><st c="27259">Emekli Albay Halit Akçam, uzak masalardan birinde hiç tanımadığı bir adamın kanlar içinde yere yuvarlandığını görünce, sallana sallana yanına gitmiş, çökmüş, yüzüne iki tokat atmış ve şöyle sormuştu: </st></p><p><st c="27459">– Sana ne be kardeşim? </st></p><p><st c="27482">Ağustos 1974</st></p></div></div><div id="charCountTotal" value="27495"></div></body>
</html>
