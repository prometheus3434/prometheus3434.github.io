<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_1">1. Bölüm<br class="chapter" />
    Giriş: Modern Tarihe Doğru Çin</h1>

    <p class="normal">Çin, ya da Çinlilerin değişiyle Zhong Guo (Cong Guo) Türkçemizdeki çevirisiyle ise “Ortadaki Ülke”, yaklaşık 10 milyon kilometrekarelik yüz ölçümü<sup class="calibre3"><a href="../Text/cin_split_016.html#footnote-34489-1" id="footnote-34489-1-backlink">[1]</a></sup> (Tayvan, Hong Kong ve Makao dâhil) ile dünyanın en büyük üçüncü ve 1,5 milyara dayanmış olan nüfusuyla dünyanın en kalabalık ülkesidir.<sup class="calibre3"><a href="../Text/cin_split_017.html#footnote-34489-2" id="footnote-34489-2-backlink">[2]</a></sup> Çin’in kendi topraklarının dışında yaşayan diğer Çinli toplulukları da eklersek Çinlilerin ve Çin kültürünün yeryüzündeki büyüklüğü muazzam boyutlara ulaşmaktadır. Çinliler M.Ö. 206 - M.S. 220 yılları arasında hüküm sürmüş olan Han Hanedanlığı’ndan bu yana kendilerine Han ulusu demektedir ve Çin sınırları içerisindeki nüfusun çoğunluğunu da Han Çinlileri oluşturmaktadır. Han Hanedanlığı’ndan bu yana gelen bu büyük ulusun kültürel etkisi tüm Çin ve çevresinde günümüzde de rahatlıkla görülebilmektedir. Han Hanedanlığı döneminde Çinliler, tarihlerinin en yüksek kültür ve ekonomik güçlerinden birisi durumuna gelmiş oldukları için bu dönem Çin tarihi açısından oldukça önemlidir.</p>

    <p class="normal">Geniş topraklarında yaşayan Han ulusunun yanı sıra diğer azınlık uluslarla beraber tarihi yolculuğuna günümüzde de devam eden Çin, son yıllarda yapmış olduğu ekonomik atılımları ve 1978 yılından bu yana başarıyla uyguladığı ekonomik açılım politikalarının etkisiyle bugün dünyanın en güçlü ülkelerinin arasında yer almaktadır. Çin ayrıca günümüzde dünyanın en büyük ekonomik pazarı olarak kabul edilmekte ve çoğu ülkenin iş yapmak istediği bir süper güç olarak görülmektedir. Çin’in birbiri ardına sıralanan milyonluk mega kentleri, uzay teknolojisi, milyarlarca dolarlık altyapı yatırımları, ileri teknoloji ürünleri üretebilme potansiyeli ve zengin yer altı kaynaklarını da hesaba katarsak, dünyanın güç dengelerini Batı’dan doğuya doğru neredeyse tek başına sürükleyecek kadar büyük bir potansiyele sahip olduğunu söylememiz yanlış olmayacaktır. Dünyanın en büyük ordusuna sahip olan ve askeri harcamalarında da ABD’nin hemen arkasından dünyanın iki numarası olmayı sürdüren bu dev ülke, Afrika ve diğer kıtalarda yapmış olduğu büyük yatırımlarla da günden güne büyüyen bir siyasi güce dönüşmektedir. Çin’in son zamanlarda Türkiye’yi de yatırım yapılacak yerlerin arasına almasıyla iki ülke arasında yakın gelecekte oldukça önemli ilişkilerin kurulması planlanmaktadır. Türkiye ile Çin arasında giderek artan ticaret rakamları da bunu açıkça ortaya koymaktadır. Yapılan tahminler ve Çin’in potansiyelini hesaplayan uzmanlara göre bu dev güç daha uzun seneler hem ülkemizi hem de tüm dünyayı etkisi altında tutmaya devam edecektir.</p>

    <p class="normal">Ekonomik gücünü bir kenara bırakıp Çin’i biraz daha yakından tanımaya devam edecek olursak bu dev coğrafyadan dünyanın en köklü tarihlerinden bir tanesi, yüzlerce yıldır taranmaya çalışılan tarih arşivleri, bambaşka gelenekleri olan bir toplum ve neredeyse kendi içerisinde bir evren kadar zengin gizemli bir medeniyet gün ışığına çıkacaktır. Hem dinsel inanışları hem de düşünce sistemleri olarak Batı’dan tamamen farklı bir çizgide gelişmiş olan Çin medeniyeti, geçmişte olduğu gibi bugün de Batılıları yer yer şaşırtmakta, yer yer de büyülemeye devam etmektedir. Çin medeniyeti ilk filizlendiği günden bu yana yaklaşık 5000 yıldır yeryüzündeki varlığını kesintisiz sürdüren tek medeniyet olduğu için Batılıların en çok araştırmak istediği kültürlerin arasında yer almaktadır. Bu yüzden de ABD ve Avrupa’da sayısız Çin enstitüsü uzun yıllardır Çin tarihi üzerine araştırmalar yapmaktadır. Türkiye’de ise Çin araştırmaları Batı’ya oranla oldukça kısıtlı imkânlarla yapılsa da son yıllarda Çin’e giden Türklerin sayısında yaşanan artışın sayesinde kısmen de olsa Çin hakkında eskiye oranla daha fazla bilgi ülkemize aktarılmaktadır. Aynı şekilde ne yazık ki Çin’de de Türkiye algısı yeteri kadar gelişmemiştir ve bu alanda oldukça kapsamlı çalışmaların yapılması gerekmektedir. Çinliler ülkemizin coğrafyasını ve tarihini yakından bilmemelerine rağmen tarih boyunca aynı topraklarda yaşadığımız için biz Türkleri “Tucüe” adıyla tanımaktadır. Çin tarihinde Türkler, Çin’in Kuzey bölgelerinde yaşayan göçebe ve atlı topluluklar olarak geçmektedir.</p>

    <p class="normal">Çin kültür ve tarihini her ne kadar az tanıyor olsak da Çin’in dünyaya açılmasının giderek hızlanmasının ardından bu kadar etkileyici bir medeniyetin insanları olan Çinlileri daha yakından tanımamız da ikili ilişkilerimizin daha olumlu gelişmesi için büyük önem taşımaktadır. Hayatımızın her alanında kullandığımız Çin ürünlerini üreten Çinliler, siyah saçları, Batılılardan ayrılan yüz yapıları ve siyah çekik gözleri ile Asya’nın en kalabalık sarı ırkını oluşturmaktadır. Çinlilerin sakin yapıları ve çalışma hırsları ise son zamanlarda dünyanın zirvesine doğru olan yürüyüşlerindeki başarılarının altında yatan nedenlerden sadece ikisidir.</p>

    <p class="normal">Bugün tüm dünyada geçmişe oranla çok daha yakından tanınmaya ve incelenmeye başlanan Çin medeniyeti, kültürü, dinsel inanışları ve kullanmış oldukları Çin dili, tarihin akışı içerisinde diğer medeniyetlerden farklı bir şekilde ortaya çıkmıştır. Edwin Moise kitabının daha ilk sayfalarında yer verdiği bu konu hakkında şöyle demektedir. “Batı medeniyeti neredeyse her bir parçasını birbirinden alarak gelişmiştir. Dinlerin Ortadoğu, politikanın Yunanistan, Latin alfabesinin İtalya’da ortaya çıktığını bilmekteyiz. Çin ise Batı’da oluşan kültürün çok dışında kalarak Batı medeniyetinin tam aksine Budizm hariç diğer tüm alanlarda kendi içerisinde yarattığı sistemleri geliştirip kullanmıştır.”<sup class="calibre3"><a href="../Text/cin_split_018.html#footnote-34489-3" id="footnote-34489-3-backlink">[3]</a></sup> Edwin Moise bu cümleleri ile Çin’in Batı’dan ayrılan en büyük özelliklerinden birini çok güzel tanımlamıştır.</p>

    <p class="normal">Bu kadar gizemli bir medeniyetin içerisinde bizlere en farklı gelen ve sadece Çinlilere has olan en büyük özelliklerden bir tanesi ise konuşmuş oldukları dil olan Çincedir. Bugün dünyanın en çok öğrenilmek istenen dillerinin başında yer alan Çin dili, binlerce sene önce oluşmaya başlamış ve günümüzde yeryüzünün en çok konuşulan dili konumuna gelmiştir. 20. yüzyılın sonlarına doğru ekonomisi giderek güçlenen Çin’i ve köklü tarihini daha yakından tanımak isteyen yüz binlerce yabancı her yıl Kıta Çin ve Tayvan’a gelerek bu zorlu ama bir o kadar da farklı dilin eğitimini almaktadır<sup class="calibre3"><a href="../Text/cin_split_019.html#footnote-34489-4" id="footnote-34489-4-backlink">[4]</a></sup>. Mandarin olarak da geçen Çince’ye Çinliler “Pu Tong Hua” demektedirler. Bir başka deyişle standart Çince de diyebileceğimiz Pekin lehçesinin yanında her bölge ve neredeyse her şehir kendi içerisinde onlarca hatta yüzlerce farklı lehçe ile Çince konuşmaktadır. Bu lehçelerin başında gelen, Hong Kong ve çevresinde konuşulan Kantonca en büyük paya sahiptir. Özellikle Amerika ve diğer ülkelere ilk ve en yoğun gidenler bu bölgeden oldukları için günümüzde Çin sınırları dışında en yaygın olarak kullanılan lehçe Kantoncadır. Çin’de konuşulan lehçelerin aralarındaki farklar o kadar çoktur ki iki Çinlinin birbirini anlamadığı durumlarda araya Çin yazı karakterleri girmekte ve iletişim ancak bu sayede sağlanmaktadır. Dede ve torununun farklı lehçeler (Min Nan lehçesi)<sup class="calibre3"><a href="../Text/cin_split_020.html#footnote-34489-5" id="footnote-34489-5-backlink">[5]</a></sup> ile konuşmuş olduklarından birbirlerini anlamakta zorluk çektiklerine yaşamış olduğum Tayvan’da bizzat kendim de şahit oldum. Bu kısa örnek bile Çin kültürünün, dilinin ve medeniyetinin Batı’dan ne kadar farklı olduğunu bizlere kanıtlamaktadır.</p>

    <p class="normal">Çin diline kendine has özellikleri katan ise az önce değinmiş olduğumuz ve onlarca farklı çizgiden oluşan Çin yazısıdır. Her şeklin özel bir anlamı ve 4 farklı tonda okunuşu bulunduğu için Çin yazısı dünyanın en zor yazı dillerinden biri olarak kabul edilmektedir. Binlerce farklı yazı karakterinden oluşan bu karakterlere Türkçe’de “İm” denilmektedir ve Batılılar tarafından öğrenilmesi oldukça uzun zaman almaktadır. Çinliler hayatlarının her alanlarında kullandıkları bu yazıya “Han Zı” yani Han yazısı demektedirler. Her karakterin bir yazım sırası ve farklı okunuşu olduğu için sayıları on binlerle ifade edilen tüm Çince yazı karakterlerinin öğrenilmesi neredeyse Çinliler tarafından dahi mümkün değildir. Çin yazısı zaman içerisinde ilk doğduğu günkü şeklini değiştirmiş olsa dahi mantığından bir şey kaybetmeden günümüze kadar gelmiştir ve hâlen kullanılan en orijinal yazılardan bir tanesi olma özelliğini bugün de korumaktadır. M.Ö. 2000 sene gerilere kadar giden Çin yazısı görsel olarak da büyüleyici bir güzelliğe sahiptir ve kimi zaman yukarıdan aşağıya doğru da yazılabilmektedir. Türkçemizdeki gibi soldan sağa okunan Çin yazısı yukarıdan aşağı yazıldığı durumlarda sağdan sola okunmaktadır. Özellikle tapınak ve eski tarihi binaların girişinde yazılan Çin yazıları sağdan sola doğru da okunabilmektedir. İlk doğduğu zamanlarda kaplumbağa ve diğer hayvan kabuklarına kazınan çubuk şeklinde çizgilerden oluşan bu karmaşık yazıyı Çinliler elleri kalem tutmaya başladıkları andan itibaren öğrenmeye başlarlar ve bir ömür boyu kullanırlar.</p>

    <p class="normal">Yaklaşık 5000 küsur senedir akmaya ve gelişmeye devam eden Çin medeniyeti biraz önce değindiğimiz Edwin Moise’un dışında birçok tarihçi tarafından da diğer medeniyetlerden bağımsız tutulmaktadır. Bu ünlü tarihçiler yazmış oldukları sayısız eserlerinde Çin’in çok eski zamanlarda yakalamış olduğu benzersiz yüksek kültürün öneminden bahsetmekte ve Çin kültürünü Batı medeniyetinden ayrı incelemektedirler.</p>

    <p class="normal">Yüzyıllar boyu Asya topraklarında yaşamış ve daha sonrasında batıya doğru yayılarak Batı kültürünün etkisine daha fazla girmiş olan biz Türklerin yüz yıllarca sınırlarında yaşamış olduğu Çin medeniyeti ve tarihi, kendi Türk tarihimizi daha iyi öğrenebilmemiz açısından da oldukça önemlidir.<sup class="calibre3"><a href="../Text/cin_split_021.html#footnote-34489-6" id="footnote-34489-6-backlink">[6]</a></sup> Bu yüzden de Çin tarihini araştırırken Türk tarihini de araştırıyor olduğumuz akıllardan çıkarılmamalıdır. Binlerce yıllık Çin tarihini öğrenmemiz demek aynı zamanda Türk tarihine ait birçok detay ve yeni bilgilerin de gün ışığına çıkması demektir. Çin coğrafya olarak bize oldukça uzak olarak gözükse de aslında tarihi ilişkilerimiz bundan binlerce sene öncesinde başlamıştır.</p>

    <p class="normal">Günümüzde bizler her ne kadar daha çok Batı dünyasına ilgi duyuyor olsak ve Batı’yı daha fazla öğrenmek istesek de, Çin kendi içerisinde sürdürdüğü gelişimine ve dünyayı etkilemekte olan başarısına tüm hızıyla devam etmektedir. Ünlü tarihçi J.A.G. Roberts kitabında Çin’in 11. yüzyılda yakalamış olduğu medeniyet seviyesinin Avrupalılar tarafından ancak 18. yüzyılda yakalanabildiğini belirtmiş ve Batı kültürünün dışında gelişen bu kültürün ne kadar büyük bir atılım yapmış olduğunun önemine değinmiştir.<sup class="calibre3"><a href="../Text/cin_split_022.html#footnote-34489-7" id="footnote-34489-7-backlink">[7]</a></sup> Çinlilerin Avrupalılardan 700 sene önce yakaladığı bu başarı, Çin medeniyetinin bir dönem Batı medeniyetinden ne kadar üstün olduğunu bir kez daha bizlere kanıtlamaktadır.</p>

    <p class="normal">Tüm Avrupa’nın topraklarından daha büyük bir coğrafyaya sahip olan ve çok daha gelişmiş bir kültür içerisinde tarih boyunca yaşadıkları doğa olaylarını, hayatlarını ve çevrelerinde oluşan gelişmeleri kendilerine göre yorumlayan Çinliler, “Feng Shui” (Fong Şui) diye tabir edilen doğa ile uyum içinde yaşama ilkesini benimseyerek medeniyetlerine bizim algıladığımızın dışında farklı bir yön vermişlerdir. Çinliler tarih boyunca inşa ettikleri binalarını ve her türlü yapılarını da yine bu doğa ile uyum yasalarına göre tasarlamışlardır. Dağların ruhu olduğuna inanan Çinliler, dağların önlerini daha rahat görmeleri için dev binaların ortalarında büyük delikler dahi açmışlardır. Bugün bu tür binalar Çin’in dört bir yanında görülmekte ve biz Batılıları oldukça şaşırtmaktadır. Bu kadar farklı bir medeniyetin içinde yoğrulmuş olan Çinliler Feng Shui (Fong Şui) felsefesinin bir sonucu olarak dünyaya bizim bakmadığımız bir pencereden bakmaktadırlar. Anlatmış oldukları ejderha masallarından tutun da ayla buluşan âşıklara kadar binlerce efsanenin doğduğu bu toprakların insanları, yaratmış oldukları masalsı hayatı ve medeniyeti kuşaklar boyu aktararak bugünlere kadar korumayı başarmışlardır.</p>

    <p class="normal">Dünya tarihinin seyrini değiştiren buluşlardan kâğıt, pusula, barut ve matbaayı da bulan Çinliler, tarihin en derin zamanlarından bu yana insanlığa sayısız katkılar yaparak dünya medeniyetlerinin gelişmesinde en büyük rolü oynayanların başında gelmektedirler. Yazıyı buldukları andan itibaren geliştirdikleri olayları not alma alışkanlıkları sayesinde kendi tarih kayıtlarını tutmuşlar ve tarihin en büyük arşivlerine sahip olmuşlardır. Biz Türklerin de tarihini içine alan devasa arşivleri günümüzde dahi daha tam olarak açılmadan araştırılmayı beklemektedir. Türk toplulukları, doğuş yerleri olan Orta Asya’da Çinliler ile sayısız sınır mücadeleleri ve evlilikler yapmış, hatta bunun sonucunda bazı Türk toplulukları Çinli nüfusun içerisinde eriyip kaybolmuşlardır. Dünyanın sayılı harikalarından olan muazzam büyüklükteki Çin Seddi’nin (M.Ö. 220-206) yapılması da yine Türk kökenli toplulukların ve kuzey sınır boylarında yaşan diğer ırkların Çin topraklarına olan akınları neticesinde olmuştur.</p>

    <p class="normal">Batı ve kuzeyinde uçsuz bucaksız çöllerin hüküm sürdüğü, güneyinde dünyanın en dik vadilerinin binlerce metrelik dev duvarlar ördüğü bu zorlu coğrafyanın hemen ardından başlayan Çin’in bereketli toprakları yüzlerce yıl kendi içerisinde gelişimini sürdürmüş ve dış dünyaya en çok doğu tarafındaki Pasifik okyanusundan bağlanmıştır. Çin’in Batı dünyası ya da yabancı medeniyetler diyebileceğimiz kültürlerle olan ilişkisi zaman zaman iyi olmakla beraber bazı dönemlerde ise birbirinden tamamen kopmuştur. Bu kadar zor bir coğrafyanın sardığı Çin toprakları yüz yıllar boyu yabancılara kolay kolay geçit vermemiştir. Böyle bir coğrafyanın içerisinde yaşayan Çinliler ise kendi kültürlerini daha rahat korumuş ve özellikle Qing (Çing) Hanedanlığı’nın son dönemlerine kadar (19. yüzyıl) dış dünyadan çok daha az etkilenmişlerdir.</p>

    <p class="normal">Çin’in Batı medeniyeti ile olan ilk ilişkisi M.Ö. 2. yüzyılda Roma ile başlamış ve bunun ardından kısa bir süre sonra Budizm Hindistan’dan Çin’e gelmiştir. Zaman içerisinde Budizm’in Çin’de olan etkisi ise Çin’in Budizm üzerinde olan etkisinden daha az olmuştur. Çinliler bu inanışı da kendi içerilerinde değiştirerek Çin’e has bir biçimde uygulamışlardır. Bu yüzden de günümüzde Çin’de var olan Budizm, Hindistan’dan daha farklı bir şekilde yaşatılmaktadır.<sup class="calibre3"><a href="../Text/cin_split_023.html#footnote-34489-8" id="footnote-34489-8-backlink">[8]</a></sup> Çinliler kendilerine göre biçimlendirdikleri Budizm inanışından başka, tarihleri boyunca kahramanlık gösteren ve yüzlerce hikâyeye konu olan kişileri de tanrılaştırarak onlara ibadet etmişlerdir. Çinlilerin günümüzde olan inanışlarına bakarsak; Çin’de %49 dinsiz, %28 Çin inanışları ve tanrılar, %8 Budist, %8 Hristiyan, %2 Müslüman ve diğer dinler bulunmaktadır.<sup class="calibre3"><a href="../Text/cin_split_024.html#footnote-34489-9" id="footnote-34489-9-backlink">[9]</a></sup></p>

    <p class="normal">Bu masalsı medeniyetin doğduğu yer olan ve Çin’in en verimli topraklarına sahip Sarı Irmak (Huang He)<sup class="calibre3"><a href="../Text/cin_split_025.html#footnote-34489-10" id="footnote-34489-10-backlink">[10]</a></sup> nehri çevresi Çin için hayati önemini geçmişte olduğu gibi bugün de sürdürmektedir. Tarih boyunca bu dev nehrin zengin kaynaklarından beslenerek filizlenen Çin medeniyeti daha sonra çevresine yayılarak zamanla diğer bölgelerde de etkisini göstermiştir. Medeniyetin yavaş ama emin adımlarla geliştiği bu topraklarda günümüzde hâlen Çin ve çevresinde yaşayan Çinlileri etkileyen<sup class="calibre3"><a href="../Text/cin_split_026.html#footnote-34489-11" id="footnote-34489-11-backlink">[11]</a></sup> Konfüçyüanizm ve Daoizm<sup class="calibre3"><a href="../Text/cin_split_027.html#footnote-34489-12" id="footnote-34489-12-backlink">[12]</a></sup> gibi düşünce sistemleri doğmuş, bugünkü Çin felsefesinin temelini de yine bu sistemler oluşturmuştur. Bu düşünce sistemleri Çin toplumunda o kadar etkili olmuşlardır ki zamanla dinsel bir güce dönüşmüşlerdir. Günümüzden yüzlerce sene önce doğmuş olan Konfüçyüanizm ve Daoizm bugüne kadar güçlerini koruyarak Çin topluluklarının düşünce yapılarına en büyük etkiyi yapan öğeler olmuşlardır.<sup class="calibre3"><a href="../Text/cin_split_028.html#footnote-34489-13" id="footnote-34489-13-backlink">[13]</a></sup></p>

    <p class="normal">Yin ve yang olarak adlandırılan ve Çinliler için evrenin dengesini simgeleyen Çin felsefesi de biz Batılıları oldukça meraklandıran ve çoğu yerde anlamını dahi bilmediğimiz bir dünyaya götüren diğer bir Çin felsefesidir. Yin ve yang düşüncesinin Çinliler arasında olan etkinliği bugün de oldukça yoğundur. Çinlilere göre doğada olan her şeyin bir karşıtı vardır ve ancak bu karşıtlar var olduğu sürece evren dengede durabilir. Kadın ve erkek, yaz ve kış, gece ve gündüz hep evrende var olan karşıtlığın birer sonucudurlar. Bu düzeni sağlayan ise Çinlilere göre “Dao” yani “Yol”dur. Çinlilerin “Yol” olarak adlandırdıkları bu inanış Daoizm felsefesi içerisinde çok geniş bir biçimde yer almaktadır ve Daoizmin temelini oluşturmaktadır.<sup class="calibre3"><a href="../Text/cin_split_029.html#footnote-34489-14" id="footnote-34489-14-backlink">[14]</a></sup></p>

    <p class="normal">Çinliler her ne kadar tarihleri boyunca kendi düşünce sistemleri ve inanışları doğrultusunda dünyanın diğer yerlerinde olan bitenlere karşı ilgisiz kalsalar da gelişmiş medeniyetleri ve yapmış oldukları buluşlar sayesinde Portekizlilerin Hindistan’a gemi seferleri düzenlemesinden bir asır kadar önce daha büyük gemilerle Hindistan ve Hint Okyanusu’na seferler düzenlemişlerdir. Afrika’nın en doğusunda bulunan kıyılara kadar ulaşmayı başaran Çin gemileri dönem boyunca Çin ile Batı arasında oldukça önemli ticari ilişkilerin gelişmesine büyük katkılarda bulunmuşlardır. Özellikle Ming Hanedanlığı döneminde (1368-1643) Müslüman denizci Zheng He<sup class="calibre3"><a href="../Text/cin_split_030.html#footnote-34489-15" id="footnote-34489-15-backlink">[15]</a></sup> (Cıng Hı)’nın 1405-1433 seneleri arasında Hindistan ve Afrika’ya yapmış olduğu bu ünlü deniz seferleri Çin denizcilik tarihinin kilometre taşları olarak gösterilmektedir.</p>

    <p class="normal">Batı ile Çin arasında tarih boyunca bir bağlantı kurulmuş olsa da Çin’in gerçek anlamda Batı’yı tanımaya başlaması ve onun kültüründen etkilenmesi ancak 18. yüzyıldan sonra başlamıştır. Kendisi Batı’dan çok fazla etkilenmese de Batı’yı derinden etkileyen Çin kültürü, Avrupalılar tarafından sürekli olarak gizemli bulunmuş ve ilk çağlardan beri ona karşı özel bir ilgi beslenmiştir. Avrupa’nın bu ilgisi 19. yüzyılda emperyalizme dönüşmüş ve sonunda Çin’in Batılılar tarafından sömürülmesiyle sonuçlanmıştır. Bu zorlu dönemin ardından ise Çin topraklarında önce Batılı sömürge dönemi yaşanmış, ardından da Japonların Çin topraklarını işgal etmeleriyle benzer politikalar Çin üzerinde Batılılardan çok daha sert bir biçimde uygulanmıştır.<sup class="calibre3"><a href="../Text/cin_split_031.html#footnote-34489-16" id="footnote-34489-16-backlink">[16]</a></sup></p>

    <p class="normal">Çin’in Batı ile olan ilişkilerini daha yakından anlayabilmek için ise önce 13. yüzyıl, ardından da 16. yüzyılda yaşanan gelişmelere bakmamız gerekmektedir. Çin’in Batılılar tarafından gerçek anlamda tanınmaya başlanması ilk olarak Marco Polo’nun 1290 senesinde Çin’e ulaşmasının ardından gerçekleşmiştir. Marco Polo’nun yapmış olduğu gezilerinin en önemli duraklarından biri olan Çin’i boydan boya gezmesi ve beraberinde Çin’den getirdiği yeşim taşı, porselen ve diğer eşyalarla beraber bu coğrafyada gördüklerini anlatmasıyla birlikte Avrupalıların Çin kültürüne olan ilgileri giderek artmıştır. Marco Polo gezilerinin ardından kaleme aldığı eserlerinde Çin’in kendi uygarlıklarından daha ileride olduğunu belirtmiş ve gördüğü zenginliğin paha biçilmez olduğundan bahsetmiştir.<sup class="calibre3"><a href="../Text/cin_split_032.html#footnote-34489-17" id="footnote-34489-17-backlink">[17]</a></sup></p>

    <p class="normal">Çinliler Batı’nın kendilerinden onlarca hatta yüzlerce yıl sonra ulaştığı medeniyete daha hızlı ulaşmanın etkisiyle yüzyıllar boyu kendi ırklarından olmayanları barbar topluluklar olarak görmüşler ve kendi kültürlerini her zaman en üstün olarak kabul etmişlerdir. Çinliler ülkelerini tarihin uzun dönemleri boyunca dünyanın merkezi olarak bildikleri ve diğer medeniyetleri onların çevresindeki sıradan parçalar olarak gördükleri için kendilerini “Ortadaki Ülke” yani merkezdeki en önemli güce sahip medeniyet olarak adlandırmışlardır. Çinlilerin dünyaya olan bu bakışını en iyi açıklayanların başında Amerikalı ünlü tarihçi John K. Fairbank gelmektedir. Fairbank Çin’in bu farklılığını “Çin diğer ulusların arasında bir ulus değil, kendi içinde ayrı bir dünyaydı.” sözleri ile anlatmaktadır.<sup class="calibre3"><a href="../Text/cin_split_033.html#footnote-34489-18" id="footnote-34489-18-backlink">[18]</a></sup> Diğer bir ünlü tarihçi olan Jonathan Spence ise kitabının giriş kısmında Çin’i dünyanın en farklı kültür ve medeniyetlerinden birisi olarak tanımlamıştır.<sup class="calibre3"><a href="../Text/cin_split_034.html#footnote-34489-19" id="footnote-34489-19-backlink">[19]</a></sup> Günümüzden onlarca ve hatta yüzlerce yıl önce de büyüleyici olarak anlatılan Çin, bugün de gizeminden bir şey kaybetmeden Batı tarafından aynı ilgi ile araştırılmaktadır.</p>

    <p class="normal">İmparatorlar ya da hanedanlıklar ülkesinin insanları da diyebileceğimiz Çinliler, tarih boyunca göğün oğlu ya da Çince “Huang Di” yani “Sarı İmparator” dedikleri imparatorlarının dünyanın tek hâkimi olduklarına ve güçlerinin gök tarafından bağışlandığına inanmışlar, yaşamlarını tüm gücü elinde bulunduran imparatorlarının çevresinde şekillendirmişlerdir. “Sarı İmparator” Çinliler için Çin tarihinin ilk temellerini atan ve efsanelerinin başlamasına neden olan kişi olarak kabul edilmektedir. Bu yüzden de Çinliler kendilerine Sarı İmparatorun torunları da demektedirler. Çinlilere göre imparatorlar gökler tarafından bahşedilen güce sahip kişilerdir ve hem yeryüzünün hem de tüm medeniyetlerin liderleri sayılırlar.</p>

    <p class="normal">Fakat 19. yüzyılda Batı’nın büyük mücadeleler sonunda teknolojisini geliştirmeye başlamasının ardından Çin imparatorları ve Çinliler için çok daha başka bir dönem başlamıştır. Çin, Batı medeniyetinden tarihin birçok döneminde teknoloji ve askeri olarak daha güçlü olsa da özellikle Batı’da yapılan keşifler ve buluşların zaman içerisinde Endüstri Devrimi’ne dönüşmesinin ardından eski dönemlerinde olan gücünden uzaklaşarak zamanla geri kalmış bir topluma dönüşmüştür. Avrupa’da yaşanan gelişmelerin etkisiyle Aydınlanmaya açılan Batı dünyası ve Avrupalılar 19. yüzyılla beraber Çin’in önüne geçerek yüzyıllardır yaşanan Çin üstünlüğünü sona erdirmişlerdir. Dış dünyaya kapalı olan Çinliler ise Avrupa’da ortaya çıkan gelişmelerin uzun bir süre farkında dahi olmadan hayatlarını sürdürmüşlerdir. Batı’yı takip etmeyen ve gerçekleşen Endüstri Devrimi’ni yakalayamayan Çin, Batı’nın gerisinde kaldığını ancak onunla gerçek anlamda karşılaştığında görebilmiştir. Çin tarihinde yüzlerce yıl kapanmayacak yaralar açacak olan bu dönem Çin’in geçmişte yapmış olduğu “Batı’ya kapanma ve onu dışlama” politikasının sonucunda ortaya çıkmıştır.<sup class="calibre3"><a href="../Text/cin_split_035.html#footnote-34489-20" id="footnote-34489-20-backlink">[20]</a></sup></p>

    <p class="normal">Batı ile emperyalizm gelmeden çok önceleri bağlantı kurmuş olan Çin, ilk büyük ticari ve sosyal iletişimini İpek ve Baharat yolları aracılığı ile sağlamıştır. Bu önemli ticaret yollarının başlangıç noktalarında bulunması Çin ekonomisine zaman içerisinde çok büyük katkılarda bulunmuştur. Özellikle İpek Yolu’nun Çin’den başlayarak Orta Asya’yı enlemesine geçip Avrupa’nın içlerine kadar ilerlemesi dünya medeniyetinin gelişiminde de etkili olmuştur. Batı ile kurulan bu ilişkiler genelde kervanlar ve belirli kesim gezginler tarafından yapıldığı için Batılılar tarafından Çin’in daha derinlemesine öğrenilmesi ancak daha sonraki dönemlerde gerçekleşmiştir. Marco Polo gibi ünlü gezginlerin ve Uzakdoğu’ya gelen misyonerlerin Batı’da anlattıkları hikâyelerin etkisi sayesinde Avrupa Çin’i yavaş yavaş tanımış ve bunun sonucunda da Çin’e gönderilen elçilerin sayısı zaman içerisinde artmıştır. Avrupalıların deniz seferlerine başlaması ve keşifler yapmalarının ardından önemini kaybeden bu ticaret yolları, yerini deniz ticaretine bırakmalarının ardından Çin’in Batı ile olan ilişkileri de büyük ölçüde azalmıştır.</p>

    <p class="normal">Çin’in kuzeydoğu bölgelerinde yaşayan etnik bir ulus olan Mançuların Ming Hanedanlığı’nı (1368-1644) yıkıp ardından kurmuş olduğu Qing (Çing) Hanedanlığı (1644-1911) zamanında Çin’in Batı ile olan ilişkileri de kapalı bir durumdan daha açık ve zaman içerisinde tehlikeli bir duruma dönüşmüştür. Her ne kadar hanedanlığın gücü Mançuların kontrolünde olsa da devlet yönetimi içerisinde yüksek görevlerde çok sayıda Çinli yer almış ve hanedanlıktaki Çinli etkisi devam etmiştir. 2 milyon Mançu’nun kendilerinden onlarca kat fazla olan Çinlileri bastırıp hanedanlık kurmuş olmaları da bu dönemde ne kadar güçlü olduklarını kanıtlamaktadır.<sup class="calibre3"><a href="../Text/cin_split_036.html#footnote-34489-21" id="footnote-34489-21-backlink">[21]</a></sup></p>

    <p class="normal">Qing Hanedanlığı’nın başındaki Mançular kontrolü ele geçirip kendi hanedanlıklarını kurdukları ilk zamanlarda Çinlilere daha fazla güç ve yönetim hakkı vermişler; fakat bunun sonucunda ortaya çıkan üç Çinli yönetici kontrolü ele geçirerek büyük bir ayaklanma başlatmışlardır. Bir anda patlayan bu ayaklanmanın sekiz sene sürmesi ve zorlukla bastırılması, devlet kademelerinde yer alan Çinlilere olan güveni de ortadan kaldırmıştır. Bu tarihten sonra ise Mançular Çinli devlet adamlarını yüksek görevlere alırlarken çok daha fazla dikkat etmişlerdir. Mançuların kontrolünde olan yıllar içerisinde Çinlilerin Mançulardan ayrılmalarını sağlamak için saçlarının ön kısımlarını kazıtmaları ve atkuyruğu bırakmaları zorunluluğu getirilmiştir.<sup class="calibre3"><a href="../Text/cin_split_037.html#footnote-34489-22" id="footnote-34489-22-backlink">[22]</a></sup></p>

    <p class="normal">Qing Hanedanlığı zamanında yaşanan en büyük gelişmelerden bir tanesi de Tibet ve Sincan topraklarının imparatorluk sınırlarına katılmaları olmuştur. Bugün dahi sık sık tartışılan iki konu olan Tibet ve Sincan topraklarının Çin sınırlarına katılması meselesi en yoğun çatışmalarından bazılarını bu dönemde yaşamıştır. Ülkeye katılan bu iki dev toprağın ardından ise hanedanlık sınırları devasa bir biçimde genişleyerek iki katına çıkmıştır.<sup class="calibre3"><a href="../Text/cin_split_038.html#footnote-34489-23" id="footnote-34489-23-backlink">[23]</a></sup></p>

    <p class="normal">18. yüzyılın sonlarına doğru Batı’nın Çin karşısında ekonomik kayıplarının iyice artması ve bu durumun Avrupa devletlerinde huzursuzluk yaratmaya başlamasıyla birlikte, ikili ilişkilerde de yavaş yavaş gerginlikler ortaya çıkmaya başlamıştır. Batı’da artan bu ekonomik kayıpların etkisiyle başını Birleşik Krallık’ın (İngiltere) çektiği uluslar tarafından Çin’e karşı sert önlemler alınmasını içeren konular masaya yatırılmıştır. 1792 senesinin ardından İngiltere’nin Asya’daki çay ticaretinde olan ağırlığını artırma kararı alarak Çin’in ekonomik üstünlüğüne son vermek istemesi, Avrupa ile Çin arasında gelecekte başlayacak olan sorunların da ilk işareti olmuştur. Marco Polo’nun gezilerinin etkisi ve Batılıların Çin’den satın aldıkları ipek, çay ve porselen gibi pahalı ürünlerin Batı’da olan popülaritesinin artmasıyla birlikte, sürekli Batı’ya akan Çin zenginliklerine karşılık Batı’nın da parasını Çin’e akıtması nedeniyle Avrupalılar oldukça büyük maddi kayıplar vermişlerdir. Sürekli zenginleşen Çin ile giderek fakirleşen Batı’nın mücadelesi, İngiltere’de yaşanan Endüstri Devrimi’nin ardından bir anda boyut değiştirmiş ve Çin üzerinde uygulanması planlanan emperyalizm politikalarına doğru çevrilmiştir.</p>

    <p class="normal">Emperyalizm rüzgârını ardına alarak zamanla güçlenen İngiltere, Çin’deki bu zenginliği ne olursa olsun Batı’ya taşımak için sonunda Çin’i istila etmeye gidecek olan siyasetinin ilk planlarını da yine bu dönem içerisinde uygulamaya koymuştur. Avrupa’nın neredeyse tüm ihtiyaç duyduğu kaynakların Doğu’da bolca bulunuyor olması zamanla İngiltere dışındaki ülkelerin de gözünü Doğu’daki zenginliklere dikmesine neden olmuştur. İşte tam bu noktadan kırılmış olan Çin tarihi, eski dönemlerinden ayrılmaya ve yeni bir döneme girmeye başlamıştır.</p>

    <p class="normal">Çin’in Batı emperyalizmi ile gerçek anlamda tanışmasının tarihi hem dünyaca ünlü tarihçiler hem de bu kitabın yazarı tarafından “I. Afyon Savaşı (1839)” olarak belirtilmiştir. Birçok tarihçi yapmış oldukları araştırmaların sonrasında, İngiltere karşısında yapılan bu savaşı Çin’in modern tarihinin başlangıcı ve dönüm noktası olarak kabul etmektedirler.<sup class="calibre3"><a href="../Text/cin_split_039.html#footnote-34489-24" id="footnote-34489-24-backlink">[24]</a></sup> Bazı geleneksel Çin tarihi araştırmacıları ise Çin modern tarihinin Ming Hanedanlığı (1368-1644) zamanında Batı’dan gelen misyoner ve gezginlerin etkisiyle doğduğunu savunmaktadırlar.<sup class="calibre3"><a href="../Text/cin_split_040.html#footnote-34489-25" id="footnote-34489-25-backlink">[25]</a></sup> İki başlangıç noktası da etki ve nedenleri açısından modern Çin tarihi için başlangıç olarak kabul edilebilir; fakat dönemin gerçek anlamda Batı etkisiyle değişmeye başlaması I. Afyon Savaşı’nın kaybedilmesinin ardından yaşanmıştır. Bu eserin yazarının I. Afyon Savaşı’nın kaybedilmesi sonrasında ortaya çıkan durum ve Çinlilerin atmış olduğu reform adımları için kullandığı “dönüm noktası” ifadesi, Çin’in Batı etkisinin altında kalması ile farkına vardığı güçsüzlüğüne işaret etmekte ve kendi sistemlerini sorgulayarak köklü değişimler başlatmasını vurgulamaktadır. Bu döneme Batılı tarihçiler tarafından “Çin’in Batılılaşma Dönemi” de denilmektedir.</p>

    <p class="normal">Çin, Batı medeniyeti karşısında almış olduğu bu ağır yenilgi sırasında görmüş olduğu askeri düzen, gelişmiş silahlar ve birçok modern makine karşısında şaşkınlığını gizleyememiştir. Kendilerine “Bu kadar kısa bir süre içerisinde nasıl geri kaldık?” sorusunu yönelten Çinliler, savaşın kaybedilmesinin ardından yavaş yavaş eskiyi sorgulamak, dış dünyaya bir tepki vermek ve Konfüçyüsçülüğün geleneksel düşünce sisteminde değişiklikler yapmak üzere bazı reform hareketlerine başlayarak Batılı modernizasyon modelinin ilk temellerini atmışlardır.<sup class="calibre3"><a href="../Text/cin_split_041.html#footnote-34489-26" id="footnote-34489-26-backlink">[26]</a></sup></p>

    <p class="normal">Çinlilerin Batı’nın teknik ve teknolojisini öğrenme arzularının ardından atılan bu önemli adımlar ile Batı’nın düşünce sistemleri de yavaş yavaş Çin topraklarına girerek kapalı Çin toplumunu yavaş yavaş değiştirmeye başlamıştır. Alınan ağır yenilginin hemen ardından Batı’nın iştahını daha da kabartan Çin’in yeraltı zenginlikleri ve ulaşım yollarına olan kontrolü, kısa bir zaman sonra Avrupalıların Çin’in özellikle doğu ve güneydoğu bölgelerine yayılarak bu bölgelerde de kontrolü ele geçirmelerine neden olmuştur. Tüm bu yaşananların sonucunda ortaya çıkan zayıf Çin - güçlü Batı manzarası tarihe Asya’da yaşanacak olan emperyalizmin en güçlü adımları olarak geçmiştir. Başta Asya olmak üzere dünyanın diğer bölgelerindeki kaynakları da sömürmeye başlayan Batılı devletlerin başında dönemin en büyük askeri ve politik gücü olan İngiltere’nin yer alması, tüm dünyanın 19. yüzyıl ile beraber İngiliz siyaset emellerinin altına girmesine neden olmuştur.</p>

    <p class="normal">Güçsüz ülkeleri parçalama politikalarının neticesinde Doğu Asya’da önce Hindistan, hemen ardından da Çin ele geçirilmiştir. Çinliler için tarihlerinde hiç olmadığı kadar aşağılanmak anlamına gelen bu sömürü faaliyetleri zaman içerisinde yok olma ya da var olma mücadelesine dönüşerek oldukça büyük olayların yaşanmasına neden olmuştur. Dünya sömürgecilik tarihine geçen bu politikalar günümüz Çinlileri tarafından da Batı’ya karşı bir soğukluk olarak hatırlanmaktadır. Tüm bu yenilgiyi hazırlayan, Çin’in Batı’ya olan kapalılığını ünlü yazar Edwin Hoyt kitabında şöyle açıklamaktadır. “Çin toplumu kendi gücünü Batı’nın çok ilerisinde görmekteydi. Hâlbuki bu üstünlük sadece Çin’in Song Hanedanlığı’na (M.S. 960-1276) kadar sürmüş ardından da duraklama dönemine girmiştir.”<sup class="calibre3"><a href="../Text/cin_split_042.html#footnote-34489-27" id="footnote-34489-27-backlink">[27]</a></sup> Edwin Hoyt’un yazdıklarından da görebileceğimiz gibi, Çinliler Batı dünyasını neredeyse tamamen dışlayarak kendilerini onlarca ve hatta yüzlerce yıl sürecek bir kapalılık dönemine kilitlemişlerdir.</p>

    <p class="normal">Kendini Güçlendirme Dönemi’nin (1861-1895) önemli isimlerinden ve siyaset adamı olan Feng Gui Fen (Fıng Gui Fın) belki de Çin için 19. yüzyılın en önemli sözlerini söyleyenlerin başında yer almaktadır. Feng (Fıng); “Dört ulus tarafından (İngiltere, Rusya, Fransa ve ABD) saldırıya ve hakarete uğradık. Bunlar bizim ülkemize toprağımız, iklimimiz ya da kaynaklarımız onlarınkinden daha geri olduğu için değil, insanlarımız geri olduğu için geldiler. Bu geri kalmışlık bize kendi kendimizin verdiği bir cezadır. Eğer bu utançtan kurtulup bir şey yapmak gerekiyorsa o zaman yapılacak en güzel iş bir an önce kendimizi güçlendirmektir.”<sup class="calibre3"><a href="../Text/cin_split_043.html#footnote-34489-28" id="footnote-34489-28-backlink">[28]</a></sup> Feng (Fıng)’ın bu açıklamalarından sonra bölgede ağırlıkları olan Li Hong Zhang (Li Hong Cang) ve Zeng Guo Fan (Zıng Guo Fan) gibi imparatorluktan yetkili devlet adamları Çin’in Batı’nın yaptığı gibi modernleşmeye geçmesi için büyük çaba harcamışlardır.</p>

    <p class="normal">Batı’nın ilk darbesinin ardından açılan emperyalizm dönemi daha sonraki yıllarda II. Afyon Savaşı (1856-1865), Çin-Fransa Savaşı (1884-1885), Çin-Japon Savaşı (1894-1895) ve diğer zorlu mücadeleleri de beraberinde getirmiştir.</p>

    <p class="normal">Bu çalışmanın sayfaları arasında Çin modern tarihinde yapacağımız yolculukta ön plana çıkacak olan genel olaylar şu şekilde sıralanmaktadır:</p>

    <p class="normal">1- Qing Hanedanlığı’nın son dönemleri</p>

    <p class="normal">2- Afyon Savaşı ve Çin’de yaşanan emperyalizm</p>

    <p class="normal">3- Kendini Güçlendirme Dönemi (1861-1895)<sup class="calibre3"><a href="../Text/cin_split_044.html#footnote-34489-29" id="footnote-34489-29-backlink">[29]</a></sup></p>

    <p class="normal">4- Li Hong Zhang (Li Hong Cang)’ın etkisi</p>

    <p class="normal">5- Çin modern tarihinin içinde yaşanan Batı ve Çin ilişkileri</p>

    <p class="normal">6- Japonya’nın Çin üzerinde olan etkisi</p>

    <p class="normal">7- Çin askeri modernleşmesinin başarı ve başarısızlıkları</p>

    <p class="normal">8- Çin’de Cumhuriyet dönemine uzanan yol</p>

    <p class="normal">Bugün Batı’da Çin’in tarihini, kültürünü ve gelişimini tam anlamıyla anlayabilmek için belki de bir ömür boyu sürecek olan araştırmalar yapılmakta ve dünyanın birçok ülkesinden Çin’e gelen tarihçiler on binlerce sayfalık Çin arşivlerini taramaktadırlar. Çin tarihinin bu kadar derin olmasının verdiği zorlukların yanı sıra ne yazık ki ülkemizde çok kısıtlı imkân ve kapasite ile yapılmış olan Çin tarihi araştırmaları da hem kendi tarihimizi hem de günümüzdeki Çin’i gereken şekilde anlamamızı imkânsız kılmaktadır. Bu yüzden elinizde tuttuğunuz bu kitap yazar tarafından okuyucunun derin Çin tarihinde kaybolmaması için günümüze en yakın noktalardan başlatılmış ve buna uygun olarak dönem boyunca yaşananlar “Çin Modern Tarihinde Yolculuk” başlığı altında toplanmıştır. Kitaba konu olan Çin modern tarihine yolculuğumuz da 18. yüzyılın sonlarından başlayarak, 20. yüzyılda Çin’de ilan edilen cumhuriyet dönemine kadar uzanmaktadır. Dönem boyunca yaşananların okuyucu tarafından öğrenilmesi, Çin tarihinin günümüze kadar uzanan sonraki dönemlerine de ışık tutacaktır. Bu yüzden kitabın ilk bölümü okuyucuyu Çin’in genel yapısına ve modern tarihine hazırlamak için daha eski dönemleri de kısaca içerisinde barındırmaktadır.</p>

    <p class="normal">Günümüzden yaklaşık 150 sene öncesinde doğmuş ve hâlen gelişmekte olan Çin modern tarihi, günümüz Çin’ini anlamak için araştırılmaya başlanabilecek en önemli noktalardan bir tanesidir. Çin’in modern Batı ile tanışmasının ardından yaşanan olayların bir ağ gibi ördüğü Çin modern tarihi bugüne kadar çeşitli dönemlere ayrılarak gelişimini sürdürmüştür. Yapacağımız bu yolculuğun ilk dönemini oluşturacak olan bu çalışma, 21. yüzyılın süper gücü Çin’in trajik olduğu kadar anlamlı da olan tarihini öğrenmemiz ve Türk tarihi ile olan benzerliklerini keşfetmemiz açısından da büyük değer taşımaktadır.</p>
  </div>
</body>
</html>
