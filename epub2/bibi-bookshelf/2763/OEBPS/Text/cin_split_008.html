<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">5. Bölüm<br class="chapter" />
  Doğudaki Sessiz Tehlike Japonya</h1>

  <p class="normal">Çin modern tarihi içerisinde yapmış olduğumuz yolculuğumuz boyunca şimdiye kadar sürekli olarak Batı’nın Çin üzerinde olan etkilerinden ve Çin modern tarihinin içerisinde genel hatları ile 1895 senesine kadar yaşanan olaylardan bahsettik. Özellikle 1895 tarihi ile dünyanın girmiş olduğu dönem o kadar önemlidir ki Batıların tüm etkisi ve neredeyse her kıtaya yayılmış olan sömürü faaliyetlerine rağmen Doğu’da yepyeni bir güç uyanmaktadır.</p>

  <p class="normal">Japonya’nın dünya sahnesine çıkışının dönemi olan 19. yüzyılın sonları Doğu’da yükselen Japon tehlikesinin aynı zamanda Pasifik bölgesine doğru yayılmasının da başlangıcını oluşturmaktadır. Pasifik’te doğan bu güç zamanla evrimini tamamlayarak Amerika kıyılarına kadar ulaşacak büyük bir vurucu güce dönüşmesi açısından da yakından incelenmelidir. Kaldı ki, hiç kimsenin beklemediği bir güç merkezine dönüşecek Japonya’nın dünya sahnesindeki siyasi etkileri 1895 senesinin ardından bir anda tüm dünyayı bu küçük ada ülkesi üzerine odaklayacaktır.</p>

  <p class="normal">Bu önemli tarihi dönüm noktası Japonya’yı dünya gücü yapmasının yanı sıra Çin ve dünya tarihi için de bir değişime işaret etmektedir. Çin modern tarihinde yeni isimlerin ortaya çıkması ve artık işlevsiz kalmış hanedanlıktan kurtulmaya yönelik gerçek tepkilerin hayata geçirilmesinin tarihi de 1895 senesidir. Bu yüzden de 1895 sonrası açılan dönem modern Çin tarihi içinde cumhuriyete doğru gidilen adımların giderek hızlanmaya başladığı dönem olarak da tanımlanmaktadır. Çin’de demokrasi ve cumhuriyete doğru bir yürüyüşün başlamasından evvel tüm bu değişimin tetikleyicisi durumunda olan dünyanın yükselen yeni gücü Japonya’yı daha yakından incelemek, Çin modern tarihinin içerisindeki yolculuğumuzda girilen son dönemin yeni başlangıç noktasına işaret etmektedir.</p>

  <p class="normal">İşte tam bu döneme girerken Çin ve dünya tarihindeki en büyük yıkımlardan birine neden olan ve şimdiye kadar çalışmamızda adı sık sık geçmesine rağmen daha tam olarak su yüzüne çıkmamış olan bu büyük gücü çok daha yakından tanıyacağız. 1895’te Çin topraklarında uzun zamandır planlamış olduğu ilk büyük hamlesini yapacak ve dünyada yeni bir dönemin açılmasına neden olacak olan Japonya, Çin’de uyguladığı politikalar ile günümüze kadar süren Japon nefretinin ilk tohumlarını da yine bu dönemde atmaya başlamıştır. Günümüzde Çin’de yer yer patlak veren bu öfkenin ilk çıkış noktası olan 1895 senesi Çin tarihinde yeni ve belki de en büyük düşmanın kazanılmasının tarihi olarak Çinliler tarafından hatırlanmaktadır.</p>

  <p class="normal">Çin 1895 senesinin ardından hiç beklemediği bir güç tarafından soykırıma kadar varacak uygulamaları dahi yaşayacağı için, bu tarihten sonra Çin’de yaşanacakları Japonya başlığı altında incelemek çalışmamıza daha doğru bir yön verecektir. Çin modern tarihinde ayrı bir yeri olan ve 1895 yılında yaşanmış olan büyük ve yıkıcı I. Çin-Japon Savaşı’nın ardından Çin-Japon ilişkilerinin yaklaşık 50 yıl sürecek olan zorlu bir döneme girmesiyle beraber, Çin’de sömürü, soykırım, yenilgi, toprak kayıpları, parçalanma ve devrim gibi olaylar da birbiri ardına yaşanmaya başlanmıştır.</p>

  <p class="normal">Japonların 19. yüzyılda yaşadığı modernleşme hareketleri birçok açıdan Çinlilerin modernizasyonuna benzer bir şekilde gelişse de, Japon modernizasyonu başarı yönünden Çin’in uygulamış olduğundan oldukça üstün bir şekilde tamamlanmıştır. Japonlar da uzun seneler boyunca aynı Çinliler gibi kendilerini Batı’ya kapalı tutarak Batılılarla ilişkilerinde sürekli tedirginlik yaşamışlar ve hatta Batılılardan çoğu zaman nefret etmişlerdir.</p>

  <p class="normal">Japonların 19. yüzyıla dünyadan soyutlanmış bir şekilde girmeleri ise Çinliler ile olan diğer benzer yanlarından sadece bir tanesidir. Japonya 19. yüzyılın ortalarında başlattığı modernizasyon reformlarını neredeyse eksiksiz uygulayarak Çin’in aksine gerçek anlamda başarıya ulaşmıştır. Bu yüzden de Japonya’da başlatılan modernleşme hareketlerinin ardından çok fazla bir zaman geçmeden Japonlar Batı’dan öğrenmiş oldukları teknik ve modernizasyonun yanında emperyalizm düşüncelerini de ülke siyasetinde uygulamaya koymuşlardır.</p>

  <p class="normal">Japonya’nın Batı’yı bu kadar iyi kopyalamasının ve modernizasyon başarısının sebeplerinin en başında geleni elbette ki sahip olduğu coğrafyadır. Adanın ulaşılmasını zorlu kılan bir noktada bulunması yüzünden Batılılar Japonya ile çok fazla ilgilenmemişlerdir. Bu yüzden de Japonya’nın sömürülmesi ve işgal edilmesi gibi planlar Batılılar tarafından oldukça geri plana itilmiştir.</p>

  <p class="normal">Japonya’nın sahip olduğu coğrafyasına daha yakından bakacak olursak ülkenin çok sayıda irili ufaklı adadan oluştuğunu ve dağlık verimsiz topraklara sahip olduğunu görebiliriz. Zamanın Batılı güçlerine göre stratejik herhangi bir özelliğinin olmaması Japonya’yı Batı emperyalizminin dışında bırakmıştır. Bu nedenle de Batılı devletler sömürü politikalarını öncelikle daha rahat sömürebilecekleri coğrafyalara doğru yönlendirmişlerdir. Uzun süre Batılı güçler tarafından rahatsız edilmemiş olan Japonya, bu sayede modernizasyon reformlarını çok daha etkili ve hızlı bir biçimde hayata geçirmeyi başarmıştır.</p>

  <p class="normal">Japonya’nın Batı’nın gerçek gücünü tanıması ve ardından uygulamaya koyduğu Batı teknolojisini etkili bir biçimde kendi sistemleri içerisine entegre etmesiyle başlayacak olan yeni dönem, gelecekte dünyanın tüm tarihini değiştirecek birçok olaya neden olacak kadar büyük etkilerin yaşanmasına da tanıklık edecektir. Japonya’nın 1895 senesinde başlamış olduğu yükselişi ancak II. Dünya Savaşı’nın sonlarında atom bombasının atılmasıyla trajik olarak sonlanacaktır.</p>

  <p class="normal">Atom bombasını yaşayacak ve ABD’nin soykırımına uğrayacak olan Japonların bu acı olaydan kısa bir süre önce II. Çin-Japon savaşı sırasında Çin’de uygulamış oldukları soykırım boyunca yaptıkları oldukça düşündürücü ve insanlık tarihi açısından da büyük bir trajedidir. 1895’in ardından başlayan ve 50 yıllık bir döneme giren Japon gücü ilk doğuşuna Batı’ya açılma kararı alarak başlamış ve olaylar bir zincirin halkası gibi birbirine bağlanarak gelişerek Çin modern tarihinin seyrinin değişmesine yol açmıştır.</p>

  <h2 class="normal1" id="calibre_toc_26">5.1. Japonya’nın Batı ve Çin ile Olan İlişkileri</h2>

  <p class="normal">Japonya, Avrupa ile ilk yoğun temaslarını 16. yüzyılın sonları ile 17. yüzyılın başları arasında yaşamıştır. Fakat yine aynı dönem içerisinde Japon yönetimi 1639 senesinde ani bir karar alarak Batı ile tüm temaslarını kopararak kendi içerisine çekilmiştir. Bu kararın ortaya çıkmasına yol açan neden ise Japonların kendilerine zarar verecek olduğuna inandıkları Hristiyanlık ve Batılıların adalarından uzak tutulmasını istemeleridir.<sup class="calibre3"><a href="../Text/cin_split_245.html#footnote-34489-230" id="footnote-34489-230-backlink">[230]</a></sup></p>

  <p class="normal">1639 yılının ardından her türlü Batı ilişkisine kapanan Japonya, uzun seneler sürecek olan bu süre zarfında Batılıların kendileri ile kurabilecekleri tüm ilişkileri politik istikrara yönelik bir tehdit olarak görmeye ve sürekli adanın dışarısına itmeye başlamıştır. Hatta Japonya bu dönemde vatandaşlarının yurt dışına dahi çıkmalarını yasaklayarak Batı’ya karşı olan düşüncelerinde ne kadar tutucu olduğunu kanıtlamaktadır.</p>

  <p class="normal">Japonya’da Batı dünyasına karşı her ne kadar kapalı bir dönem yaşanmaya başlansa da Nagazaki şehrinde faaliyetlerini sürdüren Hollandalılara dış dünyada yaşanan olaylar ve bilgiler aktarılmaya devam etmiştir. Japonların almış olduğu tüm kararlara rağmen Batı’dan kısıtlı da olsa haberlerin ulaşmaya devam etmesi kapalılık döneminde Batı ile Japonya arasında bilgi paylaşımının tamamen ortadan kalkmadığının bir göstergesidir. Japonya Batı’ya uyguladığı kapalılık döneminde sadece Kore, Hollanda ve Çin ile sınırlı ilişkiler yürütmüştür. Japonya uygulamaya soktuğu kapalılık politikası ile kendini koruduğunu düşünürken aslında Çin’in de yakın tarihinde yaşamış olduğu gibi dış dünyadaki gelişmeleri yakalayamayarak büyük bir hata yapmıştır. Fakat Japonya’nın coğrafi açıdan şanslı oluşu, adada Batı yıkımı ve sömürüsünün yaşanmasını engellemiştir.</p>

  <p class="normal">Japonya’nın Batı’ya yönelik kapalılık politikası 200 yılı aşkın bir dönemi kapsamaktadır.<sup class="calibre3"><a href="../Text/cin_split_246.html#footnote-34489-231" id="footnote-34489-231-backlink">[231]</a></sup> 200 senenin sonunda ise Batı’nın teknolojik ve diğer alanlarda yaşadığı gelişimin dışında kalan Japonya, Çin’e benzer bir şekilde güçsüz bir ülkeye dönüşmüştür. Yaşanan bu kapalılık ancak 19. yüzyılın ortalarında ABD’nin atmış olduğu adımların ardından yavaş yavaş sonlanmaya ve Japonya’nın ABD’den gelen yoğun baskıların ardından açılmaya zorlanmasıyla sona ermiştir.<sup class="calibre3"><a href="../Text/cin_split_247.html#footnote-34489-232" id="footnote-34489-232-backlink">[232]</a></sup> Amerika’nın batısının yerleşime açılmasının dönüm noktası sayılabileceği bu dönemde ABD yavaş yavaş Pasifik ve Japonya kıyıları ile ilgilenmeye başlayarak Japonları açılıma zorlamıştır.</p>

  <p class="normal">ABD ve Japonya’nın karşılıklı iletişimlerinin güçlenmeye başlaması ve Komodor M.C. Petty’in Japonya’yı limanlarını açmaya zorlaması, ilk meyvesini 1854 yılında ABD ile Japonya arasında yapılan Kanagawa anlaşmasının imzalanması ile vermiştir. Dönem içerisinde Amerikan ve Avrupa basını da Japonya’nın kapalılık politikalarını eleştirerek Japon yönetimini dış dünyaya açılması konusunda uyarmıştır.<sup class="calibre3"><a href="../Text/cin_split_248.html#footnote-34489-233" id="footnote-34489-233-backlink">[233]</a></sup> Amerika ile atılan karşılıklı adımların ardından ikili ilişkilerin giderek gelişmesinin bir sonucu olarak kısa bir süre sonra Japonya’nın diğer limanları da Amerikan gemilerine açılmış ve Japonya’nın uzun süredir devam eden kapalılık dönemi sonlanmıştır.<sup class="calibre3"><a href="../Text/cin_split_249.html#footnote-34489-234" id="footnote-34489-234-backlink">[234]</a></sup></p>

  <p class="normal">1862 senesine kadar Batı’nın gücünü tam olarak anlayamayan Japonya, 1862 senesinde bir İngiliz’in Japonya’da seyahat ederken öldürülmesi üzerine İngiltere ile karşı karşıya gelmek zorunda kalmıştır. İngilizler karşısında sert tavır alan ve Batı’nın gücünden tam olarak haberi olmayan Japonlar, 1863 senesinde Kagashima şehrinin topa tutulmasının ardından Batı’yı ve silahlarını çok daha yakından tanımışlardır. Yaşanan İngiliz saldırısı Japonya için bir dönüm noktası anlamına gelmekte ve Batı’ya karşı bir uyanışa işaret etmesi açısından da büyük önem taşımaktadır.</p>

  <p class="normal">Japonların bu saldırı karşısında görmüş oldukları ateşli silahlara karşı olan istekleri ise çok geçmeden kendisini göstermiş ve Japonlar Batı’nın kendilerini yenilgiye uğratan teknolojisine ulaşmak için ilk adımları atmaya başlamışlardır. 1868’de İmparator Meiji (Meyci)’nin başa geçmesi ile başlayan Batılılaşma dönemi çok kısa bir süre içerisinde sonuçlarını vererek Japonya’nın giderek güçlenmesinin de önünü açmıştır. Bu dönemde Japonların başlatmış olduğu reform hareketlerine Meiji Restorasyonu da denilmektedir. 1868-1912 yılları arasında yapılan çok sayıda reformları kapsayan Meiji (Meyci) dönemi Japonya’nın Batılılaşmada uygulamış olduğu en etkin politikaların gerçekleştiği dönem olarak da tanımlanmaktadır.</p>

  <p class="normal">Hızla güçlenen Japonlar, askeri olarak büyüdükçe kısıtlı yer altı zenginliklerinin farkına varmışlar, zamanla başta Çin olmak üzere çevresindeki ülke ve adalara da büyük ilgi duymaya başlamışlardır.<sup class="calibre3"><a href="../Text/cin_split_250.html#footnote-34489-235" id="footnote-34489-235-backlink">[235]</a></sup> En yakınında Batılılar tarafından tüm kaynakları sömürülen Çin’in duruyor olması ve özellikle Japonların iştahını kabartan Kore yarımadasının Japonya’ya olan yakınlığı Japonları öncelikle Çin toprakları üzerinde planlar yapmaya itmiştir. Bu planların ardından da Çin’in Kuzeydoğu bölgelerine göz diken Japonlar, Çin’i vuracakları bir boşluk ve işgale neden olabilecek mazeretler aramaya başlamışlardır. Doğu emperyalizminin ilk işaretleri olan bu politikalar aynı şekilde Japonya’da gerçekleşen Batılı modernizasyon reformlarının ardından doğmuştur. Ordusu güçlenen ve modern Batı tekniklerini sisteminde başarıyla uygulayan Japonların artık Batı’dan korkacak nedenleri de bu sayede ortadan kalkmış, pasif politikalarını bir kenara bırakarak saldırgan politikalar uygulamaya koymuşlardır.<sup class="calibre3"><a href="../Text/cin_split_251.html#footnote-34489-236" id="footnote-34489-236-backlink">[236]</a></sup></p>

  <p class="normal">1873 senesinde Çin’e giden Japon Dışişleri Bakanının Çinlilerin zayıflığını daha yakından görmesi ve ülkesine döner dönmez Çin’e karşı işgal planlarını başlatmasıyla Çin üzerinde Japon ilgisi giderek artmıştır. Aynı yıl Ryuku, ya da Çinlilerin değişiyle Diaoyu (Diaoyü) adasından kalkan Japon gemisinin Tayvan açıklarında kaza yapması ve gemide bulunan 4’ü Japon olmak üzere toplam 44 kişinin hayatını kaybetmesinin ardından Japonlar yavaş yavaş Çin ile gerginlik dönemine girmeye başlamışlardır.<sup class="calibre3"><a href="../Text/cin_split_252.html#footnote-34489-237" id="footnote-34489-237-backlink">[237]</a></sup> Yaşanan kazada Çinlileri suçlayan Japonlar, Ryuku adasının kontrolünü tamamen ellerine almak isteyerek Çin’e hemen bir elçi göndermiş ve gerçekleşen olay hakkında Çinli yetkilileri sıkıştırmışlardır. Çinli yetkililerin suçu kabullenmek istememeleri ve aynı zamanda Tayvan’da yaşanan olayın kendilerini bağlamayacağını söylemelerinin ardından ise Japonların Tayvan üzerinde de hak talep etmelerine neden olacak olan politikalar ortaya çıkmıştır.</p>

  <p class="normal">Bu durumu fırsat bilen Japonlar 1874 senesinde ilk saldırılarını 3000 kadar asker ile Tayvan adasına gerçekleştirerek Çin karşısında ilk büyük gerginliğin yaşanmasına neden olmuşlardır. Yaşanan çatışmaların sonunda araya giren İngiltere’nin arabuluculuğu sayesinde Japonlar Tayvan adasından çekilseler de kazanmış oldukları tecrübe ile gelecek için daha sağlam planlar üretmenin altyapısını hazırlamışlardır. Özellikle yaşanan çatışmalar sırasında Japonların Çinlilerin sahip oldukları silah gücünü test etmeleri ileriki dönemde yaşanacak daha büyük saldırılar için Japonlara oldukça önemli bilgiler kazandırmıştır.<sup class="calibre3"><a href="../Text/cin_split_253.html#footnote-34489-238" id="footnote-34489-238-backlink">[238]</a></sup> Açıkçası bu saldırı sadece Çin’in ne yapacağını görmek açısından Japonya için bir nevi askeri tatbikattan ibaret olmuştur.</p>

  <p class="normal">Japonlar Çin karşısında askeri ve ekonomik olarak güçlerinin çok daha fazla olduğunu görmelerinin ardından ise daha sert planları masaya yatırarak Çin’i ciddi anlamda savaşa çekmenin hesaplarını yapmaya başlamışlardır. Özellikle Çin’i sömüren Batı dünyasından da büyük tepkiler almayacaklarını bilen Japonlar, Tayvan adasında yaşanan kısa süreli çatışmanın ardından kendilerine en yakın nokta olan Kore’yi hedef seçerek bu nokta üzerinden Çin’i savaşa sürüklemek istemişlerdir.</p>

  <p class="normal">Kısaca Kore’nin dönem içerisindeki durumuna bakacak olursak zaten uzun zamandır Japonların ilgi alanında olan bir bölge olduğunu görebiliriz. Japonya’nın başlatmış olduğu modernizasyon ve ardından artan askeri harcamalarının karşılanması için zengin kaynaklara giden en önemli noktada bulunan Kore yarımadası Japonların gelecekteki sömürü planları için bir anda paha biçilmez bir hazineye dönüşmüştür.</p>

  <p class="normal">19. yüzyıl boyunca Kore’den pirinç ve altın ithal eden Japonya, Kore’nin zengin topraklarını kendisine bağlayarak artık bu duruma son vermeyi hedeflemiştir. Kore’nin kontrol altına alınması daha da iç bölgelere doğru sokulmak anlamına geldiği için çok daha büyük planlar ile sömürülmek istenmiştir.<sup class="calibre3"><a href="../Text/cin_split_254.html#footnote-34489-239" id="footnote-34489-239-backlink">[239]</a></sup> Çin ise Japonya’nın giderek saldırganlaşan ve artarak devam eden bu ilgisinden oldukça rahatsızlık duymaya başlamıştır. Aynı şekilde Rusya da Japonların bu yakınlaşmasını sert tepki ile karşılamıştır. Kore’yi Japonlara kaptırmak istemeyen Ruslar, yavaş yavaş Japonya’ya karşı cephe oluşturmaya başlamışlardır. Kore ise bu dönemde Çin’e bağlı fakat iç işlerinde bağımsız bir yönetime sahip olarak göze çarpıyordu ve kendi yönetimi içinde de büyük yönetim sorunlarıyla boğuşuyordu.</p>

  <p class="normal">1871 senesinde Japonlar Kore’ye elçi gönderdiler fakat sıcak bir tavır ile karşılaşmadılar. Kore Japonya’nın kendi üzerinde olan ilgisinden daha önce hiç olmadığı kadar tedirgindi ve bu ülke ile ilişkilerinin kontrollü olarak sağlanmasını istiyordu. Yaşanan bu gerginlik dönemlerinde Japonlarla iş yapanlara ölüm cezaları dahi uygulanmaya başlanmıştı. Kore’nin sergilediği tüm bu soğukluk Japonları Kore karşısında daha etkili bir politika izlemeye itti ve Japon savaş gemileri Kore kıyılarında dolaşıp bölgeyi kontrol etmeye başlayarak gerilimi daha da tırmandırdılar. Kore Japonya’nın bu hamlesi karşısında kendi savunma hatlarından Japon donanmalarına ateş açarak karşılık verdi ve yer yer iki taraf arasında çatışmalar yaşanmaya başladı. Bunun üzerine Japon devlet adamı Mori Arinori Pekin’e yollandı ve Çinli yetkililerle görüşerek Kore üzerinde daha fazla hak elde etmeye çalıştı. Pekin’de Kore’nin idaresinden sorumlu olan Li Hong Zhang (Li Hong Cang) ile de görüşen Mori, Çinlilerin soğuk tutumu karşısında Japonya’ya kendi başının çaresine bakması gerektiği mesajını iletti. Japonya yaşanan ikili görüşmelerin ardından Çin’i sindirme politikalarını daha da sertleştireceği bir döneme girmeyi kararlaştırdı.</p>

  <p class="normal">Kore hükümetini zamanla daha da sıkıştıran Japonya en sonunda 1876 senesinde Kore ile Kangwa anlaşmasını imzaladı. İmzalanan anlaşmada yer alan maddelere göre Japonya’nın Kore’yi bağımsız bir ülke olarak tanıyacağı ve iki Kore limanının Japon gemilerine açılarak karşılıklı deniz ticaretinin başlatılacağı kararlaştırıldı.</p>

  <p class="normal">Kore ile Japonya arasında yapılan anlaşmanın ardından alınan kararlara rağmen Japonlar Kore’nin içişlerine karışmaya devam ettiler. Japonya hâlâ bölge üzerinde istediği kontrolü sağlayamamış ve planladığı işgali başlatamamıştı. Bu yüzden de Kore daha çok sıkıştırılmalı ve gerekirse tahrik edilmeliydi. Açıkçası Japonya’nın uygulamış olduğu Kore siyasetinde istediği tek bir amaç vardı, bu amaç da Çin’i Kore üzerinde savaşa çekmek ve bu bölgeyi resmen ilhak etmekti.</p>

  <p class="normal">Kore’de kısa zaman sonra ortaya çıkan iç karışıklıklar sırasında karşı karşıya gelen Taewongun ve Queen Min Kore’yi yeniden bir kaos ortamına sürüklediler. Taewongun Kore sarayına asker yolladı ve Queen Min’e suikast yaptırmak istedi. Saraya giden askerler aynı zamanda Japon dış işleri temsilciliğine de saldırdılar ve birçok Japon hayatını kaybetti. Bu olayın ardından Kore’de bulunan Japon bakan ülkeden kaçmak zorunda kaldı.<sup class="calibre3"><a href="../Text/cin_split_255.html#footnote-34489-240" id="footnote-34489-240-backlink">[240]</a></sup> Japon hükümeti birden patlak veren isyanlar karşısında artık daha fazla bekleyemedi ve hemen Kore’ye askerlerini gönderdi. Li Hong Zhang (Li Hong Cang)’da Kore’ye Çin ordularını göndererek bölgedeki gerilimi arttırdı. İki ülke arasında yaşanan gerginlik Taewongun’un yakalanması ve isyancıların öldürülmesinin ardından bir süreliğine de olsa yatıştı.</p>

  <p class="normal">1882 senesinde Kore kralı yeniden gücünü toparladı ve Japonya ile yeni bir anlaşma imzalandı. Chemulpo anlaşması da denen bu anlaşma ile Japonya’ya Kore sınırları içerisinde yaşayan Japon vatandaşlarını gerektiğinde koruma hakkı verildi. Çin bölgesel lideri Li’nin yakından izlediği Kore’de yaşanan olaylar yakın gelecekte korktuğunun başına geleceğinin bir işaretiydi. Kore’de yaşanan tabloyu hükümete ileten Li, Kore’yi sürekli sıkıştıran Japonların rahat durmayacağını, yakın bir zaman içerisinde Kore’de yeniden karışıklıklar çıkacağını belirterek Qing hükümetini uyardı.</p>

  <p class="normal">Bir olayın bitmesi diğerinin başlamasına neden olduğu için Kore’de sessizlik çok uzun sürmedi. 1884 senesinde Kore’de bu kez de Çin yanlısı hükümeti devirmeye kalkan Japon reformcular Çinlilerin o dönem en ünlü komutanı olan Yuan Shı Kai (Yüen Şı Kay)’ın kontrolündeki birlikleri tarafından yok edildiler. Kore’de bulunan Japon temsilciliğinin de yakıldığı olayların ardından Japonya ve Çin yeniden karşı karşıya geldiler, fakat bu kez de Tianjin (Tiencin) anlaşmasını imzalayarak savaşın eşiğinden döndüler. İmzalanan bu anlaşma ile iki ülke önemli maddeleri karşılıklı kabul ettiler. Bu maddelere göre;</p>

  <ul class="calibre4">
    <li class="normal2">İki ülke de Kore’den aynı anda askerlerini çekecek.</li>

    <li class="normal2">Kore’ye eğitim amaçlı ya da askeri güç olarak personel gönderilmeyecek.</li>

    <li class="normal2">Asker gönderilmesi gereken durumlarda taraflar birbirlerine önceden haber verecekler.</li>
  </ul>

  <p class="normal">Tüm bu maddelere ve geçmişte yaşanan sorunlara rağmen Japonya’nın Kore üzerinde olan ilgisi hiçbir şekilde azalmadı ve hatta artarak devam etti. Uzun bir süredir Kore’ye göz koyan ve ciddi anlamda bir savaş için çok kez fırsat yakalamış olan Japonya bir türlü Çin karşısında istediği savaş ortamını yaratamadı. Her seferinde karşılıklı anlaşmalar ve Batılı ülkelerin araya girmesiyle durdurulan Japonya ancak 1893 senesine kadar dayanabildi.</p>

  <p class="normal">Aynı yıl Japon asıllı Koreli devrimci&nbsp;olan Kim Ok-kyun’un Çin’in Shanghai (Şanghay) şehrinde öldürülmesi bir anda Çin ile Japonya’yı yeniden karşı karşıya getirdi. Bu kez öfkesini çok sert bir şekilde göstermek isteyen Japonya o yılın sonunda Çin’in karşılıklı anlaşmaları ihlal ettiğini öne sürerek Kore’ye yeniden askerlerini çıkardı. Çin’in de bölgeye asker göndermesinin ardından gerginlik bir anda tırmandı fakat çatışmalar hemen başlamadı. Çin’in Japonya’dan askerlerini çekmesini istemesine olumlu cevap vermeyen Japonların ayrıca Kore sarayını da basmalarının bölgedeki gerilimi daha da arttırmasıyla bu kez dönüşü olmayacak olaylar yaşanmaya başladı.</p>

  <p class="normal">İki ülkenin önce denizde hemen ardından da karada silahlara sarılmasının sonrasında 1 Ağustos 1894 günü resmi olarak savaş ilan edildi. Çin için büyük bir yıkıma sahne olan ve tarihe I. Çin-Japon Savaşı olarak geçen bu mücadele Japonya’nın uzun bir süredir planladığı Çin topraklarının ve başta Tayvan olmak üzere güneydeki adaların ele geçirilmesi planlarının resmen başlamasına neden oldu.</p>

  <p class="normal">Bu zamana kadar hep Batı ile anılan emperyalizm ise artık Doğu’da yeni sahibini bulmuş ve Japonlar tarafından başta Çin üzerinde olmak üzere çok sert bir biçimde uygulanmaya başlanmıştı. Çok uzun süredir Kore topraklarına göz diken Japonlar en sonunda istedikleri ortamı bulur bulmaz Batı’dan tüm öğrendikleri ve en gelişmiş silahları ile Çin’e saldırmaktan çekinmediler. Savaş makinesine dönen Japon ordularının bir anda Çin topraklarına ayak basmasıyla hem Çin hem de Batılı devletler Japonya’nın ne kadar güçlü olduğunu öğrenecekti.</p>

  <h2 class="normal1" id="calibre_toc_27">5.2. Büyük Yıkım: Çin-Japon Savaşı ve Shimoneseki Anlaşması</h2>

  <p class="normal">Çin bu savaşta güçlü Japonya karşısında silaha sarılarak kendisine olan güvenini göstermiştir fakat kendi reformlarının içerisinde yaşadığı sorunları iyi göremediği için savaşa tam hazır olmadan girmek zorunda kalmıştır.<sup class="calibre3"><a href="../Text/cin_split_256.html#footnote-34489-241" id="footnote-34489-241-backlink">[241]</a></sup> Japonya tarafı ise sessiz sedasız ve son derece aktif olarak modernizasyonunu tamamlamış, artık dünya sahnesine çıkmanın hesaplarını yapmaktadır. Bu yüzden de yaşanan bu savaş hem Çin hem de Batılı devletlere büyük bir mesaj vermek açısından oldukça önemlidir. Japonlar son dönemlerde Çin’i birçok defa karşılarına alarak güçlerini test etmiş olmaları sebebiyle girdikleri savaşta ne yapabileceklerini çok iyi hesaplamışlardır. Çinliler ise Japonya karşısında verdikleri mücadelede kendilerine olan güvenlerini güçlü Japon kuvvetlerinin etkili saldırıları karşısında daha savaşın ilk günlerinden itibaren kaybetmeye başlayarak oldukça zor anlar yaşamışlardır.<sup class="calibre3"><a href="../Text/cin_split_257.html#footnote-34489-242" id="footnote-34489-242-backlink">[242]</a></sup></p>

  <p class="normal">Japonya Çin karşısında savaşa girerken sadece Çin’i değil aynı zamanda Rusya’yı da korkutmayı hedeflemiştir. Japonların Rusya ile Kore üzerinde yaşamış oldukları sorunların ardından Çin’e verilecek güçlü bir yanıt, Japonya’nın Rusya’ya gelecek için vereceği bir uyarı niteliğini taşıması açısından da oldukça önemlidir. Savaşın başlamasının ardından büyük umutlarla ve emek harcanarak inşa edilen Çin donanması Kore’ye yardıma bile gidemeyecek kadar zayıf kalmıştır.</p>

  <p class="normal">Güçlü ve aynı zamanda oldukça modern olan Japon donanması en büyük darbesini 17 Eylül günü Yalu Nehri ağzında Çinlilerin Batı modernizasyonundan geçen ünlü Beiyang (Beyyang) Filosuna vurmuştur. Bu saldırıda Çin’in 12 gemisinden sekizini yok eden Japon gemileri Çin’in övgüyle bahsedilen güçlü Beiyang (Beyyang) donanması karşısında zafere ulaşarak bölgeyi kontrolleri altına almışlardır. Pekin’de bulunan Çin hükümetini şoka sokan kayıplar sonunda Japon ordularının Pekin’e doğru yürüyüşe geçtiği haberleri ise Çin tarafında endişeleri daha da arttırmıştır. Çinlilerin dışında Batılı devletler de Japonya’nın bu kadar büyük bir güçle Çin’e saldırmasını endişeyle karşılamışlardır. Batılı devletler ileride kendilerine de tehdit oluşturabilecek olan Japonların hiç beklemedikleri kadar kısa zamanda ulaşmış oldukları dev güçlerinden giderek rahatsızlık duymaya başlamışlardır.<sup class="calibre3"><a href="../Text/cin_split_258.html#footnote-34489-243" id="footnote-34489-243-backlink">[243]</a></sup></p>

  <p class="normal">Çin’in kuzeydoğusunda Kore’ye denizden sınırı bulunan Shangdong (Şandong) eyaletinin Wei Hai Wei (Vey Hay Vey) ve Liao Dong bölgelerinin çevresinde en yoğun şekilde devam eden savaş boyunca Japonlar kara güçleri olarak da Çin ordularına karşı büyük üstünlük kurmuşlardır. Port Arthur limanına çıkan Japon güçleri buradan Çin’in iç kısımlarına doğru yayılarak şehirleri ele geçirmiş ve Çin kuvvetleri geri hatlara çekilmek zorunda kalmışlardır. Bölgeyi kontrolüne alan Japonlar hedeflerini Pekin olarak belirleyerek Pekin yakınlarına kadar sokulmuş ve en sonunda başkent Pekin işgal tehdidi altında kalmıştır. Savaşın devam ettiği süre boyunca Çinli devlet adamları Japonlar ile barış görüşmelerinde bulunmuş olmalarına rağmen istedikleri sonuçlara ulaşamamışlardır. Hatta bu görüşmelerin bir tanesinde Çin’in modernizasyonunu yöneten lideri Li Hong Zhang (Li Hong Cang) bir Japon tarafından öldürülmek dahi istenmiştir.<sup class="calibre3"><a href="../Text/cin_split_259.html#footnote-34489-244" id="footnote-34489-244-backlink">[244]</a></sup> Yaşanan bu saldırının ardından Çin, Batı dünyasından daha çok destek almaya başlamıştır. Yıkıcı savaşın sonucu olarak ortaya çıkan güçsüz Çin karşısında orantısız güç kullanan Japon orduları Batı medyasında oldukça ağır şekilde eleştirilmişlerdir.</p>

  <p class="normal">Pekin’e iyice yaklaşan Japon güçlerinin tehditleri karşısında görüşmeleri hızlandıran Çinliler en sonunda ABD’nin aracılığında Japonya ile masaya oturarak savaşı karşılıklı olarak sonlandırmışlardır. Çin adına Li Hong Zhang (Li Hong Cang) 17 Nisan 1895 senesinde Japonya’nın Shimonoseki (Şimononoseki) şehrine gelerek aynı isimli anlaşmayı imzalamak zorunda kalmış ve bu anlaşma ile sonlandırılan savaşın ardından Japonlar Çin’i çok ağır tazminatlara mahkûm etmişlerdir. Anlaşmanın maddelerine göre:<sup class="calibre3"><a href="../Text/cin_split_260.html#footnote-34489-245" id="footnote-34489-245-backlink">[245]</a></sup></p>

  <ul class="calibre4">
    <li class="normal2">Çin Kore’nin bağımsızlığını tanıyacak.</li>

    <li class="normal2">Çin’in Liao Dong yarımadası ile beraber Penghu (Pınghu) ve Tayvan adaları Japonlara verilecek.</li>

    <li class="normal2">Çin 200 milyon tael savaş tazminatı ödeyecek.</li>

    <li class="normal2">Hangzhou (Hangcou), Suzhou (Sucou), Chongqing (Çongçing) limanları Japonya’ya açılacak.</li>

    <li class="normal2">Japonya’ya “En çok gözetilen ulus” unvanı verilerek diğer devletlere tanınan özel haklardan yararlanması sağlanacak.</li>
  </ul>

  <p class="normal">Bu maddelere imza atmak zorunda kalan Çin, anlaşmanın imzalanmasının ardından Batılı devletlerin bile bu kadar sert uygulamadığı büyük bir emperyalizm dönemine girmiştir. Japonlar ise savaşın ardından kazandıkları haklar sayesinde ele geçirdikleri yerlerde hemen Japon sistemini kurmaya başlayarak yeni bir dönemin açılmasına neden olmuşlardır.</p>

  <p class="normal">Günümüzde özellikle Tayvan’da bulunan çok sayıda yapı yine bu dönem boyunca Japonlar tarafından yapılmıştır. Japon eğitim sistemine giren eski Çin yeni Japon topraklarında bulunan Çinliler için ise artık daha zor günler yaşanmaya başlamıştır. Bugün Tayvan’da bazı kesimlerde hâlen Çin’in bu adayı Japonya’ya vermesinin kırgınlığı yaşanmaktadır. Günümüzde Tayvan adasında yaşayan ve yaşları 80 üzerinde olanların Japonca konuşmaları da yine bu dönemin etkilerinin bir sonucudur. Tayvan’ın stratejik önemi ise geçmişte olduğu gibi bugün de devam etmektedir. Çin için bir namus meselesi olarak görülen Tayvan’ın anakıtaya geri dönmesi konusu uzun yıllardır tartışılmaktadır.<sup class="calibre3"><a href="../Text/cin_split_261.html#footnote-34489-246" id="footnote-34489-246-backlink">[246]</a></sup> Japonların o dönemde Tayvan adasını bu kadar çok ele geçirmek istemelerinin en önemli nedeni ise bu ada üzerinden daha da güneye inebilecek bir üsse sahip olmak hayalleri olmuştur.</p>

  <p class="normal">Savaşın bitimi ve anlaşmanın imzalanmasıyla beraber Japonya’nın Çin’i ezerek bölgede bu kadar etkin bir duruma gelmesinin Rusya’yı oldukça korkutmasının ardından Ruslar hemen harekete geçmişlerdir. Japonya’nın bu kadar büyük güce erişerek kendi bölgesine doğru hareket etmesini kabul edemeyen Rusya, savaşın ardından başlatmış olduğu kampanya ile Japonya’yı en azından kendinden uzaklaştırmayı hedeflemiştir. Çin üzerinde olan ilgisini azaltan ve hedeflerini artık Japonya tehdidine çeviren Ruslar, yakın bir gelecekte Japonya ile yaşayacakları sorunların da başlayacağı bir döneme girmiş olduklarını anlamışlardır.</p>

  <p class="normal">Çin ise savaşı kaybetmenin ve yaşamış oldukları bu büyük yıkımın sonuçlarını araştırmaya başlamıştır. Modernizasyonda yaşanan sorunların ise artık iyice su yüzüne çıkması tüm dönemin gözden geçirilmesine yol açmıştır. Dönemin en etkili bölgesel lideri olan Li Hong Zhang (Li Hong Cang) dahi gözden düşmüş ve Çin kelimenin tam anlamı ile sahipsiz kaldığı bir döneme itilmiştir. Çin halkı da Japonlarla yapılan adaletsiz anlaşmaya seslerini yükseltmeye başlayarak ve hanedanlık karşısında tepkilerini giderek daha fazla göstermeye başlamışlardır.</p>

  <p class="normal">Az önce bahsettiğimiz Rusya’nın Japonya’yı durdurma siyaseti ise kendisini Japonların kazandığı yeni toprak parçası olan Liao Dong yarımadasında göstermiştir. Japonların burada bulunacak olan varlığının bir tehdit olduğunu ve bunun önlenmesi gerektiğini sert bir dille ifade etmeye başlayan Rusya, bu konuda Batılı devletler ile görüşmelerin başlatılmasını sağlamıştır. Görüşmelerinde başarı sağlayan Ruslar, Fransa ve Almanya ile birlikte 23 Nisan 1895’te Japonya’ya bir nota vererek Liao Dong yarımadasından çekilmesini isteyerek Japonya’yı durdurmanın ilk adımını atmışlardır.</p>

  <p class="normal">Yeni savaştan çıkan Japonya, Batılı devletleri birden karşısına almak istememesi yüzünden bu teklifi savaş tazminatının arttırılması karşılığında kabul ederek Liao Dong bölgesinden çekilmeyi kabul etmiştir.<sup class="calibre3"><a href="../Text/cin_split_262.html#footnote-34489-247" id="footnote-34489-247-backlink">[247]</a></sup> Her ne kadar Japonya burayı terk etse de gelecekte uygulamak istediği planlarından sadece bir süreliğine vazgeçmiştir. Kısa süreliğine Batılıları mutlu etmeyi planlayan Japonya bu amacına ulaşmış fakat gücünü toparladıktan sonra yeniden Rusya’nın karşısına dikileceği günü beklemeye başlayarak gelecek için daha büyük mücadelelerin başlamasının planlarını uygulamaya koymuştur.</p>

  <h2 class="normal1" id="calibre_toc_28">5.3. Savaşın Ardından Çin Modernizasyonuna Bakış</h2>

  <p class="normal">Çin’in Japonya karşısında hiç beklemediği bu ağır yenilginin ardından tüm modernizasyon reformları bir anda sorgulanmaya başlandı. 19. yüzyılın ortalarında başlayan ve “Kendini Güçlendirme Dönemi” olarak adlandırılan modernizasyon dönemi de bu savaşın ardından sona erdi. Çin’in birçok zorluk altında başlattığı Batılı reform hareketleri kimilerine göre başarı kimilerine göre ise başarısızlık olarak görülmeye başlandı. Dönem boyunca yapılanlara daha yakından bakacak olursak Çin’in modern tarihi içerisinde uygulamış olduğu bu politikaların artı ve eksilerini çok daha net görebiliriz.</p>

  <p class="normal">Giderek Batılılaşan Çin’de bu dönemde yaşanan olumlu gelişmelerin en başında toplumun kendini sorgulama bilincini geliştirmiş olmasını gösterebiliriz. Qing Hanedanlığı zamanında başlatılan “Kendini Güçlendirme Dönemi” hareketinin ardından Çin halkının sosyal yapısında yaşanan değişim ve Batı’dan gelen yeni düşüncelerin etkisiyle Çinlilerin içerisinde doğan aydın kesim öncelikle Çin’in kendi düzenini ve dış dünyayı sorgulamayı öğrenmiştir.</p>

  <p class="normal">Çin’de yaşanan reformların arkasından halkın büyük kısmı kendisini artık eskisi gibi Batı’ya kapalı bir durumda görmemekte ve yeri geldiği zaman sistemi eleştirebilmektedir. Batılı düşünce sistemleri dönem içerisinde Çin’in içlerine kadar girmiş ve halkın bir kısmı daha çok okumaya başlamıştır. Toplumun aydınlar olarak tabir edilen bu kesimi daha çok okudukça ve daha fazla araştırdıkça Çin sosyal hayatını daha fazla yönlendirmeye başlamışlardır. Bu sayede çok sayıda yeni aydın yetişmiş ve ülke içerisinde yeni olgunlaşan Batılı düşünce sistemlerini uygulamanın temelleri de atılmaya başlanmıştır. Özellikle gelecek dönemlerde yaşanacak olan Çin’in demokrasi devrimi boyunca reform döneminde ortaya çıkan aydınların etkileri oldukça yoğun görülmektedir.</p>

  <p class="normal">Askeri açıdan bakacak olursak; Çin her ne kadar Batı’yı örnek almaya çalışsa da tam anlamıyla bir Batı modeli uygulayamamıştır. Bu yüzden de reformlarında sıkıntılar yaşanmış ve savaşlarda ağır yenilgilerin alınması kaçınılmaz olmuştur. Tüm yenilgilere rağmen tersane işleyişi ve teknoloji olarak Çin’de kısmen de olsa bir başarının yakalandığını söyleyebiliriz. Birçok açıdan Japon tesislerinden bile daha iyi çalışan tersaneler döneme damgalarını vurmuşlardır. Japonların başarısının altında yatan en büyük etken ise organizasyonlarında olan sistemli çalışma ve düzenden kaynaklanmaktadır. Ayrıca Japonlar tüm ulusu modernleşme reformlarının içine sokmayı başararak modernizasyonu tüm ülkeye yaymışlardır. Çin ise sadece belli bölgelerin üzerinde yoğunlaşmış, modernizasyonunda tüm ulusu seferber edememiştir.<sup class="calibre3"><a href="../Text/cin_split_263.html#footnote-34489-248" id="footnote-34489-248-backlink">[248]</a></sup></p>

  <p class="normal">Wen Yuan (Yüen)’in değişiyle “Barbarları kontrol etmek için barbarların teknolojisini kullanmak” olarak tanımlanan bu dönem aslında Konfüçyüsçülük düşüncesinin modernize edilmesi ve Batı teknolojisinin Çin’de uygulanmasını hedeflemiştir. Bu hedefin gerçekleştirilmesi ne yazık ki belli bölgelerde başarı kazanmış, genel Çin hayatına tam olarak yansımamıştır.<sup class="calibre3"><a href="../Text/cin_split_264.html#footnote-34489-249" id="footnote-34489-249-backlink">[249]</a></sup></p>

  <p class="normal">Çin’i modernizasyonunda başarısızlığa sürükleyen nedenlere madde madde bakacak olursak öne çıkan eksikleri şu şekilde sıralayabiliriz:</p>

  <ul class="calibre4">
    <li class="normal2">Organizasyonlarda bozukluk</li>

    <li class="normal2">Yetersiz finansman</li>

    <li class="normal2">Kalifiye personelin azlığı</li>

    <li class="normal2">Geleneksel Konfüçyüsçü düşüncenin yaygın olması</li>

    <li class="normal2">Rüşvet ve yetersiz politikalar</li>

    <li class="normal2">Sarayın modernleşmeye desteğinin kısıtlı olması</li>
  </ul>

  <p class="normal">Tüm bu nedenlerin içerisinde yer alan ve toplumu sarmış durumda olan geleneksel Konfüçyüsçü düşünce sistemi modernizasyonun gelişimini en çok etkileyen unsur olmuştur. Bölgesel liderler halkın sahip olduğu bu düşünce sistemini modernize edememiş ve Çin toplumunun çoğu batıl inançlar yüzünden bölgesel liderlere gereken desteği vermemiştir. Aynı şekilde sarayda bulunan çok sayıdaki gerici idareci de her fırsatta modernizasyonu baltalamışlardır. Hatta bu düşünce yapısına sahip olan çoğu Çinliye göre yurt dışından gelen öğrenciler dahi fazla Batılılaştıkları için işe yaramaz ilan edilmişlerdir. Geri kalmış görüşlere sahip olan çoğunluğun Çin’de gerçekleşen reformları bir türlü gerektiği gibi sahiplenmemesi yüzünden bölgesel liderler yalnız kalmışlardır.</p>

  <p class="normal">Dönem içerisinde bazı aydınlar Batı’nın olduğu kadar Japonya’nın da örnek alınması gerektiğini dile getirmişlerdir fakat ortaya atılan bu görüşler kabul görmemiştir. Mançuların Çinliler üzerinde olan etkileri savaşın ardından sürmüş olsa da artık Çinliler hanedanlığa karşı gelmeye varacak kadar büyük tepkiler vermeye başlamışlardır. Araştırmacı Barış Adıbelli kitabında Çin’in uyanmakta olan ulusçuluğunun bu dönemin ardından daha da hızlandığını belirtmiştir.<sup class="calibre3"><a href="../Text/cin_split_265.html#footnote-34489-250" id="footnote-34489-250-backlink">[250]</a></sup> Yaşananların ardından tüm bu saydığımız olumsuzluklar birbirine bağlandıkça sorunlar giderek büyümüş ve dengesiz devam eden “Kendini Güçlendirme Dönemi”nin sonlanması kaçınılmaz olmuştur.<sup class="calibre3"><a href="../Text/cin_split_266.html#footnote-34489-251" id="footnote-34489-251-backlink">[251]</a></sup></p>

  <h2 class="normal1" id="calibre_toc_29">5.4. Tarihçilerin Çin’in Modernizasyonu Hakkındaki Görüşleri</h2>

  <p class="normal">Çin tarihi araştırmacılarına göre de Çin modern tarihinin başlamasının ardından atılan Batılılaşma adımlarının altında yatan sorunlar dönem boyunca netçe görülebilmektedir. Yabancı sermayenin kabul edilmemesi, yeteri derecede yönetici kabiliyeti olmayan kişilerin tesislerin içerisinde yer alması ve kontrol mekanizmalarının işlevsizliği gibi nedenler de modernizasyon içerisinde diğer pek çok sorunun yaşanmasına neden olmuştur. Ayrıca kaybedilen savaşların ardından verilen tazminatlar yüzünden tüm finans kaynaklarının da tamamen tüketilmiş olması Çin’i zor durumda bırakmıştır. Immanuel Hsu (Şü) kitabında Çin’in atmış olduğu adımların diğer sosyal bilimlerle desteklenmemesi yüzünden başarıdan uzak kaldığını vurgulamıştır.<sup class="calibre3"><a href="../Text/cin_split_267.html#footnote-34489-252" id="footnote-34489-252-backlink">[252]</a></sup></p>

  <p class="normal">Diğer bir önemli tarihçi olan David Pong ise Pekin’in imparatorluk donanmasının finansmanını tam olarak sağlayacak sistemi kuramamış olması yüzünden modernizasyonun eksik kaldığı görüşünü savunmaktadır. Alber Feurwerk’in tespitleri de dönem açısından oldukça önemlidir. Feurwerk, ülkenin ekonomik kaynaklarının iyi yönetilemediğini ve bu durumun finansmanda sorunlar doğurduğunu belirtmiştir.<sup class="calibre3"><a href="../Text/cin_split_268.html#footnote-34489-253" id="footnote-34489-253-backlink">[253]</a></sup> Japon tarihçiler tarafından da yakından incelenen Çin modernizasyonu Japon araştırmacılar tarafından da Batılı tarihçilere benzer şekilde eleştirilmiştir. Hatano Yoshiro, Qing bürokratik sisteminin eski gelenekleri muhafaza etmesini eleştirerek modernizasyona olan olumsuz etkilerinden bahsetmektedir. Hatano’ya göre koruyucu sendikaların olmaması ve herkesin bağımsız bir şekilde işlerini yönetiyor oluşu Çin’in modernizasyonunu yokuşa sürüklemiştir. Miyazaki Ichisada da Qing Hanedanlığı’ndaki çürümüş bürokrasiyi modernizasyonun önündeki en büyük engel olarak görmüştür.<sup class="calibre3"><a href="../Text/cin_split_269.html#footnote-34489-254" id="footnote-34489-254-backlink">[254]</a></sup></p>

  <p class="normal">Amerikalı tarihçilerden Mary Wright dönem boyunca Çin’i en çok etkileyen olumsuzluk olarak Konfüçyüsçü düşünceyi göstermiştir. Tayvanlı tarihçi Wang Ermin de düşünce sistemlerini geliştirmemiş ve bunun yüzünden geri kalmış bir toplumun yapılması gereken modernizasyonu gerektiği gibi algılayamayacağını savunmaktadır.<sup class="calibre3"><a href="../Text/cin_split_270.html#footnote-34489-255" id="footnote-34489-255-backlink">[255]</a></sup> Dönem boyunca yaşanan sorunlara ve yolsuzluğun modernizasyon üzerinde olan etkilerine değinen diğer bir tarihçi ise Thomas Kennedy’dir. Kennedy’e göre hanedanlık özensiz bir modernizasyon atılımı yapmaya çalışmış ve Batı’dan getirilen teknisyenler sıradan kişiler arasından seçilmiştir.<sup class="calibre3"><a href="../Text/cin_split_271.html#footnote-34489-256" id="footnote-34489-256-backlink">[256]</a></sup></p>

  <p class="normal">Görüldüğü gibi çoğu önemli tarihçi elinizde tuttuğunuz bu çalışmanın yazarına benzer görüşleri taşımaktadır. Çin’in dönem boyunca atmış olduğu adımlarda bir düzensizlik yaşandığı çok açıktır ve bu yüzden de dengesiz bir modernizasyon gerçekleştirilmiştir. Genel olarak iyi niyetli liderlerin çabalarının sayesinde başarı sağlansa da tüm modernizasyona ve sonucunda kazanılanlara bakılırsa başarının yanında başarısızlıklar oldukça fazladır. Bu yüzden Çin’in Batılı anlamda modernleşme çabaları her iki açıdan da incelenmeli ve buna göre değerlendirilmelidir.</p>
</body>
</html>
