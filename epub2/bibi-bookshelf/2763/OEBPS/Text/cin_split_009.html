<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cin</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">6. Bölüm<br class="chapter" />
  Çin’de Cumhuriyete Uzanan Yol</h1>

  <p class="normal">Çin’de 1895 senesinin ardından Japonya karşısında alınan ağır yenilgiyle beraber cevabı verilemeyen onlarca soru hem halk hem de devlet tabakası tarafından sorulmaya başlamıştır. Toprak kayıplarının yanında maddi çöküşü hızlandıran savaş tazminatları ile beraber Qing Hanedanlığı da artık vadesini tamamen doldurmuştur. Tüm bu kayıpların yanında iç sorunların da artarak patlak vermesiyle birlikte her kesimden insanın sorduğu sorular içerisinde en çarpıcı olanı; “Şimdi ne olacak?” sorusu olarak göze çarpmaktadır.</p>

  <p class="normal">Çin-Japon Savaşı’nın Afyon Savaşlarından bu yana alınan en ağır yenilgi olması nedeniyle moralini tamamen kaybeden Çin ulusu yeni yüzyıla büyük bir şokla giriyordu. Tayvan’ın elden gitmiş olması ve Batılıların elinde bir kukla hükümetine dönen Mançu Hanedanlığı’nın etkisizliği Çin’de yeni lider arayışlarının da başlamasına neden oldu. Bölgesel liderlerin giderek gözden düşmeleri ve yaşlanmaları ile boşlukta kalan Çin ulusu, hem Batı hem de Japonya arasında sıkışmış, gittikçe daha fazla sömürülen bir toplum ve ülkeye dönüşmenin etkisiyle de umutlarını tamamen tüketmişti.</p>

  <p class="normal">Batı modelini tam olarak uygulayamamış olan Çin, hemen yanı başında Japonya’nın yapmış olduğu başarılı modernizasyonun da etkisiyle en azından azda olsa bir toparlanma dönemine girmek umuduyla aynı yıl (1895) elindeki son imkânlarla çareler üretmeye başladı. Alınan yenilginin etkisini azaltmak ve biraz da olsa güçlenmenin önünü açabilmek için bu kez daha dikkatli ve planlı bir modernizasyon paketi hazırlıkları başlatıldı. Çin kaybetmiş olduğu savaşın ardından her ne kadar olumlu bir yapılanma başlatmak istese de geçirmiş olduğu yetersiz modernizasyon döneminde yaşadığı tüm sorunlar ile aynı şekilde karşılaşmak zorunda kaldı.</p>

  <p class="normal">Bu sorunların en önemlilerinden olan ve hatta en başında geleni ise imparatoriçenin modernizasyona karşı uyguladığı sert politikaları olmuştu. Gücünü ne olursa olsun kaybetmek istemeyen imparatoriçe, köklü bir reform yerine ancak kısıtlı çalışmaların yapılmasına izin vererek daha başlamamış olan yeni reformları da zora sokuyor ve gereken yapılanmanın uygulanmasına izin vermeyerek Çin’i daha da fazla yıpratıyordu.</p>

  <p class="normal">Her ne kadar yeniden başlatılan reform adımları dönemin en büyük gücü olan İmparatoriçe Cıxi (Sışi)’nin gölgesinde kalmış olsalar da, İmparator Guanxu (Guanşü) kendilerinden onlarca kez küçük olan Japonya’nın baskısı altında kalınamayacağını belirterek yeni reform hareketlerine olan desteğini açıkça ortaya koymaktaydı. İmparator’un bu desteği sayesinde reform adımları az da olsa rahat bir nefes almayı başarıyordu.</p>

  <p class="normal">Dönem içerisinde hanedanlığın son yıllarına doğru yaklaşılmış olmasına rağmen yine de her türlü kısıtlı imkânın seferber edilerek Çin’i ve Çin toplumunu kurtarma girişimlerinin devam etmesi Çin için her şeyin daha bitmediğini göstermesi açısından oldukça önemli işaretler olarak göze çarpıyordu.</p>

  <p class="normal">Diğer bir taraftan ise Çin’de Batılılara karşı olan öfkenin artmış olması özellikle Çin’in büyük şehirlerinde yer yer Avrupalılara yapılan saldırılara dönüşmüş ve bu saldırıların sonrasında Batılı devletlerin Çin üzerinde uygulamış oldukları politikalarda da sertleşmeler yaşanmaya başlamıştı. Batılılar artık sokaklarda rahat yürüyememekte ve istedikleri gibi hareket edememekteydiler. Bu yüzden de Çin’i giderek sıkıştıran Avrupa devletleri Çin’den daha fazla hak talep etmeye başlamışlardı. Bir taraftan Japon baskılarının artması, diğer taraftan ise iç sorunlar ve çökmüş hanedanlığın yanı sıra bir de Batılıların uğradıkları şiddetli saldırılarla sarsılmakta olan Çin topraklarında reform sesleri yükselse de bu kadar büyük bir çöküşü durdurmanın artık imkânı yoktu.</p>

  <p class="normal">Yolculuğumuzun son durağı olan ve 1895 ile 1912 yılları arasını kapsayan bu tarihi dönem, Çin’in yüzlerce yıllık hanedanlık tarihinin sonlanmasıyla birlikte hem Çin hem de dünya tarihine damga vuracak kadar büyük bir öneme sahiptir. Çin’de 1900’lerin başında her ne kadar hanedanlık dönemi sona eriyor olsa da, Çin ulusu bir mucizeye imza atarak küllerinden doğmaya da yine aynı dönemde başlamıştır. Gelecekte yaşanacak olan gelişmeler ve yeni dönemin Çin’in demokrasi ile ilk imtihanı olacak olması da ayrıca üzerinde duracak olduğumuz diğer bir konu olarak Çin modern tarihinin içerisinde özel bir yere sahiptir. Bu dönemde yaşanan birçok gelişme ve ortaya çıkan etkiler, üzerinden 100 yıl geçmesine rağmen günümüzde de hissedilmektedir.</p>

  <h2 class="normal1" id="calibre_toc_30">6.1. Yüz Gün Reformları</h2>

  <p class="normal">İmparator Guanxü (Guanşü)’nün temelini attığı bu reform hareketi Japonya karşısında alınan yenilgiye bir tepki olarak doğdu ve gelişti. Özellikle bu dönemde Çin’de yapılması istenen reformların başında aydın fikirleri ile tanınan ve çevrelerinde büyük etkileri olan iki ünlü Çinli yer alıyordu. Bunlar, şimdiye kadar yaşanan olaylarda da adlarını andığımız Kang You Wei (Kang You Wei) ve daha sonraki dönemlerin parlayan ismi Liang Qi Chao (Liang Çi Çao)’dır.</p>

  <p class="normal">Bu iki çok yönlü Çinli hem yazıları, hem de taşıdıkları düşüncelerle Çin toplumunu reformlara hazırlama görevini yerine getirmek için oldukça yoğun çalışıyorlardı. Liang’ın gazetecilik ve yayıncılıktaki başarısı da dönem içerisinde büyük destek toplanmasını sağladı. Liang hakkında daha sonraki dönemlerde yapılan sayısız çalışmanın doğması bu ismin Çin ve Çin’de doğan demokrasi hareketleri için ne kadar önemli olduğunu göstermektedir. Hatta Liang’a “Çin’in İlk Demokratı” gibi bir sıfat dahi takılmıştır. Liang’ın basının toplum üzerinde olan etkisini Çin’de ilk önce fark eden isim olması ve bu alanda büyük emek harcayarak gazete ve dergiler çıkarması da Çin’in gelecek dönemdeki yayıncılık anlayışına yön vermiştir. Unutmadan eklenmesi gereken diğer bir bilgi ise Liang’ın yapmış olduğu çevirilerin Batı düşüncelerinin Çin’e aktarılmasında olan etkileridir.<sup class="calibre3"><a href="../Text/cin_split_272.html#footnote-34489-257" id="footnote-34489-257-backlink">[257]</a></sup> Liang dönem boyunca Çin’de Batı’yı en iyi analiz etmiş aydınların arasında gösterilmiştir.</p>

  <p class="normal">Liang Qi Chao (Liang Çi Çao)’nun yanında ismini andığımız diğer bir aydın olan Kang ise cumhuriyete uzanan yolda Liang’ın akıl hocası ve ona yol gösteren danışmanı olarak öne çıkmıştır. Kang’ın saraydaki reform yanlılarının da desteğiyle imparatorun karşısına çıkarak yapılması gerekenleri anlattığı ziyareti döneme damgasını vurmuş olması açısından büyük önem taşımaktadır. “Kendini Güçlendirme Dönemi”nde yapılan hataları daha iyi gören bu liderler yeni reform hazırlıklarında daha etkili bir yol izlenmesi gerektiğini imparator ile paylaşmışlardır. Kang’ın imparatora ilettiği reform paketi içerisinde yer alan bazı önemli maddeler şu şekilde sayılabilir:</p>

  <ul class="calibre4">
    <li class="normal2">Çin’in makineleşmeye ve endüstriye geçişinin önünün açılması.</li>

    <li class="normal2">Askeri modernizasyonda tamamen baştan ve daha modern bir düzenin sağlanması.</li>

    <li class="normal2">Monarşinin düzenlenerek anayasal bir monarşi şeklinde yaşatılmasının sağlanması.</li>

    <li class="normal2">Fen bilimleri, matematik vb. ilimleri de kapsayacak olan modern eğitim sisteminin kurulması.</li>

    <li class="normal2">Boş yere maaş alanların tespit edilerek bu durumun sonlandırılması.</li>

    <li class="normal2">Klasik devlet sınavı sisteminin modernleştirilmesi.</li>
  </ul>

  <p class="normal">Kang her ne kadar bu isteklerini dile getirse ve imparatordan onay alsa da dönemin en etkili ismi olan İmparatoriçe Cıxi (Sışi) yapılması gereken yeni reform adımlarını çok fazla radikal bularak yeniden engellemek istemiştir. Daha emekleme aşamasında dahi olmayan reform hareketleri uygulamaya tam olarak geçirilemeden imparatoriçenin ordu generali Yuan Shı Kai (Yüen Şı Kay) ile beraber organize ettikleri askeri darbe girişimiyle sonlandırılmışlardır. Çin’in hanedanlık dönemindeki son reform çalışmaları yine daha önceki modernizasyon adımlarına benzer şekilde olumsuz etkilenmiştir.</p>

  <p class="normal">Yönetimi tamamen ele geçiren Cıxi (Sışi) imparator Guanxu (Guanşü)’yü ev hapsine almış ve ölene kadar gözaltında tutmuştur. 1908 senesinde 37 yaşında hayata veda eden Guanxu (Guanşü) bazı araştırmacılara göre imparatoriçe tarafından zehirlenerek öldürülmüştür. Ayrıca Cıxi (Sışi) reformlarda adı geçen 6 Çinli reformist ve onlara destek verenlerin de yakalanarak idam edilmesini istemiştir.<sup class="calibre3"><a href="../Text/cin_split_273.html#footnote-34489-258" id="footnote-34489-258-backlink">[258]</a></sup> Çin’de ortaya çıkan kaos ortamıyla beraber dönemin en göze batan iki reformcusu olan Kang ve Liang yabancıların yardımıyla Japonya’ya kaçmak zorunda kalmışlardır.</p>

  <p class="normal">Yaşanan karışıklık döneminde Çin’de birçok kişi idam edilmiş ve reform hareketleri trajediyle sonuçlanmıştır. Reform hareketi uğruna yaşamlarını kaybeden 6 reformcu Çin’de demokrasi için ölen ilk kişiler olmuşlardır. Hatta bunlar içerisinde önemli bir yeri olan Tan Si Tong’un “Devrim için kan dökülmek zorundadır. O zaman ilk dökülecek benimki olsun.” şeklinde bir söz söylediği ortaya atılmıştır. Her ne kadar bu sözün söylenip söylenmediği kesin olarak kanıtlanmamış olsa da bu düşünce yapısına sahip olan yeni reformistler gelecekte yaşanacak olan cumhuriyet devriminde kendilerini daha güçlü bir şekilde demokrasiye hazırlamışlardır.<sup class="calibre3"><a href="../Text/cin_split_274.html#footnote-34489-259" id="footnote-34489-259-backlink">[259]</a></sup></p>

  <p class="normal">Özellikle Kang’ın demokrasiye doğru bir yön vermek istediği reform hareketleri Çin’de cumhuriyet düşünce sisteminin yeterli oranda yerleşmemesi yüzünden boşlukta kalmıştır. Reforma yön vermek isteyenlerin arasında yeteri kadar kurulamayan iletişim de “Yüz Gün Reformları”nın başarıya ulaşmasını engellemiştir. Liderlerin tüm çabalarına rağmen gerçek anlamda organizasyonu sağlayacak bir liderin ortaya çıkmaması diğer bir sorun olarak göze çarpmaktadır.<sup class="calibre3"><a href="../Text/cin_split_275.html#footnote-34489-260" id="footnote-34489-260-backlink">[260]</a></sup> Başlamasının ardından sadece 104 gün geçmiş olan “Yüz Gün Reformları” yine aynı tarih olan 1898 senesinde tarih sahnesinden kalkmıştır.</p>

  <h2 class="normal1" id="calibre_toc_31">6.2. Boksör Ayaklanması</h2>

  <p class="normal">Qing Hanedanlığı’nın son dönemlerinde Batılılara karşı artarak gelişen öfkenin sonucunda patlak veren bu ayaklanma Türkçemize birkaç farklı şekilde çevrilebilir. “Haklı ve Uyumlu Yumruklar” ya da “Adaletli Yumruklar” ismiyle de çevirebileceğimiz Boksör Ayaklanması, Çin’in yeni yüzyılı da sorunlarla karşılamasına yol açmıştır.<sup class="calibre3"><a href="../Text/cin_split_276.html#footnote-34489-261" id="footnote-34489-261-backlink">[261]</a></sup> Çin’de yaşanan en son büyük çaplı köylü ayaklanması olması nedeniyle de üzerinde durulması gereken önemli bir olaydır.<sup class="calibre3"><a href="../Text/cin_split_277.html#footnote-34489-262" id="footnote-34489-262-backlink">[262]</a></sup></p>

  <p class="normal">Patlak veren ayaklanma sırasında özellikle ana saldırıları organize eden Çinlilerin atletik yapıları ve Çin dövüş sanatlarında olan ustalıkları yüzünden isyancılar Batılılar tarafından “Boksörler” olarak adlandırılmışlardır. Bu yüzden de yaşanan bu ayaklanma tarihte aynı isimle anılmaktadır. 1898 ile 1901 yılları arasında süren ve Çin şehirlerinde yaşayan yabancıları dehşete uğratan Boksör isyancıları ilk saldırılarına Çin’in kuzeydoğu bölgesi olan Shangdong (Şandong) eyaletinde başlamışlardır.<sup class="calibre3"><a href="../Text/cin_split_278.html#footnote-34489-263" id="footnote-34489-263-backlink">[263]</a></sup></p>

  <p class="normal">Ayaklanma öncesinde almış oldukları ruhani eğitim ve düşünce yapılarında oluşan mistik inanışlardan etkilenen Boksörler, ayaklanmanın ilk ortaya çıkmasıyla beraber ellerindeki kesici aletler ile ortalıkta yabancılara saldırmaya başlayarak terör estirmişlerdir. İsyancılar kendilerini kaptırmış oldukları batıl inanışları ve yıkanmış beyinleriyle kurşunlara dahi karşı geleceklerine inanarak çok kısa bir zaman içerisinde daha saldırgan bir yapıya dönüşerek Çin’deki yabancılara büyük korku yaşatarak Çin ile Batı arasında yeni sorunlara neden olmuşlardır. Yabancılara olduğu kadar onlarla yakın ilişkileri olan Çinlilere ve Hristiyan nüfusuna karşı da saldırıların giderek artmaya başlamasıyla Qing hükümeti yaşanan kaos ortamına hemen müdahale etmek durumunda kalmıştır. Fakat ilk çıktıkları noktadan çok daha geniş alana yayılmış ve aynı zamanda güçlenmiş olan Boksörler “Qing Hanedanlığı’nı destekle, yabancıları yok et.” sloganıyla isyanı Çin’in kuzeydoğu ve ardından kuzey bölgelerine kadar taşımışlardır.</p>

  <p class="normal">Boksör Ayaklanması her ne kadar kısa bir süre içerisinde oluşmuş gibi görünse de aslında temelinde yaklaşık 50 yıldır Batılıların baskıları altında ezilmiş olan Çinlilerin öfkesine işaret etmektedir. Ayaklanmanın ilk çıkış nedeni olarak da Çin’i uzun zamandır sömüren yabancılara karşı doğmuş olan halk öfkesi göze çarpmaktadır. Ayrıca Çin’in kuzeydoğu bölgelerini vuran sellerin etkisiyle ayaklanmaya çok sayıda kızgın köylü de katılmıştır. Toprak kayıpları, misyonerlerin faaliyetleri, uzun süredir gelen iç huzursuzluk ve zayıf ekonomi gibi nedenler de sıralanınca Çin’in kuzeydoğu bölgeleri savaş alanına dönmüştür.</p>

  <p class="normal">Zaman içerisinde kuzey bölgelerine doğru da yayılmaya başlayan ayaklanma karşısında Japon ve diğer tüm yabancı hükümetler daha fazla korku duymaya başlayarak Qing hükümetini önlem almaya zorlamışlardır. Şimdiye dek yabancılara pek fazla karışmayan imparatoriçenin de zamanla Boksörlere karşı daha yumuşak davranması ve hatta desteklemesiyle beraber Batılılar bu durumdan rahatsızlık duyarak isyana en sonunda kendileri müdahale etmek zorunda kalmışlardır.<sup class="calibre3"><a href="../Text/cin_split_279.html#footnote-34489-264" id="footnote-34489-264-backlink">[264]</a></sup></p>

  <p class="normal">Özellikle Pekin ve Tianjin (Tiencin) gibi şehirlerde güçlenerek saldırılarını arttıran isyancıların Alman elçisini öldürmelerinin ardından Batılı devletler daha fazla beklemeden güçlerini “Sekiz Devlet İttifakı”<sup class="calibre3"><a href="../Text/cin_split_280.html#footnote-34489-265" id="footnote-34489-265-backlink">[265]</a></sup> adı altında birleştirip isyancıların yoğun olduğu kuzey bölgelerine göndererek ayaklanmaya ilk müdahalede bulunmuşlardır. Değerli araştırmacı Barış Adıbelli “Çin’in Dış Politikasında Tayvan Sorunu” isimli kitabında özellikle Almanların bu isyan karşısında en çok savaşan ulus olduklarını yazmaktadır. Ayrıca Alman Kayzeri II. Wilhelm’in Alman askerlerine “Çinlilere Almanları öyle bir hatırlatın ki etkisi bin yıl geçmesin.” dediğini de belirten Barış Adıbelli, döneme ve yaşananlara dair önemli bilgiler vermektedir.<sup class="calibre3"><a href="../Text/cin_split_281.html#footnote-34489-266" id="footnote-34489-266-backlink">[266]</a></sup></p>

  <p class="normal">İsyancılar ile karşı karşıya gelen Batılılar büyük güç ve karışık askerlerden oluşan modern orduları ile başladıkları savaşı Boksörlerin sert savunmaları, karşı atakları ve modernleşen taktiklerine rağmen kazanmayı başararak Çin kuvvetleri karşısında yeni bir başarı kazanmışlardır. Qing orduları yabancılara karşı mücadele etmelerine rağmen, Batılı devletlerin kurmuş oldukları modern askeri güç karşısında pek etkili olmamış ve modernizasyonun son izleri de ortadan kalkmıştır.</p>

  <p class="normal">Batı’ya karşı savaşan Çin güçleri vermiş oldukları mücadele sırasında geçmişte yaşamış oldukları benzer sorunlar ile karşı karşıya kalmışlardır. En önemli sorunları olan askeri organizasyonda eksiklik yüzünden Çin ordusu Batılıların düzenli askeri sistemine karşı direnç gösteremeyerek gerekli savunmayı yapamamıştır. Aynı zamanda isyan sırasında halkın çoğu yabancılara karşı birlik olarak mücadele etmeyi dahi düşünmemiştir. Bunun en önemli sebeplerinden bir tanesi ise yabancılarla ortaklık yapan zengin toprak ağalarından kurtulmak gibi bir planlarının olmaması olmuştur. Halkın ülke meselelerinde uzun zamandır süregelen pasif tutumu Boksör isyanında da oldukça fazla hissedilmiştir.</p>

  <p class="normal">Tüm olumsuzlukların sonucu olarak savaşı kaybeden Çin, yine Batılılarla masaya oturarak birçok zorlu madde içeren “Boksör Protokolü”nü imzalamak zorunda kalmıştır. Bunun öncesinde Tianjin (Tiancin) ve Pekin şehirlerinin Batılılar ve Japonlar tarafından yağmalanması da Çin için büyük tarihi kayıpların yaşanmasıyla sonuçlanmıştır. Çin’in binlerce yıllık eserlerinin açık arttırma ile satılmaya ve onlarca araba dolusu tarihi eserin Batı’ya taşınmaya başlanması Çin tarihi açısından oldukça trajiktir. Son olarak imparatoriçe saraydan kaçmak zorunda kalmış ve yeniden Li Hong Zhang (Li Hong Cang) ile görüşmek istemiştir. Hanedanlığın düştüğü durumdan çıkışın olmadığını anlayan hükümet Li Hong Zhang (Li Hong Cang) önderliğinde Batılılarla anlaşma imzalamayı kabul ederek yeniden Batı’nın dayattığı maddeleri kabul etmek durumunda kalmıştır. İmzalanan bu anlaşmada yer alan maddeler arasında en önemlileri:<sup class="calibre3"><a href="../Text/cin_split_282.html#footnote-34489-267" id="footnote-34489-267-backlink">[267]</a></sup></p>

  <ul class="calibre4">
    <li class="normal2">450 milyon tael<sup class="calibre3"><a href="../Text/cin_split_283.html#footnote-34489-268" id="footnote-34489-268-backlink">[268]</a></sup> savaş tazminatı verilecek ve 40 yıl içerisinde ödenecek. (Bu rakam Çin’in yıllık gelirinin 2 katından fazlaydı.)</li>

    <li class="normal2">Çin silah ihracatını 2 seneliğine durduracak.</li>

    <li class="normal2">Yeni şehirler Batılıların kontrolüne bırakılacak. (Bu şehirler arasında Tianjin, Lanfang, Lanzhou vb. bulunuyordu.)</li>

    <li class="normal2">İsyana katılanlar ve destekleyenler en sert şekilde cezalandırılacak.</li>
  </ul>

  <p class="normal">Anlaşmanın imzalanmasının ardından bir kez daha Batı’ya boyun eğen Çin’de artık halkın Qing Hanedanlığı’na olan son güveni de tükendi. Merkezde zaten güçlü olmayan hükümet atılan bu imzanın ardından artık tamamen devre dışı kaldı ve tüm güç eyaletlere dağıldı. Özellikle General Yuan Shı Kai (Yüen Şı Kay) dönemin en büyük gücünü elinde bulunduran devlet adamı durumuna geldi. Bu tarihten sonra yaşananlar ise artık yeni bir döneme doğru gidişatın habercisi oldu.</p>

  <p class="normal">Devrim yanlılarının yeni mücadele için aradıkları kan da isyanın arkasından kendini yavaş da olsa belli etti. Aydın kesimde öne çıkan düşünce çok açıktı. Bu düşünceye göre Çin’de kesinlikle bir demokrasi devrimi yapılmalı ve tüm çürümüş hanedanlık yapısından bir an önce kurtulunmalıydı. Tüm bu olayların olduğu sıralarda ise bir adam uzun bir süredir hem yurt içi hem de yurt dışında Çin’de gelecekte yapılmasını planladığı devrimin hazırlıklarını yapıyordu. Demokrasi ve ulusalcılık gibi iki gücü birleştirerek yola çıkan bu isim Çin tarihinin akışını tamamen değiştirecek ünlü devrimci ve Çinlilerin aradıkları kan olan ilk önderleri Dr. Sun Yat Sen’di.</p>

  <h2 class="normal1" id="calibre_toc_32">6.3. Çin Cumhuriyetine Doğru Atılan Adımlar ve Sun Yat Sen</h2>

  <p class="normal">Japonya’ya kaçan Kang You Wei (Kang You Vey)’nin burada bulunan Çinli öğrencilerle bağlantıya geçerek Çin’in durumu hakkında yeni planlar yapmaya başlamasının ardından Japonya’da Çin’in kurtuluşunu sağlayacak yollar masaya yatırıldı. Aynı şekilde dönemin (1900-1910) diğer önemli bir ismi olan Liang Qi Chao (Liang Çi Çao) da Japonya’da öğrencilerle beraber gizli görüşmeler yaparak Çin’de yapılacakları tartışıyordu. Ayrıca Liang’ın Çin’de çıkarmış olduğu dergiler aracılığıyla da başlıca büyük şehirlerde çeşitli propaganda faaliyetleri yürütülmekteydi. Liang ABD’yi gezmiş fakat oradaki sistemden çok fazla etkilenmemişti. Liang’a göre Almanya ve Japonya’da kurulmuş olan anayasal monarşik düzen Çin’in aradığı yeni model olabilirdi.<sup class="calibre3"><a href="../Text/cin_split_284.html#footnote-34489-269" id="footnote-34489-269-backlink">[269]</a></sup></p>

  <p class="normal">Çin içinde yaşanan durum ise gittikçe daha da karanlık bir hâle dönüşüyordu. Qing hükümetinde de meşrutiyet ve parlamenter düzene geçiş için bazı çalışmalar yapılmaya başlansa da sonuç alınmasından oldukça uzaktı. 1905’te “Sivil Hizmet” sınavları kaldırıldı ve modern eğitim kurumlarının oluşturulmasına başlandı. Bunun yanında modern bir bürokrasi ve organize güvenlik güçleri kurulması için hazırlıklar başlatıldı. Batılıların tavsiyelerini dinleyen İmparatoriçe Cıxi (Sışi) 9 sene boyunca anayasanın temelini oluşturacak olan yönetimi ilan etti. Ardından çok fazla bir süre geçmeden 1908 senesinde önce Guangxü (Guangşü) ve hemen arkasından döneme damgasını vurmuş olan imparatoriçe hayata veda etti. 1909 senesinde Pekin’de anayasaya bağlı çok küçük çaplı bir hükümet varlık göstermeye başlamıştı fakat nüfusun sadece çok küçük bir kısmı oy kullanma hakkına sahipti. Bu da Çin’de çok kısıtlı bir demokrasi anlayışının hüküm sürmesi anlamına geliyordu ve bu anlayış son derece yetersizdi.</p>

  <p class="normal">Çinliler arasında her ne kadar Mançulara karşı bir soğukluk ve kabul edememe duygusu yaşansa da Mançular hâlen hanedanlığın başında bulunuyorlardı. Mançulara karşı en etkili adımı atacak kişi olan Sun Yat Sen tarih sahnesinde henüz çok öne çıkmasa da aslında son 20 yıl içinde birçok gizli çalışmayı organize etmesiyle Çinli aydınlar tarafından destekleniyordu.<sup class="calibre3"><a href="../Text/cin_split_285.html#footnote-34489-270" id="footnote-34489-270-backlink">[270]</a></sup> Dönemin tüm öne çıkan liderleri gibi Sun da Guandong eyaletinden geliyordu fakat bu aydınların aksine okumuş ya da Konfüçyüsçü öğretiden geçmiş bir aileye mensup değildi. İki amcası “Altına Hücum” döneminde ABD’ye gitmiş, diğer bir amcası ise Hawaii’ye yerleşmişti. Bu yüzden de 1879 senesinde Sun eğitimi için ailesi tarafından Hawaii’ye gönderildi.</p>

  <p class="normal">Burada kısa süre kalan Sun, Hristiyanlığa ilgi duydu ve ağabeyi tarafından tekrardan Hong Kong’a eğitim için geri yollandı. Sun Yat Sen Hong Kong’da Hristiyanlığa geçti ve aynı zamanda tıp eğitimi alarak doktor oldu. Burada arkadaşları ile Çin’in cumhuriyet ve demokrasi ile tanışması gerektiği üzerine tartışmalarda bulunan Sun, Batı politikalarına büyük ilgi duyarak Çin’i Batı modelinde bir demokrasiye kavuşturmanın ilk planlarını yaptı. Mançuları devirmenin tek yolunun gizli ve organize olmuş örgütlerden geçtiğini gören Sun, yandaşlarıyla beraber örgüt kurmanın ilk toplantılarını yapmaya başladı.</p>

  <p class="normal">1894 senesinde Hong Kong’da Li Hong Zhang (Li Hong Cang) ile görüşmek isteyen fakat başarısız olan Sun, Li Hong Zhang’a (Li Hong Cang) Çin’i kurtarma planını yazdığı mektup yolladı. Aynı tarihte Hawaii’de 100 üyesi bulunan “Çin’i Canlandırma Topluluğu”nu kurdu ve beraber olduğu aydınlarla beraber devrim düşüncesini harekete geçirdi. Sun ve arkadaşları bir yıl sonra aynı topluluğu Hong Kong’da da faaliyete sokarak Çin’de demokrasi düşüncelerinin iç kesimlerde de yayılması için çalışmalar yürüttüler. Hatta bu süre içerisinde bir de başarısız darbe girişiminde bulundular. Yakalanan devrimciler idam edilirken, Sun ise ülkeden kaçmak zorunda kaldı.</p>

  <p class="normal">Sun’un Çin’de bulunduğu süre içerisinde kendisinden daha yetkili ve devlet kurumlarında önemli görevlerde yer alan kişilerle bağlantı kuramamasının sebebi eski Çin geleneklerine göre eğitim almaması yüzündendi. Hâlbuki Sun, Çinli olmasını her zaman en önde tutmuş ve Batılı düşünce sistemlerinin içerisinde yetişmişti. Fakat Konfüçyüsçü düşünceye bağlı ve dış dünyaya kapalı birçok devlet adamı Sun’u bu yüzden dışlamışlar, aralarına almak istememişlerdi.</p>

  <p class="normal">Ülkesinden kaçarak sürgün hayatı yaşamaya başlayan Sun, 1896’da Mançuların Çinlilere zorla bıraktırdıkları at kuyruğunu da keserek tam bir Batılı gibi yaşamaya başladı. Kanada, Avrupa, Japonya, ABD gibi yerlerde yaşadı ve buralarda Çin devrimine destek olacak olan Çinlilerden para toplayarak yeni bir devrimin planlarını yaptı. Batı ve Japonya’da gözlemlerde bulunarak Çin için en uygun sistemin oluşturulması üzerinde çalıştı.<sup class="calibre3"><a href="../Text/cin_split_286.html#footnote-34489-271" id="footnote-34489-271-backlink">[271]</a></sup> Bu arada doktorluk görevini de bırakarak Çin ulusunu kurtarma hareketine başladı. Sun’un görevi bırakırken “Hasta olan ulusun doktordan daha çok devrime ihtiyacı var.” sözlerini hatırlatarak devrime olan bağlılığını da vurgulamamız gerekmektedir.</p>

  <p class="normal">Japonya’da bulunduğu sıralarda arkasında büyük bir destek bulan Sun, “Çin Devrimci Birliği”ne katıldı ve kısa bir süre sonra bu örgütün liderliğine getirildi. Sun’un örgütün liderliğine getirilmesindeki en büyük neden dış dünya ile olan bağları ve devrim için maddi kaynak yaratabilme potansiyeliydi.<sup class="calibre3"><a href="../Text/cin_split_287.html#footnote-34489-272" id="footnote-34489-272-backlink">[272]</a></sup></p>

  <p class="normal">Geçen zaman içerisinde dış dünyada oldukça büyük destekler toplanmıştı. Bir taraftan da Kang, Liang ve Sun gibi liderler sürekli devrim konularında örgütlerini içten içe güçlendiriyorlardı. Bundan sonra yapılması gereken ise demokrasi düşüncesini Çin kıtasına taşımak ve oradaki destekçileriyle beraber halkın da katılımını sağlayarak gerçek devrimi gerçekleştirmekti. Bugüne kadar yapılan tüm çalışmalar ve başarısız olan devrim girişimleri bu kez sonuçlarını vermeliydi.</p>

  <p class="normal">Liderler Çin’de devrim planları üzerinde çalışırlarken bir anda Çin’in Wuchang (Uçang) bölgesinde olaylar patlak verdi ve tüm gözler yeniden Çin’e çevrildi. Burada yaşanan zincirleme olayların ardından Çin’de belki de kimsenin bu kadar erken beklememesine rağmen devrim zilleri çalmaya başlıyordu.</p>

  <h2 class="normal1" id="calibre_toc_33">6.4. Wuchang Ayaklanması ve Xinhai Devrimi</h2>

  <p class="normal">Çin’in orta bölgesinde yer alan Hubei (Hubey) eyaletinin önemli şehirlerinden olan Wuchang (Uçang)’da 1911 senesinin Ekim ayında devrimcilerin hanedanlığı devirmek için kullanacakları bombalardan birinin kazara patlaması ve bunun ardından tüm gizli devrim belgelerinin ortaya çıkmasıyla devrim düşüncesinin fitili bir anda kendiliğinden ateşlendi. Patlayan bombanın ardından polisin soruşturması üzerine ortaya çıkan gizli örgüt ve bu örgütün üyeleri telaşa kapılarak bir anda tüm çevre şehirlere yayılacak olan ayaklanmanın vakit kaybetmeden başlatılması gerektiğine karar verdiler.</p>

  <p class="normal">Hubei (Hubey) eyaletinin modern askeri tesislere sahip olması ve bu tesislerin başında yer alan askerlerin de ayaklanmaya destek vermesiyle eyalet kısa bir süre içerisinde devrimcilerin uzun zamandır planlamış olduğu demokrasi devriminin merkezi durumuna dönüştü. Wuchang (Uçang)’da başlayan ayaklanma hızla tüm Çin’e yayıldı ve kısa süre içerisinde tarihe “Xinhai (Şinhay) Devrimi” olarak geçecek olan olayların başlamasına neden oldu.</p>

  <p class="normal">11 Ekim sabahında şehri ele geçiren devrimciler burada “Çin Cumhuriyeti Hubei (Hubey) Askeri Hükümeti”ni kurarak aynı zamanda Çin Cumhuriyeti’nin de doğuşunu ilan ettiler. Diğer eyaletlerde örgütlenmiş olan reformistler ve demokrasi destekçilerinin de katılımlarıyla Çin’de birkaç hafta içerisinde 15 eyalet hanedanlıktan koparak bağımsızlıklarına kavuştuklarını açıkladılar. Qing hükümeti General Yuan Shı Kai (Yüen Şı Kay) komutasındaki orduyu Wuchang (Uçang)’a yolladı fakat isyancılar büyük kayıplar vermelerine rağmen şehri bırakmadılar. Bu arada diğer eyaletlerin de ardı arkasına isyan etmesi hanedanlığı ve içerisinde barındırdığı yabancıları zor durumda bıraktı. Tüm eyaletler hanedanlıktan koparak Çin Cumhuriyeti altında birleştikçe Qing hükümeti tüm yetki ve gücünü bir anda kaybetmek durumunda kaldı.</p>

  <p class="normal">Tüm Çin hızla devrimin ayak sesleriyle yankılanırken Sun Yat Sen de ABD’de devrime maddi destek sağlamak için para topluyordu. Sun kısa bir süre sonra Çin’e geri döndü ve diğer bağımsızlığını ilan eden eyaletlerden gelen delegelerin Nanjing (Nancing)’de düzenlediği kongrede “Milliyetçi Çin Partisi” başkanı sıfatıyla<sup class="calibre3"><a href="../Text/cin_split_288.html#footnote-34489-273" id="footnote-34489-273-backlink">[273]</a></sup> Çin Cumhuriyeti’nin ilk devlet başkanı olarak seçildi. Bugün bu hükümetin devamı Tayvan adasında Çin Cumhuriyeti adı altında yaşamını sürdürmektedir ve Milliyetçi Çin Partisi Tayvan’da yer alan en büyük iki partiden birisi durumundadır. Sadece 22 ülke tarafından tanınan Çin Cumhuriyeti, Çin Halk Cumhuriyeti tarafından tanınmamakta ve aynı zamanda Tayvan’ın anakıtaya dönmesine yönelik politikalar Çin Komünist Partisi tarafından 1949 yılından bu yana uygulanmaktadır.<sup class="calibre3"><a href="../Text/cin_split_289.html#footnote-34489-274" id="footnote-34489-274-backlink">[274]</a></sup></p>

  <p class="normal">Çin’de yaşanan bu manzara karşısında çok temkinli davranan Sun, General Yuan Shı Kai (Yüen Şı Kay)’ın her an elindeki askeri güçle devrimi etkileyebileceğini belirterek kontrol edilmesini gerekli görmüştür. Yuan (Yüen)’in sahip olduğu askeri güçten çekinen Sun, Yuan (Yüen) ile barış görüşmelerinde bulunmuş fakat Çin Cumhuriyeti’nin başına geçmesinin ardından Yuan (Yüen) barış görüşmelerinden çekilmiştir. Bunun ardından daha sonra gelen tüm görüşme tekliflerini yanıtsız bırakan Yuan (Yüen), Sun’u daha da fazla tedirgin etmiştir. Durumdan endişelenen Sun’un Yuan (Yüen)’e Qing imparatorunu tahttan indirmesi durumunda Çin Cumhuriyeti’nin başkanlık görevinden çekileceğini bildirmesi üzerine Yuan (Yüen) tüm gücüyle Qing imparatoruna baskı yaparak tahttan çekilmesi için çalışmıştır.</p>

  <p class="normal">O dönemde tahta oturan imparator Puyi’nin 5 yaşında olması tüm yetkileri İmparatoriçe Longyu (Longyü)’de topladığı için, Yuan (Yüen) imparatoriçeyi Puyi’yi tahttan indirmesi konusunda oldukça sert bir şekilde uyarmıştır. İmparatoriçeye hanedanlığı sonlandırması durumunda hayatının bağışlanacağını ileten Yuan (Yüen), Puyi’nin tahttan çekilmesinin ardından hayatının sonuna kadar Pekin’de bulunan imparatorluk sarayında yaşayabileceğini garanti etmiştir. General Yuan (Yüen)’ın şartlarını kabul eden imparatoriçe son imparator Puyi’nin tahttan indirilmesini onaylayan anlaşmayı imzalamış ve Çin’de son hanedanlık tarihe karışmıştır.<sup class="calibre3"><a href="../Text/cin_split_290.html#footnote-34489-275" id="footnote-34489-275-backlink">[275]</a></sup></p>

  <p class="normal">Yaşananların ardından Sun görevinden çekilerek, Çin Cumhuri-yeti’nin başkanlığına Yuan Shı Kai (Yüen Şı Kay) getirilmiştir. İlk olarak Nanjing (Nancing)’de bulunan başkent ise Pekin’e taşınarak diğer ülkelerle diplomatik ilişkiler kurulmaya başlanmıştır. Her ne kadar Yuan (Yüen)’in göreve gelmesi kısa süreliğine bir huzur getirmiş olsa da çok geçmeden Yuan (Yüen) tüm gücü yeniden merkezde toplama kararı alarak kimsenin beklemediği bir karar ile monarşiye doğru bir hamle yapmıştır. Gücü elinde toplar toplamaz ülkeyi yeniden tek başına kontrol etme hırsına kapılan Yuan (Yüen), bazı Milliyetçi Çin Partisi üyelerine suikastlar düzenlemiş ve Çin’i yeniden bir kaosa sürüklemiştir.</p>

  <p class="normal">Sun Yat Sen’in elindeki güçle yeniden bir devrim çabaları ise askeri gücü elinde bulunduran Yuan (Yüen) tarafından önlenmiştir. Kendisini bu durum karşısında zor durumda bulan ve Çin’in düştüğü kaosu önleyemeyen Sun, kısa bir süre sonra yeniden Japonya’ya kaçmak zorunda kalmıştır. Çin ise Yuan (Yüen)’in yanlış politikalarının sonucunda yeniden bir iç savaşa girerek kendi içerisinde güçlenen savaş ağaları tarafından parçalara ayrılmıştır. 1916-1928 seneleri arasında sürecek olan bu dönem Çin modern tarihinde “Savaş Ağaları” isimli yeni bir dönemin de başlangıcını oluşturmuştur.</p>

  <p class="normal">Bu tarihten sonra Çin uzun yıllar sürecek iç savaşlara ve yeni liderlerin doğmasına tanıklık edecek ve komünizm düşünceleri yavaş yavaş Rusya üzerinden Çin’e doğru yönelmeye başlayacaktır. İç savaşların yeniden kana bulayacağı Çin topraklarını aynı zamanda daha etkisini kaybetmemiş olan Japon tehlikesi de beklemektedir. Yeniden kargaşanın hüküm sürdüğü Çin’de ikinci kez ve bu defasında çok daha kanlı bir Japon işgalinin başlamasının planları da, kaos ortamından yararlanan Japonlar tarafından bir kez daha hayata geçirilmiştir.</p>

  <p class="normal">Gelecekte yaşanacaklar Çin modern tarihinin ikinci periyodunu oluşturduğundan, diğer bir çalışmada incelenmek üzere yazar tarafından gelecek dönemlere bırakılmıştır. Çin ulusunun 1800’lerde başlayan modernizasyon dönemi ve modern tarihindeki yolculuğu bu çalışmada bize 1912 senesine kadar eşlik etmektedir. Günümüzü de içine alan modern Çin tarihinin 2. dönemi gelecekte okuyucusuyla buluşacaktır. Çin’in buraya kadar yaşadıkları ve özellikle 19. ile 20. yüzyıllarda karşılaştığı tarihi olayların öğrenilmesiyle birlikte Çin modern tarihinin kapıları sonuna kadar Türk okuyucusuna açılmıştır. Bundan sonraki çalışma Çin’in günümüze kadar uzanan tarihi yolculuğunu kapsayacaktır.</p>
</body>
</html>
