<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Donusum</title>
    <meta http-equiv="Content-Type" content="text/html; charset=utf-8" />
  

</head>
  <body id="Donusum" lang="tr-TR" xml:lang="tr-TR">
<div id="_idContainer002">
<p><span><st c="0">Fakat işinden eve yorgun argın dönen kız kardeşi bıktığı için artık Gregor’a eskisi gibi bakmak istemiyorsa da, annesinin onun yerine geçmesi ya da Gregor’un ihmal edilmesi gerekmiyordu. </st><st c="187">Çünkü gündelikçi kadın vardı. </st><st c="217">Uzun </st></span><span><st c="222">yaşamı boyunca güçlü kemik yapısıyla en büyük zorlukların üstesinden geldiği belli olan bu yaşlı dul Gregor’dan hiç iğrenmiyordu. </st><st c="352">Bir defasında, meraktan da değil, tamamen tesadüfen Gregor’un oda kapısını açtığında, şaşkınlıktan ne yapacağını bilmeden, kendini kovalayan kimse olmamasına rağmen odanın içinde bir oraya bir buraya koşan Gregor’u ellerini kavuşturup hayretle izledi. </st><st c="604">O günden sonra da sabah akşam sürekli Gregor’un kapısını açıp içeri bakmaktan kendini alamadı. </st><st c="699">Hatta başlarda Gregor’a, kendince sevimli bulduğu “Gel buraya seni ihtiyar bokböceği!” ya da “Şu bokböceğine bakın hele!” gibi sözlerle seslendi. </st><st c="845">Gregor ise bu sözlere hiç yanıt vermedi, aksine kapı hiç açılmamış gibi sakince olduğu yerde durdu. </st><st c="945">Biri bu gündelikçi kadına canı istediğinde Gregor’u gereksiz yere rahatsız etmek yerine, odasını her gün temizlemeyi emretseydi ya! </st><st c="1077">Bir gün sabahın erken saatlerinde –kuvvetli bir yağmur, belki de baharın müjdecisi, cama vuruyordu– gündelikçi kadın yine bildik sözlerine başladığında, Gregor öyle kızdı ki adeta saldıracakmış gibi fakat ağır ağır ve güçsüz bir şe</st></span><span><st c="1308">kilde kadına döndü. </st><st c="1329">Kadın ise korkmak şöyle </st></span><span><st c="1353">dursun, kapının yanındaki bir sandalyeyi kapıp havaya kaldırdı, ağzını kocaman açmış orada dururken niyeti gayet belliydi, elindeki sandalyeyi Gregor’un sırtına indirmeden ağzını kapatmayacaktı. </st><st c="1548">Gregor tekrar arkasını döndüğünde, “Hepsi bu muydu?” diyerek sandalyeyi yavaşça yerine koydu.</st></span></p>
			<p><span><st c="1641">Gregor artık neredeyse hiçbir şey yemiyordu. </st><st c="1687">Sadece önüne konan yemeğin yanından geçerken iş olsun diye ağzına bir lokma alıyor, onu saatlerce ağzında tuttuktan sonra çoğu kez geri tükürüyordu. </st><st c="1836">Önceleri odasının durumuna duyduğu üzüntünün onu yemekten alıkoyduğunu düşünmüştü fakat odasındaki değişikliklere çok çabuk alışmıştı. </st><st c="1971">Evdekiler hiçbir yere yerleştirilemeyen eşyaları getirip onun odasına koymayı alışkanlık haline getirmişlerdi. </st><st c="2082">Evin bir odası üç beye kiralandığından bu tür eşyalar çoktu. </st><st c="2143">Bu üç ciddi bey –Gregor bir ara kapı aralığından üçünün de sakallı olduğunu görmüştü– sadece odalarının değil, tüm evin, özellikle de mutfağın derli toplu olmasına pek önem veriyorlardı. </st><st c="2330">İşe yaramayan ya da temiz olmayan eşyaya hiç taham</st></span><span><st c="2380">mülleri yoktu. </st><st c="2396">Ayrıca odalarındaki eşyaların </st></span><span><st c="2426">çoğunu kendileri getirmişti. </st><st c="2455">Bu nedenle satılacak gibi olmayan ama ailenin atmaya da kıyamadığı bir sürü ıvır zıvır  eşya işe yaramaz hale gelmişti. </st><st c="2574">Bütün bu eşyalar Gregor’un odasına kondu. </st><st c="2616">Aynı şekilde mutfaktaki kül tenekesi ile çöp tenekesi de. </st><st c="2674">Her zaman pek acelesi olan gündelikçi kadın o an işe yaramaz gördüğü her şeyi Gregor’un odasına koyuyordu; neyse ki Gregor çoğu zaman sadece içeriye getirilen eşyayı ve onu tutan eli gördü. </st><st c="2864">Belki de gündelikçi kadın yeri ve zamanı geldikçe bu eşyaları almayı ya da hepsini toptan atmayı düşünmüştü; gerçekte ise Gregor bu eşya yığını arasından kıvrılarak ilerleyip onları yerinden oynatmadıysa, hepsi ilk gün bırakıldığı yerde kaldı; bunu yapmak onun için önceleri bir zorunluluktu, zira odada dönecek yeri yoktu, fakat sonraları bu kısa gezintilerin sonunda ölesiye yorulmasına ve saatlerce yerinden kıpırdayamaz hale gelmesine üzülmesine rağmen bundan gittikçe zevk almaya başladı. </st><st c="3358">Kiracı beyler bazen akşam yemeklerini evde oturma odasında yediklerinden oturma odasının kapısı kapalı duruyordu. </st><st c="3472">Fakat Gregor kapının kapalı olmasına pek aldırm</st></span><span><st c="3519">ıyordu. </st><st c="3528">Kapının açık durduğu bazı akşamlar </st></span><span><st c="3563">ise bu fırsatı değerlendirmiyor, aksine kimse onu görmeden odasının en kuytu köşesine çekilip uzanıyordu. </st><st c="3669">Fakat bir keresinde gündelikçi kadın oturma odasına açılan kapıyı açık bıraktı ve kiracı beyler de akşam gelip ışığı yaktıklarında kapı hâlâ açıktı. </st><st c="3818">Adamlar bir zamanlar babasının, annesinin ve Gregor’un oturduğu başköşeye oturdular, peçeteleri açıp, çatal bıçağı ellerine aldılar. </st><st c="3951">Tam o sırada, elinde çukur bir tabağın içinde etle annesi göründü, onun hemen arkasından elindeki tabakta bir öbek patatesle kız kardeşi geliyordu. </st><st c="4099">Yemek kokusu buhara karışıyordu. </st><st c="4132">Kiracılar yemeğe başlamadan önce yemeği kontrol etmek istercesine önlerine konan kapların üzerine eğildiler. </st><st c="4241">Diğer ikisinin gerçekten otorite olarak gördüğü ortada oturan kiracı, yeterince pişmiş mi yoksa mutfağa geri mi gönderilmeli anlamak için tabaktaki etten bir parça kesti. </st><st c="4412">Sonuçtan memnundu, böylece merakla bekleyen annesi ile kız kardeşi rahat bir nefes alarak gülümsediler. </st></span></p>
			<p><span><st c="4516">Aile mutfakta yiyordu. </st><st c="4539">Buna rağmen babası mutfağa girmeden önce odaya geldi; şapkası elinde, eğilerek selam verdi ve masanın etrafını şöyle bir dolaştı. </st><st c="4669">Kiracı beylerin hepsi ayağa kalkıp sakallarının içinden bir şeyler mırıldandılar. </st><st c="4751">Yalnız kaldıklarında neredeyse hiç konuşmadan yemeğe başladılar. </st><st c="4816">Sofradaki onca gürültünün arasında kiracıların yiyecekleri öğüten dişlerinin çıkardığı sesleri duymak Gregor’a garip geldi, sanki ona yemek yemek için dişlere sahip olmak gerektiğini ve dişleri olmadıktan sonra en güzel çeneyle bile yemek yenmeyeceğini göstermek istiyorlardı. </st><st c="5093">“Benim de canım yemek istiyor” dedi Gregor dertli dertli, “ama bu şeyleri değil. </st><st c="5174">Adamlar ne güzel yiyorlar, ben ise ölüyorum!”</st></span></p>
			<p><span><st c="5219">İşte tam o akşam –Gregor ne kadar uzun zamandır keman çalınmadığını hatırlamıyordu– mutfaktan keman sesi duyuldu. </st><st c="5334">Kiracı beyler yeme</st></span><span><st c="5352">klerini yemişler, ortada oturan eline bir gazete almış, diğer ikisine de birer sayfasını vermişti, şimdi arkalarına yaslanmış gazetelerini okuyor, sigaralarını içiyorlardı. </st><st c="5526">Keman sesi gelmeye başladığında, bu dikkatlerini çekti, ayağa kalkıp parmak uçlarında antreye yürüdüler ve üçü birden kapının önünde durdular. </st><st c="5669">Geldikleri mutfaktan duyulmuş olmalı ki babası şöyle seslendi: “Beyler kemanın sesinden rahatsız mı oldular acaba? </st><st c="5784">Hemen durduralım.” “Aksine” dedi orta</st></span><span><st c="5821">daki bey, “küçük hanım gelip oturma odasında çalamaz mı? </st><st c="5879">Orası çok daha rahat ve uygun.” “Ah tabii, memnuniyetle” dedi babası, sanki kemancı oymuş gibi. </st><st c="5975">Beyler oturma odasına dönüp beklemeye başladılar. </st><st c="6025">Kısa bir süre sonra babası nota sehpasıyla, annesi notalarla, kız kardeşi ise kemanıyla geldi. </st><st c="6120">Kız kardeşi sessizce hazırlanmaya başladı; daha önce hiç oda kiralamadıklarından, annesi ve babası kibarlığı abartıyor, kendi koltuklarına oturmaya cesaret edemiyorlardı; babası sağ eli üniforma ceketinin iki düğmesi arasında, kapıya yaslandı; annesi ise beylerden birinin takdim ettiği koltuğa, koltuğu durduğu köşeden kıpırdatmadan ilişti. </st></span></p>
			<p><span><st c="6462">Kız kardeşi çalmaya başladı; annesi ve babası durdukları yerden dikkatle onun ellerinin hareketlerini izliyorlardı. </st><st c="6578">Kemanın sesine kendini kaptıran Gregor biraz ilerlemek istedi ve başını oturma odasına sokmuş bulundu. </st><st c="6681">Son zamanlarda diğerlerini pek önemsememesine şaşırdığı söylenemezdi; eskiden başkalarına gösterdiği saygıyla gurur duyardı. </st><st c="6806">Üstelik şimdi, kendini saklamak için çok daha fazla nedeni vardı; odası</st></span><span><st c="6877">nın her köşesinde toplanmış tozlar küçük bir </st></span><span><st c="6923">hareketle oraya buraya uçuştuğundan üstü başı toz içinde kalmıştı; sırtına ve her yanına bulaşan iplikler, saçlar ve yemek artıklarını beraberinde sürüklüyordu. </st><st c="7084">Her şeye karşı umursamazlığı öyle bir hal almıştı ki eskiden günde birçok kez yaptığı gibi sırtüstü yatıp halıda kendini temizlemeyi bile bırakmıştı. </st><st c="7234">Bu haline rağmen, oturma odasının tertemiz döşemesi üzerinde ilerlemekte bir sakınca görmedi. </st></span></p>
			<p><span><st c="7328">Aslında, kimse onu görmemişti. </st><st c="7359">Aile kendini kemanın sesine vermişti; kiracı beylere gelince, başta elleri pantolonlarının cebinde, notaları görebilmek için kız kardeşinin nota sehpasının hemen arkasında durmuşlardı ve şüphesiz, bu kız kardeşini rahatsız etmişti, ancak bir süre sonra kendi aralarında biraz yüksek sesle konuşarak ve başlarını eğerek pencerenin karşısına çekilmişler, babasının endişeli bakışları altında orada kalmışlardı. </st><st c="7768">Hoş ve eğlendirici bir müzik dinlemeyi uman kiracıların hayal kırıklığına uğradıkları, bu gösteriden usandıkları ve sırf nezaketten rahatlarının kaçmasına izin verdikleri gerçekten de çok açıktı. </st><st c="7964">Özellikle üçünün de sigara dumanını ağızlar</st></span><span><st c="8007">ından ve burunlarından havaya üflemeleri ne </st></span><span><st c="8052">kadar gerildiklerini gösteriyordu. </st><st c="8087">Oysa kız kardeşi ne kadar da güzel çalıyordu. </st><st c="8133">Başını yana eğmiş, hüzünlü bakışlarla notaları takip ediyordu. </st><st c="8196">Gregor biraz daha ileri süründü, kız kardeşiyle göz göze gelebilmek için başını iyice yere yaklaştırdı. </st><st c="8300">Müzikten böyle etkileniyorsa, bir hayvan olabilir miydi? </st><st c="8357">Sanki özlemini çektiği o bilinmeyen gıdaya giden yol, önünde uzanıvermişti. </st><st c="8433">Kız kardeşinin yanına gidip eteğinden çekerek, kemanıyla odasına gelmesini ima etmeye kararlıydı, zira buradaki kimse onun çaldığı müziği kendisi gibi takdir edemiyordu. </st><st c="8603">Kız kardeşi bundan böyle yanından ayrılmamalıydı, en azından yaşadığı sürece; korkunç görüntüsü ilk defa bir işe yaramalıydı; fakat kız kardeşini içeri gelmesi için zorlamayacaktı, o kendi rızasıyla yanında kalmalıydı; kız kardeşi onun yanında kanepede oturmalı, kulağını ona yanaştırmalıydı, o da kız kardeşine kendisini konservatuvara göndermeye kesin kararlı olduğunu ve başına bu felaket gelmeseydi geçen Noel’de –yoksa Noel geçmiş miydi?– kimsenin itirazına aldırış etmeden bunu herkese ilan edeceğini söyleyecekti. </st><st c="9124">Bu açıklamanın ardından kız </st></span><span><st c="9152">kardeşi duygulanacak, gözyaşlarını tutama</st></span><span><st c="9193">yacaktı; Gregor da onun omuzlarına kadar uzanacak, işe başladığından beri kurdele ya da yaka takmadığı çıplak boynundan öpecekti.</st></span></p>
			<p><span><st c="9323">“Bay Samsa!” diye bağırdı ortadaki kiracı babasına ve başka bir söz etmeden parmağıyla yavaş yavaş ilerleyen Gregor’u işaret etti. </st><st c="9455">Keman sustu, ortadaki adam önce başını sallayarak arkadaşlarına gülümsedi, ardından tekrar Gregor’a döndü. </st><st c="9562">Babasına gelince, ona kiracıları sakinleştirmek, Gregor’u kovalamaktan daha önemli gelmişti, adamlar ise hiç heyecanlanmış görünmüyorlardı, bilakis Gregor onları kemandan daha çok eğlendirmiş gibiydi. </st><st c="9763">Babası adamların yanına koşup iki yana açtığı kollarıyla onları odalarına sokmaya ve aynı zamanda da bedeniyle Gregor’u görmelerine engel olmaya çalıştı. </st><st c="9917">Adamlar şimdi biraz kızmıştı ama babasının davranışına mı, yoksa Gregor gibi bir oda komşuları olduğunu öğrendiklerine mi kızmışlardı, bilinmez. </st><st c="10062">Adamlar Gregor’un babasından bir açıklama bekliyorlar, kollarını havaya kaldırıyorlar, sinirli sinirli sakallarını kaşıyorlardı, ardından yavaşça odalarına yöneldiler. </st><st c="10230">Bu arada kız kardeşi müziği aniden kesmek zorunda kal</st></span><span><st c="10283">manın şaşkınlığını yenmiş, bir süre sanki çalmaya devam ediyormuş gibi bir elinde keman, bir elinde yay ile notalara bakarken, birden toparlanıp kemanı koltukta oturan ve göğsü nefes darlığı nedeniyle inip çıkan annesinin kucağına bırakıp babasının zorlamasıyla aceleyle odalarına giden kiracılardan önce yan odaya koştu. </st><st c="10606">Kız kardeşinin bu işe alışkın olan elleriyle yorgan ve yastıkları nasıl da çarçabuk kabartıp düzelttiği görülüyordu. </st><st c="10723">Adamlar daha odalarına girmeden yatakları düzeltip dışarı çıkmıştı bile. </st><st c="10796">Babasına gelince, yine </st></span><span><st c="10819">inadı tutmuş gibiydi ve kiracılarına göstermesi gereken saygıyı unutmuş görünüyordu. </st><st c="10904">Adamları odalarına itti, itti, ta ki ortadaki adam kapının önünde sinirle ayağını yere vurup kendisini durduruncaya kadar. </st><st c="11027">“Diyeceğim şu ki” diye başladı kiracı, elini kaldırdı, gözleriyle Gregor’un kız kardeşini ve annesini aradı, “bu evdeki ve ailedeki iğrenç koşulları göz önünde bulundurarak” –sözün burasında kararlı bir ifadeyle yere tükürdü– “şu andan itibaren kira sözleşmesini feshediyorum. </st><st c="11304">Tabii ki burada ikamet ettiğim günler için tek bir kuruş bile ödemeyeceğim, tam tersine, size karşı –inanın bana– rahatça sıralayacağım nedenlerle herhangi bir tazminat davası açmayı da düşüneceğim.” Bunları söyledikten sonra sustu ve bir şey bekliyormuşçasına önüne baktı. </st><st c="11578">Gerçekten de diğer iki arkadaşı hemen “Biz de hemen feshediyoruz” diye atıldılar. </st><st c="11660">Bunun üzerine ortadaki kiracı kapının tokmağına sarıldı ve kapı büyük bir gürültüyle kapandı.</st></span></p>
			<p><span><st c="11753">Babası elleriyle etrafı yoklayarak ulaştığı koltuğuna yığılıp kaldı; her zamanki akşam kestirmesine hazırlanır gibiydi, ancak başını hızlı hızlı sa</st></span><span><st c="11901">llamasına bakılırsa hiç de uyumadığı anlaşılıyordu. </st><st c="11954">Gregor ise tüm bunlar olurken kiracıların kendisini gördüğü yerde duruyordu. </st><st c="12031">Planının suya düşmesinden dolayı duyduğu hayal kırıklığı ve uzun zamandır bir şey yememesinden kaynaklanan zayıflık, hareket etmesini engelliyordu. </st><st c="12179">Bir an bütün ailenin üzerine atılacağından emin, çekinerek bekledi. </st><st c="12247">Annesinin titreyen parmakları arasındaki kemanın kucağından yere düşüp felaket bir yankı yapan sesi bile onu ürkütmedi.</st></span></p>
			<p><span><st c="12366">“Sevgili anne, sevgili baba” diyen kardeşi söze başladığını fark ettirmek için masaya vurdu, “bu böyle gitmez. </st><st c="12478">Belki siz farkında değilsiniz ama ben farkındayım. </st><st c="12529">Şu yaratığın karşısında ağabeyimin adını anmak istemiyorum, bu nedenle tek bir şey diyeceğim: Ondan kurtulmanın bir yolunu bulmalıyız. </st><st c="12664">Biz insan olarak ona bakmak, ona tahammül etmek konusunda elimizden geleni yaptık, kimse bu konuda bizi en ufak bir şekilde suçlayamaz.”</st></span></p>
			<p><span><st c="12800">“Bin kere haklı” dedi babası kendi kendine. </st><st c="12845">Hâlâ yeterince soluk alamayan annesi ise elini ağzına götürüp gözlerinde çılgınca bir ifadeyle boğuk boğuk öksürmeye başladı. </st></span></p>
			<p><span><st c="12971">Kız kardeşi annesinin yanına gidip elini alnına koydu. </st><st c="13026">Sözleri, babasının aklında bazı düşünceler uyandırmışa benziyordu, oturduğu yerden kalktı, kiracıların akşam yemeklerini yedikleri,  henüz toplanmamış masada, tabakların arasında duran şapkasını alıp oynadı ve bu arada sessizce duran Gregor’a baktı. </st></span></p>
			<p><span><st c="13275">“Ondan kurtulmaya çalışmalıyız” dedi kız kardeşi babasına dönüp, zira annesi öksürmekten hiçbir şey duyamıyordu, “bu ikinizin de ölümüne neden olacak, olacakları görüyorum. </st><st c="13448">İnsan bizim kadar çok çalıştıktan sonra eve gelip bir de böyle bitmez tükenmez bir eziyete katlanamaz. </st><st c="13551">Ben katlanamıyorum artık.” Ve öyle bir ağlamaya başladı ki gözyaşları annesinin yüzüne düşüyor, annesi de bilinçsiz hareketlerle yüzünü siliyordu. </st></span></p>
			<p><span><st c="13698">“Çocuk” dedi babası dokunaklı bir sesle ve dikkat çekici bir anlayışlılıkla, “peki ne yapalım?”</st></span></p>
			<p><span><st c="13793">Kız kardeşi biraz önceki kararlılığını teslim alan, ağlarken kapıldığı çaresizlik duygusunu göstermek istercesine omuz silkti. </st></span></p>
			<p><span><st c="13921">“Bizi anlayabilse” dedi babası soran bakışlarla, kız kardeşi ise ağlamasını kesmeden elini sallayarak böyle bir şeyin mümkün olmadığını işaret etti. </st></span></p>
			<p><span><st c="14070">“Bizi anlayabilseydi” diye tekrarladı babası ve gözlerini kapayarak bunun kesinlikle mümkün olmayacağını söyleyen kızının sözlerine tümüyle katıldığını göstermeye çalıştı, “O zaman onunla anlaşmak mümkün olurdu. </st><st c="14282">Ama böyle...”</st></span></p>
			<p><span><st c="14295">“Gitmek zorunda” diye bağırdı kız kardeşi, “tek çıkar yol bu baba. </st><st c="14363">Onun Gregor olduğu düşüncesini aklından çıkarmalısın. </st><st c="14417">Buna bu kadar uzun süre inanmış olmamız, bizim asıl talihsizliğimiz. </st><st c="14486">Fakat o nasıl Gregor olabilir ki? </st><st c="14520">Eğer o Gregor olsaydı, insanların böyle bir hayvanla yaşamasının mümkün olmadığını çoktan anlar ve kendi isteğiyle çekip giderdi. </st><st c="14650">O zaman artık bir kardeşim olmazdı ama yaşamaya devam eder ve onun anısını gururla korurduk. </st><st c="14743">Fakat bu hayvan peşimizi bırakmıyor, kiracıları kaçırıyor, belli ki bütün evi ele geçirmek istiyor, bizi de sokağa atmak. </st><st c="14865">Baksana baba!” diye bağırmaya başladı ansızın. </st><st c="14912">“Yine başlıyor!” Ve Gregor’un hiç anlam veremediği bir korkuyla annesinin yanından ayrıldı. </st><st c="15004">Gregor’un yakınında olmaktansa annesini feda etmek ister gibi, annesinin koltuğundan uzaklaştı ve babasının arkasına koştu, kızının davranışlarından telaşlanan babası ise onu korumak istercesine ayağa kalkıp kollarını havaya kaldırdı.</st></span></p>
			<p><span><st c="15238">Fakat Gregor herhangi birini, hele ki kız kardeşini korkutmayı hiç mi hiç istemiyordu. </st><st c="15326">Sadece odasına gitmek için geri dönmeye başlamıştı, ancak acı çektiği için zor dönüşlerde başıyla güç almak zorundaydı ve şimdi de başını birkaç kez kaldırıp yere vurmuştu. </st><st c="15499">Durup etrafına bakındı. </st><st c="15523">Kötü bir niyeti olmadığı anlaşılmış gibiydi; bir anlık bir korku olmalıydı bu. </st><st c="15602">Şimdi hepsi suskun ve acıyarak ona bakıyorlardı. </st><st c="15651">Annesi bacakları gergin ve birbirine yapışmış bir vaziyette koltuğunda oturuyor, gözleri yorgunluktan kapanacak gibi oluyordu; babası ve kız kardeşi ise yan yanaydılar, kız kardeşi kolunu babasının boynuna dolamıştı. </st></span></p>
			<p><span><st c="15868">“Belki artık şimdi dönebilirim” diye düşündü Gregor ve tekrar işe koyuldu. </st><st c="15943">Zorlandığı için gürültüyle solumasını engelleyemiyordu ve ikide birde duraklayıp dinleniyordu. </st><st c="16038">Kimse onu sıkıştırmadı, kendi haline bırakılmıştı. </st><st c="16089">Dönmeyi tamamlayınca dosdoğru odasına yöneldi. </st><st c="16136">Odasından ne kadar uzaklaşmış olduğuna şaşırdı, o kadar güçsüz olmasına rağmen aynı yolu farkına varmadan o kadar kısa sürede nasıl geldiğini anlayamadı. </st><st c="16290">Aklında sadece odasına gitmek olduğundan ailesinin kendisini rahatsız edecek tek bir kelime etmediğine, ona seslenmediklerine dikkat etmedi bile. </st><st c="16436">Ancak odasının kapısına geldiğinde, boynu kasıldığı için başını yarım yamalak çevirdi ve arkasında hiçbir şeyin değişmediğini gördü, sadece kız kardeşi ayağa kalkmıştı. </st><st c="16605">Son bakışları artık uyumuş olan annesine takıldı. </st></span></p>
			<p><span><st c="16655">Odasına henüz girmişti ki kapı arkasından aceleyle kapatıldı, sürgülendi, kilitlendi. </st><st c="16741">Arkasından gelen ani gürültü Gregor’u o kadar korkuttu ki bacakları büzüldü. </st><st c="16818">Bu aceleci kişi, kız kardeşiydi. </st><st c="16851">Orada hazır durmuş ve beklemişti. </st><st c="16885">Gregor onun geldiğini duymamıştı, anahtarı kilidin içinde çevirirken anne ve babasına “Nihayet!” diye bağırmıştı.</st></span></p>
			<p><span><st c="16998">“Ya şimdi ne olacak?” diye sordu Gregor kendi kendine. </st><st c="17054">Karanlıkta etrafına bakındı. </st><st c="17083">Kısa süre sonra, artık hiç hareket edemediğini fark etti. </st><st c="17141">Buna şaşırmadı, şaşırtıcı olan o zamana kadar bu zayıf bacaklarla hareket edebilmesiydi. </st><st c="17230">Üstelik kendisini şimdi her zamankinden rahat hissediyordu. </st><st c="17290">Gerçi bütün bedeni ağrıyordu ama bu ağrılar zamanla hafifleyecek ve sonunda tamamen geçecek gibiydi. </st><st c="17391">Sırtındaki çürümüş elmayı ve yumuşak tozlarla kaplanmış iltihaplı çevresini hissetmiyordu bile. </st><st c="17487">Ailesini düşündüğünde duygulandı, içi sevgiyle doldu. </st><st c="17541">Yok olması gerektiğine olan inanışı, kız kardeşininkinden bile daha güçlüydü. </st><st c="17619">Bu boş ve huzur içindeki düşüncelerle, kulenin saati sabahın üçünü vuruncaya kadar zamanını geçirdi. </st><st c="17720">Pencereden ortalığın ağarmaya başladığını seyretti. </st><st c="17772">Ardından başı istemsizce düştü ve burun deliklerinden güçsüzce son nefesini verdi. </st></span></p>
			<p><span><st c="17855">Sabahın erken saatinde gündelikçi kadın geldiğinde –bütün gücü ve aceleciliğiyle, birçok defa tembihlenmesine karşın kapıları öyle bir çarpardı ki o geldikten sonra uyumak mümkün olmazdı– ve her gün olduğu gibi Gregor’un odasına kısa ziyaretini yaptığında önce olağandışı bir şey görmedi. </st><st c="18144">Kendi kendine Gregor’un orada öyle kasten hareketsiz yattığını ve küsmüş gibi yaptığını düşündü; çünkü onun aklından her şeyi beklerdi. </st><st c="18280">O sırada elinde olan süpürgeyle Gregor’u gıdıklamaya başladı. </st><st c="18342">Bununla başarılı olamayınca kızdı ve Gregor’u biraz dürttü, ancak hiçbir dirençle karşılaşmadan onu yerinden oynatabildiğinde dikkat kesildi. </st><st c="18484">Kısa süre sonra gerçeği anlayınca gözleri kocaman açıldı, kendi kendine ıslık çaldı fakat fazla oyalanmadı, yatak odasının kapısını açtı ve karanlığa doğru yüksek sesle bağırdı. </st><st c="18662">“Bakın, gebermiş; işte orada yatıyor, kesinlikle gebermiş!”</st></span></p>
			<p><span><st c="18721">Samsa çifti yataktan fırladı, gündelikçi kadının ne söylediğini anlamadan önce onun yarattığı korkuyu yenmeye çalıştı. </st><st c="18841">Sonrasında Bay ve Bayan Samsa her biri kendi tarafından aceleyle yataktan çıktı, Bay Samsa battaniyeyi omzuna aldı, Bayan Samsa ise geceliğiyle çıktı; böylece Gregor’un odasına geldiler. </st><st c="19028">Bu arada kiracıların gelişinden bu yana Grete’nin uyuduğu oturma odasının da kapısı açılmıştı; Grete tamamen giyinikti, sanki hiç uyumamıştı ve soluk yüzü de </st></span><span><st c="19186">bunu kanıtlıyor gibiydi. </st><st c="19211">“Öldü mü?” dedi Bayan Samsa, soran gözlerle gündelikçi kadına baktı, oysa kendisi de gidip bakabilir, hatta bakmadan anlayabilirdi. </st><st c="19343">“Öyle sanırım ki evet” dedi gündelikçi kadın. </st><st c="19389">Kanıtlamak için süpürgeyle Gregor’un ölü bedenini biraz itti. </st><st c="19451">Bayan Samsa süpürgeyi tutmak ister gibi bir hareket yaptıysa da tutmadı. </st><st c="19524">“Şimdi” dedi Bay Samsa, “Tanrıya şükredebiliriz artık.” Haç çıkardı, üç kadın da ona uydu. </st><st c="19615">Gözünü bir an bile Gregor’un ölüsünden ayırmayan Grete, “Bakın ne kadar da zayıflamış. </st><st c="19702">Uzun zamandır bir şey yemiyordu. </st><st c="19735">Yemekler odaya nasıl giriyorsa öyle çıkıyordu.” Gerçekten de bedeni dümdüz ve kupkuru olmuştu, bacaklarının üzerinde duramadığı ve gözlerini kıpırdatmadığı daha yeni anlaşılıyordu.</st></span></p>
			<p><span><st c="19915">“Gel Grete, biraz bizim yanımızda kal” dedi Bayan Samsa hüzünlü bir gülümsemeyle. </st><st c="19998">Grete dönüp Gregor’un ölüsüne bir daha baktıktan sonra anne ve babasının ardından yatak odasına gitti. </st><st c="20101">Gündelikçi kadın kapıyı kapatıp pencereyi sonuna kadar açtı. </st><st c="20162">Sabahın erken saati olmasına karşın, temiz hava biraz ılıklaşmıştı. </st><st c="20230">Henüz mart ay</st></span><span><st c="20243">ının sonuydu. </st></span></p>
			<p><span><st c="20258">Üç kiracı bey odalarından çıkmış, şaşkınlıkla etraflarına bakıp kahvaltılarını arıyorlardı; onları hatırlayan olmamıştı. </st><st c="20379">Ortadaki kiracı, “Kahvaltı nerede kaldı?” diye asık suratla sordu gündelikçi kadına. </st><st c="20464">Kadın ise parmağını dudağına götürüp susmalarını işaret etti, sessizce ve hızlı, Gregor’un odasına gelmelerini söyledi. </st><st c="20584">Adamlar geldiler, elleri biraz aşınmış ceketlerinin cebinde, artık iyice aydınlanmış odada Gregor’un ölüsü etrafında dikildiler. </st></span></p>
			<p><span><st c="20713">Tam o sırada, yatak odasının kapısı açıldı; üzerinde üniforması ile Bay Samsa göründü, bir kolunda eşi, diğer kolunda kızı vardı. </st><st c="20843">Üçü de biraz ağlamıştı; Grete arada yüzünü babasının koluna yaslıyordu. </st></span></p>
			<p><span><st c="20915">“Derhal evimi terk edin!” dedi Bay Samsa, kadınları kolundan bırakmadan kapıyı gösterdi. </st><st c="21004">“Ne demek istiyorsunuz?” diye sordu ortadaki kiracı, biraz şaşkın ve şirin bir şekilde gülümseyerek. </st><st c="21105">Diğer iki kiracı da onun arkasında kendilerinin lehine sonuçlanacak bir büyük kavgayı neşeyle beklercesine durmadan ellerini ovuşturuyorlardı. </st><st c="21248">“Ne diyorsam onu kastediyorum” diye yanıtladı Bay Samsa, karısı ile kızı kolunda, dosdoğru kiracının üstüne yürüdü. </st><st c="21364">Beriki önce sessizce durup yere baktı, her şeyi kafasında yeniden düzenliyormuş gibi bir hali vardı. </st><st c="21465">“O zaman biz de gideriz” dedi ve Bay Samsa’ya baktı, birdenbire takındığı alçakgönüllü tavırla Bay Samsa’dan kararını yeniden onaylamasını bekliyormuş gibiydi. </st><st c="21625">Bay Samsa ise sadece kocaman gözlerle ona bakarak başını salladı. </st><st c="21691">Bunun üzerine kiracı hemen büyük adımlarla antreye geçti, diğer arkadaşları da bir süredir ellerini ovuşturmaktan vazgeçip sakince onları dinlemişlerdi ve Bay Samsa onlardan önce gidip liderleriyle aralarına girer endişesiyle alelacele arkadaşlarının arkasından seyirttiler. </st><st c="21966">Bay Samsa yersiz olduğu belli bir kuşkuyla karısını ve kızını yanına alıp kapı önüne çıktı; trabzanlara yaslanıp üç kiracının ağır ağır ama duraklamadan uzun merdivenden inmelerini, her katta merdiven sahanlığında kaybolup birkaç dakika sonra yeniden görünmelerini izledi; onlar gözden uzaklaştıkça Samsa ailesinin de ilgisi azalıyordu ve bir kasap çırağı, başında sepeti, mağrur bir ifadeyle kiracıların yanından geçip yukarı çıkarken Bay Samsa da karısı ve kızıyla merdiven aralığından ayrıldı. </st><st c="22463">Hepsi birden hafiflemiş bir şekilde evlerine döndüler. </st></span></p>
			<p><span><st c="22518">Samsa ailesi o günü dinlenerek ve gezintiye çıkarak geçirmeye karar verdi; işlerine bu şekilde ara vermeyi hak ettikleri gibi, buna çok da ihtiyaçları vardı. </st><st c="22676">Üçü de masaya oturup birer mazeret mektubu yazmaya başladılar, Bay Samsa müdürüne, Bayan Samsa işverenine, Grete de patronuna. </st><st c="22803">Onlar bununla uğraşırken, gündelikçi kadın gideceğini haber vermek için odaya girdi, çünkü sabahki işini bitirmişti. </st><st c="22920">Üçü de oldukları yerden kadına bakmaksızın başlarını sallamakla yetindiler ama kadın gitmeyince öfkeyle başlarını kaldırdılar. </st><st c="23047">“Ne var?” diye sordu Bay Samsa. </st><st c="23079">Gündelikçi kadın sanki müjde verecekmiş de sorulmasını bekliyormuş gibi gülümseyerek kapıda bekliyordu. </st><st c="23183">Şapkasının üzerinde neredeyse dimdik duran ve işe girdiğinden beri Bay Samsa’yı sinir eden devekuşu tüyü de her yöne sallanıyordu. </st><st c="23314">“Bir şey mi diyecektiniz?” diye sordu, gündelikçinin evde en çok saydığı kişi olan Bayan Samsa. </st><st c="23410">“Evet” diye yanıtladı kadın ama neşeli gülüşünden bir an konuşmasına devam edemedi. </st><st c="23494">“İçerideki şeyden nasıl kurtulacağınız konusunda endişe etmeyin. </st><st c="23559">Ben hallettim bile” dedi. </st><st c="23585">Bayan Samsa ve Grete yazmaya devam etmek ister gibi mektuplarına eğildiler; gündelikçi kadının her şeyi ayrıntısıyla anlatmaya başlayacağını fark eden Bay Samsa elini uzatarak bunu kararlı bir şekilde engelledi. </st><st c="23797">Uzatmaması gerektiğini sezen kadın, birden acelesi olduğunu hatırladı, darıldığını belli ederek, “Herkese iyi günler” dedi, sert bir şekilde dönüp kapıyı çarparak gitti. </st></span></p>
			<p><span><st c="23967">“Akşam bu kadına yol verilsin” dedi Bay Samsa, ancak ne karısından ne de kızından bir yanıt geldi, çünkü gündelikçi kadın henüz elde ettikleri huzuru kaçırmış gibiydi. </st><st c="24135">Ayağa kalkıp pencerenin önüne gittiler, birbirlerine sarılarak öylece durdular. </st><st c="24215">Bay Samsa oturduğu yerden onlara döndü, bir süre sessizce onları seyretti. </st><st c="24290">Sonra şöyle seslendi: “Haydi gelin buraya, eski şeyleri unutun. </st><st c="24354">Biraz da benimle ilgilenin.” Bunun üzerine kadınlar hemen onun yanına geldiler, ona sarıldılar ve hızlıca mektuplarını bitirdiler. </st></span></p>
			<p><span><st c="24485">Daha sonra aylardan beri ilk kez üçü birlikte evden çıkıp tramvayla şehir dışına gittiler. </st><st c="24576">Sadece üçünün olduğu vagona güneşin sıcaklığı dolmuştu. </st><st c="24632">Oturdukları yerde rahatça arkalarına yaslanmış halde gelecekle ilgili planlarından bahsettiler, konuştukça da geleceğin hiç de kötü görünmediğini anladılar, çünkü üçünün de o güne kadar birbirlerine sormadıkları işleri iyi gidiyordu ve özellikle gelecek için çok şey vaat ediyordu. </st><st c="24914">Kuşkusuz o an durumlarını düzeltmenin en basit yolu ev değiştirmekti; daha küçük, daha ucuz fakat daha iyi bir yerde olan, bir zamanlar Gregor’un seçtiği ve şimdiki evlerinden daha kullanışlı bir eve taşınabilirlerdi. </st><st c="25132">Kendi aralarında böyle konuşurlarken Bay ve Bayan Samsa, ikisi de neredeyse aynı anda, gittikçe canlanan kızlarının son zamanlarda yaşanan ve yanaklarını solduran onca sıkıntıya rağmen, nasıl da güzelleşip serpildiğini fark ettiler. </st><st c="25365">Daha da sessizleşerek, neredeyse farkında olmadan bakışlarıyla konuşarak, kızları için iyi bir eş bulma zamanının geldiğini düşündüler. </st><st c="25501">Ve son durağa geldiklerinde herkesten önce Grete ayağa kalkıp genç bedeniyle gerindiğinde, yeni düşlerinin ve güzel planlarının gerçekleşeceğinden emin oldular. </st></span></p>
		</div>
		<div id="_idContainer003">
			<p lang="en-GB" xml:lang="en-GB"><span><st c="25662">Dönüşüm</st></span></p>
		</div>
		<div>
			<div id="_idContainer004">
			</div>
		</div>
		<div>
			<div id="_idContainer005">
			</div>
		</div>
		<div>
			<div id="_idContainer006">
			</div>
		</div>
		<div>
			<div id="_idContainer007">
			</div>
		</div>
		<div>
			<div id="_idContainer008">
			</div>
		</div>
		<div>
			<div id="_idContainer009">
			</div>
		</div>
		<div>
			<div id="_idContainer010">
			</div>
		</div>
	<div id="charCountTotal" value="25669"></div></body>
</html>
