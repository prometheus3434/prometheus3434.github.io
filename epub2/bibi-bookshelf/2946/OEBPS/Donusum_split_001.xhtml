<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Donusum</title>
    <meta http-equiv="Content-Type" content="text/html; charset=utf-8" />
  

</head>
  <body id="Donusum" lang="tr-TR" xml:lang="tr-TR">
<div id="_idContainer002">
<p><span><st c="0">Sabahın çok erken saatlerinde, karanlık hâlâ kalkmamışken, Gregor az önce verdiği kararların gücünü sınama olanağı buldu, çünkü neredeyse tepeden tırnağa giyinmiş olan kız kardeşi kapıyı açtı ve gerginlikle içeri baktı. </st><st c="220">Gregor’u hemen seçemedi fakat kanepenin altında olduğunu fark edince –Tanrım, buralarda bir yerlerde olmalı, uçup gitmedi ya–, o kadar korktu ki kendini tutamayıp kapıyı dışarıdan kapattı. </st><st c="409">Fakat davranışından pişmanlık duymuş gibi kapıyı tekrar açtı, sanki ağır bir hastanın ya da bir yabancının yanına giriyormuşçasına parmak uçlarına basarak içeri girdi. </st><st c="577">Gregor kafasını neredeyse kanepenin kenarına kadar çıkarmış, onu izliyordu. </st><st c="653">Acaba kız kardeşi, süte hiç dokunmadığını, karnı aç olmadığından değil de beğenmediğinden yemediğini fark edip Gregor’a sevdiği başka bir şey getirecek miydi? </st><st c="812">İçinden kanepenin altından çıkıp yiyecek güzel bir şeyler getirmesi için kız kardeşinin ayaklarına kapanmayı geçirse de, kız kardeşi bunu kendiliğinden fark etmezse onun dikk</st></span><span><st c="986">atini çekmektense açlıktan ölmeye kararlıy</st></span><span><st c="1029">dı. </st><st c="1034">Fakat kız kardeşi içindeki sütün etrafa biraz saçıldığı kabı hemen gördü ve şaşırdı, derhal kaldırdı ama çıplak elleriyle dokunmadı, bir bezle tutup dışarı götürdü. </st><st c="1199">Gregor kız kardeşinin süt yerine ne getireceğini merakla beklemeye başladı, bu arada kafasından bir sürü şey geçiriyordu. </st><st c="1321">Fakat iyi niyetli kız kardeşinin aslında ne getireceğini tahmin edemezdi. </st><st c="1395">Kız kardeşi onun ne istediğini öğrenebilmek için eski bir gazetenin üzerine değişik yiyecekler koymuştu. </st><st c="1500">Bunlar beklemekten yarı yarıya çürümüş sebzeler; akşam yemeğinden kalma, üzerinde katılaşmış beyaz sos kalıntıları olan kemikler; birkaç üzüm ve badem; iki gün önce Gregor’un yenilemez ilan ettiği bir parça peynir; bir dilim kuru ekmek; bir dilim tereyağlı ekmek ve bir dilim de tereyağı sürülmüş, tuzlanmış ekmek. </st><st c="1815">Ayrıca bütün bunların yanına da içi su dolu, Gregor için özel ayrıldığı belli olan bir kap koydu. </st><st c="1913">Gregor’un kendisinin yanında yemeyeceğini düşündüğü için de büyük bir incelik göstererek çarçabuk oradan uzaklaştı, hatta Gregor’un istediği gibi davranabileceğini göstermek için de kapıyı dışarıdan kilitledi. </st><st c="2123">Yem</st></span><span><st c="2126">ek vakti geldiğinden, Gregor’un bacakları </st></span><span><st c="2169">titremeye başlamıştı bile. </st><st c="2196">Yaraları çoktan iyileşmiş olmalıydı, artık hiç ağrı hissetmiyordu, buna şaşırmıştı, bir aydan daha uzun bir süre önce bıçakla parmağını azıcık kestiğini ve bu yaranın daha düne kadar acıdığını anımsadı. </st><st c="2399">“Şimdi daha mı az duyarlı olmaya başladım acaba?” diye düşündü. </st><st c="2463">Tüm yiyeceklerin arasından hemen canının en çok çektiği peyniri emmeye başladı; derken art arda peyniri, sebzeleri ve sosu gözlerinde zevk yaşları ile yiyip bitirdi; bununla birlikte taze yiyecekler hiç hoşuna gitmemişti, kokularına bile katlanamıyordu ve yemek istediklerini onlardan biraz daha uzağa çekmişti. </st><st c="2775">Kız kardeşi, geldiğini haber verircesine anahtarı ağır ağır çevirirken, o yiyecekleri uzun süre önce bitirmiş, aynı yerde tembel tembel yatıyordu. </st><st c="2922">Kilidin sesi şekerleme yapıyor olmasına rağmen onu ürküttü, çabucak kanepenin altına koştu. </st><st c="3014">Fakat kız kardeşinin odada bulunduğu kısa süre zarfında bile, yediği onca yemekten şişmiş karnıyla kanepenin altındaki daracık alanda nefes almakta güçlük çekti. </st><st c="3176">Hafiften boğulur halde, biraz dışarı fırlamış gözlerle, bir şeyin farkında olmayan kız kardeşinin bir</st></span><span><st c="3277"> süpürgeyle sadece artıkları değil, Gregor’un </st></span><span><st c="3323">hiç el sürmediği yiyecekleri de sanki artık yenilemezler gibi topladığını, bir kovaya doldurduğunu ve üzerini tahta bir kapakla kapatıp dışarı taşıdığını gördü. </st><st c="3484">Kız kardeşi arkasını döner dönmez Gregor kanepenin altından fırladı, gerindi ve gaz çıkardı. </st></span></p>
			<p><span><st c="3577">Bu şekilde Gregor günlük yiyeceğini almaya başladı. </st><st c="3629">Birinci öğünü sabahları annesi, babası ve hizmetçi kız henüz uyurlarken, ikinci öğünü ise öğle yemeğinden sonra, çünkü o ara annesi ve babası biraz kestiriyor, kız kardeşi de hizmetçi kızı bir şey alması için dışarı gönderiyordu. </st><st c="3859">Şüphesiz onlar da Gregor’un açlıktan ölmesini istemezlerdi fakat onun yemek yediğini bilmekle yetinmek istiyorlardı, belki de kız kardeşi onların acısını biraz azaltmak istiyordu, çünkü gerçekten çok fazla acı çekiyorlardı. </st></span></p>
			<p><span><st c="4083">O sabah doktorun ve çilingirin ne gibi bahanelerle geri gönderildiklerini Gregor hiç öğrenemedi, kendisinin söyledikleri anlaşılmadığından kız kardeşi de dahil hiç kimse Gregor’un başkalarının konuştuklarını anladığını sanmıyordu. </st><st c="4314">Bu nedenle Gregor, kız kardeşi odaya girdiğinde o</st></span><span><st c="4363">nun iç çekmesini ve azizlerin adını anmasını </st></span><span><st c="4409">dinlemekle yetinmek durumundaydı. </st><st c="4443">Ancak bir süre sonra kız kardeşi her şeyi kanıksamaya başladığında –fakat bu kesinlikle her şeye alıştığı anlamına gelmiyordu– Gregor arada bir kız kardeşinin dostça ya da öyle yorumlanabilecek sözlerini yakalamaya başladı. </st><st c="4667">Gregor yemeğinin tümünü silip süpürdüğünde “Bugünkü yemek çok hoşuna gitmiş” diyordu; gittikçe daha sık karşılaştığı aksi durumlarda ise neredeyse üzgün bir edayla, “Bugün tabağına dokunmamış bile” diyordu. </st></span></p>
			<p><span><st c="4874">Gregor hiçbir gelişmeyi doğrudan öğrenemese de, bazen yan odadan gelen konuşmaları dinliyordu ve nereden bir ses işitse, hemen o odanın kapısına gidiyor, tüm bedenini kapıya dayıyordu. </st><st c="5059">Özellikle ilk zamanlar, üstü kapalı da olsa Gregor’un adının geçmediği tek bir konuşma dahi olmadı. </st><st c="5159">İki gün boyunca bütün yemeklerde bundan böyle nasıl davranılacağı konusu tartışıldı; fakat öğün aralarında da hep aynı konu konuşuluyordu, çünkü kimse evde yalnız kalmak ya da evi tümden boş bırakmak istemediğinden, evde en az iki aile bireyi oluyordu. </st><st c="5412">Hatta hizmetçi kız bile daha ilk gün –olanların ne kadarını bildiğinde</st></span><span><st c="5482">n kimsenin haberi yoktu– Gregor’un annesinin dizlerine kapanıp işten çıkarılması için yalvarmış ve bir çeyrek saat sonra evden ayrılırken sanki kendisine çok büyük bir iyilik yapılmış gibi teşekkür etmiş, kendisinden talep edilmediği halde evde olanlar hakkında hiç kimseye en ufak bir söz bile söylemeyeceğine dair büyük yeminler etmişti. </st></span></p>
			<p><span><st c="5823">Artık kız kardeşi annesi ile birlikte yemek de pişirmek zorundaydı; gerçi çok fazla işleri olmuyordu, zira hemen hemen hiçbir şey yenmiyordu. </st><st c="5965">Gregor, sürekli birinin diğerini ısrarla yemeğe zorladığını, fakat “Teşekkür ederim, yeterince yedim” ya da benzeri dışında başka bir yanıt gelmediğini duyuyordu. </st><st c="6128">Herhalde hiçbir şey içmiyorlardı da. </st><st c="6165">Çoğu zaman kız kardeşi babasına bira isteyip istemediğini soruyor, isterse gidip alabileceğini söylüyordu, babası sesini çıkarmadığında endişelenmemesi için dilerse kapıcı kadını gönderebileceğini söylüyordu, ardından babası ciddi bir “Hayır” ile karşılık veriyor ve konu kapanıyordu. </st></span></p>
			<p><span><st c="6450">Daha ilk günün ilerleyen saatlerinde baba ailenin tüm para durumunu ve olasılıkları karı</st></span><span><st c="6538">sına ve kızına açıkladı. </st><st c="6564">İkide bir masadan kalkıyor, beş yıl önce işyeri battığında kurtarabildiği Wertheim marka kasadan bir belge ya da defter getiriyordu. </st><st c="6697">Karmaşık kilidi açıp aradığını çıkarttıktan sonra kasayı kapattığı duyuluyordu. </st><st c="6777">Babasının bu açıklamaları Gregor’un mahpusluğundan bu yana duyduğu yegâne sevindirici şeydi. </st><st c="6870">Gregor babasının iflasından sonra hiçbir şeylerinin kalmadığını sanıyordu, en azından babası aksi yönde bir açıklama yapmamıştı ve Gregor da ona bu konuda bir şey sormamıştı. </st><st c="7045">O zamanlar Gregor için en önemli şey, ailenin tüm bireylerini derin bir umutsuzluğa gömen iflası en kısa sürede unutturacak bir şeyler yapmaktı. </st><st c="7190">Böylece Gregor o zamanlar büyük bir şevkle çalışmaya başlamış ve göz açıp kapayıncaya kadar küçük bir kâtipken, doğal olarak para kazanmanın çeşitli olanaklarına sahip olan, başarılı işleri parayla ödüllendirilen ve bu parayı evde hem şaşkın hem de mutlu ailesinin önüne koyabilen bir pazarlamacı olmuştu. </st><st c="7496">O günler güzel günlerdi, sonraları Gregor ailesinin tüm yükünü kaldırabilecek kadar çok para kazanmasına ve bu yükü taşımasına ra</st></span><span><st c="7625">ğmen o ilk güzel günler, en azından bir daha </st></span><span><st c="7671">aynı güzellikte devam etmemişti. </st><st c="7704">Her iki taraf da duruma alışmıştı, hem ailesi hem de Gregor; ailesi şükranla parayı alıyor, Gregor da memnuniyetle parayı veriyordu fakat aralarındaki sıcaklık artık yoktu. </st><st c="7877">Yalnızca kız kardeşi Gregor’a olan yakınlığını kaybetmemişti. </st><st c="7939">Gregor içten içe, kendisinin aksine müziği çok seven ve çok iyi keman çalabilen kardeşini gelecek yıl masrafları ne kadar yüksek olursa olsun –para bir şekilde bulunurdu– konservatuvara gönderme planları yapıyordu. </st><st c="8154">Kentte kaldığı kısa aralarda kız kardeşiyle konuşurken konservatuvardan bahsederlerdi ama gerçekleşmesi olanaksız güzel bir rüya olarak; annesi ve babası ise bu masum konuşmaları dinlemeye bile tahammül edemiyorlardı. </st><st c="8372">Fakat Gregor kesin kararlıydı, Noel akşamı da planını açıklamaya karar vermişti.</st></span></p>
			<p><span><st c="8452">Kapıya yapışmış içeriyi dinlerken, şimdiki durumuna hiçbir yararı olmayacak bu tür düşünceler geçiyordu aklından. </st><st c="8567">Bazen de konuşmaları dinleyemeyecek kadar yorgun oluyordu, işte o zaman başını kapıya çarpıyor ama hemen yeniden toparlanıyordu, çünkü çıkardığı en ufak bir </st></span><span><st c="8724">gürültü bile yan odadan duyuluyor ve içeri</st></span><span><st c="8766">dekilerin hemen susup dikkat kesilmesine neden oluyordu. </st><st c="8824">“Yine neler yapıyor” diyordu babası bir süre sonra, besbelli kapıya doğru dönerek; fakat ardından yarıda kestikleri konuşmalarına yavaş yavaş devam ediyorlardı. </st></span></p>
			<p><span><st c="8985">Gregor artık yeterince şey öğrenmişti –zira babası yaptığı açıklamaları kısmen kendisi de bu konuyla uzun süredir ilgilenmediği için, kısmen de karısı anlamadığı için üst üste tekrar ediyordu– bütün felaketlere rağmen eski günlerden küçük bir varlık kaldığını ve bu varlığın, dokunulmayan faiz geliri sayesinde geçen süre içinde biraz daha arttığını duymuştu. </st><st c="9345">Ayrıca Gregor’un her ay eve getirdiği paranın –Gregor kendisine sadece birkaç Gulden bırakırdı– tümü harcanmamış, dolayısıyla küçük bir sermaye birikmişti. </st><st c="9501">Kapının ardındaki Gregor, ailesinin bu beklenmedik dikkatini ve tutumluluğunu sevinçle karşılayıp heyecanla başını salladı. </st><st c="9625">Aslına bakılırsa bu ek parayla babası patronuna olan borcunun bir kısmını daha ödemiş olabilir, onun da işi bırakacağı gün çok daha yaklaşmış olabilirdi fakat şimdi babasının böyle davranmış olması kuşkusu</st></span><span><st c="9830">z daha iyi olmuştu. </st></span></p>
			<p><span><st c="9851">Yalnız bu para, ailenin faiz geliriyle geçinmesine kesinlikle yetmezdi; belki ailenin bir ya da en fazla iki yıl daha ayakta kalmasına yeterdi, daha fazlasına değil. </st><st c="10017">Yani dokunulmaması, zor günler için ayrılması gereken bir paraydı ve geçimlik para, çalışılarak kazanılmalıydı. </st><st c="10129">Gerçi babası sağlıklıydı ama beş yıldır hiçbir iş yapmamıştı; çalışma konusunda da kendine fazla güvenmeyen yaşlı bir adamdı. </st><st c="10255">Yorucu ama başarısız geçen yaşamının ardından ilk tatili olan bu beş yıl boyunca iyice göbek bağlamış, epey hantallaşmıştı. </st><st c="10379">Annesine gelince, astım hastası olan, evin içinde dolaşmaktan bile yorgun düşen ve günaşırı solunum yetmezliğinden açık pencerenin önündeki divana yığılan annesi nasıl para kazanacaktı? </st><st c="10565">Peki ya henüz on yedi yaşında bir çocuk olan, o güne kadarki tüm yaşamı güzel giyinmek, uzun uzun uyumak, ev işlerine yardım etmek, arada bir sade eğlencelere katılmak ve özellikle keman çalmaktan ibaret olmuş kız kardeşi mi çalışacaktı? </st><st c="10803">Konuşmalarda konu ne zaman para kazanmanın zorluğuna gelse Gregor her defasında kapıdan uzaklaşıp kendini kapının yanındaki serin divana atıyordu, çünkü utançtan ve üzüntüden her yanını adeta ateş basıyordu. </st></span></p>
			<p><span><st c="11011">Çoğu kez uzun geceleri orada geçiriyor, bir saniye bile gözünü kırpmıyor, saatlerce deri üzerinde kıvranıyordu. </st><st c="11123">Ya da bin bir zahmete katlanarak koltuğun birini pencerenin yanına itiyor, sonra üzerine çıkıp pencereye yaslanıyordu, kuşkusuz böyle eskiden yaptığı gibi pencereden baktığında hissettiği özgürlük hissini hatırlamak istiyordu. </st><st c="11350">Çünkü günden güne uzaktaki şeyleri görmesi daha da güçleşiyordu; geçmişte her gün görmekten bıktığı koca hastane binasını bile bugün artık seçemez olmuştu ve sessiz, ama çok merkezi Charlottenstrasse’de oturduğundan o kadar emin olmasa, pencereden dışarı baktığında gri gökyüzü ve gri toprağın ayırt edilemeyecek şekilde birbirine karıştığı bir çöl gördüğünü sanabilirdi. </st><st c="11722">Dikkatli olan kız kardeşi, iki kez koltuğun pencereye yanaştırıldığını fark etmiş, bu nedenle odayı her topladığında koltuğu pencerenin tam altına ittirmiş, hatta pencerenin iç kanatlarını açık bırakmıştı. </st></span></p>
			<p><span><st c="11928">Gregor kız kardeşiyle konuşabilse, ona her şey için teşekkür edebilse ve kendisi için ne yapması gerektiğini söyleyebilse, kız kardeşinin onun için yaptıklarının altında bu kadar ezilmeyecekti; bu ona çok acı çektiriyordu. </st><st c="12151">Kız kardeşi tüm bu utanç vericiliğin izlerini silmeye çalışıyordu, zaman geçtikçe doğal olarak bunu daha kolay başarmaya başladı fakat Gregor da zamanla her şeyi daha iyi gözlemlemeye başlamıştı. </st><st c="12347">Kız kardeşinin odaya girmesi bile korkunç bir şeydi onun için. </st><st c="12410">O odaya girer girmez, eskiden diğerlerinin Gregor’u görmelerini engellemek için o kadar özen göstermesine rağmen, artık kapıyı kapatmaya bile zaman ayırmadan pencerenin önüne koşuyor, sanki boğulacakmış gibi aceleci ellerle pencereyi sonuna kadar açıyor, hava soğuk bile olsa bir süre pencerenin önünde duruyor ve derin derin nefes alıyordu. </st><st c="12752">Bu koşturma ve gürültü, Gregor’u günde iki defa rahatsız ediyordu; o ara kanepenin altında tir tir titriyordu fakat kız kardeşi, Gregor’un içinde olduğu odada pencereler kapalıyken kalabilse asla böyle bir şey yapmazdı, bunu çok iyi biliyordu. </st></span></p>
			<p><span><st c="12996">Bir defasında –Gregor’un dönüşümünün üzerinden bir ay geçmiş ve kız kardeşi için Gregor’un görüntüsünün şaşırtıcı bir yanı kalmamışken– kız her zamankinden daha erken gelmiş, Gregor’u hareketsiz ve insanı ürkütecek şekilde dimdik pencereden dışarıyı seyrederken bulmuştu. </st><st c="13268">Kız kardeşinin içeri girmemesi, Gregor için şaşırtıcı olmazdı, çünkü zaten Gregor pencerenin önündeyken onun pencereyi açması imkânsızdı fakat kız kardeşi içeri girmediği gibi hemen geri dönüp arkasından kapıyı kilitledi; yabancı biri bunu görse, Gregor’un kız kardeşine saldırdığını, onu ısırmak istediğini düşünebilirdi. </st><st c="13591">Gregor doğal olarak hemen kanepenin altına saklandı, ancak kız kardeşinin tekrar gelmesi öğleni buldu, geldiğinde ise her zamankinden daha tedirgin görünüyordu. </st><st c="13752">Gregor kız kardeşi için görüntüsünün katlanılmaz olduğunu ve katlanılmaz kalacağını, kanepenin altından bedeninin küçücük bir bölümü bile dışarıda kalsa, kız kardeşinin bunu gördüğünde kaçmamak için kendini zor tuttuğunu sezdi. </st><st c="13980">Onu bu manzarayla karşı karşıya kalmaktan kurtarmak için bir gün yatak çarşafını –bunu yapmak dört saatini aldı– kanepenin üzerine öyle yaydı ki, kanepenin altına saklandığında bedeninin hiçbir kısmı görünmüyordu artık, kız kardeşi eğilse bile onu görmesi imkânsızdı. </st><st c="14248">Kız kardeşi bu çarşafı lüzumsuz görse kaldırırdı, çünkü Gregor’un keyfiyetle böyle saklanmaya çalışmadığını anlaması zor değildi fakat çarşafı olduğu yerde bıraktı ve hatta Gregor bir ara onun bu yeni düzenlemeyi nasıl bulduğunu görmek için, kafasını çarşafın altından biraz uzattığında, kız kardeşinin bakışlarıyla kendisine adeta teşekkür ettiğini düşündü. </st></span></p>
			<p><span><st c="14607">İlk on dört gün annesi ve babası Gregor’un odasına giremediler. </st><st c="14671">Gregor, onların o güne kadar işe yaramaz bir kız olarak gördükleri ve sık sık kızdıkları kız kardeşini şimdi yaptığı işten dolayı sık sık takdir ettiklerini duydu. </st><st c="14835">Artık çoğu kez hem annesi hem de babası, kız kardeşi odayı toplarken Gregor’un odasının önünde bekliyorlar, kız kardeşi dışarı çıkar çıkmaz odanın durumunu, Gregor’un ne yediğini, nasıl davrandığını, durumunda az da olsa bir iyileşme olup olmadığını tüm ayrıntılarıyla anlatmasını istiyorlardı. </st><st c="15130">Annesine kalsa, Gregor’u en kısa zamanda ziyaret etmek istiyordu fakat babası ile kız kardeşi, Gregor’un da dikkatle dinleyip tümüyle hak verdiği mantıklı nedenlerle onu engelliyorlardı. </st><st c="15317">Fakat bir süre sonra onu alıkoyabilmek için güç kullanmak zorunda kaldılar. </st><st c="15393">Annesi, “Bırakın beni Gregor’un yanına gideyim, o benim zavallı yavrum! </st><st c="15465">Onun yanına gitmek zorundayım, anlamıyor musunuz?” diye haykırdığında Gregor, belki de annesi yanına gelirse daha iyi olacağını düşündü; her gün değil tabii ama belki haftada bir kez. </st><st c="15649">Kuşkusuz annesi ne yapması gerektiğini, çok cesurca davransa da henüz bir çocuk olan ve belki de çocuksu bir kaygısızlıkla böylesine ağır bir görevi üstlenen kız kardeşinden çok daha iyi bilirdi. </st></span></p>
			<p><span><st c="15845">Gregor’un annesini görme dileği, kısa bir süre sonra gerçekleşti. </st><st c="15911">Gün boyunca Gregor, ailesine duyduğu saygıdan pencerenin önünde görünmemeye dikkat ediyor, birkaç metrekarelik zemin üzerinde de pek dolaşamıyordu, hareketsiz yatmak ise artık geceleri bile onu zorluyordu, bir zaman sonra yemek yemek de en ufak bir zevk vermemeye başladı. </st><st c="16184">Can sıkıntısını gidermek için duvarlarda ve tavanda sürünme, tırmanma alışkanlığı edindi. </st><st c="16274">Özellikle tavana asılı kalmaktan çok hoşlanıyordu; bu, yerde uzanmaktan çok daha farklı bir şeydi, daha rahat nefes alıyor, hafif bir yaylanma tüm bedeni kaplıyordu. </st><st c="16440">Bazen yukarıda kendini bu mutluluğa kaptırmışken farkında olmadan kendini aşağı bıraktığı ve yere düştüğü oluyordu. </st><st c="16556">Fakat şimdi bedenini eskisine göre çok daha iyi kontrol edebildiğinden, böyle bir düşmeyle dahi kendine hiç zarar vermiyordu. </st><st c="16682">Kız kardeşi, Gregor’un bulduğu bu yeni eğlenceyi hemen fark etmişti –şuraya buraya tırmanırken yapışkan sıvısını geride bırakıyordu– ve aklına hemen, Gregor’un tırmanmasını kolaylaştırabilmek için buna engel teşkil edecek mobilyaları, özellikle de komodini ve yazı masasını odadan çıkartmak geldi. </st><st c="16980">Fakat bunu yalnız başına başaramazdı; babasını yardıma çağırmaya cesaret edemedi; hizmetçi kız da ona yardım edemezdi çünkü tahminen on altı yaşındaki bu genç kız her ne kadar önceki aşçıları ayrıldıktan sonra cesurca çalışmaya devam etmişse de mutfak kapısının sürekli kapalı olmasını, sadece gerekli olduğu zamanlarda açılmasını rica etmişti. </st><st c="17325">Bu nedenle kız kardeşi için babasının olmadığı bir zamanda annesini yardıma çağırmaktan başka bir yol kalmadı. </st><st c="17436">Annesi sevinç çığlıkları atarak koştu fakat Gregor’un kapısının önüne gelince susuverdi. </st><st c="17525">Doğal olarak önce kız kardeşinin odaya bir göz atıp her şeyin yerli yerinde olduğundan emin olması gerekti; ardından annesini içeri aldı. </st><st c="17663">Gregor da aceleyle çarşafı daha da aşağıya çekmiş ve kat kat yapmıştı, böylece çarşaf gerçekten de kanepenin üzerine tesadüfen atılmış bir örtü gibi duruyordu. </st><st c="17823">Gregor bu defa çarşafın altından gizlice bakmaya çalışmadı, annesini bu sefer görmekten de vazgeçti, onun odaya gelmiş olmasına sevinmekle yetindi. </st><st c="17971">“Haydi gel, o ortada görünmüyor” dedi kız kardeşi, anlaşılan annesinin elinden tutmuştu. </st><st c="18060">Gregor bu iki zayıf kadının eski, ağır komodini yerinden oynattıklarını, kız kardeşinin, bir yerini incitmesinden korkan annesinin sürekli uyarılarına rağmen yükün hepsini yüklendiğini işitiyordu. </st><st c="18257">İşleri çok uzun sürdü. </st><st c="18280">Yaklaşık çeyrek saat uğraştıktan sonra, annesi komodini yerine koymalarının daha iyi olacağını söyledi, zira hem komodin çok ağırdı, kocası gelmeden taşıma işini bitiremeyeceklerdi, odanın ortasında komodini öylece bıraksalar da Gregor’un hareketleri engellenecekti; hem de eşyaları odadan çıkartmaları acaba Gregor’un hoşuna gidecek miydi? </st><st c="18621">Anlaşılan annesi kız kardeşinin tam tersi düşünüyordu; boş duvarın görünümü yüreğini sızlatmıştı; peki ya Gregor, o da aynı şeyi hissetmeyecek miydi, o da bu mobilyalara uzun süredir alışmıştı, boş bir odada kendisini terk edilmiş hissetmeyecek miydi? </st><st c="18873">“Öyle değil mi?” diye odanın içinde tam olarak nerede olduğunu bilmediği Gregor’a sesini bile duyurmak istemez gibi –çünkü Gregor’un söylenenleri anlamadığından emindi– adeta fısıldar gibi konuşmasına devam etti annesi: “Öyle değil mi, mobilyaları böyle buradan götürmekle iyileşeceğine dair tüm umudumuzu yitirdiğimizi ve onu düşüncesizce kendi haline terk ettiğimizi göstermiş olmuyor muyuz? </st><st c="19267">Sanırım, odayı eski haliyle bırakmamız en iyisi, böylece Gregor bir gün tekrar aramıza döndüğünde hiçbir şeyin değişmemiş olduğunu görür ve aradaki zamanı daha kolay unutur.”</st></span></p>
			<p><span><st c="19441">Gregor annesinin bu sözlerini duyduğunda geçmişte aile içinde kendi kendine geçirdiği monoton yaşamına bu son iki ay boyunca hiç kimsenin kendisiyle konuşmaması da eklenince, iyice aklının karıştığını düşündü, zira odasının boşaltılmasını istemesini başka nasıl ciddi olarak açıklayabilirdi? </st><st c="19734">Gerçekten de aileden miras mobilyalarla rahatça döşenmiş bu sıcak odayı, içinde canının istediği yere sürünebileceği bir mağaraya çevirmeyi, aynı zamanda insan geçmişini hızla ve tamamen unutmayı istemiş miydi? </st><st c="19945">Neredeyse bir zamanlar insan olduğunu unutmak üzereydi ve annesinin uzun zamandır duymadığı sesi onu kendine getirmişti. </st><st c="20066">Hiçbir şey odadan çıkarılmamalıydı, her şey yerli yerinde kalmalıydı, mobilyaların onun o anki durumu üzerine yaptığı olumlu etkiden vazgeçemezdi ve eğer mobilyalar anlamsızca oradan oraya sürünmesini engelliyorsa, bu aslında zararına değil, yararınaydı. </st></span></p>
			<p><span><st c="20321">Fakat ne yazık ki kız kardeşi aynı fikirde değildi; şüphesiz pek haksız da sayılmazdı, anne ve babasına karşı özellikle Gregor’la ilgili konularda bilirkişi gibi davranmaya alışmıştı ve şimdi başlangıçta sadece yazı masası ile komodini çıkarmayı düşünmüşken, annesinin sözleri, vazgeçilmez kanepenin dışında tüm eşyaların dışarı çıkarılması konusunda ısrar etmesi için yeterli neden oluşturdu. </st><st c="20715">Şüphesiz bu talebinin nedeni sadece çocuksu bir inat ya da son zamanlarda beklenmedik ve zor bir şekilde elde ettiği özgüveni değildi; aksine, Gregor’un gerçekten de sürünmek için geniş alana ihtiyacı olduğunu, mobilyaların ise göründüğü kadarıyla hiç kullanılmadığını gözlemlemişti. </st><st c="20999">Belki de yaşının verdiği, her fırsatta tatmin olmayı amaçlayan coşkusunun da bunda büyük bir rolü vardı ve bu duygu onu, Gregor konusunda o zamana kadarkinden daha fazlasını yapabilmek için Gregor’un durumunu daha da korkunç göstermeye itiyordu. </st><st c="21245">Çünkü bomboş duvarlarına Gregor’un bir başına hükmedeceği bir odaya, Grete dışında hiç kimse girmeye cesaret edemeyecekti. </st></span></p>
			<p><span><st c="21368">Böylece kız kardeşi, bu odada bile huzursuzluktan tedirgin olan, bir süre sonra da ona ses çıkarmayan ve komodinin taşınmasında gücünün yettiği kadar ona yardım eden annesinin kendisini kararından döndürmesine izin vermedi. </st><st c="21592">Gregor ise çok gerekiyorsa komodinin yokluğuna katlanabilirdi ama yazı masası kalmalıydı. </st><st c="21682">Kadınlar komodini henüz zorlanarak dışarı çıkarmışlardı ki, Gregor dikkatle ve onları incitmeden olaya nasıl müdahale edebileceğini görmek için başını kanepenin altından dışarı çıkardı. </st><st c="21868">Fakat ne şans ki odaya ilk giren annesi oldu, Grete ise o sırada yan odada komodini tek başına oraya buraya sü</st></span><span><st c="21978">rüklemeye çalışıyor fakat tabii ki yerinden oynatamıyordu. </st><st c="22038">Annesi Gregor’un görünümüne alışık değildi, onu görünce fenalaşabilirdi, bu nedenle Gregor korkuyla çabucak kanepenin öbür ucuna çekildi, ancak kanepenin üzerindeki çarşafın biraz kıpırdamasını engelleyemedi. </st><st c="22247">Bu, annesinin dikkatini çekmeye yetti. </st><st c="22286">Annesi bir an durakladı, sessizce olduğu yerde kalakaldı ve ardından Grete’nin yanına gitti. </st></span></p>
			<p><span><st c="22379">Gregor sürekli kendi kendine olağanüstü bir durum olmadığını, sadece birkaç mobilyanın yerinin değiştirildiğini söylese de, bir süre sonra kadınların bir oraya bir buraya yürümeleri, birbirlerine seslenmeleri, mobilyaların döşemenin üzerinde sürtünürken çıkarttığı gıcırtılar onda dört bir yandan üstüne üstüne gelen büyük bir karmaşa hissi yarattı. </st><st c="22729">Başını ve bacaklarını kasarak, kendine doğru çekerek ve bedeniyle zemine doğru iyice sinerek, bu duruma daha fazla dayanamayacağını düşündü. </st><st c="22870">Annesiyle kız kardeşi odasını tahliye ediyorlardı; sevdiği her şeyi götürüyorlardı; içinde oyma testeresi ile diğer gereçlerin durduğu komodini götürmüşlerdi bile, şi</st></span><span><st c="23036">mdi de döşemeye raptedilmiş, ticaret akademisindeyken, lisedeyken, hatta ilkokuldayken üzerinde ödevlerini hazırladığı çalışma masasının vidalarını gevşetiyorlardı. </st><st c="23202">Gregor’un artık iki kadının iyi niyetlerini sınayacak zamanı yoktu; onların orada olduğunu neredeyse unutmuştu üstelik, çünkü ikisi yorgunluktan sessizce çalışıyorlardı ve yalnızca ayaklarının döşemede çıkardığı ağır takırtılar duyuluyordu. </st></span></p>
			<p><span><st c="23443">Ve Gregor dışarı çıkıverdi –o sırada kadınlar yan odada biraz nefeslenmek için çalışma masasına yaslanmışlardı– dört kez yönünü değiştirdi; gerçekten de önce neyi kurtarması gerektiğini bilemiyordu, tam o sırada artık boş duran duvardaki içinde kürkler kuşanmış kadın resminin durduğu çerçeve dikkatini çekti, çabucak duvara tırmandı ve çerçevenin camına yapıştı, cam hem onu sabit tutuyor, hem de sıcak karnına iyi geliyordu. </st><st c="23870">En azından şimdi Gregor’un tüm bedeniyle örttüğü bu resmi kesinlikle kimse alamayacaktı. </st><st c="23959">Kadınların geri dönüşünü görmek için başını oturma odasına doğru çevirdi.</st></span></p>
			<p><span><st c="24032">Annesi ve kız kardeşi fazla dinlenmeden geri geldiler; Grete kolunu annesinin bedenine dolamış, neredeyse onu taşıyordu. </st><st c="24154">“Pekâlâ, şimdi neyi götürüyoruz?” dedi Grete ve etrafına bakındı. </st><st c="24220">Tam o sırada bakışları duvardaki Gregor’un bakışlarıyla karşılaştı. </st><st c="24288">Ancak annesine olacaklardan çekindiği için şaşkınlığını gizledi, annesinin onu görmesini engellemek için başını ona doğru eğdi, titreyerek ve fazla düşünmeden, “Gel, biraz daha oturma odasında durursak iyi olur” dedi. </st><st c="24506">Gregor, Grete’nin niyetini anlamıştı, annesini güvenli bir yere götürdükten sonra gelip Gregor’u duvardan indirecekti. </st><st c="24625">Pekâlâ, isterse denesin! </st><st c="24650">Gregor resmin üzerine oturmuştu ve onu vermezdi. </st><st c="24699">Grete’nin yüzüne atlamayı tercih ederdi. </st></span></p>
			<p><span><st c="24740">Fakat Grete’nin sözleri annesini daha da huzursuz etmişti; kenara çekildi, çiçekli duvar kâğıdının üzerindeki dev kahverengi lekeyi fark etti, gördüğü şeyin Gregor olduğunu bile anlayamadan boğuk bir sesle çığlık çığlığa bağırdı: “Aman Tanrım, aman Tanrım!” Kolları iki yana açılmış halde, her şeyden vazgeçmiş gibi kanepenin üzerine yığıldı, öylece kaldı. </st><st c="25097">Kız kardeşi, yumruklarını kaldırıp tehditkâr bakışlarla “Gregor, sen!” diye bağırdı. </st><st c="25182">Bu, Gregor’un dönüşümünden bu yana, kız kardeşinin ona doğrudan söylediği ilk sözcüktü. </st><st c="25270">Kız kardeşi, bayılan annesini ayıltacak bir kolonya getirmek için yan odaya koştu; Gregor da yardım etmek istedi –resmi kurtarmak için daha zaman vardı– fakat çerçevenin camına sıkı sıkı yapışmıştı ve kurtulmak için uğraşması gerekti, ardından o da yan odaya koştu, sanki eskiden olduğu gibi, kız kardeşine akıl verebilirmiş gibi; fakat kız kardeşi bir sürü şişeyi karıştırırken hiçbir şey yapmadan onun arkasında durdu; kız kardeşi arkasını döndüğünde irkildi; şişelerden biri yere düşüp kırıldı; bir cam parçası Gregor’un yüzünü yaraladı, yakıcı bir ilaç çevresine yayıldı; Grete ise daha fazla oyalanmadan taşıyabildiği kadar şişeyi yüklenip annesine koştu; kapıyı ayağıyla arkasından kapattı. </st><st c="25967">Şimdi Gregor, hatasıyla belki de ölümün eşiğine getirdiği annesinden ayrıydı; annesinin yanında kalması gereken kardeşini korkutmak istemiyorsa kapıyı açmamalıydı; şimdilik beklemekten başka yapabileceği bir şey yoktu; suçluluk duygusu ve endişe ile bir o yana bir bu yana dolanmaya başladı, duvarların, mobilyaların, tavanın, her şeyin üstünde gezinirken bütün odanın etrafında dönmeye başladığını hissetti, sonunda umutsuzluk içinde masanın orta yerine düştü. </st></span></p>
			<p><span><st c="26429">Kısa bir süre geçti, Gregor hâlâ olduğu yerde kıpırdamadan yatıyordu, etrafında çıt çıkmıyordu, belki de bu iyiye işaretti. </st><st c="26553">Tam o sırada kapının zili çaldı. </st><st c="26586">Hizmetçi kız her zamanki gibi mutfakta kapalıydı ve Grete’nin gidip kapıyı açması gerekti. </st><st c="26677">Babası gelmişti. </st><st c="26694">“Ne oldu?” ilk sözleri oldu; Grete’nin görüntüsünden her şeyi anlamıştı. </st><st c="26767">Grete boğuk bir sesle yanıtladı, besbelli yüzünü babasının göğsüne yaslamıştı: “Annem bayıldı, ama şimdi daha iyi. </st><st c="26882">Gregor odasından çıktı.” “Bunu bekliyordum” dedi babası. </st><st c="26939">“Size hep dedim ama siz kadınlar dinlemek istemediniz.” Gregor, babasının Grete’nin kısa açıklamasını kötüye yorduğunu ve kendisinin şiddet kullanarak bir suç işlediğini düşündüğünü anladı. </st><st c="27129">Bu nedenle şimdi babasını yatıştırması gerekiyordu çünkü ona açıklama yapacak ne zamanı ne de imkânı vardı. </st><st c="27237">Babası antreye girerken odasının kapısına koşup kapıya dayandı, böylece babası oturma odasına girdiğinde Gregor’un kötü bir niyeti olmadığını, sadece odasına girmek istediğini, onu odasına kovalamak yerine sadece kapıyı açmanın yeterli olacağını, hemen ortadan kaybolacağını görecekti. </st></span></p>
			<p><span><st c="27523">Fakat babası böyle incelikleri fark edecek bir ruh halinde değildi; içeri girerken sanki aynı anda öfkeli ve sevinçli bir ses tonuyla “Ah!” diye bağırdı. </st><st c="27677">Gregor başını kapıdan çekip babasına çevirdi. </st><st c="27723">Şimdi karşısında dikilen babasını gerçekten hiç böyle gözünde canlandırmamıştı; gerçi son günlerde zamanını oradan oraya tırmanarak öldürmüş, evin içinde olanlarla eskisi kadar ilgilenememişti, ancak değişen ilişkilere de hazır olması gerekirdi. </st><st c="27969">Buna rağmen, buna rağmen bu babası mıydı? </st><st c="28011">Bir zamanlar Gregor iş seyahatine çıkarken yorgun argın yatağına gömülüp yatan, Gregor eve döndüğünde kendisini ropdöşambrı içinde koltuğunda karşılayan, ayağa kalkamayan ve sevincini göstermek için sadece kollarını açabilen, yılda birkaç pazar günü ve belki de tatil günlerinde nadiren beraber çıktıkları gezintilerde ağır ağır yürüyen, onun için yavaş yürüyen karısı ile Gregor’un arasında onlardan daha da yavaş giden, eski paltosuna sarınmış, elinde özenle kullandığı bastonuyla ilerlemeye çalışan ve bir şey söylemek istediğinde hemen her defasında orada durup diğerlerinin yanına gelmesini bekleyen babası mıydı bu karşısında duran adam? </st><st c="28655">Şimdi gayet iyi görünüyordu; üzerinde banka hizmetlilerinin giydiğine benzer yaldızlı düğmeli mavi bir üniforma vardı; ceketinin yüksek, dik yakasının üzerinde heybetli bir gerdan oluşmuştu, gür kaşlarının altındaki siyah gözleri dinç ve dikkatli bakıyordu; eskiden dağınık olan beyaz saçları düzgünce ortadan ayrılıp dümdüz taranmıştı. </st><st c="28992">Üzerinde muhtemelen bir bankaya ait olan altın yaldızlı armanın bulunduğu şapkasını odanın içinde bir kavis çizdirerek kanepenin üzerine attı, uzun ceketini geriye atıp elleri  pantolonunun ceplerinde, öfkeli bir ifade ile Gregor’a yaklaştı. </st><st c="29233">Aklından ne geçtiğini kendisi de bilmiyordu; yürürken ayaklarını alışılmadık bir halde yukarı kaldırıyordu ve Gregor babasının çizmelerinin dev tabanına hayretle bakıyordu. </st><st c="29406">Ancak bunlara dalıp olduğu yerde kalmadı, çünkü bu yeni hayatının ilk gününden beri babasının kendisine karşı sadece sert davranılması gerektiğini düşündüğünün bilincindeydi. </st><st c="29581">O da babasının önünden kaçmaya çalıştı, babası durduğunda o da duruyor, babası hareket ettiğinde hemen hızlı hızlı kaçmaya devam ediyordu. </st><st c="29720">Bu şekilde kayda değer bir olay olmadan ve Gregor ağır hareket ettiğinden bir kovalamaca görüntüsü vermeden odanın içinde birkaç tur dönüp dolandılar. </st><st c="29871">Hatta Gregor bir an olduğu yerde kaldı çünkü duvara ya da tavana tırmanmasını babasının özellikle olumsuz algılayacağından korkuyordu. </st><st c="30006">Ancak bu koşuşturmaya daha fazla dayanamayacağını da biliyordu; çünkü babası bir adım attığında, Gregor sayısız hareket yapmak zorundaydı. </st><st c="30145">Çocukluk yıllarından beri ciğerleri pek sağlıklı olmadığından soluksuz kalmaya başladığını hissetti. </st><st c="30246">Gregor koşmak için tüm gücünü toplamak amacıyla yalpalayarak kaçarken gözlerini bile açacak hali kalmadığında, içinde bulunduğu sersemlik içinde koşmaktan başka bir çözüm düşünemez hale geldiğinde ve mobilyaların itinayla yapılmış oymalarının köşeleri ve sivri uçları yolunu kapatsa da duvarları kullanabileceğini neredeyse unuttuğu bir anda –işte o anda– yanından bir şey uçtu, hafifçe dönerek Gregor’u sıyırdı ve önüne yuvarlandı. </st><st c="30679">Bir elmaydı bu; derken arkadan ikincisi geldi; Gregor korkudan olduğu yerde donakaldı, koşmaya devam etmesi boşunaydı, çünkü babası onu bombardımana tutmaya karar vermişti bir kere. </st><st c="30861">Dolabın üstündeki meyve tabağından aldığı elmaları ceplerine doldurmuş, hedef almaksızın atıyor, elmalar birbirini kovalıyordu. </st><st c="30989">Bu küçük, kırmızı elmalar elektriklenmiş gibi zemin üzerinde yuvarlanıyor, birbirlerine çarpıyorlardı. </st><st c="31092">Yavaşça fırlatılan bir elma Gregor’un sırtına çarptıysa da zarar vermeden yere düştü. </st><st c="31178">Hemen onun ardından gelen ise Gregor’un sırtına tam anlamıyla gömüldü; Gregor sanki yerini değiştirse bu olmadık, inanılmaz acı geçecekmiş gibi bulunduğu yerden sürünerek uzaklaşmaya çalıştı; ancak olduğu yere çakılmış gibiydi, tüm duyuları karmaşa içindeydi. </st><st c="31438">Gözlerini son defa araladığında odasının kapısının açıldığını ve çığlıklar atan kız kardeşinin önünden annesinin, üstünde sadece içlik gömleğiyle –baygınken rahat nefes alabilmesi için kız kardeşi annesinin üstünü soymuştu– kocasına doğru koştuğunu ve koşarken de bağları çözülen etekliklerin birbiri ardına üzerinden kayıp yere düştüğünü, onun ise etekliklerin üzerinden sendeleyerek kocasının kollarına atıldığını, ona sımsıkı sarıldığını, adeta onunla tek vücut olduğunu –burada Gregor’un görme yetisi artık zayıflamaya başlamıştı– elleriyle kocasının ensesine sarılarak Gregor’un hayatını bağışlaması için yalvardığını gördü. </st></span></p>
			<p><span><st c="32068">III</st></span></p>
			<p><span><st c="32071">Gregor’un bir aydan daha uzun bir süredir acısını çektiği ağır yarası –hiç kimsenin cesaret edip çıkaramadığı elma o günün anısı olarak sırtına gömülü kalmıştı– babasına bile, Gregor’un acınası ve iğrenç görüntüsüne rağmen ailenin bir bireyi olduğunu hatırlatmışa benziyordu, ona bir düşman gibi davranılmamalıydı, aksine, aile olmanın sorumluluğu gereği ona duyulan nefret bastırılmalı, sabredilmeliydi, yalnızca sabredilmeliydi.</st></span></p>
			<p><span><st c="32502">Gregor yarası nedeniyle hareket yeteneğini tümüyle kaybetmiş olsa da, odasında dolaşmak için yaşlı bir gazi gibi uzun zamana ihtiyaç duysa da –yukarılara tırmanması artık mümkün değildi–, durumunun kötüleşmesini unutturacak başka bir şey kazanmıştı, o da akşamları iki saat öncesinden gözlemeye başladığı oturma odası kapısının açılmasıydı, böylece Gregor odasının karanlığında, oturma odasından görünmez halde yata</st></span><span><st c="32918">rken, tüm ailesini ışığın aydınlattığı masa</st></span><span><st c="32962">da otururken izleyebiliyor ve kuşkusuz hepsinin onayıyla, eskiden olduğunun aksine konuşulanları dinleyebiliyordu.</st></span></p>
			<p><span><st c="33077">Tabii ki bu konuşmalar, Gregor’un bir zamanlar küçük otel odalarının nemli yataklarına yorgun ve bitkin bir halde yatmak zorunda olduğunda özlemini çektiği o canlı sohbetlere benzemiyordu. </st><st c="33267">Şimdilerde genelde uzun sessizlikler oluyordu. </st><st c="33314">Babası akşam yemeğinden kısa bir süre sonra koltuğunda uyumaya başlıyor, annesi ile kız kardeşi sessiz olmaları için birbirlerini uyarıyorlardı. </st><st c="33459">Annesi, lambanın altında iki büklüm bir halde bir modaevi için zarif iç çamaşırları dikiyordu; tezgâhtar olarak çalışmaya başlamış olan kız kardeşi ise ileride daha iyi bir iş bulabilmek umuduyla akşamları stenografi ve Fransızca öğreniyordu. </st><st c="33702">Babası bazen uyanıyor, sanki uyuduğunun farkında değilmiş gibi karısına, “Bugün daha ne kadar dikiş dikeceksin!” diyor, karısı ve kızı birbirlerine yorgun gülümserken tekrar uykuya dalıyordu.</st></span></p>
			<p><span><st c="33893">Babası bir tür inatçılıkla evdeyken de üniformasını çıkarmaya yanaşmıyordu; ropdöşambrı iş</st></span><span><st c="33984">e yaramaz bir halde askıda dururken, sanki </st></span><span><st c="34028">her an göreve hazır, amirinden gelecek bir emri bekliyormuş gibi tepeden tırnağa giyinmiş halde, olduğu yerde uyukluyordu. </st><st c="34151">Bu nedenle, başlangıçta da pek yeni olmayan üniforma annesinin ve kız kardeşinin gösterdikleri tüm özene rağmen kirlenmeye başlamıştı ve Gregor çoğu zaman tüm akşam yaşlı babasının rahatsız ama huzurlu bir halde içinde uyuduğu, üst üste lekelenmiş, sürekli silinmekten yaldızlı düğmeleri parlamış üniformasına bakıyordu.</st></span></p>
			<p><span><st c="34471">Saat onu vurur vurmaz annesi alçak sesle babasını uyandırıp yatağına gitmeye razı etmeye çalışıyordu, orada rahat uyumak imkânsızdı ve sabah altıda iş başı yapmak zorunda olan babasının iyi bir uykuya ihtiyacı vardı. </st><st c="34689">Fakat babası hizmetli olarak işe girdiğinden beri edindiği inatçılıkla her gece uyuyakalmasına rağmen biraz daha masada oturmak için ısrar ediyor, koltuğundan kalkıp yatağa gidene kadar diğerlerini epey uğraştırıyordu. </st><st c="34908">Gregor’un annesi ile kız kardeşi uyarılarla ne kadar üstelerlerse üstelesinler, on beş dakika boyunca yavaşça başını sallıyor, gözlerini açmıyor ve yerinden kalkmıyordu. </st><st c="35078">Annesi ko</st></span><span><st c="35087">lundan tutup sarsıyor, kulağına tatlı sözler fı</st></span><span><st c="35135">sıldıyor, kız kardeşi annesine yardım etmek için çalışmasını bırakıyordu fakat tüm bunlar işe yaramıyordu. </st><st c="35243">Babası koltuğuna daha da gömülüyordu. </st><st c="35281">Ancak iki kadın, iki yandan koluna girip onu kaldırmaya çalıştıklarında gözlerini açıyor, bir karısına, bir kızına bakıp “Bu nasıl yaşamak? </st><st c="35421">Yaşlı günlerimde göreceğim huzur bu mu olacaktı?” diyordu. </st><st c="35480">Sonra iki kadına yaslanarak, sanki kendini zor taşıyormuş gibi yavaş yavaş kalkıyor, kadınların onu yatak odasının kapısına kadar götürmelerine izin veriyor, kapıda onlarla vedalaşıp yalnız başına devam ediyor ama kısa bir süre sonra annesi dikişini, kız kardeşi ise kalemini çabucak bırakıyor ve ona yardım etmek için arkasından koşuyorlardı.</st></span></p>
			<p><span><st c="35823">Bu çalışmaktan bitmiş tükenmiş, yorgun düşmüş ailede kimin Gregor ile gereğinden fazla ilgilenecek zamanı vardı ki? </st><st c="35940">Evin masrafları her geçen gün biraz daha kısılıyordu; hizmetçi kıza yol verilmişti; iri kemikli, beyaz, gür saçlı bir gündelikçi kadın sabahları ve akşamları güç işleri görmek için geliyordu; geri kalan tüm işleri bir sürü dikişin yanında annesi yapıyordu. </st><st c="36197">Hatt</st></span><span><st c="36201">a bir akşam Gregor, satış fiyatları üzerine </st></span><span><st c="36246">sohbet edilirken annesi ile kız kardeşinin özel günlerde ve eğlencelerde büyük bir mutlulukla taktıkları aileden kalma mücevherleri bile sattıklarını öğrendi. </st><st c="36405">Fakat en büyük sıkıntıları, içinde bulundukları koşullar nedeniyle artık kendilerine çok büyük gelen evden taşınamamalarıydı çünkü Gregor’u nasıl taşıyacaklarını bilemiyorlardı. </st><st c="36583">Fakat Gregor, ailesinin taşınmama nedeninin sadece kendisi olmadığını sezdi, çünkü ailesi Gregor’u birkaç hava deliği olan bir kutuya koyup kolayca taşıyabilirdi; ailesini taşınmaktan alıkoyan asıl neden, hissettikleri yoğun umutsuzluk ve bütün akraba ve dost çevresinde kimsenin başına gelmeyen müthiş bir felakete uğradıkları düşüncesiydi. </st><st c="36925">Ailesi, dünyanın yoksul insanlardan beklediği her şeyi yerine getiriyordu; babası bankadaki küçük memurlara kahvaltı götürüyor, annesi yabancıların çamaşırları için didinip duruyor, kız kardeşi müşterilerin emirlerini yerine getirmek için tezgâhın arkasında oradan oraya koşturuyordu; fakat ailesinin gücü bundan fazlasına yetmiyordu. </st><st c="37260">Gregor annesiyle kız kardeşinin babasını yatağa götürüp geldiklerinde işleri</st></span><span><st c="37336">ni bırakarak birbirlerine sokulup neredeyse ya</st></span><span><st c="37383">nak yanağa oturduklarını gördüğünde ve annesi Gregor’un odasını işaret ederek “Oradaki kapıyı kapat Grete” dediğinde, annesi ile kız kardeşinin gözyaşları birbirine karışırken ya da kuru gözlerle masaya bakıp dururlarken Gregor yine karanlıkta kaldığında, sırtındaki yara henüz tazeymiş gibi sızlıyordu. </st></span></p>
			<p><span><st c="37688">Geceler ve günler boyu Gregor’un gözüne neredeyse hiç uyku girmedi. </st><st c="37756">Bazen kapının bir sonraki açılışında ailenin tüm işlerini eskiden olduğu gibi üstlendiğini düşünüyordu; uzun zaman sonra düşüncelerinde patron, şirket temsilcisi, yardımcılar, stajyerler, aklı kıt hizmetli, diğer şirketlerde çalışan iki-üç arkadaşı, taşradaki bir oteldeki oda hizmetçisi –sevimli, uçarı bir anı– şapka mağazasında çalışan ve Gregor’un ciddiyetle ama pek yavaş kur yaptığı kasiyer kız, hepsi yabancı ya da unutulmuş simalarla birbirine karışıyor, kendisine ya da ailesine yardımcı olmak yerine, hepsi ulaşılmaz oluyordu ve Gregor kaybolup gittiklerinde seviniyordu. </st><st c="38338">Sonra yine bir an geliyor, ailesi için endişelenmek istemiyor, kendisine bakan olmadığı için içi öfke doluyordu ve ca</st></span><span><st c="38455">nının ne çektiğini bilmemesine rağmen, kilere inip aç olmasa bile payına düşeni almayı kuruyordu kafasında. </st><st c="38564">Kız kardeşi artık Gregor’un neden hoşlanacağını düşünmeden sabahları ve öğlenleri işe gitmeden önce alelacele rasgele bir yemeği ayağıyla Gregor’un odasına itiyor, akşamları da ister sadece ucundan yenmiş ister –çoğu kez olduğu gibi– el sürülmemiş olsun, aldırmadan yemeği süpürgenin sapıyla çekip alıyordu. </st><st c="38872">Artık sadece akşamları yaptığı Gregor’un odasını toplama işini de çarçabuk bitiriyordu. </st><st c="38960">Duvarda kir izleri oluşmuştu, orada burada toz ve dışkı topakları duruyordu. </st><st c="39037">İlk zamanlarda Gregor, kız kardeşi içeri girdiğinde özellikle odanın en pis köşesine gidiyor, bu şekilde onu bu pislikten dolayı suçladığını göstermeye çalışıyordu. </st><st c="39202">Oysa Gregor orada haftalarca da dursa, kız kardeşinin değişeceği yoktu. </st><st c="39274">Etraftaki pisliği Gregor kadar o da görüyordu ama öylece bırakmaya karar vermişti. </st><st c="39357">Öte yan</st></span><span><st c="39364">dan ailesine Gregor’un odasının temizlenmesinin kendi görevi olduğunu hassasiyetle sezdirmişti. </st><st c="39461">Bir keresinde annesi sadece birkaç kova su harcayarak Gregor’un odasını bir güzel temizledi –o kadar nem Gregor’u hasta etmiş ve Gregor üzgün ve hareketsiz bir şekilde kanepenin üzerine uzanıp kalmıştı– ancak annesi yaptığından ötürü cezasız kalmadı. </st><st c="39712">Çünkü kız kardeşi Gregor’un odasındaki değişikliği fark edince hakarete uğramış gibi oturma odasına koştu, ellerini kaldırmış yalvaran annesine aldırmadan ağlama krizine tutuldu, annesi ve tabii ki koltuğundan korkuyla fırlayan babası önce şaşkınlık ve çaresizlikle bakakaldılar; ardından kavga koptu; babası sağa dönüp Gregor’un odasını temizleme işini kızına bırakmadığı için karısını suçladı, sola dönüp kızına bir daha asla Gregor’un odasını temizlememesini söyledi, annesi ise öfkeden gözü dönmüş kocasını yatak odasına sürüklemeye çalıştı; kız kardeşi ise hıçkırıklar içinde küçük yumruklarıyla masayı dövdü. </st><st c="40327">Gregor da kimsenin aklına kapıyı kapatmak gelmediği ve onun bu manzarayı görmesini, bu gürültüleri dinlemesini engellemediği için öfkeden yüksek sesle tısladı. </st></span></p>
			</div>
		<div id="charCountTotal" value="40487"></div></body>
</html>
