<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_24" id="calibre_pb_28"><span class="text_" xml:lang="tr">Orman Milisleri</span><span class="text_" xml:lang="tr"><br class="calibre2" /></span><span class="text_" xml:lang="tr"><br class="calibre2" /></span><span class="text_" xml:lang="tr"><br class="calibre2" />
   </span></p>

  <p class="block_17" xml:lang="tr">1</p>

  <p class="block_2"> </p>

  <p class="block_3"><span xml:lang="tr">Yuri Andreeviç</span><span xml:lang="tr">’</span><span xml:lang="tr">in partizanlar tarafından esir alınışının ikinci yı</span><span xml:lang="tr">lıydı. Bu tutsaklığın sınırlarını anlamak mümkün değildi. Gerçi kapalı bir yerde tutulmuyor, peşinde nöbetçiler dolanmıyordu. Ama Partizan ordusu sürekli hareket halindeydi.</span></p>

  <p class="block_18"><span xml:lang="tr">Yuri Andreeviç de her yere onlarla birlikte gidiyordu. Par</span><span xml:lang="tr">tizanlar, halkın arasına karıştıkları zaman onları diğerlerinden ayırmanın olanağı yoktu. Geçtikleri köy ve kasabalarda yerel</span> <span xml:lang="tr">halkın içinde hiç fark edilmezlerdi. Sanki bu bağımlılık, bu esa</span><span xml:lang="tr">ret durumu yokmuş, aslında doktor özgürmüş ama bu hakkını</span> <span xml:lang="tr">kullanmıyormuş gibi görünüyordu.</span></p>

  <p class="block_18"><span xml:lang="tr">Doktorun onlara bağımlı oluşu, mahkûmiyeti elle tutulup</span> <span xml:lang="tr">gözle görülmeyen, bir kuruntu, uyduruk bir şey gibi algılanan yaşamın diğer zorunlulukları gibiydi. Her ne kadar ortada zin</span><span xml:lang="tr">cir, nöbetçi, kalın duvarlar y</span><span xml:lang="tr">oksa da ve her ne kadar uyduruk</span><span xml:lang="tr">muş izlenimi verse de doktor özgür değildi.</span></p>

  <p class="block_18"><span xml:lang="tr">Üç kez kaçma girişiminde bulunmuş, üçünde de yakalan</span><span xml:lang="tr">mıştı. Gerçi çok kötü sonuçlar doğurmamıştı bu girişimleri ama ateşle oynamaktı. Bir daha tekrarlamadı. Komutan Liberi Miku</span><span xml:lang="tr">litsin ona değer veriyordu. Kendi çadırında yatırıyor, sohbetin</span><span xml:lang="tr">den hoşlanıyordu. Yuri Andreeviç milislerin komutanının ken</span><span xml:lang="tr">dine gösterdiği bu yakınlıktan boğuluyordu.</span></p>

  <p class="block_2"> </p>

  <p class="block_17" xml:lang="tr">2</p>

  <p class="block_2"> </p>

  <p class="block_3"><span xml:lang="tr">Bu sıralarda hemen hemen hiçbir yerde durmadan doğuya doğ</span><span xml:lang="tr">ru ilerliyorlardı. Zaman zaman bu yürüyüş Kolçak</span><span xml:lang="tr">’</span><span xml:lang="tr">ı Batı Sibir</span><span xml:lang="tr">ya</span><span xml:lang="tr">’</span><span xml:lang="tr">dan atmaya yönelik genel bir planın parçası gibi bir ruha bürünüyordu. Kimi zaman da Beyaz milislerin onları çembere alına girişimleriyle bir geri çekilmeye dönüyordu. Doktorun bu durumu anlaması uzun sürmüştü.</span></p>

  <p class="block_18"><span xml:lang="tr">İlerler ya da geri çekilirken geçtikleri yolun paralelindeki kasaba ve köylerin durumu savaşın gidişatına göre farklılık gös</span><span xml:lang="tr">teriyor, renkleri Beyaz ya da Kızıl oluyordu. Dışardan bakarak</span> <span xml:lang="tr">yönetimin hangi tarafta olduğunu anlamak nadiren mümkün</span><span xml:lang="tr">dü. Milisler köy ve kasabalardan geçerken bu yerleşim birimle</span><span xml:lang="tr">rinde en görünür şey, ordunun kendisi olurdu. Yolun kenarın</span><span xml:lang="tr">daki evler sanki toplaşıp yerin altına girerdi Üstlerine ayların çamuru yapışmış askerler, atlar, top ve tüfekler, her şey büyür, büyür ve evlerden daha kocaman olurdu.</span></p>

  <p class="block_18"><span xml:lang="tr">Bir keresinde bir kasabanın yakınlarından geçerken, Gene</span><span xml:lang="tr">ral Kappel</span><span xml:lang="tr">’</span><span xml:lang="tr">in</span><sup class="calibre3" xml:lang="tr"><sup class="noteref" id="back_note_69"><a class="calibre4" href="../Text/index_split_125.html#note_69" title="69">69</a></sup></sup> <span xml:lang="tr">çekilmesinden sonra ecza deposunda kalan İngi</span><span xml:lang="tr">liz ilaçlarını savaş ganimeti olarak almak üzere Yura</span><span xml:lang="tr">’</span><span xml:lang="tr">nın merke</span><span xml:lang="tr">ze gitmesi gerekmişti.</span></p>

  <p class="block_18"><span xml:lang="tr">Karanlık, yağmurlu bir gündü. Yalnızca iki renk hâkimdi</span> <span xml:lang="tr">kasabaya.</span> <span xml:lang="tr">Işık</span> <span xml:lang="tr">yansıyan yerler beyaz, diğerleri siyahtı. Yuri</span><span xml:lang="tr">’</span><span xml:lang="tr">nin içini de başka bir tona yer bırakmayacak şekilde bu basitliğin karası sarmıştı.</span></p>

  <p class="block_18"><span xml:lang="tr">Askeri birliklerin geçtiği yol, bozulmuş çamur deryasına dönmüştü. Birçok yerde ileri geçmeye olanak yoktu. Sokaklarda bir taraftan diğerine geçmek için bir hayli dolaşmak gerekiyor</span><span xml:lang="tr">du.</span> <span xml:lang="tr">Uygun</span> <span xml:lang="tr">bir yol bulmaya çalışan Yuri, Yuryatin</span><span xml:lang="tr">’</span><span xml:lang="tr">e gelirken tren</span><span xml:lang="tr">de birlikte seyahat ettikleri Pelagaya Tyagunova</span><span xml:lang="tr">’</span><span xml:lang="tr">yı gördü.</span></p>

  <p class="block_18"><span xml:lang="tr">Önce</span> <span xml:lang="tr">Pelagaya tanımıştı onu. Yuri karşı kaldırımdan ken</span><span xml:lang="tr">disine doğru gelen bu tanıdık yüzün kime ait olduğunu ilkten çıkaramamıştı. Kadının bakışları, konuşup konuşmamanın ka</span><span xml:lang="tr">rarsızlığını taşıyordu. Sonunda doktorun onu tanıdığını anlarsa</span> <span xml:lang="tr">konuşmaya karar verdi, olur da tanımazsa Pelagaya da görmez</span><span xml:lang="tr">likten gelecekti.</span></p>

  <p class="block_18"><span xml:lang="tr">Yuri bir anda Pelagaya</span><span xml:lang="tr">’</span><span xml:lang="tr">yı ve onunla beraber pek çok şeyi anımsadı. Kalabalık vagon, çalışma ordusuna götürülen mah</span><span xml:lang="tr">kûmlar, gardiyanlar, elleri kolları sepetlerle dolu yolcular geldi aklına. Bu tablonun ortasında da ailesi vardı.</span> <span xml:lang="tr">Uzun</span> <span xml:lang="tr">geçmişte ai</span><span xml:lang="tr">lecek yaptıkları yolculuğun ayrıntıları yüreğini acıyla doldurdu. Dayanılmaz derecede özlediği sevdiklerinin yüzleri canlı olarak gözlerinin önünde belirmişti. Başıyla Tyagunova</span><span xml:lang="tr">’</span><span xml:lang="tr">ya bir işaret ya</span><span xml:lang="tr">parak ilerde çamurların üstündeki taşlardan geçtiği yeri işaret</span> <span xml:lang="tr">etti. Kendisi de o tarafa doğru yürüdü.</span></p>

  <p class="block_18"><span xml:lang="tr">Pelagaya bir dolu şey anlattı ona. Yanlışlıkla iş ordusuna ya</span><span xml:lang="tr">zılan, aynı vagonda gittikleri genç Vasya</span><span xml:lang="tr">’</span><span xml:lang="tr">dan söz etti. Kendinin de bir süre Vasya</span><span xml:lang="tr">’</span><span xml:lang="tr">nın annesinin evinde kaldığını, orada güzel</span> <span xml:lang="tr">günler geçirdiğini anlattı. Ama diğer köylülerin onu yabancı sa</span><span xml:lang="tr">yarak içlerine almadıklarını, bu nedenle oradan ayrıldığından</span> <span xml:lang="tr">söz etti. Vasya</span><span xml:lang="tr">’</span><span xml:lang="tr">yla yakınlaştığını ima etmişlerdi. Bir kötülük ya</span><span xml:lang="tr">pacaklarından korkmuş, onun için daha fazla kalmamıştı. Kız</span> <span xml:lang="tr">kardeşi Olga Galuzina</span><span xml:lang="tr">’</span><span xml:lang="tr">n</span><span xml:lang="tr">ın</span> <span xml:lang="tr">yanında, onun yaşadığı şehre gitmiş</span><span xml:lang="tr">ti. Pritulyev</span><span xml:lang="tr">’</span><span xml:lang="tr">in burada olduğunu duyunca da kalkıp gelmişti ama söylenenlerin yalan olduğu anlaşılmıştı. O da bir iş bulmuş, resmi olarak yerleşip burada yaşamaya başlamıştı.</span></p>

  <p class="block_18"><span xml:lang="tr">Geçen zaman içinde iyi yürekli insanların başına bir dolu talihsizlik gelmişti. Yasalara karşı gelip yiyecek sakladıkları ge</span><span xml:lang="tr">rekçesiyle Vasyaların köyünü basmışlardı. Gelen haberlere göre</span> <span xml:lang="tr">Vasyalarm evi yanmış, akrabalarından ölenler olmuştu. Galuzinlerin evlerine ve bütün mallarına el konmuştu. Galiba Vlas</span> <span xml:lang="tr">Galuzin hapsedilmiş ya da öldürülmüştü. Yeğeninden haber alan yoktu. Kız kardeşi Olga yokluk çekmiş, aç kalmıştı. Şimdi bir tanıdıklarının yanında hizmetçilik yapıyordu.</span></p>

  <p class="block_18"><span xml:lang="tr">Tesadüfen Yuri</span><span xml:lang="tr">’</span><span xml:lang="tr">nin ilaçlara el koymaya gittiği eczane, Pelagaya</span><span xml:lang="tr">’</span><span xml:lang="tr">nın çalıştığı yerdi. Pelagaya</span> <span xml:lang="tr">dahil</span> <span xml:lang="tr">birçok insanın ekmek</span> <span xml:lang="tr">kapısı olan eczanenin boşalacak olması hayal kırıklığı yaratmış</span><span xml:lang="tr">tı. Ne var ki bunu değiştirmek doktorun elinde değildi. İlaçları</span> <span xml:lang="tr">alırken</span> <span xml:lang="tr">Tyagunova, Yuri</span><span xml:lang="tr">’</span><span xml:lang="tr">ye yardım etmek zorunda kaldı.</span></p>

  <p class="block_18"><span xml:lang="tr">Yük arabasını eczanenin arkasındaki deponun önüne çek</span><span xml:lang="tr">mişlerdi. Balya balya ilaçlar, örgülü hasır şişeler, kutular taşını</span><span xml:lang="tr">yordu. Yüklemeyi izleyen insanlar gibi eczacının yaşlı, uyuz atı</span> <span xml:lang="tr">da ahırdan hüzünle bu manzaraya bakıyordu. Yağmurlu gün</span> <span xml:lang="tr">sona ermek üzereydi. Gökyüzündeki bulutlar biraz açılmıştı. Bulutların arasına sıkışmış güneş ışığı kısa aralıklarla kendini gösteriyordu. Ardından battı. Koyu tunç rengi avluda ışık huz</span><span xml:lang="tr">melerinin, iç karartıcı sarı renkli gübre çamurunda bıraktığı ışıltılar kaldı sadece. Rüzgâr dokunmadı bu manzaraya. Gübre birikintisi ağırlığından</span> <span xml:lang="tr">kıpırdamıyordu. Ama yolda birikmiş su birikintileri rüzgâra kapılıp sülfürle karıştılar.</span></p>

  <p class="block_18"><span xml:lang="tr">Milis Birliği en derin göletlerin, çukurların etrafından do</span><span xml:lang="tr">laşıp yolları aşarak ilerliyor, ilerliyordu. El koydukları ilaçların içinden koca bir şişe kokain çıkmıştı. Partizanların başı son za</span><span xml:lang="tr">manlarda kokain çekmeye alışmıştı.</span></p>

  <p class="block_2"> </p>

  <p class="block_17" xml:lang="tr">3</p>

  <p class="block_2"> </p>

  <p class="block_3"><span xml:lang="tr">Yuri</span><span xml:lang="tr">’</span><span xml:lang="tr">nin h</span><span xml:lang="tr">er zaman işi başından aşkındı. Kış boyu tifüs, yazın da dizanteri salgınıyla uğraşmıştı. Ayrıca, özellikle çatışmaların hız kazandığı günlerde yaralanmalar oluyordu.</span></p>

  <p class="block_18"><span xml:lang="tr">Sık geri çekilmelerine ve başarısız olmalarına karşın, köylü</span> <span xml:lang="tr">ayaklanmalarının yaşandığı yerlerden, düşman kamplarından</span> <span xml:lang="tr">kaçanlar artan bir şekilde onlara katılıyordu. Doktorun parti</span><span xml:lang="tr">zanlarla olduğu bu yaklaşık iki yıl içinde ordudaki insan sayısı</span> <span xml:lang="tr">on kat artmıştı. Liberi Mikulitsin</span><span xml:lang="tr">’</span><span xml:lang="tr">in Krestovozdvijenski</span><span xml:lang="tr">’</span><span xml:lang="tr">deki gizli toplantıda abartarak söylediği sayıya artık gerçekten ulaşılmıştı.</span></p>

  <p class="block_18"><span xml:lang="tr">Yuri Andreeviç</span><span xml:lang="tr">’</span><span xml:lang="tr">in, tecrübeli birkaç hastabakıcı yardımcısı</span> <span xml:lang="tr">vardı. Sağ kolu konum</span><span xml:lang="tr">un</span><span xml:lang="tr">dakilerden biri bir Macar komünist, esir düşen askeri doktor Kereni Layoş</span><span xml:lang="tr">’</span><span xml:lang="tr">tu. Ona kısaca Yoldaş Layuş diyorlardı. Diğeri de sivil hayatında da hastabakıcılık yapan Hırvat Angelyar</span><span xml:lang="tr">’</span><span xml:lang="tr">dı. O da Avusturya tarafından savaş esiriydi.</span> <span xml:lang="tr">Yuri Macar</span><span xml:lang="tr">’</span><span xml:lang="tr">la Almanca anlaşıyordu, Slav kökenli olan Layoş</span><span xml:lang="tr">’</span><span xml:lang="tr">la</span> <span xml:lang="tr">bu yüzden sorun yaşamıyordu. Hırvat ise biraz Rusça anlıyordu.</span></p>

  <p class="block_2"> </p>

  <p class="block_17" xml:lang="tr">4</p>

  <p class="block_2"> </p>

  <p class="block_3"><span xml:lang="tr">Uluslararası Kızılhaç anlaşmasına göre askeri doktorların ve sağlık hizmetlilerinin sila</span><span xml:lang="tr">h</span> <span xml:lang="tr">taşıması ve çatışmalara katılmaları</span> <span xml:lang="tr">yasaktı. Ancak bir keresinde istemeden de olsa bu kuralı çiğne</span><span xml:lang="tr">mesi gerekmişti. Bir kuşatma sırasında açık arazide çatışmanın ortasında kendini bulmuş savaşın kaderini paylaşıp silah kul</span><span xml:lang="tr">lanması gerekmişti.</span></p>

  <p class="block_18"><span xml:lang="tr">Partizan birliğiyle or</span><span xml:lang="tr">m</span><span xml:lang="tr">anın kenarındayken ateş altında</span> <span xml:lang="tr">kaldıklarında doktorla muhabereci yere yatmıştı. Arkalarında</span> <span xml:lang="tr">sık bir orman, önlerinde uçsuz bucaksız tarlalar vardı. Beyaz</span><span xml:lang="tr">lar korunacak hiçbir köşesi olmayan bu açık alandan saldırıya</span> <span xml:lang="tr">geçmişti. Gittikçe yaklaşıyorlardı. Doktor gayet iyi görüyordu onları, her birinin yüzünü seçebiliyordu. Bunlar başkentli, as</span><span xml:lang="tr">kerlikle ilgisi olmayan ailelerin genç çocuklarıyla yedek sınıf</span><span xml:lang="tr">tan askere alınan biraz daha büyük insanlardı. Ama ilk göze çarpanlar, daha üniversite eğitimlerinin ilk yılında ya da lise</span><span xml:lang="tr">nin son sınıfında okuyan ve gönüllü olarak askere yazılan genç</span><span xml:lang="tr">lerdi.</span></p>

  <p class="block_18"><span xml:lang="tr">Doktor hiçbirini tanımıyordu. Ama hemen yarısının yüzü</span> <span xml:lang="tr">daha önce gördüğü, bildiği biriymiş gibi tanıdık geliyordu. Eski okul arkadaşlarını anımsatmıştı bu genç yüzler ona. Belki de on</span><span xml:lang="tr">ların küçük kardeşleriydiler. Daha yaşlıca olanları eski günlerde</span> <span xml:lang="tr">bir tiyatroda görmüş, sokakta karşılaşmış olabilirdi. Etkileyici, güçlü yapıları tanıdık gelmişti.</span></p>

  <p class="block_18"><span xml:lang="tr">Kendilerine özgü görev anlayışı, onları gereksiz bir cesare</span><span xml:lang="tr">tin içine sokmuştu. Askeri eğitim almışların önüne geçiyor, az</span> <span xml:lang="tr">sayıda da olsa siper olarak kullanabilecekleri çalılara, çukurluk</span><span xml:lang="tr">lara hiç itibar etmeden, dimdik</span> <span xml:lang="tr">bedenleriyle tehlikeye meydan okurcasına ilerliyorlardı. Partizanların kurşunları neredeyse hepsinin başına isabet ediyordu.</span></p>

  <p class="block_18"><span xml:lang="tr">Beyazların ilerlediği açık, geniş tarlanın ortasında yanmış bir ağaç vardı. Belki yıldırım düşmesinden belki de çetelerin yaktığı ateşten ya da önceki savaşlardan yanıp kurumuştu. Gönüllülerin</span> <span xml:lang="tr">her biri bu ağacın yanından geçerken bir an duraklıyordu. Kuru gövdeyi kendine siper ederek daha güvenli ateş etme arzusuyla kısa bir mücadeleden sonra, bu cazip fikri kafasından atıyor ve yoluna devam ediyordu.</span></p>

  <p class="block_18"><span xml:lang="tr">Partizanların cephanesi sınırlıydı. Dikkatli kullanmaları gerekiyordu. Yakın mesafeden ve karşıdan gelen düşman sayısı kadar tüfekle ateş edilmesi emred</span><span xml:lang="tr">ilmişti. Doktor silahsız olarak</span> <span xml:lang="tr">yerde yatmış çarpışmanın gidişatını izliyordu. Yüreği kahra</span><span xml:lang="tr">manca ölen çocuklardan yanaydı. Bütün kalbiyle onların başarı</span><span xml:lang="tr">sını istiyordu. Bunlar aile ortamına alışkın çocuklardı. Yuri</span><span xml:lang="tr">’</span><span xml:lang="tr">nin ruhuna, aldığı eğitime, ahlaki birikimine, anlayışına uyan ailele</span><span xml:lang="tr">rin çocukları. Aklından kalkıp onlara doğru koşmak, teslim olup böylelikle de kurtulmak geçiyordu. Ama bir adım bile atması</span> <span xml:lang="tr">riskliydi, tehlikelerle doluydu.</span></p>

  <p class="block_18"><span xml:lang="tr">Daha tarlanın ortasına varıp da ellerini havaya kaldırama</span><span xml:lang="tr">dan iki taraftan da ateş altında kalabilir, göğsünden ve sırtı</span><span xml:lang="tr">n</span><span xml:lang="tr">dan vurulabilirdi. Partizanlar ihanet ettiği, öbürleri de bu ha</span><span xml:lang="tr">reketinin nedenini anlamadıkları için cezalandırırlardı. Benzer durumlar daha önce de başına geldiğinde bütün yapabilecekle</span><span xml:lang="tr">rini değerlendirmiş, sonunda kurtuluş planlarının gerçekleşe</span><span xml:lang="tr">meyeceğini anlamıştı. Sonunda, bu defa da ikircikli düşünceleri</span> <span xml:lang="tr">kafasından kovdu ve başı çarpışma alanına dönük, yüzükoyun, silahsız yatmaya devam etti.</span></p>

  <p class="block_18"><span xml:lang="tr">Öte</span> <span xml:lang="tr">yandan bütün acımasızlığıyla süren çarpışmaları eli kolu bağlı izlemek dayanılmaz bir şeydi ve insanüstü bir gayret gerektiriyordu. Konunun kendi iradesi dışında onu burada tutan partizanlara olan bağlılığı ya da kendini savunmasıyla ilgisi yok</span><span xml:lang="tr">tu, asıl mesele etrafında oynanan, kurallara bağlılıkla ifade edi</span><span xml:lang="tr">len oyunu izliyor olmasındaydı. Bu kurallara karşıydı ve onların pasif bir izleyicisi olmak istemiyordu. Tıpkı diğerlerinin yaptığı gibi onun da bir şey yapması gerekiyordu. Çarpışma sürüyordu. Onların tarafına, birlikte olduğu insanlara ateş ediliyordu. Karşı</span> <span xml:lang="tr">ateş açmak lazımdı.</span></p>

  <p class="block_18"><span xml:lang="tr">Yanında uzanan muhabereci titreme nöbetinin ardından birden hareketsizleştiğinde Yuri Andreeviç sürünerek iyice as</span><span xml:lang="tr">kerin yanına yanaştı, çantasını çıkardı, sonra tüfeğini alıp eski yerine döndü ve bir daha, bir daha ateş etti. Acıma duygusu,</span> <span xml:lang="tr">sempati duyduğu gençlere ateş açmasına izin vermedi. Aptalca</span> <span xml:lang="tr">ve bayram eğlencesi gibi havaya ateş açmaksa onun amacına ters düşerdi. Sonunda uygun anı bekleyip, hedef noktasıyla arasın</span><span xml:lang="tr">da kimse olmadığı zaman kurumuş ağaç gövdesine ateş etmeye</span> <span xml:lang="tr">başladı. Ağacı üstünde numaralar olan hedef tahtası yapmıştı kendine. Nasıl yapacağını hiç hesap etmesine gerek olmadan, tüfeği kurup tetiği çekiyor ve düzenekte beklenmedik bir terslik</span> <span xml:lang="tr">olmasına imkân tanımadan, eski nişancılığının rahatlığıyla ölü</span> <span xml:lang="tr">ağacın sarkmış kuru dallarına ateş ediyordu.</span></p>

  <p class="block_18"><span xml:lang="tr">Sonra kötü bir şey oldu! Doktor ne kadar kimseyi vurma</span><span xml:lang="tr">mak için çaba gösterse de, kendine hedef olarak seçtiği ağaçla</span> <span xml:lang="tr">arasına girenler oluyordu. Sonunda tam tetiğe bastığı anda, bir</span><span xml:lang="tr">birlerinin peşi sıra yürüyen birkaç kişi ateş hattında belirdi. İki asker yaralanmış, üçüncü kadersiz ise ağacın hemen yanına can</span><span xml:lang="tr">sız uzanmıştı.</span></p>

  <p class="block_18"><span xml:lang="tr">Nihayet saldırının faydasızlığını kavrayan Beyazların ko</span><span xml:lang="tr">mutanı geri çekilme emri verdi.</span></p>

  <p class="block_18"><span xml:lang="tr">Partizanların sayısı azdı. Asıl kuvvetleri yürüyüş halindey</span><span xml:lang="tr">di. Diğer küçük bir grup ise başka bir cepheye destek vermeye gitmişti. Sayılarının azlığını belli etmemek için geri çekilen Be</span><span xml:lang="tr">yazları takip etmediler.</span></p>

  <p class="block_18"><span xml:lang="tr">Hastabakıcı Angelyar yanına aldığı iki sağlık eriyle çarpış</span><span xml:lang="tr">ma alanına geldi. Yanlarında sedye de getirmişlerdi. Yuri yaralı</span><span xml:lang="tr">larla ilgilenmelerini emretti. Kendi de hareketsiz yatan muhaberatçının yanına gitti. Belki nefes alıyordur, yaşama döndürmek</span> <span xml:lang="tr">mümkün olur diye küçük bir umut vardı içinde. Ama çoktan ölmüştü. Yuri bundan tam olarak emin olabilmek için gömleği</span><span xml:lang="tr">nin önünü açıp kalbini dinledi. Atmıyordu. Boynunda bir muska asılıydı. Yuri çıkarttı onu. Bez parçasına sarılı kenarları iyice yıp</span><span xml:lang="tr">ranmış, üstündeki yazılar solmuş katlı küçük bir kâğıt çıktı için</span><span xml:lang="tr">den. Yuri neredeyse parçalanmak üzere olan kâğıdı geri katladı.</span></p>

  <p class="block_18"><span xml:lang="tr">Üstünde</span> <span class="text_2" xml:lang="tr">Kutsal Kitap</span><span class="text_2" xml:lang="tr">’</span><span class="text_2" xml:lang="tr">ın,</span> <span xml:lang="tr">insanları her türlü tehlikeden koru</span><span xml:lang="tr">duğuna inanılan doksan birinci mezmurdan bir parça yazılıydı. Halk arasında çok iyi bilinen bu dua, ağızdan ağıza yayılırken</span> <span xml:lang="tr">biraz değişikliğe uğramıştı. Ama kâğıtta yazan kilise metninden alınmış ve çok düzgün el yazısıyla yazılmıştı:</span> <span xml:lang="tr">“</span><span xml:lang="tr">Yüceler Yücesi</span><span xml:lang="tr">’</span><span xml:lang="tr">nin barınağında oturan, Her Şeye Gücü Yeten</span><span xml:lang="tr">’</span><span xml:lang="tr">in gölgesinde barınır.</span> <span xml:lang="tr">Ne gecenin dehşetinden korkarsın, ne gündüz uçan oktan, beni</span> <span xml:lang="tr">sevdiği için</span> <span xml:lang="tr">‘</span><span xml:lang="tr">Onu kurtaracağım</span><span xml:lang="tr">’</span> <span xml:lang="tr">diyor Rab, beni iyi tanıdığı için,</span> <span xml:lang="tr">ona kale olacağım. Sıkıntıda onun yanında olacağım, kurtarıp</span> <span xml:lang="tr">yücelteceğim onu.</span><span xml:lang="tr">”</span></p>

  <p class="block_18"><span xml:lang="tr">Duanın mucizevi bir gücü olduğuna ve mermilerden koru</span><span xml:lang="tr">duğuna inanılıyordu.</span> <span xml:lang="tr">İmparatorluk</span> <span xml:lang="tr">dönemindeki savaşlarda da askerler kötülüklerden korunmak için bu duayı üstlerinde taşır</span><span xml:lang="tr">larmış. Aradan bir hayli zaman geçtikten sonra tutuklular bunu elbiselerine dikmeye başlamışlar, mahkûmlar geceleri sorguya</span> <span xml:lang="tr">çağrıldıklarında gene bu duadan güç alırmış.</span></p>

  <p class="block_18"><span xml:lang="tr">Ölen muhaberecinin yanından ayrılan Yuri, meydanı geçip,</span> <span xml:lang="tr">vurduğu genç Beyaz askerin yanına geldi. Gencin masumiyeti</span> <span xml:lang="tr">ve geçmiş acıları yüzünden okunuyordu.</span> <span xml:lang="tr">“</span><span xml:lang="tr">Neden onu öldür</span><span xml:lang="tr">düm?</span><span xml:lang="tr">”</span> <span xml:lang="tr">diye düşündü doktor. Delikanlının önünü açıp kaputunu</span> <span xml:lang="tr">iki yana genişçe yaydı. Astarda özenle, sevgi dolu bir el tarafın</span><span xml:lang="tr">dan işlenmiş, büyük olasılıkla bu kişi annesiydi, bir yazı vardı: Seryeja Rantseviç. Ölü askerin adı ve soyadıydı bu. Gömleğinin</span> <span xml:lang="tr">yakasının içinden zincire takılı bir haç, madalyon ve bir de kü</span><span xml:lang="tr">çük altın bir kutu ya da plakaya benzer bir şey dışarı çıkmıştı.</span> <span xml:lang="tr">Kutunun sanki minik bir vidayla sabitlenmiş kapakçığı vardı.</span> <span xml:lang="tr">Yarı kapalıydı. İçinden bir kâğıt parçası görünüyordu. Onu eli</span><span xml:lang="tr">ne aldığında doktor gözlerine inanamadı. Bu da doksan birinci</span> <span xml:lang="tr">m</span><span xml:lang="tr">ezmurdu. Tek fark bu kitap harfleriyle</span><sup class="calibre3" xml:lang="tr"><sup class="noteref" id="back_note_70"><a class="calibre4" href="../Text/index_split_126.html#note_70" title="70">70</a></sup></sup> <span xml:lang="tr">yazılmıştı. O sırada Seryoja</span><span xml:lang="tr">’</span><span xml:lang="tr">nın inleyerek hafifçe kımıldadığım gördü. Delikanlı ya</span><span xml:lang="tr">şıyordu. Daha sonra anlaşılacağı üzere yarası hafifti. Kurşun an</span><span xml:lang="tr">nesinin ona verdiği altın madalyonu sıyırmış, böylelikle hayatı</span> <span xml:lang="tr">kurtulmuştu. Ama şimdi bu baygın yatan delikanlıyı ne yapa</span><span xml:lang="tr">caktı?</span></p>

  <p class="block_18"><span xml:lang="tr">Savaşın her iki tarafının da acımasızlığın sınırını kaybettik</span><span xml:lang="tr">leri bir dönemdi. Esir alınanları gidecekleri yere varmadan öl</span><span xml:lang="tr">dürüyor, yaralılarıysa, taşımaya bile gerek görmeden yattıkları yerde hallediyorlardı. Sürekli yeni katılan birileri ya da eskilerin içinden ayrılanlar, düşman tarafına geçenler</span> <span xml:lang="tr">olduğundan orman milislerinin askeri ekibi sürekli değişiyordu. Bu durumda, sırla</span><span xml:lang="tr">rını çok iyi saklamaları koşuluyla, Seryoja</span><span xml:lang="tr">’</span><span xml:lang="tr">yı aralarına yeni katı</span><span xml:lang="tr">lan bir asker olarak göstermek olabilirdi.</span></p>

  <p class="block_18"><span xml:lang="tr">Düşüncesini gerçekleştirebilmek için Angelyar</span><span xml:lang="tr">’</span><span xml:lang="tr">dan yardım</span> <span xml:lang="tr">isteyen Yuri, ölen muhaberecinin giysilerini çıkarıp hâlâ baygın</span> <span xml:lang="tr">olan Seryoja</span><span xml:lang="tr">’</span><span xml:lang="tr">ya giydirdi. Her ikisinin de özenli bakımı sonucun</span><span xml:lang="tr">da delikanlı kısa sürede toparlandı. Kızıllarla savaşmaya devam edeceğini kurtarıcılarından gizlememesine rağmen, tam olarak iyileştiğinde bir kolayını bulup delikanlıyı özgür bıraktılar.</span></p>

  <p class="block_2"> </p>

  <p class="block_17" xml:lang="tr">5</p>

  <p class="block_2"> </p>

  <p class="block_3"><span xml:lang="tr">Sonbaharda milisler, üç tarafında dalgalarıyla kıyılarını aralık</span><span xml:lang="tr">sız döven, coşkun nehirlerin aktığı, yüksekçe bir tepelikteki or</span><span xml:lang="tr">manda kamp kurmuşlardı. Buraya Lisıy Burnu deniyordu.</span></p>

  <p class="block_18"><span xml:lang="tr">Partizanlardan önce, Kappel</span><span xml:lang="tr">’</span><span xml:lang="tr">in ordusu geçen kışı burada geçirmişti. Kendi çabaları ve çevre köylerde yaşayanların yar</span><span xml:lang="tr">dımıyla ormanı düzenlemişler, bahar gelince de her şeyi bıra</span><span xml:lang="tr">kıp gitmişlerdi. Kazdıkları siperleri, yaptıkları barınakları şim</span><span xml:lang="tr">di partizanlar kullanıyordu. Liberi kendine ayırdığı barınağı doktorla paylaşıyordu. Son iki gecedir durmadan konuşuyor, Yuri</span><span xml:lang="tr">’</span><span xml:lang="tr">nin uyumasına fırsat vermiyordu.</span></p>

  <p class="block_18"><span xml:lang="tr">“</span><span xml:lang="tr">Benim saygıdeğer büyüğüm, değerli pederim şimdilerde</span> <span xml:lang="tr">ne yapıyor acaba, çok merak ediyorum.</span><span xml:lang="tr">”</span></p>

  <p class="block_18"><span xml:lang="tr">İçini çeken doktor,</span> <span xml:lang="tr">“</span><span xml:lang="tr">Tanrım, bu alaycı tavra hiç dayanamıyo</span><span xml:lang="tr">rum</span><span xml:lang="tr">”</span> <span xml:lang="tr">d</span><span xml:lang="tr">edi kendi kendine.</span> <span xml:lang="tr">“</span><span xml:lang="tr">Babasının kopyası aslında!</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Önceki sohbetlerimizden anladığım kadarıyla Averkin Mikulitsin</span><span xml:lang="tr">’</span><span xml:lang="tr">i iyi tanıyorsunuz. Hem, onunla ilgili izlenimlerini</span><span xml:lang="tr">zin olumlu olduğunu sanıyorum. Ha, sayın bayım, ne dersiniz,</span> <span xml:lang="tr">öyle mi?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Liberi Averkiyeviç, bildiğiniz gibi yarın seçim toplantısı ya</span><span xml:lang="tr">pılacak. Kaçak içki yapanların duruşması da çok yakında. Yar</span><span xml:lang="tr">dımcılarımla birlikte mahkemeye gerekli belgeleri hazırlamam gerekiyor. Yarın bu amaçla toplanacağız. İki gecedir gözüm</span><span xml:lang="tr">ü</span> <span xml:lang="tr">kırpmadım. Bu sohbetimizi ertelesek diyorum. Biraz acıyın lüt</span><span xml:lang="tr">fen.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Yok, şimdi olmaz, Averkin Mikulitsin</span><span xml:lang="tr">’</span><span xml:lang="tr">den konuşmak istiyo</span><span xml:lang="tr">rum. Benim ihtiyar için neler söyleyebilirsiniz?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bir kere babanız daha genç, Liberi Averkiyeviç. Neden</span> <span xml:lang="tr">onun hakkında böyle konuşuyorsunuz? Şimdi sizi yanıtlayayım.</span> <span xml:lang="tr">Size pek çok kez sosyalizmin kendi içindeki sınırlarını pek de</span> <span xml:lang="tr">iyi anlamadığımı söyledim, Bolşeviklerle diğerleri arasında bir</span> <span xml:lang="tr">fark göremiyorum. Babanız Rusya</span><span xml:lang="tr">’</span><span xml:lang="tr">nın bu çalkantı ve kargaşa</span> <span xml:lang="tr">dönemini borçlu olduğu insanlardan biri. Tip ve karakter olarak</span> <span xml:lang="tr">devrimin tam bir temsilcisi. Bana kalırsa Rusya bir mayalanma</span> <span xml:lang="tr">sürecine girmekte ve babanız Averkin Mikulitsin bu mayalanma</span> <span xml:lang="tr">başlangıcının temsilcisi.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bu sözlerinizle övdünüz mü, yerdiniz mi?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Lütfen, bir kez daha rica ediyorum, bu tartışmayı başka bir zaman yapalım. Söylemek istediğim bir şey daha var, kokain</span> <span xml:lang="tr">konusuna dikkat edin, son zamanlarda ölçüyü kaçırıyorsunuz.</span> <span xml:lang="tr">Keyfi davranıp stoklarımdan bile kullanıyorsunuz. Başka amaç</span><span xml:lang="tr">lar için alıyorsunuz. Kokainin zehir olduğunu ve sağlığınızdan</span> <span xml:lang="tr">benim sorumlu olduğumu söylemiyorum bile.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Dünkü derste gene yoktunuz değil mi? Cahil nineler, örümcek kafalı burjuvalar gibi toplumsal damarlarınız dumura uğramış sizin. Doktorsunuz, hem de bir hayli okumuşluğunuz var, bence kendiniz de bir şeyler yazıyorsunuz. Peki açıklayın</span> <span xml:lang="tr">bana, bunları nasıl bağdaştırıyorsunuz?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Nasıl olduğunu bilmiyorum. Bağdaştırılamaz herhalde, ya</span><span xml:lang="tr">pacak bir şey yok. Acınacak haldeyim.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Alçakgönüllülük gururdan daha üstündür. Böyle ince ince</span> <span xml:lang="tr">alay edeceğinize, kibrinizin yersiz olduğunu kabul edip eğitim programımızı inceleseniz daha iyi olur.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Tanrı sizi bildiği gibi yapsın Liberi Averkeviç! Kibir bunun</span> <span xml:lang="tr">neresinde? Sizin eğitim çalışmalarınıza saygı duyuyorum. So</span><span xml:lang="tr">runlar gündemde tekrarlanıyor. Okudum ben. Askerlerin mane</span><span xml:lang="tr">vi olarak eğitilmesi konusundaki görüşlerinizi biliyorum. Çok da beğeniyorum. Halk ordularının savaşı ve yoldaşlara ilişkin</span> <span xml:lang="tr">söyledikleriniz, korumasız ve zayıf insanlara, kadınlara nasıl davranılması gerektiği konusundaki düşünceleriniz, dürüstlük</span> <span xml:lang="tr">ve namus kavramlarına yaklaşımınız, bunların hepsi Duhabor</span><span xml:lang="tr">ların</span><sup class="calibre3" xml:lang="tr"><sup class="noteref" id="back_note_71"><a class="calibre4" href="../Text/index_split_127.html#note_71" title="71">71</a></sup></sup> <span xml:lang="tr">felsefesini anımsatıyor. Tolstoy</span><span xml:lang="tr">’</span><span xml:lang="tr">un yaklaşımının izlerini</span> <span xml:lang="tr">görmek mümkün. Bu olgun bir varoluş rüyası. Gençliğim bu</span> <span xml:lang="tr">idealle doluydu. Bunlarla nasıl dalga geçebilirim? Ama, öncelik</span><span xml:lang="tr">le şunu belirtmek isterim, Ekim</span><span xml:lang="tr">’</span><span xml:lang="tr">den itibaren anlaşıldığı şekliyle,</span> <span xml:lang="tr">mükemmelleşme görüşü beni hiç tatmin etmiyor. Çünkü, yaşa</span><span xml:lang="tr">nanlar ideal olana ulaşmaktan çok uzak. Mükemmelleşme adına</span> <span xml:lang="tr">oluk oluk kan akıyor, amaca ulaşmak için kullanılan araçlar ma</span><span xml:lang="tr">alesef uygun değil.</span></p>

  <p class="block_18"><span xml:lang="tr">Son olarak da şunu söyleyeyim, bence en önemlisi, şu yaşa</span><span xml:lang="tr">mı düzeltme lafını duyduğum zaman çileden çıkıyorum, ümit</span><span xml:lang="tr">sizliğe kapılıyorum. Yaşamı düzeltmekmiş! Yaşamı bir kez bile</span> <span xml:lang="tr">anlamayan, ruhunu hissedip özünü kavramayan insanlar ancak böyle bir yaklaşımda olabilirler. Onlar için varoluş, bir dokunuşla</span> <span xml:lang="tr">iyileştiremedikleri, üstünde çalışmalarına muhtaç bir malzeme,</span> <span xml:lang="tr">sadece kaba bir yığın. Oysa yaşam hiçbir zaman bir malzeme, bir materyal olamaz. Bilmek istersiniz diye söylüyorum: Yaşam sü</span><span xml:lang="tr">rekli olarak kendi kendini yeniler, bizim akıldan yoksun teorile</span><span xml:lang="tr">rimize ihtiyacı yoktur. Dur durak bilmeden kendini düzenleyen başlangıçlar yapar.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Gene de söylüyorum doktor, bizim toplantılarımıza gelip de oradaki mükemmel insanlarla sohbet ederseniz, moraliniz düzelir. Bozuk olduğunu anlıyorum. Böyle melankolik düşün</span><span xml:lang="tr">celerden kurtulursunuz. Nedenini anlıyorum, tabii. Bizi sıkıştır</span><span xml:lang="tr">dıklarını düşünüyorsunuz, önümüzdeki günlerin aydınlığa çı</span><span xml:lang="tr">kacağına inanmıyorsunuz. Ama dostum, paniğe asla gerek yok. Daha korkunç olaylar gördüm ben, hem de doğrudan benimle ilgili olanları yaşadım, şimdilik onları devre dışı bıraktım ama hiçbir şeyi unutmuş değilim. Bizim başarısızlıklarımız gelip ge</span><span xml:lang="tr">çici. Kolçak</span><span xml:lang="tr">’</span><span xml:lang="tr">ın sonu kaçınıl</span><span xml:lang="tr">m</span><span xml:lang="tr">az. Unutmayın bu sözlerimi. Göre</span><span xml:lang="tr">ceksiniz. Biz kazanacağız.</span> <span xml:lang="tr">Üzmeyin</span> <span xml:lang="tr">kendinizi.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Yok, bunun başka bir örneği olamaz</span><span xml:lang="tr">”</span> <span xml:lang="tr">diye düşündü dok</span><span xml:lang="tr">tor.</span> <span xml:lang="tr">“</span><span xml:lang="tr">Nasıl da çocukça düşünceler bunlar! Ne kadar sığ! Sürekli</span> <span xml:lang="tr">görüşlerimizin farklılığını anlatmaya çalışıyorum. Beni kaçırıp</span> <span xml:lang="tr">getirdi buraya, zorla tutuyor yanında, sonra da kalkıp başarısızlıklar</span><span xml:lang="tr">ın</span><span xml:lang="tr">a üzülmememi, planlarıyla, ümitleriyle</span> <span xml:lang="tr">cesaretlen</span><span xml:lang="tr">m</span><span xml:lang="tr">emi</span> <span xml:lang="tr">söylüyor. Ne kadar kör gözü! Onun gözünde, devrimin çıkarla</span><span xml:lang="tr">rıyla güneş sisteminin varlığı arasında bir fark yok.</span><span xml:lang="tr">”</span></p>

  <p class="block_18"><span xml:lang="tr">Yuri Andreeviç kasılmıştı. Cevap vermedi, yalnızca omuz silkti. Ne kadar saklamaya çalışsa da Liberi</span><span xml:lang="tr">’</span><span xml:lang="tr">nin saflığı sabrını taşırmıştı, kendini güçlükle tutuyordu. Bu hali Liberi</span><span xml:lang="tr">’</span><span xml:lang="tr">nin gözün</span><span xml:lang="tr">den kaçmadı.</span></p>

  <p class="block_18"><span xml:lang="tr">“</span><span xml:lang="tr">Jupiter, kızdın sen, demek ki haksızsın</span><span xml:lang="tr">”</span> <span xml:lang="tr">dedi.</span></p>

  <p class="block_18"><span xml:lang="tr">“</span><span xml:lang="tr">Anlayın, anlayın artık lütfen. Yok</span> <span xml:lang="tr">‘</span><span xml:lang="tr">Jupiter</span><span xml:lang="tr">’</span><span xml:lang="tr">, yok</span> <span xml:lang="tr">‘</span><span xml:lang="tr">panik yap</span><span xml:lang="tr">ma</span><span xml:lang="tr">’</span><span xml:lang="tr">, yok</span> <span xml:lang="tr">‘</span><span xml:lang="tr">a</span><span xml:lang="tr">’</span><span xml:lang="tr">yı istiyorsan, b</span><span xml:lang="tr">’</span><span xml:lang="tr">yi de yapmalısın</span><sup class="calibre3" xml:lang="tr"><sup class="noteref" id="back_note_72"><a class="calibre4" href="../Text/index_split_128.html#note_72" title="72">72</a></sup></sup><span xml:lang="tr">’</span><span xml:lang="tr">,</span> <span xml:lang="tr">‘</span><span xml:lang="tr">Patron işini bitirdi,</span> <span xml:lang="tr">Patron gidebilir</span><span xml:lang="tr">’</span><span xml:lang="tr">. Bütün bu bayağılıklar, bu ifadeler bana göre şeyler değil, anlayın artık.</span> <span xml:lang="tr">A’</span><span xml:lang="tr">yı söylediysem, çatlasanız da patlasanız da, b</span><span xml:lang="tr">’</span><span xml:lang="tr">yi söylemek zorunda değilim. Rusya</span><span xml:lang="tr">’</span><span xml:lang="tr">yı aydınlatıp, kurtardığınızı kabul edelim. Farz edelim ki siz olmasaydınız</span> <span xml:lang="tr">Rusya sefalet ve cahilliğin pençesinde yok olup gidecekti ama</span> <span xml:lang="tr">siz beni hiç ilgilendirmiyorsunuz, umrumda değilsiniz, sizi sev</span><span xml:lang="tr">miyorum, lanet olsun hepinize.</span></p>

  <p class="block_18"><span xml:lang="tr">Akıl hocalarınız sürekli atasözleri söyleyip duruyor. Ama en önemlisini,</span> <span class="text_2" xml:lang="tr">zorla güzellik olmaz</span> <span xml:lang="tr">demeyi unutmuşa benziyorlar. Kurtarmak alışkanlığınız olmuş, durmadan ondan söz ediyorsu</span><span xml:lang="tr">nuz. Sizden böyle bir şey istememiş insanlara mutluluk vermek</span><span xml:lang="tr">ten dem vuruyorsunuz. Yeryüzünde, benim için sizin yanınızda</span> <span xml:lang="tr">olmaktan başka gidecek daha iyi bir yerim olmadığını düşünü</span><span xml:lang="tr">yorsunuz herhalde. Sizin bu kampınızdan, bu topluluğunuzdan</span> <span xml:lang="tr">başka bir yerim yok mu benim? Beni burada kendi İsteğim dışın</span><span xml:lang="tr">da tuttuğunuz için, ailemden, oğlumdan, evimde</span><span xml:lang="tr">n</span><span xml:lang="tr">, işlerimden, benim için değerli olan, yaşamım olan her şeyden kopardığınız için size minnettarlık duymamı</span><span xml:lang="tr">, teşekkür etmemi de bekliyorsu</span><span xml:lang="tr">nuzdur herhalde?</span></p>

  <p class="block_18"><span xml:lang="tr">Aldığım bir habere göre, kimin nesi oldukları belli olma</span><span xml:lang="tr">yan bir birlik Varıkino</span><span xml:lang="tr">’</span><span xml:lang="tr">ya saldırmış. Söylenenlere göre her yeri yakıp yıkmışlar. Kamennodrovskiy yalanlamadı bu haberi. Be</span><span xml:lang="tr">nim ailem de sizinkiler de kaçabilmiş galiba. Çekik gözlü, kal</span><span xml:lang="tr">paklı adamlarmış, ayaz bir günde, buz tutmuş Rınva Nehri</span><span xml:lang="tr">’</span><span xml:lang="tr">ni yürüyerek geçip herkesi öldürmüşler, taş taş üstünde bırakma</span><span xml:lang="tr">mışlar. Sonra da geldikleri gibi gizemli bir şekilde ortadan yok</span> <span xml:lang="tr">olup gitmişler. Siz bir şey biliyor musunuz? Doğru mu konuşu</span><span xml:lang="tr">lanlar?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Saçmalık. Hepsi uydurma. Aslı astarı olmayan söylentiler.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Eğer siz gerçekten askerlerin moral eğitimi bildirilerinde yazıldığı gibi iyi ve yüce kalpliyseniz beni tamamen serbest bı</span><span xml:lang="tr">rakın. Gidip yaşayıp yaşamadıklarını, nerede olduklarını bilme</span><span xml:lang="tr">diğim ailemi arayayım. Eğer değilseniz, çok rica ediyorum, su</span><span xml:lang="tr">sun ve beni rahat bırakın. Çünkü ailemden başka hiçbir şey beni ilgilendirmiyor, kendim için bir şey yapmak istemiyorum. Ve en</span> <span xml:lang="tr">nihayetinde, lanet olsun, basit bir isteğim var, rahat bırakırsanız uyumak istiyorum!</span><span xml:lang="tr">’’</span></p>

  <p class="block_18"><span xml:lang="tr">Yuri Andreeviç upuzun yattı yatağa. Yüzünü yastığa göm</span><span xml:lang="tr">dü. Bütün gücüyle, hâlâ baharda Beyazları yeneceklerini anlata</span><span xml:lang="tr">rak onu sakinleştirmeye çalışan Liberi</span><span xml:lang="tr">’</span><span xml:lang="tr">yi işitmemeye çabalıyor</span><span xml:lang="tr">du. İç savaş bitecek, özgürlük ve barış hâkim olacaktı. O zaman kimse doktoru alıkoyamazdı. Ama bunlar gerçekleşene kadar sabretmek gerekliydi. Bütün bu yaşananlardan, bunca insanın</span> <span xml:lang="tr">kurban edilmesinden sonra bekleyecek çok bir zaman kalma</span><span xml:lang="tr">mıştı. Doktor şimdi onları bırakıp nereye gidebilirdi ki? Kişisel</span> <span xml:lang="tr">arzuları için onu bırakamazlardı.</span></p>

  <p class="block_18"><span xml:lang="tr">“</span><span xml:lang="tr">Müzik kutusunun kolunu kurdu gene, şeytan! Durduramı</span><span xml:lang="tr">yor kendini! Yıllarca aynı lafları söylemekten bıkıp usanmaz mı,</span> <span xml:lang="tr">utanmaz mı insan?</span><span xml:lang="tr">”</span> <span xml:lang="tr">diye düşünerek derin derin içini çekti Yuri.</span> <span xml:lang="tr">“</span><span xml:lang="tr">Kendi söyleyip kendi dinliyor, geveze, kokainci, rezil adam. Gece mi, gündüz mü umuru değil, birlikte yaşamanın imkânı</span> <span xml:lang="tr">yok, lanet şey. Nefret ediyorum bu adamdan. Tanrı biliyor ya bir gün öldürüvereceğim. Ah Tonya, zavallı bebeğim benim! Yaşıyor musun? Neredesin? Tanrım, çoktan doğurmuş olmalı! Nasıl at</span><span xml:lang="tr">lattın doğumu? Kızımız mı oldu, yoksa oğlumuz mu? Canlarım</span> <span xml:lang="tr">benim, hepiniz ne haldesiniz kim bilir. Ah Tonya, ah günahım benim. Ah Lara, adını anmak bile içimi burkuyor, düşündükçe nefes alamıyorum.</span></p>

  <p class="block_18"><span xml:lang="tr">Tanrım, Tanrım! Bu adam hâlâ nutuk atmaya devam ediyor,</span> <span xml:lang="tr">nefret dolu, duygusuz hayvan. Of, bir gün kendimi tutamayaca</span><span xml:lang="tr">ğım ve öldüreceğim onu, öldüreceğim.</span><span xml:lang="tr">”</span></p>

  <p class="block_2"> </p>

  <p class="block_17" xml:lang="tr">6</p>

  <p class="block_2"> </p>

  <p class="block_3"><span xml:lang="tr">Pastırma yazı sona ermişti. Altın sonbaharın sıcak günlerinden biri yaşanıyordu. Lisıy Burnu</span><span xml:lang="tr">’</span><span xml:lang="tr">nun batısında Beyazlardan kalan ahşap kule parlıyordu. Yuri Andreeviç ve yardımcısı Layoş</span><span xml:lang="tr">’</span><span xml:lang="tr">la bazı konuları konuşmak üzere kulede bir araya geleceklerdi.</span> <span xml:lang="tr">Sözleştikleri saatte Yuri oradaydı. Layoş</span><span xml:lang="tr">’</span><span xml:lang="tr">u beklerken, toprak dol</span><span xml:lang="tr">muş siperleri dolaştı, gözetleme noktasına çıkıp makineli tüfek yuvalarından nehrin arkasında kalan ormanları seyretti. Son</span><span xml:lang="tr">bahar, iğne yapraklı ağaçlarla geniş yapraklılar arasındaki farkı</span> <span xml:lang="tr">net olarak ortaya çıkarmıştı. İğne yapraklılar, kara bir duvar gibi</span> <span xml:lang="tr">kasvetli bir şekilde ormanın ilerisinde yükseliyorlardı. Diğerle</span><span xml:lang="tr">ri ise arada sırada parıldayan şarap kırmızısı lekelerle kaplıydı.</span> <span xml:lang="tr">Çok, çok eskiden ormanların derinliklerinde kurulan kaleli, al</span><span xml:lang="tr">tın kubbeli köylerin ahşap evlerine benziyordu her biri.</span></p>

  <p class="block_18"><span xml:lang="tr">Doktor</span><span xml:lang="tr">’</span><span xml:lang="tr">un ayakları altındaki, hendekleri dolduran toprak ve çamur karışımı sabahın serinliğinde hafif buzlanmıştı. Sertleşen</span> <span xml:lang="tr">yol kurumuş, küçük söğüt yapraklarıyla tamamen kaplanmıştı.</span> <span xml:lang="tr">Sonbahar keskin bir şekilde yaprak ve ıtırlı bitki kokuyordu. Yuri Andreeviç, büyük bir istekle çekti içine kokuyu. Buzda beklemiş el</span><span xml:lang="tr">m</span><span xml:lang="tr">a, acı toprak ve Eylül</span><span xml:lang="tr">’</span><span xml:lang="tr">e özgü, kaynayan su dolu kovaların bu</span><span xml:lang="tr">harını anımsatan, kömür gazı kokusunu bir daha, bir daha solukladı.</span></p>

  <p class="block_18"><span xml:lang="tr">Arkasından gelen Layoş</span><span xml:lang="tr">’</span><span xml:lang="tr">u fark etmedi bile.</span> <span xml:lang="tr">“</span><span xml:lang="tr">Merhaba dos</span><span xml:lang="tr">tum</span><span xml:lang="tr">”</span> <span xml:lang="tr">dedi ona Almanca ve hemen işe koyuldular.</span> <span xml:lang="tr">“</span><span xml:lang="tr">Ü</span><span xml:lang="tr">ç konumuz</span> <span xml:lang="tr">var. Kaçak içki üretenler, gezici hastanenin düzenlenmesi ve se</span><span xml:lang="tr">yir halindeyken akıl hastalarına nasıl bir tedavi uygulanacağı. Belki benimle aynı fikirde değilsinizdir ama sevgili Layoş be</span><span xml:lang="tr">nim gözlemlerime göre hepimiz çıldırmak üzereyiz. Geldiğimiz</span> <span xml:lang="tr">noktada, akıl hastalığı da bulaşıcı bir hastalık gibi yayılıyor, in</span><span xml:lang="tr">sandan insana geçiyor.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Çok ilginç bir sorun. Bu konuya sonra değineceğim. Şim</span><span xml:lang="tr">di size başka bir şeyden söz etmek istiyorum. Kamp kaynıyor. Kaçak votka üretenlerin durumu herkesin canını sıkıyor. Bazı</span><span xml:lang="tr">ları da Beyazlar yüzünden köylerini terk etmek zorunda kalan aileleri için endişeli. Partizanların birçoğu karıları, çocukları ve</span> <span xml:lang="tr">büyüklerini buraya getiren konvoyu bekliyor, bu nedenle hiçbir şekilde kamptan çıkmak istemiyorlar.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bu durumda konvoyu beklemek gerekecek.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bütün bunlar ortak komutanlık seçiminin arifesine denk</span> <span xml:lang="tr">geldi. Bütün birlikler tek komutana bağlanacak. En güçlü adayın</span> <span xml:lang="tr">Yoldaş Liberi olduğunu</span> <span xml:lang="tr">düşünüyorum. Gençlerin oluşturduğu bir grup Vdoviçenko</span><span xml:lang="tr">’</span><span xml:lang="tr">yu destekliyor. Bu bize yabancı bir grup.</span> <span xml:lang="tr">Kaçak üreticiler yakınları. Bunlar bir de Kolçak</span><span xml:lang="tr">’</span><span xml:lang="tr">ın ordusundan</span> <span xml:lang="tr">kaçan eski tüccar ve dükkâncıların çocukları. En fazla da bu grup huzursuz.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Sizce bu votka işine karışanlar, malzeme temin edenler, ya</span><span xml:lang="tr">panlar, satanlar, ne olacak onlara?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Önce ölüm cezasına çarptırıp, ardından affederek koşullu</span><span xml:lang="tr">ya çevireceklerini sanıyorum.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Neyse lafa daldık, işimize dönelim. Şu gezici hastanenin düzenlenmesi. Öncelikle bu konuya bakalım.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Tamam. Psikolojik hastalıklarla ilgili söylediklerinize hiç şaşırmadığımı söylemek zorundayım. Ben de aynı görüşteyim. Yayılarak devam eden bir hastalık durumu var, son derece tipik, günümüzün özelliklerini taşıyor, dönemin tarihsel gelişmelerin</span><span xml:lang="tr">den tetikleniyor.</span> <span xml:lang="tr">Örneğin</span><span xml:lang="tr">, bizim askerlerden biri, Çarlık ordusundaymış daha önce, çok bilinçli aslında, doğuştan gelen bir</span> <span xml:lang="tr">sınıf içgüdüsü var. Adı da Pamfil Palıh. Yakınlarıyla ilgili korku</span> <span xml:lang="tr">içinde.</span> <span xml:lang="tr">Ölürse</span> <span xml:lang="tr">ailesinin Beyazların eline düşeceğini ve kendisi</span><span xml:lang="tr">nin yüzünden işkence göreceklerini düşünüp endişeleniyor. Çok zor bir psikoloji içinde. Galiba ailesi gelen konvoydaymış, kampa katılacaklarmış. Dilim yetmediği için gerektiği gibi konuşamı</span><span xml:lang="tr">yorum onunla. Angelyar ya da Kamennodrovskiy gösterir size</span> <span xml:lang="tr">onu. Muayene edebilirseniz çok iyi olur.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">İyi tanırım Palıh</span><span xml:lang="tr">’</span><span xml:lang="tr">ı. Ordu meclisinde bir ara yollarımız ke</span><span xml:lang="tr">sişmişti, o yüzden bilmemem imkânsız. Şöyle esmer, haşin, dar alınlı değil mi? Onun nesi size sempatik geldi anlayamadım. Her zaman ileri derecede sertlik ve ölüm cezasından yana olmuştu. Ben</span> <span xml:lang="tr">hiç ısınamamıştım ona. Tamam. İl</span><span xml:lang="tr">gilenirim ben.</span><span xml:lang="tr">”</span></p>

  <p class="block_2"> </p>

  <p class="block_17" xml:lang="tr">7</p>

  <p class="block_2"> </p>

  <p class="block_3"><span xml:lang="tr">Güneşli, açık bir gündü. Son bir haftadır olduğu gibi, dingin, ılık</span> <span xml:lang="tr">bir hava vardı.</span></p>

  <p class="block_18"><span xml:lang="tr">Deniz uğultusunu andıran, derinlerden gelen bir gürültü hâkimdi kampa. Ormanda amaçsızca dolaşanların adımları, in</span><span xml:lang="tr">san sesleri, balta vuruşları, örsler, at kişnemeleri, köpek havla</span><span xml:lang="tr">maları, horoz sesleri birbirine karışmıştı. Güneşten yüzleri yan</span><span xml:lang="tr">mış, beyaz dişli insanlar gülümseyerek ormanda dolaşıyordu. Doktoru tanıyanlar selam veriyor, diğerleri bakmadan yanından</span> <span xml:lang="tr">geçip gidiyorlardı.</span></p>

  <p class="block_18"><span xml:lang="tr">Partizanlar, yoldaki aileleri kendilerine yetişmeden kamp</span><span xml:lang="tr">tan ayrılmayı kabul etmemişlerdi ama bazıları çoktan eşyaları</span> <span xml:lang="tr">toplamaya başlamış, doğuya doğru hemen hareket edebilecek biçimde hazırlıklarını sürdürüyordu. Tamiratla uğraşıyor, mal</span><span xml:lang="tr">zemeleri temizleyip sandıklatıyor, arabaların durumunu kontrol ediyordu. Ormanın ortasındaki tepelikte, düzlük bir alan vardı, burada otlar çiğnenmekten yan yatmıştı. Askeri toplantıların ya</span><span xml:lang="tr">pıldığı bir yerdi burası. Bugün de önemli bir toplantı yapılacağı haber verilmişti herkese.</span></p>

  <p class="block_18"><span xml:lang="tr">Ormanda henüz sararmamış yeşillikler vardı. Özellikle kuytularda görünen ağaçlar hâlâ canlı ve yeşildi. Akşamüstü</span> <span xml:lang="tr">güneşinin alçalmakta olan ışıkları yeşil yaprakları parlatıyordu.</span> <span xml:lang="tr">Işık</span> <span xml:lang="tr">huzmelerinin altındaki yapraklar saydam cam parçaları gibi ışıldıyorlardı.</span></p>

  <p class="block_18"><span xml:lang="tr">İrtibat subayı Kamennodrovskiy, arşiv olarak kullanılan yerin önündeki çimenliğe oturmuş, Kappler ordusundan kalan belgeleri ve artık işlerine yaramayacak kendi kayıtlarını yakıyor</span><span xml:lang="tr">du. Önünde koca bir yığın vardı. Güneş, ateşe karşıdan vuruyor, ormanın yeşilini alevlerin içine taşıyordu. Alevler görünmüyor</span><span xml:lang="tr">du, bir şeylerin yandığını ancak yükselen sıcak hava bulutundan anlamak mümkündü. Ormanın her yerinde çeşit çeşit yemişler bitmişti: Yaban mersinleri, ahududular, böğürtlen çeşitleri her yeri kaplamıştı. Yusufçuklar, arada sırada duyulan kanat sesle</span><span xml:lang="tr">riyle, aynı orman ve ateş gibi, havada sakince uçuşuyorlar, alaca</span><span xml:lang="tr">lı, şeffaf kanatlarını çırpıyordu.</span></p>

  <p class="block_18"><span xml:lang="tr">Akşam güneşi saatlerinde or</span><span xml:lang="tr">m</span><span xml:lang="tr">anda gezmeyi çocukluğun</span><span xml:lang="tr">dan beri severdi Yuri Andreeviç. O anın tadını çıkarır, güneş</span> <span xml:lang="tr">ışıklarının içine süzülmesine izin verirdi. Canlılık veren bir ruh akımı önce göğsünü doldurur ardından bedenini sarıp sırtından</span> <span xml:lang="tr">kanat olup dışarı çıkardı.</span></p>

  <p class="block_18"><span xml:lang="tr">Herkesin yaşamı boyunca içinde büyüyen ve sonrasında ki</span><span xml:lang="tr">şiliğinin iç sesi olarak kalan, hayali bir tipi vardı. Onun da bu</span> <span xml:lang="tr">gençlik döneminin ilk örnek modeli, o anda bütün canlılığıyla ortaya çıkmış; doğayı, ormanı, batmakta olan güneş ışıklarını ve çevrede görünen ne varsa her şeyi bir kızın prototipine dönüş</span><span xml:lang="tr">türmüştü: Lara! Gözlerini kapayıp bu adı fısıldadı ya da sadece içinden geçirdi. Seslendiği bütün yaşamı, bütün yerküre, önünde uzanan bütün orman ve güneş ışığının altındaki bütün uza</span><span xml:lang="tr">m</span><span xml:lang="tr">dı. Gerçekteyse yaşam bütün hızıyla devam ediyor, günün ger</span><span xml:lang="tr">çekleri değişmiyordu. Rusya</span><span xml:lang="tr">’</span><span xml:lang="tr">da Ekim Devrimi olmuştu ve o Par</span><span xml:lang="tr">tizanların elinde esirdi. Nasıl olduğunu anlamadan ateşin başın</span><span xml:lang="tr">daki Kamennodrovskiy</span><span xml:lang="tr">’</span><span xml:lang="tr">in yanına gelmişti.</span></p>

  <p class="block_18"><span xml:lang="tr">“</span><span xml:lang="tr">Arşiv belgelerini mi imha ediyorsunuz? Daha bitmedi mi?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Nerede? Kolay kolay biteceğe benzemiyor.</span><span xml:lang="tr">”</span></p>

  <p class="block_18"><span xml:lang="tr">Doktor, çizmesinin burnuyla yerdeki kâğıt yığınını karıştır</span><span xml:lang="tr">maya başladı. Beyazların bir telgrafı ilişti gözüne. Onca evrağın içinde Rantseviç adına yazılmış bir belgeyi görmesi olacak iş de</span><span xml:lang="tr">ğildi, zaten bir an için öyle olduğunu sanmıştı. Aslında gözüne</span> <span xml:lang="tr">çarpan kısaltmalarla yazılmış, içeriği anlaşılmaz bir belgeydi.</span> <span xml:lang="tr">Başka bir yığını eşelemeye başladı. Eski Partizan toplantıların</span><span xml:lang="tr">dan birinin tutanağını gördü.</span> <span xml:lang="tr">“</span><span xml:lang="tr">Çok acil. Tatil düzenlemeleri</span><span xml:lang="tr">”</span> <span xml:lang="tr">yazılıydı üstünde.</span> <span xml:lang="tr">“</span><span xml:lang="tr">Seçim Komisyonlarının yeniden seçimi. Gündemi. İgnatodrovski köyü kadın öğretmenlerinin kanıtlan</span><span xml:lang="tr">mayan suçları</span><span xml:lang="tr">”</span> <span xml:lang="tr">diye devam ediyordu.</span></p>

  <p class="block_18"><span xml:lang="tr">O sırada Kamennodrovskiy cebinden çıkardığı bir kâğıdı uzattı ve şöyle söyledi:</span> <span xml:lang="tr">“</span><span xml:lang="tr">Kampı boşaltma sırasında sağlık ekiple</span><span xml:lang="tr">rinin nasıl hareket edeceği belirlendi. Partizan ailelerini getiren</span> <span xml:lang="tr">arabalar yakında burada olacak. Oylama bugün yapılıp hareket</span> <span xml:lang="tr">planı belirlenecek. Bugün yarın harekete geçeceğiz.</span><span xml:lang="tr">”</span></p>

  <p class="block_18"><span xml:lang="tr">Kâğıda göz atan Yuri içini çekti:</span> <span xml:lang="tr">“</span><span xml:lang="tr">Geçen seferkinden daha az araba vermişsiniz bana. Oysa epeyce yaralı eklendi! Yürüyebile</span><span xml:lang="tr">cek durumda olanlar, hafif yaralılar yürür ama onlar da o kadar</span> <span xml:lang="tr">az ki. Ağır yaralıları nasıl götüreceğiz. İlaçlar, diğer malzemele</span><span xml:lang="tr">rimiz, onlar ne olacak?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bir yolunu bulacaksınız. Koşullara uyum sağlamak gerek.</span> <span xml:lang="tr">Başka bir konu var aslında. Herkesin ortak ricası. Burada yoldaş</span><span xml:lang="tr">lardan biri, son derece güvenilir, kendini ispatlamış, davamıza</span> <span xml:lang="tr">bağlı, iyi bir savaşçımız, hastalandı. Garip bir hali var.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Palıh mı? Layoş sözünü etmişti.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Evet, ona bir uğrayıp baksanız.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Psikolojik mi durumu?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Öyle olduğunu sanıyorum. Yanıma birileri geliyor, diyor.</span> <span xml:lang="tr">Halisünasyon görüyor herhalde. Uyku uyuyamıyormuş, baş ağ</span><span xml:lang="tr">rısından da şikâyet ediyor.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Tamam, şimdi gideyim bari şu anda başka işim yok. Top</span><span xml:lang="tr">lantı ne zaman başlayacak?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Toplanmaya başlamışlardır artık. Sizle beni ilgilendiriyor mu ki? Baksanıza ben gitmedim. Biz olmadan da hallederler.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">O halde ben Palıh</span><span xml:lang="tr">’</span><span xml:lang="tr">a gideyim. Aslında zor ayakta duruyo</span><span xml:lang="tr">rum, çok uykum var. Liberi Averkiyeviç geceleri felsefe yapma</span><span xml:lang="tr">dan duramıyor, lafa tutuyor beni. Palıh</span><span xml:lang="tr">’</span><span xml:lang="tr">ı nerede bulabilirim? Ne</span><span xml:lang="tr">rede kalıyor?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Huş ağaçlarının oradaki moloz çukurun orayı biliyorsunuz değil ıni? Huş korusunun orada.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bulurum.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Orada meydanlıkta kumandanlık çadırları var. Birini ona verdik. Karısı, çocuklarıyla yolda. İşte dedim ya, oradaki çadır</span><span xml:lang="tr">lardan birinde kalıyor. Tabur haklarından yararlandırıp, yaptığı</span> <span xml:lang="tr">hizmetler karşılığında çadır tahsis edildi.</span><span xml:lang="tr">”</span></p>

  <p class="block_2"> </p>

  <p class="block_17" xml:lang="tr">8</p>

  <p class="block_2"> </p>

  <p class="block_3"><span xml:lang="tr">Yuri Palıh</span><span xml:lang="tr">’</span><span xml:lang="tr">ı görmeye giderken artık yürüyemeyeceğini hissetti. Yorgunluk bedenini sarmıştı. Uykusuz geçen gecelerin sonun</span><span xml:lang="tr">da adım atacak hali kalmamıştı. Geri dönüp uyumak istiyordu. Ama her an Liberi</span><span xml:lang="tr">’</span><span xml:lang="tr">nin sığınağa dönüp gene konuşmaya başlaya</span><span xml:lang="tr">bileceğinden korktuğu için, bu düşüncesinden vazgeçti.</span></p>

  <p class="block_18"><span xml:lang="tr">Ormanın içinde, açıklık bir alana geldiğinde, ağaçlardan dö</span><span xml:lang="tr">külen kurumuş altın renkli yaprakların üzerine uzandı. Yaprak</span><span xml:lang="tr">lar yerde kareli, damalı bir desen oluşturmuştu. Güneş ışınları da onların bu altın renkli halısının üstüne yatmıştı. Renkler cümbü</span><span xml:lang="tr">şü oynaşıyordu gözlerinin önünde. Minik harflerle yazılmış bir</span> <span xml:lang="tr">yazıyı okurken olduğu gibi uykusunu getirdi bu manzara.</span></p>

  <p class="block_18"><span xml:lang="tr">İpek gibi hışırdayan yaprakların üzerine uzanmış, topaklan</span><span xml:lang="tr">mış ağaç kökünü kendine yastık yapıp kolunu da başının altına koymuştu. Hemen uykuya daldı. Güneş damlalarının alacası,</span> <span xml:lang="tr">yaprakların kare desenine uzanmış bedenini bir örtü gibi sardı ve görünmezlik şapkası takmışçasına ışık</span> <span xml:lang="tr">huzmelerin</span> <span xml:lang="tr">ufkunda,</span> <span xml:lang="tr">yapraklarla bütünleştirdi onu. Aşırı yorgunluktan uykuyu sür</span><span xml:lang="tr">dürmekte güçlük çekiyordu. Bozulan vücut dengesi, ters tepki ve</span><span xml:lang="tr">riyordu. Hiç dinlenmeyen bilinçaltı sakin ortamda dışa vurmuş</span><span xml:lang="tr">tu. Düşünceler yumağı, kırık bir araba tekeri gibi gürültüyle ora</span><span xml:lang="tr">dan oraya savruluyordu. Bu duygusal karmaşa doktoru kızdırdı.</span> <span xml:lang="tr">“</span><span xml:lang="tr">Alçak Liberi</span><span xml:lang="tr">”</span> <span xml:lang="tr">diye düşündü öfkeyle.</span> <span xml:lang="tr">“</span><span xml:lang="tr">Dünyada insanı delirtecek yüzlerce neden olması yetmiyor adama. Esir tuttuğu insanı, ap</span><span xml:lang="tr">talca konuşmalarıyla gerçek bir manyağa çeviriyor. Bir gün öldü</span><span xml:lang="tr">receğim onu.</span><span xml:lang="tr">”</span> <span xml:lang="tr">O sırada güneşin geldiği taraftan rengârenk kanat</span><span xml:lang="tr">larında kahverengi benekler seçilen bir kelebek uçtu ona doğru.</span> <span xml:lang="tr">Doktor uykulu gözlerle izledi. Kelebek uçtu, uçtu ve rengine en uygun yere, çam ağacının kahverengi köküne kondu. Fark etmek</span> <span xml:lang="tr">zorlaşmıştı. Oynaşan güneş ışıkları ve gölgelerin altında kelebe</span><span xml:lang="tr">ğin görüntüsü de yavaş yavaş silindi Yuri</span><span xml:lang="tr">’</span><span xml:lang="tr">nin gözlerinin önünden.</span></p>

  <p class="block_18"><span xml:lang="tr">Bu defa her zamanki düşünceler sardı beynini. İrade ve</span> <span xml:lang="tr">amaca yönelmenin sonucunda tam uyumun sağlanması gibi, tıb</span><span xml:lang="tr">bi çalışmalarında</span> <span xml:lang="tr">dolaylı da olsa üstünde kafa yorduğu konular</span><span xml:lang="tr">dı bunlar. Taklide sığınma ve savunma mekanizmalarını, uyum gösterenlerin hayatta kalabildiğini, aslında mücadele için seçilen yolun, bilinç tarafından ertelenmiş tercih olabileceğini düşündü.</span> <span xml:lang="tr">Özne</span> <span xml:lang="tr">neydi? Nesne neydi? Bu iki kavramın özdeşliği nasıl belir</span><span xml:lang="tr">lenebilirdi? Kafasında Darwin</span><span xml:lang="tr">’</span><span xml:lang="tr">in düşünceleri Schelling</span><span xml:lang="tr">’</span><span xml:lang="tr">e karış</span><span xml:lang="tr">mış, uçan kelebek görsel sanatla ilgili fikirlerini tetiklemişti.</span></p>

  <p class="block_18"><span xml:lang="tr">Tekrar daldı ve bir dakika sonra yine uyandı. Bu sefer yakı</span><span xml:lang="tr">nından gelen fısıldaşmalar uyandırmıştı onu. Net olarak duya</span><span xml:lang="tr">bildiği birkaç kelime, gizli ve yasak bir konuda konuşulduğunu anlamasına yetti. Orada olduğunu fark etmemişlerdi. Hareket</span> <span xml:lang="tr">edip varlığını belli etmesi canına mal olabilirdi. Yuri Andreeviç hiç hareket etmeden dinlemeye koyuldu.</span></p>

  <p class="block_18"><span xml:lang="tr">Seslerin bir kısmını tanıdı. Bunlar bir işe yaramayan, çömez</span> <span xml:lang="tr">partizanlardı. Kısa bir süre önce Sanka Pafnutkin, Goşa Ryabıh, Koska Nehvalenıh da onlara katılmış, Teryoşa Galuzin</span><span xml:lang="tr">’</span><span xml:lang="tr">i de peş</span><span xml:lang="tr">lerinden sürüklemişlerdi. Tam anlamıyla, en berbat işlere karı</span><span xml:lang="tr">şan belalılar grubu olmuşlardı. Kaçak içki yapımı da</span> <span xml:lang="tr">dahil</span> <span xml:lang="tr">ol</span><span xml:lang="tr">mak üzere her türlü pis işe bulaşan, onlardan daha kara bir tip</span> <span xml:lang="tr">olan Zahar Gorazdnıh da aralarındaydı. Yuri Andreeviç, en çok komutanın kişisel korumalarından olan ve milislerin en kıymetli</span> <span xml:lang="tr">grubuna</span> <span xml:lang="tr">dahil</span> <span xml:lang="tr">Sivobloy</span><span xml:lang="tr">’</span><span xml:lang="tr">un varlığına şaşırdı. Çarlığın erken dö</span><span xml:lang="tr">nemlerinden beri süregelen bir geleneğin devamı olarak adama</span> <span xml:lang="tr">“</span><span xml:lang="tr">komutanın kulağı</span><span xml:lang="tr">”</span> <span xml:lang="tr">adını vermişlerdi ama demek ki o da komp</span><span xml:lang="tr">lonun bir parçasıydı.</span></p>

  <p class="block_18"><span xml:lang="tr">Komplocular Beyazların gönderdiği devriyelerle konuşuyor</span><span xml:lang="tr">lardı. Karşı taraftan olanlar o kadar yavaş konuşuyordu ki onları işitmek imkânsızdı. Ancak işitebildiği sesler sustuğunda, Beyaz</span><span xml:lang="tr">ların söze girdiğini anlıyordu. Sesi en çok gelen, bol bol küfreden sarhoş Zahar Gorazdnıh</span><span xml:lang="tr">’</span><span xml:lang="tr">tı. Elebaşı olduğu anlaşılıyordu.</span></p>

  <p class="block_18"><span xml:lang="tr">“</span><span xml:lang="tr">Şimdi, ıvır zıvır ayrıntıları bırakın. En önemlisi, kurnazlık,</span> <span xml:lang="tr">kalleşlik yok. Yoldan çıkan, bizi satan olursa, bıçağı görüyorsu</span><span xml:lang="tr">nuz değil mi? Bağırsaklarınızı deşerim bununla. Anlaşıldı mı?</span> <span xml:lang="tr">Artık oraya, buraya takılacak durumumuz yok, karşımızda ölüm sehpası duruyor. Bu işi halledersek, affı hak etmiş oluruz.</span> <span xml:lang="tr">İnanmayan varsa grubu terk etsin. Onu eli kolu bağlı, canlı isti</span><span xml:lang="tr">yorlar. İşitiyor musunuz beni, bu ormanın sonunda onların ada</span><span xml:lang="tr">mı Gulevoy var. (Bazı sesler, Galivlin diye düzeltti ama o General Galeev diye devam etti.) Böyle bir şans bir daha geçmez elimize. İşte bu adamlar onların sözcüleri. Her şeyi kendileri anlatacak. Onlar da söylüyor, görelim diye. Kendiniz sorun yoldaşlar. Söyle hadi bir şeyler. Anlatın kardeşler.</span><span xml:lang="tr">”</span></p>

  <p class="block_18"><span xml:lang="tr">Bu kez düşman tarafından gelen devriyeler konuşmaya baş</span><span xml:lang="tr">lamıştı. Yuri Andreeviç bir kelimesini bile işitemiyordu. Ama genel sessizliğin uzunluğundan, devriyelerin komplonun ay</span><span xml:lang="tr">rıntılarını anlattıklarını çıkardı. Sonra tekrar Gorazdnıh başladı konuşmaya.</span></p>

  <p class="block_18"><span xml:lang="tr">“</span><span xml:lang="tr">İşittiniz mi kardeşler? Kendiniz de karşımıza çıkanın ne menem bir şey olduğunu anladınız değil mi? Adam mı bu? Yeni-yetme mi, papaz mı belli değil. Şimdi çeneni kıracağım Tereşka!</span> <span xml:lang="tr">Ne dişlerini gıcırdatıp duruyors</span><span xml:lang="tr">u</span><span xml:lang="tr">n? Ahlaksız günah çocuğu. Ge</span><span xml:lang="tr">veleyip durma ağzının içinde. Evet. Sübyan kalmış papazın teki.</span> <span xml:lang="tr">Ona uysak papaz olur gideriz. Konuştuğunda neler söylüyor? Küfür ve kavgayı atacakmışız hayatımızdan. Sarhoş olunmaya</span><span xml:lang="tr">cak, kadınlarla yatılmayacakmış. Böyle yaşamak olur mu? Son</span> <span xml:lang="tr">söz söylendi artık. Bu akşam derede, taşların yığıldığı yerde. Ben</span> <span xml:lang="tr">onu getiririm oraya. Sonra hep birlikte çullanırız üstüne. Böy</span><span xml:lang="tr">le bir kurnazlık yaparız ona. Bir kerede. Nasıl</span> <span xml:lang="tr">paketleyeceğiz? Adamlar canlı istiyor. Bağlarız. Baktım işler planladığımız gibi</span> <span xml:lang="tr">gitmiyor, kendi ellerimle hallederim. Onlar da adamlarını gön</span><span xml:lang="tr">derecekler, yardım ederler.</span><span xml:lang="tr">’’</span></p>

  <p class="block_18"><span xml:lang="tr">Ses komplonun ayrıntılarını anlatmaya devam ediyor, bir</span> <span xml:lang="tr">yandan da uzaklaşıyordu. Doktor artık işitmez olmuştu.</span> <span xml:lang="tr">“</span><span xml:lang="tr">Liberi</span><span xml:lang="tr">’</span><span xml:lang="tr">nin peşinde alçaklar!</span><span xml:lang="tr">”</span> <span xml:lang="tr">dedi dehşet içinde. Bir anda komutana kaç kez kendisinin lanet okuduğunu, onu kendi elleriyle öldür</span><span xml:lang="tr">mek istediğini unutmuştu.</span> <span xml:lang="tr">“</span><span xml:lang="tr">Beyazlara teslim edecekler ya da öldürecekler. Nasıl önleyebilirim? Ateşin başına gidip ad ver</span><span xml:lang="tr">meden Kamennodrovskiy</span><span xml:lang="tr">’</span><span xml:lang="tr">e anlatsam mı durumu? Liberi</span><span xml:lang="tr">’</span><span xml:lang="tr">yi bu</span> <span xml:lang="tr">tehlikeden kurtarmanın bir yolu olmalı.</span><span xml:lang="tr">”</span></p>

  <p class="block_18"><span xml:lang="tr">Kamennodrovskiy bıraktığı yerde değildi. Ateş sönmek üze</span><span xml:lang="tr">reydi. Yardımcısı ateşin tam olarak sönmesi, yayılmaması için</span> <span xml:lang="tr">uğraşıyordu.</span></p>

  <p class="block_18"><span xml:lang="tr">Komplo gerçekleşemedi. Önlendi. Yuri</span><span xml:lang="tr">’</span><span xml:lang="tr">nin haber vermesine gerek kalmadan öğrenmişlerdi. Akşam olduğunda komplocular yakalanmıştı artık. Sivobloy ikili oynamış, arkadaşlarını ihbar etmişti. Doktor iyice nefret etti ondan.</span></p>

  <p class="block_2"> </p>

  <p class="block_17" xml:lang="tr">9</p>

  <p class="block_2"> </p>

  <p class="block_3"><span xml:lang="tr">Partizan ailelerinin kampa iki gün uzakta olduğunu öğrenmiş</span><span xml:lang="tr">lerdi. Yakınlarıyla buluşmanın telaşı içersindeki Lisıy kampı, bir</span> <span xml:lang="tr">yandan da harekete hazırlanıyordu. Yuri Andreeviç, Palıh</span><span xml:lang="tr">’</span><span xml:lang="tr">ı gör</span><span xml:lang="tr">meye gitti.</span></p>

  <p class="block_18"><span xml:lang="tr">Onu sığınağının yak</span><span xml:lang="tr">ınında, elinde baltayla buldu. Ö</span><span xml:lang="tr">nünde huş ağacı dallarında koca bir yığın vardı. Onları baltayla odun haline getiriyordu. Daha işin başında sayılırdı. Dalların bir kıs</span><span xml:lang="tr">mı kendi ağırlıklarıyla ağaçtan kopmuştu. Diğer bir kısmını da yakınlardan toplamıştı. Huş ağaçlarının esnek ve güçsüz dalları</span> <span xml:lang="tr">oraya buraya dağılmıştı. Ormanın bütün yeşili çadırın girişinde bariyer oluşturmuş gibiydi.</span></p>

  <p class="block_18"><span xml:lang="tr">“‘</span><span xml:lang="tr">Çok önemli konuklarım geliyor da</span><span xml:lang="tr">”</span> <span xml:lang="tr">dedi Palıh, ne için uğ</span><span xml:lang="tr">raştığını açıklamak istemişti doktora.</span> <span xml:lang="tr">“</span><span xml:lang="tr">Çadırın çatısı alçak. Ka</span><span xml:lang="tr">rım ve çocuklar geldiğinde olmaz. Yağmur yağdığında da akı</span><span xml:lang="tr">yor. Çatıya destek yapacağım. Kara da dayansın.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Boşuna uğraşıyorsun. Seninkiler geldiğinde burada kalma</span><span xml:lang="tr">larına izin vermezler. Sivillerin savaş alanında yaşadığı nerede görülmüş? Onları kampın dışında bir yere yerleştireceklerdir.</span> <span xml:lang="tr">Savaş çadırlarında bırakacaklarını hiç sanmam. Boş zamanların</span><span xml:lang="tr">da yanlarına gidebilir, onları görebilirsin. Konu bu değil aslında. Senin zayıfladığını, yemeden içmeden kesildiğini söylüyorlar, uyumuyormuşsun da, öyle mi? Görünüşte böyle bir durumun yok. Yalnızca tıraş olman gerekiyor.</span><span xml:lang="tr">”</span></p>

  <p class="block_18"><span xml:lang="tr">P</span><span xml:lang="tr">alıh</span> <span xml:lang="tr">iri yarı, sağlıklı bir adamdı. Saç ve sakalı siyahtı. Alnı hafif dışarı doğruydu. Kaşlarının üstünde bir halka gibi duru</span><span xml:lang="tr">yordu. Alnının bu yapısı yüzünden güven vermeyen, kötü yü</span><span xml:lang="tr">rekli bir insan gibi görünüyordu.</span></p>

  <p class="block_18"><span xml:lang="tr">Devrimin başlangıç aşamasında, 1905 yılında ilk olaylar ya</span><span xml:lang="tr">şandığında, sürecin kısa süreli olacağından ve aydın kesimle sı</span><span xml:lang="tr">nırlı kalacağından korkulmuştu. Toplumun derinliklerine inme</span><span xml:lang="tr">si ve geniş katmanlara yayılması amacıyla var güçle</span> <span xml:lang="tr">propaganda</span> <span xml:lang="tr">yapılmış, halkı hareketlendirip tetikleyerek devrimin içine çek</span><span xml:lang="tr">mek için çaba sarf edilmişti.</span></p>

  <p class="block_18"><span xml:lang="tr">O günlerde asker Pamfil Palı</span><span xml:lang="tr">h</span> <span xml:lang="tr">gibileri, herhangi bir yönl</span><span xml:lang="tr">en</span><span xml:lang="tr">di</span><span xml:lang="tr">rme, kışkırtma olmadan içgüdüsel bir tiksintiyle entelektüel</span><span xml:lang="tr">lerden, subaylardan</span> <span xml:lang="tr">nefret ederdi. Onların insanlık dışı davra</span><span xml:lang="tr">nışları, işçi sınıfının en iyi hareketi sayılıyor, barbarlıkları dev</span><span xml:lang="tr">rimci eğilim olarak algılanıyordu. Pamfil</span><span xml:lang="tr">’</span><span xml:lang="tr">in ünü de böyle olma</span><span xml:lang="tr">sından geliyordu. Partizanların öncüleri arasında en iyilerinden</span> <span xml:lang="tr">biri sayılıyordu.</span></p>

  <p class="block_18"><span xml:lang="tr">Bu içine kapanık, hüzünlü çam yarmasının hali pek de nor</span><span xml:lang="tr">mal görünmedi Yuri Andreeviç</span><span xml:lang="tr">’</span><span xml:lang="tr">e. Çevreye olan ilgisizliği, mono</span><span xml:lang="tr">ton ve sefil hali bu görüşünü destekliyordu.</span> <span xml:lang="tr">“</span><span xml:lang="tr">İçeri girelim</span><span xml:lang="tr">”</span> <span xml:lang="tr">diye</span> <span xml:lang="tr">önerdi Palıh.</span></p>

  <p class="block_18"><span xml:lang="tr">“</span><span xml:lang="tr">Yok, ne gerek var, geçecek yer de yok, açık hava daha iyi.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Tamam. Nasıl isterseniz. Gerçekten tavşan yuvası gibi bu</span><span xml:lang="tr">rası. Şu uzantıların (uzunlamasına yığılmış kütükleri kastetmiş</span><span xml:lang="tr">ti böyle diyerek) üzerine oturup laflayayım o zaman.</span><span xml:lang="tr">”</span></p>

  <p class="block_18"><span xml:lang="tr">Kesilmiş huş dallarının, kütüklerin olduğu tarafa geçip</span> <span xml:lang="tr">oturdular.</span> <span xml:lang="tr">“</span><span xml:lang="tr">Öyle</span> <span xml:lang="tr">iki arada, bir derede olmuyor bu işler, hele be</span><span xml:lang="tr">nim hikâyem hiç olmaz. Anlatmak için üç yıl bile yetmez.</span></p>

  <p class="block_18"><span xml:lang="tr">Nereden başlasam bilmem ki? Herhalde, şöyle: Karımla yaşı</span><span xml:lang="tr">yorduk. Gençtik. O evi çekip çeviriyordu. Bir derdi yoktu, ben de</span> <span xml:lang="tr">çift çubukla uğraşıyordum. Çocuklar oldu. Askere aldılar. Des</span><span xml:lang="tr">tek kuvveti olarak cepheye gönderdiler. Savaşı sana anlatacak</span> <span xml:lang="tr">halim yok, sen de gördün onu doktor yoldaş. Bir de devrim oldu.</span> <span xml:lang="tr">Aklım ermeye başladı. Gözlerim askerde açıldı benim. Düşman</span><span xml:lang="tr">lar sadece Fritzler Mritzler, Almanyalı Almanlar değildi, bizden olanların içinde de karşı taraftan olanlar vardı.</span> <span xml:lang="tr">‘</span><span xml:lang="tr">Dünya devrimi</span><span xml:lang="tr">nin erleri, süngülerinizi indirip evlerinize dönün, silahlarınızı burjuvaya çevirin!</span><span xml:lang="tr">’</span> <span xml:lang="tr">gibi laflar ediyorlardı. Daha bunun gibi pek çok şey. Sen kendin daha iyi bilirsin doktor yoldaş. İşte sonrasın</span><span xml:lang="tr">da da olanlar. İç savaş başladı. Partizanlara katıldım. Birçok şeyi</span> <span xml:lang="tr">anlatmıyorum, atlıyorum, yoksa bitiremem. Şimdi ne bileyim</span> <span xml:lang="tr">ben, daha uzun mu sürecek, kısa sürede bitecek mi? O sersem herif ne yaptı? Tuttu Rus cephesinden birinci ve ikinci Stavrapol</span> <span xml:lang="tr">Alayı</span><span xml:lang="tr">’</span><span xml:lang="tr">nı, Orenburg Kazak Alayı</span><span xml:lang="tr">’</span><span xml:lang="tr">nı çekti. Ben çocuk muyum da</span> <span xml:lang="tr">anlamayayım? Orduda görev yapmam boşa mı gitti? Bizim işler kötüye gidiyor doktor yoldaş, kötüye. Hapı yuttuk biz. Bizi ku</span><span xml:lang="tr">şatmak istiyor.</span></p>

  <p class="block_18"><span xml:lang="tr">Çocuklarımla karım var benim, doktor. Şimdi kaçıyorlar</span> <span xml:lang="tr">ondan tamam da, ya kaçıp geldikleri yeri de basarsa? Onların suçsuz olduklarına bakar mı, anlar mı böyle bir şeyi? Hiçbir şeye bakmaz. Benim yüzümden karıma işkence edecek, karımı, ço</span><span xml:lang="tr">cuklarımı cezalandıracak. Kırılmadık kemiklerini bırakmaya</span><span xml:lang="tr">cak. Gel de yemek ye, uyku uyu. Demirden oluşun boşuna, bu</span> <span xml:lang="tr">durumda aklını kaçırırsın.</span><span xml:lang="tr">’’</span></p>

  <p class="block_18"><span xml:lang="tr">“</span><span xml:lang="tr">Çok âlem adamsın Pamfil. Seni anlayamıyorum. Yıllarca</span> <span xml:lang="tr">ailenden ayrı yaşadın, nasıl yaşadıklarından haberin bile yoktu,</span> <span xml:lang="tr">onları arayıp sormadın. Yarın öbür gün kavuşacaksın onlara,</span> <span xml:lang="tr">kalkmışsın sevineceğin yerde dertleniyor, kuruntularla kendini yiyip bitiriyorsun.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Eskisiyle şimdiki durum arasında çok fark var. Beyaz bö</span><span xml:lang="tr">cekler ensemizde. Konu ben değilim yani. Sonumun mezar ol</span><span xml:lang="tr">duğu belli. Yolum çizilmiş artık. Ama ailemi de yanımda oraya</span> <span xml:lang="tr">sürüklemek istemiyorum. Onun pençesine düşerlerse, son dam</span><span xml:lang="tr">lasına kadar alır kanlarını.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Bu yüzden mi hayaller görüyorsun? Dediklerine göre, ha</span><span xml:lang="tr">yaletler basıyormuş seni.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Tamam doktor. Sana daha her şeyi anlatmadım. En önemli</span><span xml:lang="tr">sinden söz ettim. Tamam o zaman, dinle bakalım, dinle de öğren</span> <span xml:lang="tr">derdimi ama bana karşı kullanma, her şeyi dümdüz yüzüne an</span><span xml:lang="tr">latacağım. Ben sizin kardeşlerinizden</span> <span xml:lang="tr">çok adam öldürdüm, çok</span> <span xml:lang="tr">beylerin, subayların kanı bulaştı elime. Ne sayılarını biliyorum, ne de adlarını. Her türden adam vardı, hepsi öldü gitti. Ama biri var ki, bir delikanlı, hiç aklımdan çıkmıyor.</span> <span xml:lang="tr">Öyle</span> <span xml:lang="tr">bir gençti ki</span> <span xml:lang="tr">unutamıyorum. Keyfekeder öldürdüm onu, aptalcasına. Yoktan</span> <span xml:lang="tr">yere yaptım.</span></p>

  <p class="block_18"><span xml:lang="tr">1917 Şubat</span><span xml:lang="tr">’</span><span xml:lang="tr">ıydı. Kerenski iktidarı vardı. O sıralar ayaklan</span><span xml:lang="tr">mıştık. Olay bir istasyonda oldu. Bir delikanlı göndermişlerdi ya</span><span xml:lang="tr">nımıza. Konuşup bizi ikna etsin diye. Zafere kadar savaşmamızı</span> <span xml:lang="tr">istiyorlardı. Geldi bu, okullu asker, güzel laflar edip bizi yola</span> <span xml:lang="tr">getirecek. Çekimsiz, zayıf bir tip.</span> <span xml:lang="tr">‘</span><span xml:lang="tr">Zafere kadar savaş</span><span xml:lang="tr">’</span> <span xml:lang="tr">diye bir</span> <span xml:lang="tr">slogan tutturmuş konuşuyordu. Sloganını bağıra çağıra, orada duran su bidonlarından birisinin üstüne çıktı, yangın için koy</span><span xml:lang="tr">muşlar istasyona. Çıktı işte bidonun tepesine, oradan sesini daha</span> <span xml:lang="tr">iyi duyuracağını, savaşa daha yüksekten çağıracağını düşündü,</span> <span xml:lang="tr">sonra birden bidonun kapağı kaydı ve genç çocuk tepetaklak suya düştü. Ayağı takılmıştı. Çok komik bir manzaraydı! Ben de başladım gülmeye. Katılıp öleceğim sandım. Çok komikti! Elim</span><span xml:lang="tr">de tüfeğim vardı. Gülmekten tutamıyorum ama kendimi, sadece ben değil, herkes katılıyor kahkahadan. Sanki çocuk o haliyle</span> <span xml:lang="tr">beni gıdıklıyordu. Sonra birden nişan aldım ve onu olduğu yer</span><span xml:lang="tr">de hallettim. Nasıl olduğunu kendim bile anlamıyorum. Sanki</span> <span xml:lang="tr">biri kolumu dürtmüştü. Şimdi anladın mı benim hayaletlerimi.</span> <span xml:lang="tr">Gece olunca bütün istasyon üstüme geliyor. O zaman delikanlı</span><span xml:lang="tr">nın hali komikti ama şimdi üzüntü veriyor.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Olayın yaşandığı yer, Melyuzeyevo muydu?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Unuttum gitti.</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Ayaklananlar peki, Zıbuşino</span><span xml:lang="tr">’</span><span xml:lang="tr">dan mıydı?</span><span xml:lang="tr">”</span> <span xml:lang="tr">‘‘</span><span xml:lang="tr">Hiç hatırlamıyorum.</span><span xml:lang="tr">’’</span></p>

  <p class="block_18"><span xml:lang="tr">“</span><span xml:lang="tr">Cepheyi hatırlarsın, hangi cephedeydiniz o zaman? Batı cephesinde mi?</span><span xml:lang="tr">”</span></p>

  <p class="block_18"><span xml:lang="tr">“</span><span xml:lang="tr">Herhalde, tam hatırlamıyorum ama Batı olabilir.</span><span xml:lang="tr">”</span></p>

  <p class="block_19" id="calibre_pb_29" xml:lang="tr"> </p>
</body>
</html>
