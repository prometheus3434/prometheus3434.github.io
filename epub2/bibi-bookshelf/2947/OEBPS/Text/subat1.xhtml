<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="bosluk4"></p>

  <p>Bir türlü ne olduğunu çıkaramadığım bir şarkıyı bütün gün mırıldanıp durdum. Çok keyifliyim, totem direği olacak ağacın kabuklarını soyuyorum. Kabukların ormanda uçuştuğu yerde, ağacın etrafında hızlı adımlarla çalışıyorum, bir yandan da mırıldanıp ıslık çalıyorum. İlk kez dün gece nakaratın bir kısmı aklıma takıldı, bunun Pijamalı Muzların jenerik müziği olduğunu soğuk terler dökerek anlayıncaya kadar, ısrarla, uzun süre söyledim. Burada, ormanda bile çocuk kültürünün zehirli oklarından kaçış yok. Bu bir tür hastalık gibi. Kulaktan kulağa bulaşıyor. Kaynağa birazcık maruz kalmanız bile, virüsün beyninize amansızca saldırması için yeterli. Siz her şeyden habersizken, o aylarca kuluçkaya yatıyor ve birdenbire ortaya çıkıp gerçek yüzünü gösteriveriyor. Gecenin gerikalanı Pijamalı Muzlarla mücadeleyle geçiyor. Şarkıyı kafamdan almaya çalışıyorum ama o sürekli geri geliyor. Mırıldanmamaya çalıştığım anda mırıldanmaya başlıyorum. Sanki içime cin kaçmış.Tıpkı yıllar önce gördüğüm bir filmdeki gibi. Başroldeki adamın eli kötücülleşiyor ve adamı öldürmeye kalkıyor. Adam da sonunda elini motorlu testereyle kesiyor. Sağlam eliyle motorlu testereyi tutarken, ağzıyla testerenin ipini çekiyor. Kötücül el, defol!</p>

  <p>Totem direğinin üzerine motifler çizmek için kömürleşmiş dal parçalarını kullanıyorum. En aşağıda, daha sonra kazmayı düşündüğüm birkaç metrelik bir temel istiyorum. Toprağın üzerinde yaklaşık yarım metrelik bir kaide yükselecek, onun üstüne de ikimetre yüksekliğinde bir yumurta gelecek, yani bir ses yumurtası. Öyle bakınca ne olduğu anlaşılmayacak, ancak babamı tanıyorsanız- kimse de tanımıyordu zaten, daha önce de bundan bahsetmiştim.Yani insan ne olduğunu göremeyecek. Tesadüfen oradan geçen biri, bunu normal bir yumurta sanacak, benim için hava hoş. Babam, sesyumurtasının üstünde, kollarını iki yana açmış, dizlerini çenesine çekmiş bir halde oturacak; babamın üstünde de bisikletimle ben duruyor olacağım. Bu, çizerken aklıma geliverdi. Öylesine, keyifli birşekilde onaya çıkıverdi. Neden olmasın? Beni, babamın tepesindeduran bisikletin üzerinde gösteren figürü oymak için çalışmaya koyulacağım. Güzel olacak. Benim üzerimde de Bongo’nun bir minyatürü yükselecek ve oradan şehri seyredecek. Bu heyula ağaç kökünü kamp alanına kadar çeken Bongo, bunu çoktan hak etti. Çekmese bile bunu hak etmişti. Sadece Bongo olması yeter de arlar bile.</p>

  <p>Totem direğini buraya taşımak için kelimenin tam anlamıyla kilolarca yatırımda bulunduktan sonra onu esere dahil etmek, artık bir zaruret oldu. İki metre kaide, artı iki metre ses yumurtası, artı dört metre baba, artı bisiklet üstünde ben, artı Bongo. Neredeyse on bir metrelik bir totem direğinden söz ediyoruz. Bunun dokuzmetresi toprağın üzerinde olacak. İşe koyuluyorum.</p>

  <p>Bu, benim ilk totem direğim olduğundan onu oymanın kaç saatimi alacağını çıkaramıyorum. Başta bu işin birkaç gün ya da en fazla birkaç hafta süreceğini düşünüyordum ama günler ilerledikçe tahminlerimi epeyce ileri çekmek zorunda kaldım. Bu iş, kışve bahar boyunca sürecek gibi. Bu dönemde en yakın dostlarım Maridalen’in baltaları oluyor. Baltalardan birini işin kabasında,diğerini ise daha ince işlerde kullanıyorum. Sonrasında bir keski ile törpüye ihtiyacım olacak ve bolca da zımpara kâğıdı gerekecek.Bu aşamada Bongo bir işe yaramıyor, ben kesip biçerken etrafımda huzursuz bir halde dolanıp duruyor. Üzerine düşeni zaten yapmış olduğunu anlatmaya çalışıyorum ona. “Bu ağacı sensiz kamp yerine taşıyamazdım. Bu oyundaki en önemli taşlardan biri sensin, geyik olman ve alet kullanamaman senin suçun değil. Tren milyonlarca yıl önce kaçmış” diyorum: “Ortak atalarımız bir birlerinden kopup kendi yollarına gitmiş. Benim atalarım aletlerin ve ince işlerin büyüleyici dünyasına daldı, seninkilerse başka seçimler yaptı. Meselenin aslı bu. İnsan sonradan, keşke daha iyi düşünmüş olsalardı, diyebilir ama bilemiyorsun iste. Yine de siz geyiklerin durumu koşullara göre iyi sayılır. Birazcık keyifsiz bir başlangıç yapmış olmanıza rağmen yine de iyisiniz diye düşünüyorum.” Ama Bongo’nun bunları dinleyecek hali yok. Bütün gün ağaç oymanın çok sıkıcı olduğunu düşünüyor ve ilgi istiyor. Tehlikeli bir şekilde totem direğinin üstüne zıplıyor, sonra oradan aşağı atlıyor. Ağaçlara toslayıp onları kırmaya çalışıyor. “Kendine gel Bongo. İşi sıkıcı bulmanı anlıyorum ama babamı onurlandıracağım, bunu kabul etmek zorundasın. Sen de annenle babanı onurlandırabilirsin, engel olacak değilim. Eğilimin olduğunu şu an fark ettiğim bu aşırı sporlara karşı seni uyarıyorum: Bu iş, ya gözyaşıyla ya da daha fena birşeyle bitecek. Sadece pervasızca davrandıkları için uçurumlardan düşen ya da bataklıklara saplanan kaç geyik var, biliyor musun? Bu senin tek şansın. Siz geyiklerin neye inandığını bilemem ama sana şu kadarını söyleyeyim: Annen kafana öbür dünya safsatasını soktuysa, unut gitsin. Bu bir yalan. Şimdi buradasın ve sonrası yok. Bunu hiç unutma!”</p>

  <p>Kaideyi ve ses yumurtasını, gerçek bir kaideye ve ses yumurtasına benzeterek yontmayı üç hafta sonra bilirdim. Affedersiniz ama kendimden memnunum. Şimdiye dek baltayla bir dolu şey yontmuş değilim ama yine de bu işi bir şekilde kıvırdım. Akşamları çadırda Bongo’nun annesiyle karnımı doyurduktan sonra -yahniside güzel oluyor- yorgun argın uyuyakalıyorum.</p>

  <p>Bongo tek başına gezmeye başladı. Kahvaltıdan sonra birkaç saat kampın etrafında dolanıyor fakat sonra çekip gidiyor ve nadiren karanlık bastırmadan geri dönüyor. Neler yapıyor, hiç bilmiyorum ama her zamanki geyik muhabbetine takıldığını sanıyorum, endişelenecek bir şey yok. Yalnız kalmaya ihtiyacı olmalı, benim gibi. Gençlikten kaynaklanan birbirine zıt güçlerin kendisini çekiştirip hırpaladığını hissediyordur: Her gün bir uçtan diğer uca savrulunur; yumuşaktan serte, şiirselden kabaya. Ve tabii burada şu soruyla karşılaşıyoruz: Zorlandığı konularda ona nasıl yardımcı olabilirim? Ona güvenli bir ortam sunup sevildiğini hissetmesini sağlayabilirim ama dünyayla tek başına yüzleşmek. Bu işler böylesine acımasız işle. Geyikler için bile.</p>

  <p>Bir gece işlen sonra Bongo'yu da yanıma alıp Düsseldorf nasıl diye bakmaya gittim. Aslında biraz endişeliydim. Noel gecesi, saplantısı öyle bir noktaya gelmişti ki, insan bu durumun ne derece sağlıklı olduğunu düşünmeden edemiyordu. Sonuç hiçbir şekilde olumlu olmayabilirdi. Ancak şimdi kapıyı açtığında, bir şeyler olduğunu ve olan bitenin beni şaşırtma potansiyeli taşıdığını görüyorum: Onu neredeyse tanıyamıyorum; son derece şık ve temiz. Ev de derli toplu; 1944’ten kalma kasaba hâlâ misafir odasında duruyor ama masadaki bütün maket ıvır zıvırı toplanmış. Bizi keyifle içeri buyur edip birkaç saniye içinde akşam yemeği hazırlıyor.</p>

  <p>“Çok iyi görünüyorsun” diyorum.</p>

  <p>“Teşekkürler.”</p>

  <p>“Babanı bilirdin mi?”</p>

  <p>“Babamı mı?” diye soruyor, onun adını anmam çok acayip bir şeymiş gibi.</p>

  <p>“Hani yüzünü boyuyordun ya?”</p>

  <p>“Aaa, evet. Bunu hatırlaman tuhaf... Ben çoklan unuttum.” İrkiliyorum. İnsan zihni ve onun karmaşıklığı konusunda uzman sayılmam ama bu, bana bir şeyler hatırlatıyor.</p>

  <p>“Ne oldu?” diye soruyorum.</p>

  <p>Düsseldorf susuyor. Kocaman, rahat koltuğuna gömülüp uzaklara gidiyor.</p>

  <p>“Başka şeyler konuşsak daha iyi olur. Bunların geçmişte kaldığını hissediyorum. Bunun bir anlamı var mı, bilemiyorum.”</p>

  <p>“Bir anlamı var” diyorum.</p>

  <p>“Peki, öyle diyorsan öyle olsun.”</p>

  <p>Gözlerini kapatıyor, sanki dikkatini topluyor.</p>

  <p>“Boyadım. Babamın yüzünü boyamayı bitirdim. Uzun sürdü. Ama ona benzedi. Bir şekilde ta kendisiydi işle. Maketi arabaya oturttum, arabayı da caddeye koydum.”</p>

  <p>Düsseldorf, yerdeki dev kasaba maketine bakıp başını sallıyor. Babanın arabanın içinde oturduğunu görüyorum. Hayali bir önemtaşıyan kavşağa yaklaşıyor, belediyenin saat kulesi ikiyi yirmi geçeyi göstermek üzere. Olacak, oldu. Gerçekten çok etkileyici, açık bir resim. Düsseldorf’un babası için yaptıklarına hayranım. Ama bu, bir parça aklını yitirmesine malolmuş gibi.</p>

  <p>“Başka?” diye soruyorum.</p>

  <p>“Ne demek istiyorsun?”</p>

  <p>“Başka ne yaptın?”</p>

  <p>Cevap vermekte tereddüt ediyor.</p>

  <p>“Enine boyuna düşündüm. Sonunda gidip tüfeği aldım, kurşun doldurdum. Divana uzanıp namlunun ucunu ağzıma soktum ama tetiği çekmedim. Acelesi yok, diye düşündüm. Televizyonu açtım.Kumanda elimin altındaydı, namluyu ağzımdan çıkarmadan kanal falan değiştirebiliyordum. Böylece uzanıp haberleri sonuna kadar izledim. Haberleri, Gezelim Görelim programı takip etliğine göre, günlerden Cumaydı. Bu programı izlemeyeli epey olmuştu;uzanmaya devam edip bunu da izledim. Gezelim Görelim’i izliyormusun?”</p>

  <p>“Evet ama bu, uzun zaman önceydi.”</p>

  <p>“İzlemelisin. Program, bizim hakkımızda” diyor Düsseldorl.</p>

  <p>“Doğrudur, Norveçliler hakkında. Ayrıca bir bakıma, Norveç’in hayvanları hakkında. Belki de özellikle Norveç’in insanları ile hayvanları arasındaki uyum hakkında.”</p>

  <p>“Ama sıcak, sıcacık bir program” diyor.</p>

  <p>“Sende iz bırakan özel bir şey mi vardı?” diye soruyorum Sessizce başını sallıyor.</p>

  <p>“iki şey vardı. Biri, gençliğinde güney Finlandiya’da hemşire olarak çalışmış Finli bir kadın hakkındaydı. İlk tatilinde, çocukluğundaki okul kitaplarında fotoğrafını gördüğü bir kiliseyi bulmak için otostopla kuzeye gitmeye karar vermiş. Bu kiliseyi kafaya takmış, görmek istiyormuş, o yüzden otostopa başlamış. Yolun son bölümünde otobüse binmesini tavsiye elmişler. Otobüsle uzun süre tek başınaymış, ama sonra araca genç bir Norveçli binmiş ve 'Yanınıza oturabilir miyim? diye sormuş. Otobüs boşolmasına rağmen, onun yanına oturmak istemiş. Konuşmaya başlamışlar; laf lafı açmış ve kız, kilise ziyaretini boş verip oğlanla birlikte Finnmark’a gitmiş; orada evlenip çoluk çocuğa karışmışlar. Aradan elli yıl geçmiş. Röportajda kadın, otobüsle tekrar bu Fin kilisesine gidiyordu. Bu, onu çok mutlu etmişti. Kocası da yanındaydı. Hâlâ hayattalar ve birbirlerini seviyorlar. Ona bu kadar cazip gelen ve hayatının böyle şekillenmesini sağlayan kiliseyi ensonunda görecek... Bu, beni neden bu kadar etkiledi, bilmiyorum” diyor Düsseldorf ve yanağından süzülen gözyaşlarını gizlemeye çalışıyor.</p>

  <p>“Çok çalıştın. Yorgun düştün.”</p>

  <p>“Evet” diyor. “Ama yine de..."</p>

  <p>Ne demek istediğini anlıyorum. İyi bir Gezelim Görelim röportajının insana huzur veren bir yanı var. Mizacınız uygunsa, didinip duran bu tatlı, zavallı insanları seversiniz. Program ayrıca, Norveçli'yseniz tuhaf Yılmanızın bir zararı olmadığını anlatıyor. Bizler Norveçli yiz ve hepimiz bir tuhafız. Herkes bir tuhaf olduğunda naslında normal olmak tuhaf, yani sonuç itibariyle hiçbirimiz tuhaf değiliz. Yalnızca Norveçli ’yiz.</p>

  <p>“Ya diğer şey?” diye soruyorum.</p>

  <p>“Batı bölgesinden bir genç. Dünyadaki neredeyse bütün milli marşları öğrenmiş. Biraz acıklı bir hikâye ama çevresi onu böyle kabullenmiş, akıllı biri olduğunu düşünmüşler. Sınıf arkadaşları bir bardaktan tombala çekmişler, kâğıtlarda farklı ülkelerin isimleri yazılıymış. Çocuk, ismi çıkan o ülkenin milli marşını seslendir iyormuş; orijinal dilde söylediğinden, biraz tuhaf ve bu yüzdende dokunaklı bir sesle okumaktaymış... İşte bu çocuk yüzünden ağzımdan namlunun ucunu, tüfekten de kurşunları çıkardım. O andan beri de hep ileriye bakıyorum. Babam artık kendi yoluna gidebilir, onunla işim bitti. Bir gün bütün kasabayı toplayacağım. Yeter artık. Aslında o çocuğu arasammı, diye düşünüyorum; yazın benimle fiyort turuna çıkar mı acaba, diye sorsam. Şu up uzun ülkeyi şöyle bir yakından görsek, ben de birkaç güzel milli marş öğrensem. Bu, kaçırılmaması gereken bir fırsatmış gibi görünüyor bana.”</p>

  <p>“Gezelim Görelim’i arayıp onlara senden bahsetsem neler olacağını biliyorsun, değil mi?” diyorum.</p>

  <p>Düsseldorf başını sallayıp heyecanla yüzüme bakıyor.</p>

  <p>“Hiç olmadıkları kadar hızlı davranacaklardır. Arabanın tepesine sirenlerini asıp geleceklerdir. Bu mükemmel bir röportaj. Hayatı pek de kolay geçmemiş bir savaş çocuğu; 1944’teki Arden saldırısında Belçika’da vurularak ölen babasını ve bulunduğu kasabayı, neredeyse kaçıklık derecesinde bir titizlikle inşa etmeye ömrünün bir yılını vermiş biri. Üstüne üstlük umutsuz bir anında bir Gezelim Görelim röportajı hayatını kurtarıyor ve kendini Norveç’in güzel fiyort manzaralarıyla çevrili gemide Gezelim Görelim’in eski bir yıldızıyla bulu veriyor. Bundan iyisi olamaz. Bir de ormanda geyiğiyle yaşayan bir dostunun ara sıra seni ziyarete geldiğini duyarlarsa, artık Montreux'dan ve televizyon programlarına ödül verilen her festivalden ödülle dönülür ama böyle olmayacak. Çünkü benve Bongo televizyona çıkmayacağız. Sen çıkmak isteyebilirsin tabii, islersen onları ararım” diyorum.</p>

  <p>“Arar mısın?” diye soruyor Düsseldorf.</p>

  <p>“İsliyorsan...”</p>

  <p>“Galiba istiyorum.”</p>

  <p>"Tamam o zaman” deyip ayağa kalkıyorum. Rehberden telefon numarasını buluyorum ve NRK’nin<a href="../Text/dipnotlar.xhtml#d7" id="dv7"><sup>[7]</sup></a>santralinden, beni Gezelim Görelim programına bağlamalarını istiyorum. Telesekretere bıraktığım mesajda, kısaca Düsseldorf'tan bahsedip hayat hikâyesinin ilgilerini çekebileceğini belirtiyorum, ertesi gün işe geldiklerinde ona nasıl ulaşabileceklerini de anlatıyorum. Olayı allayıp pullamıyorum, olduğu gibi aktarıyorum. Hikâyenin az ve öz halinin herzaman için daha iyi olduğundan, Gezelim Görelim programında çalışan iyi insanların da bunu bildiğinden eminim.</p>

  <p>Oymacılığa devam. Artık sıra babama geldi. Babamın gerçek görüntüsü ile totem direği icraatım arasında tıpatıp bir benzerlik olması fikrinden çabucak vazgeçiyorum. Benimkisi daha çok babamın stilize edilmiş ve sadeleştirilmiş bir versiyonu olacak; zaten mesele de aslında sembolik. Gerçek halinden çok daha büyük olacak. Otururken dört metre, ayaktayken neredeyse sekiz metreye tekabül eder ki, babam da öyle bir boy yoklu. Boyu normaldi ve fiziksel olarak dikkat çekecek herhangi bir özelliği yoklu. Onu olduğundan büyük yapacağım.</p>

  <p>Bir sabah kahvaltı ederken çadırın yanında bir ses duyuyorum. Dışarıya göz attığımda tanıdık bir köpek görüyorum. Bu, sağcı adamın köpeği; sağcı adam da uzakta olamaz, diye düşünüyorum şimşek hızıyla. Okumu ve yayımı yanıma alıyorum, çadırın girişinde bağdaş kurup oturuyorum. Az sonra küçük ormanlık alanda hayal meyal görüyorum onu. Ayağında kayaklar, sırtında da içi tıka basa dolu bir çanta var; üstüne Pazar eşofmanlarını çekmiş — Pazar olmamasına rağmen.</p>

  <p>“Orada dur sağcı adam” diye seslenip yayımı geriyorum.</p>

  <p>Kolunu havaya kaldırıp bir şeyler söylüyor - sonradan öğrendiğime göre, “Barış için geliyorum” demiş. Ama ben bunu anlamadığımdan, hareketlerini bir tehdit olarak algılamayı seçiyorum; birazdan dostu Lovenskiold’u arayıp kuralları çiğnediğim konusunda onu uyaracağını, Lovenskiold’un da çadırımı yıkıp beni ormandan atmaları için adamalarını göndereceğini düşünüyorum. Böyle olmamalı. Bunu kabul edemem. Babamı onurlandırmak içinbir totem direği dikmekle meşgulüm; hem kendi çıkarlarımı hemde babamınkileri korumak zorundayım. Yayımı iyice gerip tekrar durmasını söylüyorum ama o durmuyor.</p>

  <p>"Şimdi sana gününü göstereceğim!” diye haykırıp oku atıveriyorum. Ne yazık ki, diyorum sonradan, yapılacak iş değildi. Ok, sağcı adamın baldırına saplanıyor, adam yere düşüyor. Sonradan insanın aklının başına gelmesi, öyle yapmamalıydım, demesi kolay tabii ama korkmuştum, provake olmuştum. O yüzden hala yaptım. İnsanların böyle şeyler yapması normal. Geçmişte oldu, gelecektede olacak. Lovenskiold’un kulağına bir gitse, sevgili ormanımdan, Bongo’dan ve totem direğimden sonsuza kadar ayrılmam gerekecekti, bu fikre dayanamıyordum, bu yüzden adamı baldırından vurdum işte. Küçük ormanlık alanda, karın üzerinde kıvranıp duruyor. Hiç derdim değil, diye düşünürken hemen sonra bunun benim derdim olduğunu anlıyorum. Derin karda koşup yanına gidiyorum.</p>

  <p>“Affet, seni vurabileceğimi düşünmemiştim.”</p>

  <p>Ne kimseyle konuşacak ne de kimseyi affedecek hali var. Karın üzerinde şaşkın ve keyifsiz bir halde inliyor. Sırt çantasını çıkarıyorum ve onu çadıra kadar çekip ateşin önüne yatırıyorum. Oku çıkarıp yarayı votkayla temizliyorum, sonra da şeritlere ayırdığım gömlekle bacağını sarıyorum. Sağcı adam bir şey demiyor, sonrada uyuya kalıyor. Dışarı çıkıp kütüğü oymaya devam ediyorum. Bu arada Bongo, sağcı adamın köpeğiyle ahbap oluyor. Bu durumu duygusallığa kaçmadan halletmem hoşuma gidiyor. Aslında sağlık kurumlarının devreye girmesi gerekirdi ama onu, bu işin aramızda kalmasına ikna etmeyi planlıyorum. Adamı Bongo’nun sırtına atıp devlet hastanesine götürürsem iş çığrından çıkabilir. Orada bir sürü soru sorup olayı kurcalayacaklardır; bunun sonuda ormandaki anonim yaşamımın ortaya dökülmesine varacaktır. Hatla belki kolluk kuvvetleri de olaydan haberdar edilecektir. Sağcı bir adam ilk kez baldırından vurularak yaralanmış değil tabii ama buna anlayış göstermeyeceklerinden de adım gibi eminim.</p>

  <p>Sağcı adam uyuyup dinlendiğinde, umarım uzlaşabilecek yetişkin insanlar gibi davranabiliriz.</p>

  <p>Gece geç vakit uyanıyor, elini uzatıp kendini Bosse Munch olarak tanıtıyor. Bosse, diyorum, sözcüğün üzerine basarak. Kulağa acayip hoş geliyor. Sağcı komplolardan biri olmalı, diye düşünüyorum.Sağcı çocuklara güzel isimler koyuyorlar ki, tuhaf tavırlarına ve bok gibi paralarına rağmen yaşamları boyunca sevilmeleri kolay olsun.</p>

  <p>Yarasını temizlerken Bosse geyik eti yiyip su içiyor. Korktuğum olmamış; yara çok derin değil, hayati önem taşıyan bir sinir ya da organ zarar görmemiş. Başka bir deyişle, mükemmel bir korkutma atışı yapmışım. Epeyce korkmuş ama kalıcı bir sakatlığı olmayacak.</p>

  <p>“Çadırı kaldırmanı islemek için gelmemiştim” diyor Bosse yiyip içtikten sonra. "Buraya geldim çünkü son görüşmemizden bu yana, birkaç aydır epeyce bir düşündüm."</p>

  <p>“Pekâla.”</p>

  <p>“Bağırıp çağırdığın o günden sonra sana çok kızdım; hatla birkaç kere Carl-Otto'yu arayıp çadırını kaldırmasını isteyecek oldum. Ama sonra tereddüte düştüm ve sana giderek daha fazla hak verdiğimi fark etlim. İnsan, kısa ya da uzun bir süre için ormandayaşamaya ihtiyaç duyuyorsa, bu, onun en doğal hakkı olmalı.”</p>

  <p>“Meseleye böyle bakmana sevindim.”</p>

  <p>“Ben de sevinmene sevindim ama iş orada bilmiyor. Maddi güven ve kendinden hoşnut sırıtışım hakkında söylediklerin beni kendimi sorgulamaya itti, yön değiştirme vaktinin geldiğini düşünmeye başladım. Çocuklar çoktan yuvadan uçup gitti. Yönetim kurulu görevlerimin çoğunun rölantide olduğunu söyleyebilirim. Bazı holding başkanlarının önerileri itirazsız kabul ediliyor; yönetim kurulu yemeklerinde, on beş yıldır herkes birbirine aynı şeyleri söylüyor... Kısacası karımı, evi satıp paranın bir kısmını dağıtmaya ve tamamen yeni bir şeyler bulmaya ikna etmeye çalıştım ama o, bunun iyi bir fikir olmadığını düşünüyor. Buraya kök saldı, dediği gibi. Güzel bir bahçemiz var, manzara falan işte, o yüzden istemiyor... Fakat günler geçtikçe bir türlü sakinleşemediğimi fark etlim ve bu sabah, bir süreliğine buraya taşınmam gerektiğini anladım. Senin yanına, diye düşündüm. Belki biraz konuşuruz, birbirimize destek oluruz. Sen ne düşünürsün, bilmiyorum” diyor Bosse.</p>

  <p>“Evet, aslına bakacak olursan, milletten biraz uzak kalmak için ormanda yaşıyorum ben. Yani burada bir sürü insan olacaksa, proje kalitesinden kaybedecek. Öte yandan burada kalmanı engelleyemem. Burası benim kadar senin de ormanın.”</p>

  <p>“Evet, değil mi?” diyor Bosse ve uykulu bir halde şilteye uzanıyor. Uykuya dalarken de “Benim ormanım” diyor rüyada gibi.</p>

  <p>Bosse uyuyakaldıktan sonra kayaklarımı ayağıma geçirip yeni durumu değerlendirmek üzere uzun bir tura çıkıyorum. Artık ormanda bile yalnız kalamayacak mıyım? Kafası karışık, arayış içinde bir sağcıya ihtiyacım yok. Bu düşüncelerle yola devam edip sinir katsayımı artırıyorum, kafa lambası takmış beşinci sporcuya rastladığımda ise paltlayıveriyorum. Adamı itip kafa lambasını ve lambanın o aptal, ağır pil kutusunu çekip alıyorum. Led lambasıyla Nordkapp’a<a href="../Text/dipnotlar.xhtml#d8" id="dv8"><sup>[8]</sup></a>gidecek kadar şarjı var. “Bu ne yahu!” diye bağırıyorum, “Ne biçim bir toplumda yaşıyoruz? Bir zavallı, ormanda kafa lambalarıyla dolanıp duran insanlar tarafından rahatsız edilmeden kendisiyle baş başa kalabilmek için gezmeye bile çıkamayacak mı artık? Ben hem yolu hem de ağaçlan gayet güzel görebiliyorum. Bu şeyin burada işi olmadığını anlaman gerek!” Sporcu kuzu gibi başını sallıyor. “Şimdi bu kafa lambasına el koymam gerektiğini de anlıyorsundur herhalde?” diyorum. Yine başını sallıyor. “Hızını da beğenmedim. Buradan sonra tempoyu biraz düşür, anlaştık mı?” Anlaştığımızı belirtiyor. Sonra ayağa kalkmasına yardım ediyorum, onu göndermeden önce dostça omzuna vurup üstündeki başındaki karı silkeliyorum.</p>

  <p>İnsanlara nerede hata yaptıkları doğru dürüst anlatıldığında anlayış gösteriyorlar. Ne de olsa uzlaştırıcı bir hareket. İletişim hâlâ ölmemiş. Ormanda, bir bakıma daha iyi iletişim kuruluyor.</p>
</body>
</html>
