<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Orman giderek kalabalıklaşıyor.</p>

  <p>Talihsiz bir gelişme demek hafif kaçar.</p>

  <p>Birkaç gün sonra sağcı adamı kovdum, evinin yolunu tutacağını sanıyordum ama yanılmışım. Birkaç haftadır, benimkinden yüz metre kadar uzağa kurduğu bir dağ çadırında yaşıyor. Adam buraya yerleşti, yapacak bir şey yok. Ona “Bosse” olarak değil de sağcı bir adam olarak yaklaşmaya karar verdim, bunun aramıza koyduğu mesafeyi seviyorum. Bu gerekli. Yarası maalesef iyileştiğinden sürekli beni ziyarete geliyor. Bunun için mazeretler uydurduğundan hiç şüphem yok. Ya tuz, ya bıçak ya da ufak tefek şeyler ödünç alması gerekiyor mütemadiyen. Postamı koydum; bana, haftada en fazla iki üç kez gelebileceğini söyledim, daha lazlasını çekemeyeceğim. Ayrıca onunla birlikle olmanın insana ilham veren bir yanı da yok. Ama beni dinlemiyor, günde birkaç kez uğruyor. Konuşmaya çok ihtiyacı var; özellikle de yaşamını önemsiz şeyler uğruna nasıl çar çur ettiğini açıkça gördüğü ve bunu düzeltmek için planlar yaptığı üzerine. Planları arasında bir uzlaşma festivali var, öyle diyor. Bunun tam olarak ne anlama geldiğini bilmiyorum ama farklı dinlerin temsilcilerini bir dostluk festivaline davet etmek niyetinde. “Sen de katılmak ister misin?” diye sorduğunda,“Boş versene” dedim.</p>

  <p>Bir şeyler yapmak çok zoruma gidiyor, bir şeyler yapmak neredeyse imkânsızlaştı Başkaları tepende dikilirken hiçbir şey yapmamakta da zorlanıyorsun. Açıklama yapman gerekiyor. Başkalarının isteklerini göz önünde bulundurman gerekiyor. Misafir istemediğimi anlatmam gerekiyor. Ondan hoşlanmadığımı, evine geri dönerse sevineceğimi anlatmam gerekiyor. Çekilmez oldu. Bir şeyleri izah etmemenin, bir şeyler söylememenin, kendi işine bakmanın çok daha kolay olduğu iyice ortaya çıkıyor. Ne yapacağımı bilmiyorum. Ormanın daha içinde bir yere taşınabilirim tabii. Çadırı ve her şeyi toplayıp sakin bir gece vakti ormanın derinliklerinde kaybolmak. Yapılacak en doğru şey buydu elbette ama yine de sağcı adamın pes edip evine döneceğini umut ediyordum. Normalden daha sevimsiz davranıp onu kendimden soğulmaya çalışıyordum. Aslında başkalarından daha fazla sevmiyor değilim onu: tamamen genel olarak ve şöyle böyle sevmiyorum. Hiçbir özelliği yok. Ama şimdi onu sevmemeye öylesine yoğunlaşıyorum ki, bunu açık açık görsün. Anladığım kadarıyla başkalarının gönderdiği sinyalleri anlayabilecek bir çevreden gelmiyor. Ona ne kadar kötü davranırsam davranayım yine geri geliyor. Tombala oynamak istiyor. Her akşam oynamak isliyor. Yaşamında eğlenceye ve oyuna çok az yer varmış, öyle diyor. Küçükken bütün mesele büyümekmiş, çocukları küçükken de o başka yerlerdeymiş, kendine bir isim, servet falan edinmiş.</p>

  <p>“Şimdi pişman olursun işte” diyorum.</p>

  <p>Dost olduğumuzu sanıyor; insanı kaygılandıracak kadar hayran bana. Kendisine bir tür akıl hocalığı yapmamı beklediğini hissediyorum.</p>

  <p>Olmak istediğim en son şey bu.</p>

  <p>Kimseye akıl verecek halde değilim. Kendime bile. Kendimi ormana atmayı becerdim ama bu iş hasbelkader oldu, uyandığımdan falan değil. Sadece doğru zamanda, doğru yerde bisikletten düştüm. Ancak sağcı adam, beni bir tür kâhin olarak görüyor. Aslında onu eve yollamaya çalıştığımı fark etmiyor. Çok yufka yürekliyim.</p>

  <p>Sağcı adamla yapılan tipik bir sohbet günlere yayılıyor ve şöyle gelişiyor:</p>

  <p>1. Gün:</p>

  <p>Örneğin, totem direğiyle uğraşırken çıka geliyor ve yanımda dikiliyor. Ben hiçbir şey demiyorum, sadece kütüğü oymaya devam ediyorum. Bir şeyler söylemeden önce bir süre çalışmamı izliyor.</p>

  <p>“Doppler, ben de gördüğün olumlu yönler nelerdir?” diye soruyor sonunda. “Cenazemde bir şeyler söylemesi gereken bir papaza bunlardan bahsetmen gerekli diyelim.”</p>

  <p>Hem ne cevap vereceğim hem de onu başımdan en hızlı nasıl savarım diye düşünürken, kısa bir an için çalışmayı bırakıyorum.</p>

  <p>“Seni tanımıyorum. Ancak gördüğüm kadarıyla sende olumlu bir yön yok.”</p>

  <p>“Hiç mi?” diye soruyor sağcı adam.</p>

  <p>“Seni baldırından vurmamı oldukça sakin karşılaman ve orman arayışın kendi başına olumlu bir yön olabilir. Ama ormanın tamda bu köşesini seçmiş olman işi bozuyor, o yüzden toplamda durumun kötü.”</p>

  <p>Durup bu konu üzerine biraz düşünüyor, sonra da çadırına geri dönüyor.</p>

  <p>2. Gün:</p>

  <p>Aynı durum. Ben kütüğü oyuyorum, o geliyor.</p>

  <p>“Söylediğin şey üzerine biraz kafa patlattım” diyor, “Olumlu yönlerimin olmaması üzerine. Sanırım haklısın. Hiçbir olumlu yönüm yok. Hiç mi hiç. Hayatımı boşa geçirmişim.”</p>

  <p>“Bir sürü eşsiz yönün, yeteneğin ve her şeyin olduğundan eminim. Belki de içindeki güzelliklerin dışarı çıkması için en uygun yer, orman değildir.”</p>

  <p>Çadırına geri dönüyor.</p>

  <p>3. Gün:</p>

  <p>Kahvaltı ediyorum, her zamankinden daha erken geliyor, ağzı kulaklarında.</p>

  <p>“Dün bana söylediklerini düşündüm. Bir sürü eşsiz yönümün ve yeteneğimin falan olmasını. Haklısın. Ben eşsizim ve yeteneklerim var. Sen de eşsizsin. İkimiz de eşsiziz. Herkes eşsiz.”</p>

  <p>“Aşağı yukarı öyle. Ama eşsiz olmak demek, sadece eşsiz demektir. İyi demek değil."</p>

  <p>4. Gün.</p>

  <p>İşerken geliyor.</p>

  <p>“Eşsiz olmak illa da iyi olmak anlamına gelmiyor lafı üzerine düşündüm" diyor.</p>

  <p>Ben işemeye devam ediyorum.</p>

  <p>“Haklısın. Doğru olanı yapmıyorsan, eşsiz olmak bir işe yaramıyor. Aslında, doğru ya da yanlış diye bir şey yok. Mesele, kim olduğun ve ne zaman olduğun” diyorum.</p>

  <p>Gidiyor, bir saat sonra yine geliyor.</p>

  <p>“Doğru ya da yanlış diye bir şey yok lafı üzerine düşündüm. Sanırım haklısın. Sanırım bu, duruma bağlı ”</p>

  <p>Bu böyle devam ediyor. îyice kafayı yedi. Ona nasıl yardım edebilirim, bilmiyorum. En sinir olduğum biçimde dikkatimi dağıtıp duruyor. Diğer taraftan, haline üzülüyorum da. Ortada, hayatı boyunca dünyevi şeyler toplayıp durmuş, düzeni korumuş zavallı bir sağcı vatandaş var ve birden bire dağılıveriyor; hiç kimse durumunu anlayıp ona yardım etmiyor. Uzun bir yaşamdan sonra gençliğine dönmek gibi bir şey bu. İnsan birdenbire kendini tanıyamaz oluyor. Beden kendini yabancı ve korkmuş hissediyor. Alışkın olduğun o hal ve sahip oldukların birden itici gelmeye başlıyor ama öyle zırt diye başka biri de olamıyorsun; çoklan iş işten geçmiş,sandığından da fazla. Allahın cezası iş işten geçmiş. Sağcı adam kadar zavallı görünmesem de onunla aynı gemideyiz. Ama kim bilir.</p>

  <p>Aslında hiç fark etmez.</p>

  <p>Ne yazık ki beni rahatsız eden yalnızca adam değil. Gregus geri geldi. Birkaç haftadır burada. Yuvadan kaçmış. Ormanın başladığıyere doğru giderken görülmüş ilkin, villalarla dolu bir kilometrelik alanı geçmiş. Sonra polis onu durdurup eve teslim etmiş. Ortalığı yıkmış. Karnı burnundaki karım da kardeşini, yani kayın biraderimi -en sevmediğim adamı- kayarak çektiği kızakla Gregus’u bana getirmesi için yollamış. Gregus, Bongo ve benimle ormanda kalmayı ölesiye istiyormuş. Simdi burada ve çok keyifli. Hiç bu kadar iyi olmamıştı. İnsanın gözlerini yaşartan bir sabırla totem direğinin inşasına yardım ediyor. Direğin üzerindeki şekillerden birinin o olmasına karar verdik. En üstte yer alacak, Bongo'nun tepesinde oturacak. Resmini çizdim bile. Sanırım güzel olacak. Gregus, şüphesiz, bütünün anlamlı bir parçasını temsil edecek. Üç kuşak Doppler'ler. Arlı Bongo. Totem direği, büyüklüğün öğelerini taşıyacak. Bizden sonra gelenler, yanından geçerken saygıyla önünde eğilecekler. "Birzamanlar Doppler, Dopplerdi" diye düşünecekler. Özellikle sonraki nesiller düşündüğüm yönde dejenere olursa, aynen bunu yapacaklardır. Doppler’lerin üretim safhasındaki en yüksek noktayı temsil etmek istiyorum. Küçücük ben. İnsanları bile sevmeyen ben. Gregus'un buradaki varlığından hoşnutum ama ormanda yalnız kalmayı hâlâ çok istiyorum ve bu yeni durum beni acayip yoruyor.</p>

  <p>Sağcı adam işleri yeterince zorlaştırmıyormuş gibi.</p>

  <p>Bütün bunların üzerine, başıma bir de Düsseldorf çıktı. Haftada birkaç kez buraya kayağa geliyor, bazen yatıya kaldığı da oluyor. Gezelim Görelim röportajı televizyonda yayınlandıktan sonra ufaklan bir sarsıldı. Kendini kepaze ettiğini düşünüyor. Yaşamını, Gezelim Görelim’de sunulan beş dakikalık bölümden daha karmaşık buluyor. Babasızlığının gerçek derinliğini yakalamayı beceremediler. Maketler üzerine bir röportaj oldu. Maketlere dair herhangi bir röportaj gibi. Normalden biraz farklı bir hobisi olan birine dönüşüverdi Zavallı Düsseldorf. Gerçekten acıyorum ona; bir şilte ve yün battaniye veriyorum, gece geç saatlere kadar oturup anlattıklarını dinliyorum. Benim de konuştuğum oluyor. Tecrübelerimizi birbirimize aktarıyoruz, diyebilirim. Yani biz olmaktan söz ediyoruz.Keşke burada olmasaydı diye düşünsem de dostum diyebileceğim bir tek o var.</p>

  <p>Sağcı adamın bize katıldığı geceler daha da garip oluyor. Dostluk festivalinden bahsediyor, ikimiz de bunun bizi zerre kadar ilgilendirmediğini ima ediyoruz. “Tren kaçtı diyorum, “Bırak farklı dinlerden insanlar birbirlerine güvenmeyip birbirlerini havaya uçurmaya devam etsinler. Omuzlarını silkip başka şeylere kalayı tak". Ama sağcı adam kafayı bu konuya o kadar takmış ki, kızımın Tolkien hayranlığı solda sıfır kalır. Bir şeyleri düzeltmek düşüncesi onda takıntı haline gelmiş. Sırılsıklam bir salakmış, kendine gelmesi için iyice dibe vurması gerekiyormuş.</p>

  <p>Bir de tombala oynuyoruz. Gregus çadırın bir kenarında uyuyor. Bongo ve sağcı köpek, alt alla üst üsle girişe uzanmış. Sağcı adam, ben ve Düsseldorf ateşin yanında oıurmuş, hayvan tombalası oynuyoruz. Kendimi yaz kampı hocası gibi hissediyorum.</p>

  <p>Bongo, sağcı köpekle sevgili olduğunu sanıyor. Sürekli birlikte takılıyorlar, çocuk yapmayı planladıkları izlenimine kapılıyorum. Bongo âşık olmuş gibi, ona kıyıp sağcı köpeğin geyik değil de bir köpek olduğunu bir türlü söyleyemedim.</p>

  <p>Bütün bunların arasında, totem direği şekillenmeye başladı. Babamın kollarını yapıyoruz. Tek tek oyulmaları gerekiyor, bedeninin iki yanına takılacaklar. Totem babamın kolları kısa oluyor; bir totem direğinden başka hiçbir yerde işe yaramayacak, kus kanadı gibi kollar. Onun hayatı da böyleydi zaten, diye düşünüyorum. Pekçoğumuz gibi o da işe yaramazın tekiydi, pek çok yönden totem direğine daha çok yakışacak. Aslında onurlandırılacak olan onun beceriksizliği. Bunun için bir anıt dikiyorum.</p>

  <p>Zaten derin bir bunalımda olan Düsseldorf, milli marşçı gencin babası onu arayıp oğlanı bir daha rahatsız ederse polise gideceğini söyleyince iyice dibe vuruyor. Fiyort turu da rafa kalkıyor. Hiç oluru yok. “Hoşuna giderdi, değil mi yaşlı domuz?” diyor kızgın baba,“Oğlum ve sen daracık bir kabinde, o uludağ senin, bu derin vadi benim.” Düsseldorf’un dili tutuluyor; telefon konuşmasının ardından, tamamen yıkılmış bir halde çadırdan çıkıyor.</p>

  <p>“Bu çok, çok kötü bir dünya. Sana kendini savunma fırsatı bile tanımadan iyi niyetini sorguluyorlar. Dostluk arayışın, sapık planlara yoruluyor. Böyle olamamak. Ama böyle işle” diyor Düsseldorf.</p>

  <p>“Evet” diyorum.</p>

  <p>“Neden öyle diyorsun?”</p>

  <p>“Bilemiyorum. Ama bu duruma uygun düştü gibi geldi.”</p>

  <p>Düsseldorf başını sallıyor, sessizce kendi kendine tekrar ediyor.</p>

  <p>“Haklısın. Uygun düştü.”</p>

  <p>Sağcı adam benim gibi olmak isliyor. Farkında değil ama içindeki büyük kuvvetler kesinlikle ben olmasını istiyor. Bu çok saçma fakat kendi totem direğini oymaya başladı. İşin iyi yanı, onu daha az görüyorum. Sadece kütüğü oyduğunu duyuyorum. Sanırım evinden aletler de gelirdi. Korkarım bazılarını ondan ödünç alacağım, çünkü bu, gece vakti sağcı mahallesinde sessizce dolanıp garajlara ve atölyelere dadanmaktan daha kolay. İşin kötü yanı, bunun bir rezillik olması tabii.</p>

  <p>“Rezilin tekisin” diyorum.</p>

  <p>“Orman herkesin" diyor.</p>

  <p>“Bu konuda hemfikiriz ama beni taklit etmen rezillik. Hiç utanman kalmamış. Totem direği yapma fikrinin benimle hiçbir ilgisi olmadığına ciddi ciddi inanmıyorsundur herhalde?”</p>

  <p>“Anladığım kadarıyla, sen babanın hatırasına bir totem direği dikiyorsun. Ama benimki barış için olacak, bu çok başka bir şey. Farklı dinlerden insanların birbirleriyle konuşmaya başlamalarının ne kadar önemli olduğuna şahitlik edecek."</p>

  <p>“Kolay gelsin” diyorum.</p>

  <p>Sağcı adam, bir geyik istediğini de ağzından kaçırdı. Tercihen bir yavru. Tercihen Bongo’ya benzer bir şey. Hatta Bongo’yu satın alıp alamayacağını bile sordu. Tabii ki bu söz konusu bile olamaz.</p>

  <p>Bongo gibisi parayla satın alınamaz, o pis parasını kendisine saklamasını söyledim ama bu kez de beni tartmak için fiyalı iki üç katına çıkardı. Sonunda yetmiş bin krona kadar çıktı; Bongo'nun bu kadar ettiğini düşünüyordu. Reddettim elbette. O günden beri bana biraz küs. Birazcık kırıldı. Paranın her kapıyı açmasına alışmış; paranın kapıları kapattığını tecrübe edince, dünyanın, başa çıkamadığı bir şekilde ona karşı olduğunu sanıyor.</p>

  <p>Burası kalınacak yer değil arlık. Yola devam etmeliyim. Hareketlen önce totem direğini bitirip dikmem lazım. Ortalık arayış içinde olan sağcı kaynıyor ve başka bir sürü rahatsız edici öğe var diye, insan babasını onurlandırmaktan vazgeçmez. Dişimi sıkıp işi bitireceğim. Sonra da eşyalarımı toplayıp kimsenin ruhu duymadan ortadan kaybolacağım. Tempoyu yükseltiyorum. Çift vardiya çalışıyorum. Gregus ayak uydurmaya gayret ediyor ama yaşı gereği benden iki kat fazla uyuyor. Ama uyandığında birlikte eğleniyoruz, bir sürü şey hakkında konuşuyoruz. Doğrusu, gevezelikte de marangozlukta da kimse eline su dökemez. Hatta açık açık söylemek gerekirse, çok becerikli ama ona doğrudan iltifat etmiyorum. Ara sıra sırtını sıvazlıyorum, bir de usulca onu cesaretlendiriyorum. Beni memnun ettiğini konuşmadan anlamasını sağlıyorum. Memnunum da. Yapılmasına ortak olduğum en iyi şey o; becerikliliğin pençesine düşmüşse kendine gayet güzel yetecektir. Aslında onu burada tutmalıyım, çünkü orada annesinin ve kız kardeşinin yanında, diğer insanların arasında hiç koşulsuz becerikliliğin yolunu tutacaktır. Benim direncime ihtiyacı var. Hem de çok. Epeydir bu meseleyi kafaya taktım. Olumlu yönleri, olumsuz yönleri. Yalnız kalmaya çok ihtiyacım var ama Gregus’un iyiliği de ağır basıyor. Hâlâ doğru dürüst bir cevap bulmuş değilim.</p>

  <p>Günler geçiyor. Yonttuğumuz kütük, birkaç kilo bir şey değil. Talaşlar her yöne uçuşuyor; yerde zaten bir halı gibi uzanan karın üzerinde bir halı gibi uzanıyor. Hah üstünde halı. Şiir yazmaya başlamalıyım.</p>

  <p>Sonradan Pazar olduğunu anladığım bir gün kayınbiraderim kayarak geliyor. Gregus ve Düsseldorf’la birlikle totem direğiyle uğraşırken geliyor. Ben yontuyorum, onlar zımpara yapıyor. Korunun öbür tarafından sağcı adamın baltasının ahenkli sesini duyabiliyoruz. Kayınbiraderim, “İyi bir ekip olmuşsunuz, artık yalnız olmadığını görmek iyi” diyor. Epeyce yürümüş ve birkaç dağ kulübesini arkasında bırakmış; ormandaki trafiğin yoğun olduğunu anlatıyor.</p>

  <p>“Mayıs'ın ortası gibi, yani ayın on beşi. Beklendiğini iletmeliyim. Doğum o tarihte ve artık şakanın tadı kaçtı” diyor.</p>

  <p>Kız kardeşi, önce evlenilip sonra da işine gelmeyince terk edilecek insanlardan değil. Başkalarının kız kardeşleri öyle olabilir ama onunki değil.</p>

  <p>Başımı sallıyorum.</p>

  <p>“Seni orada göremezsem, buraya gelip götüreceğim.”</p>

  <p>“Çok iyi anladım” diyorum.</p>

  <p>Kayınbiraderin rahatladığını görüyorum.</p>

  <p>Karşı çıkmamı bekliyordu herhalde. Belki biraz da endişeliydi ama olay, beklenenin aksine iyi ve keyifli gelişti. Bunun sebebi yalan söylüyor olmam. Ama onun bundan haberi yok. Yalan, nadiren kullanılan muhteşem bir araç aslında. İnsanın söylediğiyle kast ettiği şey bambaşka. Fevkalade.</p>

  <p>O uzaklaşırken totemin dibinde durup kayınbiraderciğime el sallıyorum. Sırtını döndüğünde ise kaşımı gözümü alaycı bir şekilde oynatıp ufak bir şaklabanlık yapıyorum ve tabii ki Gregus’a yakalanıyorum.</p>

  <p>“Neden öyle yaptın baba?”</p>

  <p>“Ne yaptım ki?”</p>

  <p>“Yüzünle böyle yaptın” diyor ve beni taklit ediyor.</p>

  <p>Düsseldorf sessizce konuşmamızı izliyor ama durumu nasıl toparlayacağımı merak ettiğini biliyorum. Kayınbiraderimle aramın bozuk olduğunu onunla defalarca konuştuk, ona bizim iflah olmaz damat kayınbirader ilişkimize dair pek çok anekdot anlattım.</p>

  <p>“Gözüme sivrisinek kaçtı” diyorum ama Düsseldorf’un dikkatlice yüzünü sakladığını görüyorum. Durumu kurtaramadık.</p>

  <p>“Sivrisinek falan yok” diyor Gregus. Her zamanki gibi baş belası mantığını kullanıyor.</p>

  <p>“Pekâlâ. Öyle yaptım, çünkü Tom Dayı nın,” biraz tereddüt ediyorum, “azcık yorucu olduğunu düşünüyorum. Çok farklıyız, aynı dili konuşmuyoruz. Bazen iyi oluyor, mesela garajın tamiratına yardım ettiğinde. Ama başka zamanlar çok kafasız, doğrusunu söylemek gerekirse. Şu sıralar, daha çok son söylediğimden yanayım" diyorum.</p>

  <p>Düsseldorf, bu doğruculuğuma alkış tular gibi dikkatlice başını sallıyor.</p>

  <p>"Ama onun güzel bir kulübesi var" diyor Gregus.</p>

  <p>“Tabii ki Tom Dayı’nın kulübesi güzel."</p>
</body>
</html>
