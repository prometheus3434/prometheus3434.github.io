<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Henüz keyfi yerinde bir delikanlıyken, Afrika’daki insanların acı çekmesinin kabul edilemez olduğunu anlamıştım. Yine bir gece olurmuş “The Wall”u dinleyip bunu hissediyordum. Pek çok şey gözüme kasvetli ve haksız görünüyordu ve bunun sonunun hiç gelmeyeceğini düşünüyordum ama sonra durum birden bire değişti.Geldiği gibi gidiverdi. Bugünlerde anımsamıyorum bile. Zamanımı Afrika’dakilere harcayacak halim yok sanırım. Ne bulursam onu yiyorum. Avcı ve toplayıcıyım. Su taşımak için ortalama bir Afrikalı kadar zaman harcıyorum. Çok susamışsam, şişemi buradaki bataklığa daldırdığım oluyor, şu kahverengi ve durgun, eminim bin yıldır da öyleydi, o yüzden civardaki derelerden birine gitmeyi tercih ediyorum. Ama dereler de istikrarlı değil. Bazen o kadar cılızakıyorlar ki, yeterince su toplanmıyor. Bugün Afrika’da olan benim, diye düşünüyorum. Bakımsızlıktan kırılan benim bir bakıma, gayet bakımlı olan cinsel organım hariç. Çevremdekiler yardıma ihtiyacım olduğunu düşünüyor ama kendi başımın çaresine kendim bakmak islediğimden Afrika gibi de gururluyum. Afrika ile aramdaki en büyük fark, benim insanlardan hiç hoşlanmamam, Afrika’nınsa insanları çok sevmesidir. İnsanların, dostların ve ailenin arasında olmak Afrika için en belirgin özelliklerden biri olarak görülürken, insanlardan, dostlardan ve aileden uzak durmak, benim en belirgin özelliğim.</p>

  <p>Su taşımak için çok fazla zaman harcıyorum. Süt için de. Ama anlaşma devam ediyor. İCA şefi, söz verdiği miktarda sütü dışarı koyuyor, ben de gidip alıyorum. Böylece sıvı ihtiyacım karşılanmış oluyor. Sütten ve elimde hâlâ bol miktarda bulunan Bongo’nun annesinden vitaminlerimi ve minerallerimi alıyorum ancak tatlı ihtiyacımı hiçbir yerden karşılayamıyorum. Böğürtlen mevsimi bitliğinden bu yana, tatlı bir şey yemeyeli neredeyse bir ay oluyor. Bu biraz asabımı bozuyor. Ben de herkes gibi, çalışması için ara sıradoğru bir şekilde yağlanması gereken ince ayar bir makineyim. Birşeyin azı da çoğu da zarar. Sekersiz tepelaklağım, çadırın içinde saatlerce kafamı tatlıya takmış bir halde dolandığımı fark edince huzursuz oluyorum. Bu huzursuz günlerin ardından Bongo’yu da alıp Düsseldorf’un evine iniyorum. Düsseldorf’un evinde çikolata bulundurduğu tecrübeyle sabit. Çikolatayı köpekler gibi seviyor sevgili Düsseldorf. Bongo’ya yük taşımayı öğrettim. Annesinin derisinden bir heybe diktim. Heybeyi üstüne atıyorum, karnının altından bağlıyorum, çok işe yarıyor. Onun da buna bir itirazı yok gibi. Benimle olduğu sürece keyfi yerinde. Hörgüçlü geyiğim benim. Sanki hayatı boyunca hep bu işi yapmış gibi odun, su ve süt taşıyor. Bahçenin kenarında uzunca bir süre durup Düsseldorf’un neyle uğraştığına bakıyoruz. Yeni bir maket şehir kuruyor. Tam olarak ne olduğunu göremiyoruz; son derece dikkatli, cımbız ve yapıştırıcıyla çalışıyor. Bir süredir seyahatteydi yine. Mutfak tezgâhının üstünde paranın satın alabileceği en büyük Toblerone duruyor: Tam dört buçuk kilo ağırlığında, bir metre boyunda ve baldırım kalınlığında. Benzerlerini görmüştüm. Ormana taşınmadan önce, işten dolayı Kastrup ve diğer havaalanlarında fink atarken. Ama ben hep küçüklerinden almışımdır. Bir türlü cesaret edip de büyüğünü alamadım. Akıllı olmam beni engelledi, diye düşünüyorum. Her zaman akıllı, becerikli. Küçük Toblerone’lar akıllı. Babanın ailesine düşkünlüğünü gösterir. Baba onları hatırlamıştır. Onları düşünmüştür. Ancak büyük Toblerone’lar akıllı olamayacak kadar kocamanlar. Aşırı kaçıyorlar, satın alanlar hakkında muğlak bir hikâye anlatıyorlar. Onun yeme sorunu var. O yalnız. O tuhaf. O her şey olabilir. Düsseldorf’un bu yanına saygı duyduğumu farkediyorum. Büyük düşünebilmesine. Bu gece evi havalandırıyor. Bahçe kapısı aralık duruyor, sigara içtiği için evi havalandırıyor. Yalnızken sigara içenler bile evlerini havalandırıyor. Artık böyle. Bu durumdan faydalanabilirim. Bongo’ya hiç ses çıkarmadan bir çalının arkasına geçmesini işaret ediyorum, bahçe kapısından geçipeve giriyorum, mutfakta yerde sürünerek ilerliyorum, Toblerone’adoğru, tüm benliğimle arzuladığım Toblerone’a doğru; bu, istekten de öle bir şey, şekere ihtiyacım olduğunu, güdülerimin şekeristediğini hissediyorum, bu çikolatayla şeker ihtiyacımı aylarca, belki bir yıl boyunca karşılamış olacağım; mutfak tezgâhına doğru kolumu uzatıyorum ve o kocaman şeyi uca doğru çekiyorum, daha uca, biraz daha uca derken çikolata aşağıya düşüveriyor, gık çıkarmıyorum, her avcı toplayıcı gibi; bizler iş başındayken hiç ses çıkarmayız, kırk bin yıldır sesimiz çıkmıyor; ona ulaşmak üzereyim, uzanıyorum ve Düsseldorf’un ayağa kalkıp mutfağa geldiğini duymuyorum. Lüzumsuz sesleri filtre eden yoğun bir moddayım, sistem Düsseldorf’un gelişini lüzumsuz olarak tanımlıyor, ölümcül bir yanlış değerlendirme. Aniden mutfağın köşesinde görünene kadar, salak gibi hiçbir şeyden haberim olmuyor. Düsseldorf neler olduğunu görüyor, Toblerone’a doğru koşup onu sıkı sıkı tutuyor, aramızda bir itiş kakış başlıyor. Çikolatayı bırakmıyorum, o da çikolataya yapışıyor, klasik anlamda erkek erkeğe mücadele. Kâğıt üzerinde kesinlikle ondan daha güçlü olmama rağmen, Düsseldorf, Toblerone’u elimden kaptığı gibi onunla kafama sert bir biçimde bir kaç kez vurduğunda afallıyorum. Gözlerim kararıyor. Kendime geldiğimde, Düsseldorf’un mutfağında, yerde kıskıvrak bağlı birhalde yatıyorum, ne yazık ki durum bu, ayrıca yerin kahverengi muşamba kaplı olduğunu belirteyim.</p>

  <p>Saatler geçiyor, oturma odasından Düsseldorf un maket yapım sesleri geliyor. Hiç istifini bozmadan işiyle meşgul oluyor ve beni yerde öylece bırakıyor. Bu, içe kapanıklığın dik âlâsı.</p>

  <p>Tam bir sabit fikirli.</p>

  <p>“Ne maketi yapıyorsun?” diyorum sonunda.</p>

  <p>Hâlâ maketle uğraşıyor.</p>

  <p>“Ne maketi yapıyorsun?” diye soruyorum tekrar.</p>

  <p>“Bodruma girip reçelleri ve etleri götüren şendin” diyor.</p>

  <p>“Korkarım bu doğru. Bir süre önce ufak tefek bir şeyler arakladım ama artık yapmıyorum.”</p>

  <p>“Yapmıyorsun çünkü alarm taktım” diyor Düsseldorf.</p>

  <p>“Haklı olabilirsin” diyorum.</p>

  <p>“Ve şimdi yeniden dadandın.”</p>

  <p>“Çok acil şekere ihtiyacım vardı. Bana şeker lazım.”</p>

  <p>Bir süre daha maketle uğraşıyor. Sonra masaya bir şey bırakıp ayağa kalktığını duyuyorum. Mutfağa gelip Toblerone’u açıyor, yemek bıçağıyla bir parça kesip bu parçayı bana veriyor. Ağzıma.</p>

  <p>Yaşasın, diye düşünüyor bedenim, şeker! Her yerimi sessiz bir bayram havası sarıyor. Bu kadarcık bir şey yetiyor işte. Yapımız böyle. Ne kadar banal.</p>

  <p>Düsseldorf oturma odasına geri dönüyor. Bir süre sonra yeniden deniyorum.</p>

  <p>"Maket falan yapıyorsun yani?”</p>

  <p>“Evet, yapıyorum.”</p>

  <p>Bir şeyler daha söyleyecek diye düşündüğümden sessizce yatıyorum ama anlaşılan diyeceğini dedi.</p>

  <p>“Ne maketi yapıyorsun?” diye soruyorum tekrar.</p>

  <p>Masaya bir şey bıraktığını duyuyorum, hiç ses yok. Sinirlerin bir miktar gerildiğini hissediyorum. Sonra yine makete dönüyor. Sonunda, oturma odasından sesleniyor:</p>

  <p>‘Alman Steyr Tipi 1500A/01 maketi yapıyorum.”</p>

  <p>Bir şeyler daha söyleyecek diye bekliyorum ama yine sessizlik.</p>

  <p>"Peki” diyorum.</p>

  <p>“Savaşın başlarında Almanların durumu iyiydi. Bunun nedenlerinden biri çok donanımlı olmalarıydı. İyi taşıtlara, iyi tanklara ve uçaklara sahiptiler.”</p>

  <p>Yine sessizlik.</p>

  <p>“Ama bildiğim kadarıyla savaşın son dönemlerinde işleri o kadar iyi gitmedi” diyorum ve sessizce bahçe kapısına doğru sürünüyorum.</p>

  <p>“Evet, öyle. Ama başlarda iyiydi. Dediğim gibi, iyi taşıtlara sahiptiler. Maketini yaptığım bu taşıt Avusturya’da üretildi, beş farklı sınıfta. Bu, 1,5 ton olanı, çoğunlukla personel arabası, ayrıca çekici ve ambulans olarak da kullanıldı.”</p>

  <p>“Çok yönlü bir arabaymış” diyorum.</p>

  <p>“Doğru. Dört çekışli, 3,5 litrelik V8 motor, seksen beş beygir gücünde.”</p>

  <p>“O kadar, ha?” diyorum. Tam kapıya yaklaşmışken, Düsseldorf’un ayaklarımı mutlak tezgâhının altındaki radyatöre güzelce bağladığını fark ediyorum. Kapıdan ancak burnumun ucunu uzatabiliyorum, Bongo’ya gelmesini işaret ediyorum. Hâlâ çıt çıkarmadan çalıların arkasında duruyor. Görebileceğiniz en söz dinleyen geyik, şimdi çimeni geçip imdadıma yetişiyor. Ellerimi uzatıyorum, Bongo ellerimi bağlayan ipi çiğneyip kemiriyor.</p>

  <p>Kötü güçlere karşı insanlarla hayvanların işbirliği gibisi yok.</p>

  <p>"Neden bu maketi yapıyorsun?” diye soruyorum, sesimin odada yer değiştirdiğimi, tuhaf bir şekilde oturduğumu ve ayrıca bu maketi neden yaptığıyla zerre kadar ilgilenmediğimi ifşa etmesinden korkarak.</p>

  <p>Cevap vermiyor.</p>

  <p>“Yani beni ilgilendirmiyor tabii... Kendince sebeplerin olmalı.”</p>

  <p>“Evet, var” diyor Düsseldorf.</p>

  <p>Bongo son düğümü ısırıyor ve ellerim serbest kalıyor. İlk düşüncem, doğal olarak kapıya doğru seyirtmek ve bir daha asla geri dönmemek ama Toblerone beni engelliyor. Hem canım çikolata çekiyor hem de iş çikolataya geldiğinde, kimin patron olduğunu Düsseldorf’a göstermek isliyorum. Sen benimsin, diye düşünüyorum, seni çoktan hak eltim. Orada, koltuğumun altında acayip büyük bir çikolatayla dururken, yaşlı bir adamın Alman Steyr Tipi 1500A/01 maketi yapmak gibi tatsız tuzsuz bir işle uğraşmasının ne kadar acıklı göründüğünü kendi gözlerimle görmek için oturma odasının köşesinden ona şöyle bir bakmaya can attığımı fark ediyorum. Ayrıca daha önce oturma odasını hiç görmedim. Hep bahçe kapısından girip bodruma iniyor, sonra da geri dönüyordum.</p>

  <p>O bildik avcı toplayıcı tavrıyla köşeye doğru sessizce ilerliyorum, bu kez bütün kanallar açık; oturma odasında çıt çıkarsa, Düsseldorf hiçbir şey fark etmeden ortadan kaybolurum. İçeriye baktığımda, maket ıvır zıvırlarıyla kaplı kocaman bir masanın önünde Düsseldorf’un işine yoğunlaşmış sırtını görüyorum. Gözlerim odada dolaşıyor, manzara şaşırtıcı ve neredeyse şoke edici: Düsseldorf'un oturma odası bir savaş alanı. Kelimenin tam anlamıyla. Burada bir muharebe ânı canlandırılıyor. Elli altmış metrekarenin üzerindeki bu alanda. Savaşla ilgili pek bilgim yok ama bu muharebe sahnesinin ikinci Dünya Savaşı’na ait olduğunu, tahminden öte, iddia edebilirim. Düsseldorf'un oturma odasındaki bu tabloda yer alan renkler ve bütün bu ikonografi, kafamdaki İkinci Dünya Savaşı resimleriyle tamamen örtüşüyor. Düsseldorf, evinin en büyük odasına, zengin detaylarla gerçeğin aynısını ve neşeli bir çılgınlığı yansıtan bir kasaba kurmuş. Çevresiyle birlikte, küçük bir kasaba canlandırılmakta burada: Binalar, evler, tren yolları, açık araziler, ayrıca oturma odasının büyük penceresi boyunca uzanan nehir ya da kanalın diğer yanında yer alan birkaç çiftlik görüyorum. Ağaçlar, sokak lambaları, itfaiye muslukları da var; dünyadaki herhangi bir gerçek şehrin sahip olabileceği bütün gözle görülebilir altyapı, Düsseldorf'un oturma odasındaki gerçek olmayan bu şehirde mevcut. Bu şehir, şüphesiz gerçek bir şehrin kopyası, diye düşünüyorum, İkinci Dünya Savaşı sırasında, bir zaman böyle görünüyordu herhalde. Şehirde asker kaynıyor; köşe başlarında, tren vagonlarının, taşıtların ve başka bir sürü şeyin arkasında durmuş, birbirlerine ateş ediyorlar. Mevsimlerden kış. Her yerde kar. Maket karı ama oldukça gerçekçi, üzerinde araçların izleri de var. Her yana ölüler ve yaralılar saçılmış. İkinci Dünya Savaşından donmuş bir sahne. Bütün detayların, bir zamanlar bu şehrin bir köşesinde yaşanmış gerçeklikle bire bir örtüştüğünden eminim. Tankların, levazım kamyonlarının, askerlerin ve diğer parçaların boyanış tarzından çıkardım bunu. Araçlar eski püskü, uzun süren savaşın izlerini taşıyor. Askerler yorgun. Mitralyözlerin başındakiler görevlerini hem etkin bir biçimde hem de bir tür hayal kırıklığıyla yerine getiriyorlar, bir yandan da keyifsizce sigaralarını tüttürüyorlar. Evler isabet almış, duvarların sıvaları yeryer dökülmüş, binalar boyunca öbekler halinde yerde duruyorlar. Yanmış arabalar yan yatmış; silahlarını dolduran ya da biraz oturup nefeslenen askerlere siper olmuş. Büyük bir topu çeken lokomotif raydan çıkmış, birileri vinçle onu kaldırıp yeniden yerine oturtmaya çalışıyor. Sanırım burada yüzlerce taşıt ve bunun üçdört yüz misli de asker var. Bunu inşa etmek yıllar almış olmalı.Düsseldorl, ikinci Dünya Savaşından kalma bu kış manzarasını yeniden yaratmak için yıllarını harcamış. Aklıma gelen ilk şeysaygı.</p>

  <p>Dakikalarca bu sahneyi inceledikten sonra sessizce, "Affedersin, nedir bu?" diyorum.</p>

  <p>Düsseldorf dönüp bir bana, bir de koltuğumun altında şapşal şapşal uzanan Toblerone’a bakıyor, sonra da bakışlarını savaş sahnesine yöneltiyor.</p>

  <p>“Arden saldırısı. Aralık 1944. Daha doğrusu o senenin Noel akşamı. Şehrin adı Bastogne. Babam o gün orada öldü. Böyle bir arabayı kullanırken vuruldu” diyor maketini yaptığı arabayı havaya kaldırırken. “General Manteuffel’e durum raporunu götürmek üzere yola çıkmışken sol şakağından giren bir kurşunla vuruldu. Saat ikiyi yirmi geçiyordu. Sabahtan kar yağmış, bir saat sonra ise yine yoğun kar yağışı başlamıştı. Arden saldırısı sona erdiğinde, Almanların bu işi başarabileceğine artık kimseler inanmıyordu. Savaşın sonu belli olmuş gibiydi.”</p>

  <p>Düsseldorf tekrar yerine oturdu. Arabanın küçük bir parçasını boyamaya devam etti.</p>

  <p>Yine sahneye bakıyorum. Bu tablo ya da sahnenin ya da işte buna her ne derseniz onun içindeki saat kulesi ve tren istasyonundaki saat, oldukça doğru bir biçimde ikiyi yirmi geçeyi gösteriyor. Düsseldorf babasının ölümünü inşa ediyor. Birazdan olacak ve çoktan oldu, bu gerçek beni etkiliyor. Birazdan olacak ama aynı zamanda seneler önce olmuş bir olayı yeniden canlandırıyor.</p>

  <p>“Üzüldüm” diyorum.</p>

  <p>“Zarar yok. Uzun zaman önceydi. Babamla hiç karşılaşmadım ama o anla ilgili bir şey var. Hayatta kalan arkadaşlarıyla konuştum, olayın ikiyi yirmi geçe gerçekleştiğini söylediler. Bu, ölmek için nasıl bir an? Nasıl bir Allahın belası an?”</p>

  <p>“Belki de hiç fark etmez” eliyorum dikkatlice.</p>

  <p>“Yanılıyorsun” diyor Düsseldorf.</p>

  <p>“Peki” diyorum.</p>

  <p>Düsseldorf boyamaya devam ediyor. Ormana doğru yollanmanın vakti geldi, diye düşünürken, kendimi de şaşırtıp “Benim de babam öldü” deyiveriyorum, “İlkbaharda öldü.”</p>

  <p>“Üzüldüm. İyi bir adam mıydı?”</p>

  <p>“Bilmem. Onu çok iyi tanımıyordum. Yaşamının son yıllarında tuvaletlerin fotoğrafını çekiyordu. Bu, iyi mi yoksa kötü mü, bilemiyorum."</p>

  <p>“Kulağa hoş geliyor. Ölmesine izin vermemeliydin” diyor Düsseldorf.</p>

  <p>“Evet, vermemeliydim.”</p>

  <p>Bir bardak şeri aldım, maket şehir masasının öbür ucunda oturmuş, Düsseldorf’un boya yapışını seyrediyorum. Bir cımbızla tuttuğu, arka aksın parçası olacak minicik bir plastiği, küçük bir fırçayla solgun yeşile boyuyor. Savaşın başlarında babasının tayininin Norveç’e çıktığını anlatıyor, Oslo’ya. Düsseldorf’un annesiyle karşılaşıyor, birkaç kez dansa gidiyorlar, ormanda gizlice yürüyüşlere çıkıyorlar ve onu hamile bırakıyor. Sonra eve dönüş için emir geliyor ve 1944’ün sonlarına doğru Belçika’ya gönderiliyor. İyi bir subay olmak için gidiyor; Almanların Arden Saldırısı için eniyi adamlarına ihtiyaçları var. Talihsiz gelişmeleri tersine döndürmek için son şansları bu. Babasının memleketi Düsseldorf. Bir kaç yıl önce Norveç Soyadı Kanunu bir parça yumuşadığından “Düsseldorf” soyadını almayı tercih ediyor. Bir Alman askerinin oğlu olmaktan gurur duyduğunu söylüyor. Nazilerin davası iyi bir şey olduğundan değil, sadece, öyle işte.</p>

  <p>"Babanı bir Alman askeriydi. Yapacak bir şey yok. Fakat onun diğer askerlerden daha kötü olduğuna inanmamı gerektirecek bir sebep de yok. Aksine, tarihin belli bir noktasında doğmuş olmanın sonucuna katlanan diğer milyonlarca normal gene kadar normal biri olduğuna inanıyorum. Onunla hiç karşılaşmadığımdan, şerefine bir şey yapmak istiyorum. Tam altı yılımı aldı. Karım öldüğünden beri bu işle uğraşıyorum. O toprağa girdiği gün başladım. Karımla babam hakkında konuşamıyordum, bu konuyu duymak bile islemiyordu. Hiçbir şey olmamış gibi davranmak zorundaydım hep. Annem de bu konudan asla bahsetmezdi. Bir bakıma anlıyorum, ülkeni işgal etmiş bir Alman askerinden çocuk peydahladığın gerçeğinden daha ilginç şeyler vardı tabii konuşulacak. Annem öldükten sonra babamın mektuplarını buldum. Bunlardan biri, babamın emrindeki bir subaydan geliyordu; onun öldüğünü bildiriyor ve olayın nasıl gerçekleştiğini anlatıyordu. Karım da öldüğünde artık istediğimi yapabilirdim, babamın anısına bir şey yapmak isliyordum. Amacıma ulaşmak üzereyim. Bu subay arabası bittiğinde ve babamın maketini yapıp boyadığımda, bunları maketin içindeki yerlerine koymayı, sonra da kafama bir kurşun sıkmayı geçiriyorum aklımdan sıkça. Bunu bazen evde, bazen de Bastogne’da, babamın öldüğü yerde yapmayı düşünüyorum. Nasıl olsa nerede olduğunu biliyorum."</p>

  <p>Ucunda plastik bir parça olan cımbızı ve fırçayı hâlâ elinde tutan Düsseldorf, ayağa kalkıp savaş sahnesine doğru ilerliyor ve bir dört yol ağzını işaret ediyor.</p>

  <p>"İşte burada. Anneme mektup yazıp olayı anlatan bu adamdı” diyor. Yıkık bir duvarın ardında, dizlerinin üstünde duran bir eri işaret ediyor. “Adı Reiner. İyi adamdır. Maket uçak yapardı. Öleli iki üç yıl oluyor, birkaç kez görüşmüştük.”</p>

  <p>Düsseldorf yerine oturup boyaya devam ediyor.</p>

  <p>Bir süre sonra. “Ama bu fikir de çok sevimsiz. Zavallı bir fikir, hiç de orijinal değil. O yüzden pek bilemiyorum. Bakalım... Senden n’aber?” diye soruyor.</p>

  <p>“Sağ olun. İyiyim. Ormanda bir geyikle birlikle yaşıyorum. Buradan pek uzak sayılmaz. Bir çadırım var.”</p>

  <p>Bana bakıyor.</p>

  <p>‘Neden ormanda yaşadığını sorabilir miyim?’’</p>

  <p>“İnsanlardan hoşlanmıyorum" diyorum.</p>

  <p>Başını sallıyor.</p>

  <p>“Bu, söylenecek laf değil" diyor ve fırçayı masaya bırakıp elini uzatıyor.</p>

  <p>“Düsseldorf."</p>

  <p>“Doppler.”</p>

  <p class="bosluk3"></p>

  <p>İspanya’ya karşı oynayacağımız milli maçtan bir gün önce karım çadıra geliyor ve biraz molaya ihtiyacı olduğunu, bir kadın arkadaşıyla birlikte Roma’ya gitmek için Perşembe’den rezervasyon yaptırdığını söylüyor.</p>

  <p>“Roma, ha” diyorum ve aklımdan sırayla Panıheon, Colosseum ve bir yandan düzüşüp bir yandan da kadınların ruhu var mı yokmu, diye düşünen kardinaller geçiyor. Bir de tabii, en yakınlarını öldürüp şehrin yanışını seyreden Nero. O da insanlardan pek hoşlanmıyordu herhalde.</p>

  <p>“Aralık’ta Roma. Çok soğuk olmaz mı?”</p>

  <p>“Hayır” diyor karım.</p>

  <p>“Tamam, iyi fikir ama çocuklar ne olacak? Onlara kim bakacak?”</p>

  <p>“Sen bakacaksın. Perşembe günü Nora’nın veli toplantısı var, Cuma günü Gregus yuvaya meyve götürecek.”</p>

  <p>“Meyve. Meyveyi nereden bulacağım? Olmaz. Bakmam gereken bir çadırım var. Bir de küçük geyiğim.”</p>

  <p>“Bu, bir soru değil, durumu haber veriyorum. Senin için uygun olsa da olmasa da yapacaksın” diyor karım.</p>

  <p>Kızımızın adı pek tabii ki Nora. Karım İbsen’e, aslında tiyatroya çok düşkün; hiç mi hiç eleştirel değildir, her şeyi seyreder ve hepsinin de iyi olduğunu düşünür. Tiyatro oyunları iyidir çünkü tiyatro oyunlarıdır, diye düşünür. Ona göre tiyatro kendi içinde iyibir şeydir ve kızımıza Nora adının konulması gerekiyordu, çünkü Nora, kadınları özgürleştirici ilk harekelimizi temsil etmektedir. Bana kalsa, adı inşaat ustası Solness bile olabilirdi. Ama o gün böyle demedim. Çok akıllıydım. İkimiz de Nora isminin mükemmel olduğunu düşündük; aslında karım, bunun benim düşündüğümden biraz daha mükemmel olduğunu düşündü.</p>

  <p>“Simdi de sen başımıza Nora kesildin, öyle mi?” diyorum düşünmeden.</p>

  <p>“Ne dedin sen?” diyor karım.</p>

  <p>“Kocanı ve çocuklarını bırakıp gidiyorsun. Nora olan sensin.”</p>

  <p>“Hayır, asıl sensin. Altı ay önce her şeyi bırakıp kaçtın” diyor karım.</p>

  <p>“Ben Nora değilim, Afrika’yım.”</p>

  <p>“Senin yardıma ihtiyacın var” diyor karım.</p>

  <p>“Başka ne var ne yok?” diye lafı geçiştirmeye çalışıyorum. “Yemene dikkat ediyor musun? Sağlığın yerinde mi?”</p>

  <p>"Senin yardıma ihtiyacın var” diye tekrar ediyor karım.</p>

  <p>Karım gittikten sonra Bongo epeyce suratsızlık ediyor. Bunu kıskançlığına yoruyorum. Karımı rakibi olarak görüyor ki, bunda bir parça gerçeklik payı da yok değil.</p>

  <p>“İnsanın eşi, dostundan çok daha farklı bir şeydir” diye izahatta bulunuyorum. “Onunla evliyim ve iyi geçinmek zorundayım. Ayrıca onu seviyorum. Ama sen ve ben dostuz, hep dost kalacağız. Sana anlatacağım bir sürü şeyi ona asla anlatmayacağım. Korkma!” deyip onu okşuyorum.</p>

  <p>“Sen ve ben, Bongo.”</p>

  <p class="bosluk3"></p>

  <p>İspanya milli maçının Ullevaal Stadyumundan gelen seslerini duyuyorum. Meraktan tepenin biraz daha yukarısına çıkıp dürbünle bakıyorum ama sahanın ancak minicik bir kısmını ve birinci golün bir parçasını görebiliyorum. Topun kaleye girdiğini görüyorum ve kopan gürültüden, bunun, pek de Norveç’in lehine bir gelişme olmadığını anlıyorum. Portekiz’deki Avrupa Kupası’na Norveç gidemeyecek. N’apalım. Orada bir işimiz yokmuş demek ki. “Sen nediyorsun Bongo?” Bongo’nun ne düşündüğünü bilmek kolay değil, ser verip sır vermiyor. Milli takım antrenörü Semb hakkında ne düşündüğü konusunda da ağzından tek laf çıkmıyor. “Beğeniyorsan söyleyebilirsin, değil mi?” Çıtı çıkmıyor. “Karizması olan sempatik biri olarak mı görüyorsun, yoksa sence defolup gitsin mi?” Cevap yok. “O zaman defolup gitsin diye düşündüğüne inanmayı tercih ediyorum. Yanlışsam düzelt.” Düzeltmiyor, yanlış değilim. “Bu biraz şaşırtıcı. Çok candan, yumuşak ve iyisin ama içinde çok fazla saldırganlık barındırıyorsun. Bunu düzeltmeye çalışmalısın. Hepimizin düzeltmesi gereken şeyler var. Mesela benim de düzeltmeye çalıştığım bir sürü şey var. Ama senin kalkıp milli takım antrenörü Semb’in kötülüğünü istemen beni biraz şaşırtıyor. Onu sevmiyor olmanı anlarım ama defolsun falan da nesi? Tamam, tamam, neden olmasın, en iyisini sen bilirsin.”</p>

  <p>Oğlumu, alabileceğim en gec saatle alıyorum yuvadan. Bütün gün canım sıkıldı. Ona ne diyeceğim? Son altı aydır iki üç kilometre uzakta yaşadığım halde onunla neden hic görüşmediğimi nasıl açıklayacağım? Önceliği ormana verdim. Evde onunla, kız kardeşiyle ve annesiyle birlikte olmak yerine, ormandaki sessizliği ve geyikleri seçtim.Paketlerce tuvalet kâğıdı, bütün ailenin belden aşağısı her daim günyüzü görsün diye dev şişelerde Lactacyd<a href="../Text/dipnotlar.xhtml#d4" id="dv4"><sup>[4]</sup></a>, yarı fiyatına lego, arabacamı silme sıvısı, tazyikli silme sıvısı ve çıkışta da sosis almak için Smart Club’e<a href="../Text/dipnotlar.xhtml#d5" id="dv5">[5]</a>yaptığımız turların ve işimin yerine ormanı tercih ettim. Gregus, Smart Club’e bayılır. Üyelik kartımın tarihi geçmiş olmalı, ayrıca ormanda yaşamayı seçtim. Birazdan buluştuğumuzda ona bunu anlatmam lazım. Ormanı, Smart Club ve ailen olunca, birde Norveç’in başkentinde yaşayınca gitmek zorunda kaldığı bütün o saçma sapan yerlere tercih etlim. Üç yaşında bir çocuğun bunu anlaması mümkün değil tabii. Belki de dört olmuştur, dört olduğunu varsayacağım. İnsan ormandayken zaman uçup gidiyor. Ama o bunu anlayamaz. Gecenin bir yarısı uyanıp da “Smart Club’e gitmeyecek miyiz?" diye soran biri, hiçbir şey anlamayacaktır. Yuvanın kapısının önünde dikilirken bir hesap verme sorunuyla yüz yüze kaldığımın farkındayım. Yuvadaki diğer bütün çocuklar gitmişler.</p>

  <p>Gregus beni görünce ağlamaya başlıyor. Yuvada çalışan kadın beni tanıyamıyor, ben de onu çıkaramıyorum. Kimlik göstermemi istiyor ama artık kimlikle dolaşmadığımdan bu imkânsız. “Ben o bildiğiniz Doppler’im. İsterseniz geçen yılki Noel kutlamasına dair anılarımı anlatabilirim” diyorum. Gregus avazı çıktığı kadar bağırıyor, lafın kısası, sakalımı kesmek için bıçağımı çekiveriyorum ama kadın beni durdurup karımı arıyor. Konuşmadan anladığım kadarıyla, karım o sırada Pantheon’a giden bir otobüsle Romanın eski sokaklarında yol alırken, sakalım olduğunu, ayrıca hırpani vevahşi göründüğümü teyit ediyor.</p>

  <p>Gregus sakinleşiyor ve evin yolunu tutuyoruz. Yolda, ona yuvadaki günlük hayatın çetrefilli işleriyle ilgili sorular sormaya çalışıyorum ama o daha çok benim neden böyle acayip göründüğümle ilgili. Gerçeği, yani şu sıralarda ormanda bir çadırda yaşadığımı, sakal bırakmanın, sakalın uzamasını engellemekten çok daha kolay olduğunu söylüyorum. Birkaç yıl sonra onun da sakallarının çıkacağını ekliyorum ama o bunun saçmalık olduğunu söyleyip konuyu geçiştiriyor.</p>

  <p>Eve geldiğimizde Nora’yla karşılaşıyoruz, görünüşüm onu da şoke ediyor. Gregus’u çadıra götürmeyi düşündüğümü, annesi Roma’dan dönene kadar orada benimle kalacağını söylüyorum. İstediği en son şeyin bu olduğunu bildiğim halde, onun da bizimle gelebileceğini ekliyorum. Düşündüğüm gibi reddediyor. Tolkien hakkında kapsamlı bir okul ödeviyle uğraşıyormuş, hafta sonunda ödeve son şeklini verecekmiş. Çalışkanlığını hemen seziyorum ve onu, ödev yerine parti yapmaya ikna etmeye çalışıyorum.</p>

  <p>“Nasıl çılgın bir parti olur, bir düşün... Evde tek başınasın falan. Bütün okulu davet edebilirsin. Kudurun. Millet sigara içsin, kırıp döksün, dans etsin, mutlu olsun. İnsan gençken böyle partiler yapmalı. Hayatının geri kalanında, kişinin dağarcığında onun kim olduğunu tanımlayan partiler olmalı. Bir gün gelecek, geri dönüp baktığında, o kapsamlı ödevden aldığın nottan çok bu çılgın partileri düşünmek seni tatmin edecek” diyorum.</p>

  <p>Ama o hiç de böyle düşünmüyor.</p>

  <p>“Küçük bir parti ver bari. Hey Allahım! Bir kez daha düşün kızım: Ev tamamen sana kalacak. Bu bir armağan. Ertesi gün de çadıra gelip akşamdan kalma kafayı dinlendirmek için uyursun, geyik eti yersin.”</p>

  <p>Bana tuhaf tuhaf bakıyor.</p>

  <p>“Bu geceki veli toplantısına gitmeyi düşünmüyorsundur umarım?”</p>

  <p>“Ben de tam bunu düşünüyordum” diyorum.</p>

  <p>Annesi gitmemi istedi, bende gideceğim.</p>

  <p>“Özellikle konuşmamı istediğin bir konu var mı? Hocalarından memnun musun? Yeterince motive oluyor musun? Regl günlerinde seni jimnastikten muaf tutuyorlar mı?”</p>

  <p>Sana inanamıyorum, der gibi bakıyor.</p>

  <p>“Toplantıya gitmezsen çok memnun olurum” diyor.</p>

  <p>Toplantıya gidiyorum. Biraz karım öyle istiyor diye, biraz da “Nora’nın anne babası onunla ilgilenmiyor” lafını işitmeyelim diye. Her şey oldukça başarılı bir şekilde organize edilmiş. Ele alınacak konular tahtaya yazılmış, sıralara isim kartları konulmuş. Ben, Nora’nın, ilk sırada, pencere kenarındaki yerinde oturuyorum. Ön sırada oturmanın bir mevki belirttiği yıllar geride kalmış olsa da buna canım sıkılıyor. Nora’ya göre önde oturmak, en çalışkan olmak, şık bir durum, bunu biliyorum. Sınıf hocası elli yaşlarında bir kadın. Bu sınıfın, milli eğilimde çalıştığı yıllarda rehberlik etliği en iyi sınıflardan biri olduğunu söyleyerek lafa giriyor ve hangi konularla uğraştıklarından bahsediyor. Yakında Baltık ülkelerine gerçekleştirecekleri sınıf gezisinden söz ediyor. Öğrenciler bir yıl boyunca büyük teneffüslerde krep satmışlar ama yine de her birinin kendi payına ödemesi gereken miktar üç bin kron. “İstediğimiz ücret az değil, biliyorum” diyor. Katılım isteğe bağlı ama hem Tallin hem de Vilnius’a gidecekler ve bu iki şehirde görülecek çok şey var, anladığım kadarıyla. Bölgenin zengin bir tarihi var, savaş, Sovyetler Birliği falan; bu kadar iyi bir sınıf için böyle bir seyahat altın madeni, çünkü sonraki yıllarda uzun bir süre bu konu üzerine çalışılabilir. Ödevler hazırlanabilir, tablolar, kolajlar yapılabilir, ayrıca ömürboyu sürecek ilişkiler kurulabilir.</p>

  <p>Alkolle ilgili sorular geliyor. Elimi kaldırıp öğrencilerin birazcık içmesine izin verilmesini öneriyorum ama diğer veliler benimle aynı fikirde değil. “Hadi ya! Bırakın da çocuklar biraz kurtlarını döksün, içip içip dağıtsınlar, sabahın köründe otelin yolunu zar zor bulsunlar. Aslında bu kadar koruyucu davranmakla onlara kötülük ediyoruz.” Ama kimse beni anlamıyor. Diğerleri söylediklerimin hiç duyulmamış şeyler olduğunu ve akla mantığa sığmadığını düşündüklerinden, tam tersi bir izlenime kapılıyorum. Her şey böyle artık. Her yer bisiklet kaskları ve alınan önlemlerle dolu. “En azından benim kızım islediği kadar içebilir” diyorum inatlaşarak. Diğer veliler başlarını öbür tarafa çeviriyor.</p>

  <p>Gündemin son maddesi olarak, görüşlerimizi belirttiğimiz kısma gelindiğinde takas ekonomisinin müfredata alınması gerektiğini söylüyorum. Gençler, her şeyi satın almak yerine eşya ve hizmet takasına özendirilmeli. “Dünyanın geleceği buna bağlı. Dünya insanlara ait değil, insanlar dünyaya ait. Çiçekler bizim kız kardeşimiz; at, büyükkartal ve geyiği saymıyorum bile, hepsi erkek kardeşlerimiz. İnsan nasıl olur da herhangi bir şeyi satabilir ya da satın alabilir? Hava sıcaklığının ya da ağaçlardaki rüzgârın sesinin sahibi kim? Dallardaki bitki örtüsünün özlerinde, bizden önce yaşayanların hatıraları saklı. Şırıl şırıl akan derede, babamın ve onun babasının sesi de mevcut. Bastığımız toprağın bağrında atalarımızın tozlarının da bulunduğunu, dünyanın başına gelen her şeyin bizim de başımıza geleceğini, dünyaya tükürürsek kendimize tükürmüş olacağımızı falan çocuklarımıza öğretmemiz gerek. Hazır söz bendeyken, bir şey sormak istiyorum: Geyik etine karşılık benimle meyve takas etmek isteyen varmı içinizde?” diyorum. Sırt çantamdan iki üç kilo et çıkartıp sıranınüstüne koyuyorum. “Çok iyi et. Füme. Güzel. Karşılığında sadece birkaç tane muz ya da yuvaya götürülebilecek türden başka meyveler isliyorum.” Okuldan çıkana kadar kimse bu şansı değerlendirmiyor. Tam çıkarken Nora’nın çalışkan kız arkadaşlarından birinin babası yanıma yaklaşıp eti islediğini söylüyor. Arabasıyla en yakın benzin istasyonuna gidiyoruz, içeri girip bir torba dolusu meyve alıyor, sonra da beni eve bırakıyor. Farklı göründüğümü söylüyor ve usulca şusıralar neyle uğraştığımı soruyor. Çalışkan kızından bir şeyler duymuş olmalı. “Ormana taşındım. İşten ayrılıp ormana taşındım çünkü yapılabilecek tek akıllıca şey buydu.” Başını sallıyor. “Ormanın sağı solu belli olmaz” diyor ben tam arabadan inerken, “Dikkatli ol!”“Yanılıyorsun, orman sakin ve dostanedir. Denizin sağı solu belli olmaz. Bir de dağın. Ama ormanın sağı solu bellidir ve başka her yerden daha az kafa karıştırır. Denize, doğaya ve insana hiçbir şekilde güvenilmezken, yaşamını ormanın ellerine hiç tereddütsüz bırakabilirsin çünkü orman dinler ve anlar. Orman yıkmaz, yeniden kurar ve her şeyin büyümesine izin verir. Orman her şeyi anlar, her şeyi kucaklar” diyorum.</p>

  <p>“Peki peki. Sen yine de dikkatli ol.”</p>

  <p>“Asıl sen dikkatli ol” diyorum.</p>

  <p>Eve geldiğimde, Nora Gregus’u yatırmış, televizyon seyrediyor. “Yüzüklerin Efendisi” filminin ekibinde çalışanların artık ömür boyu birbirlerinden kopamayacakları üzerine bir belgesel. Çekimler bittiğinden beri birbirlerini acayip özlüyorlar, bazılarının morali bozuk ve yeni projelere kalkışmak için yeterince motive olamıyorlar. Nora’nın bunu duyduğuna üzüldüğünü görüyorum. Ama oyuncular, makyaj karavanlarında ya da selle söylenen komik ve güzel şeyleri aktardıklarında, kendi kendine gülümsüyor. Ancak ortalık her zaman güllük gülistanlık değil. Kocaman Hobbit ayaklarını giymek için çoğu zaman sabahın köründe uyanıp saatlerce oturmaları gerekiyor. Pelerin, yani yönetmenin her zaman herkese ayıracak vakti oluyor; kafası büyük öyküyle ve bu öyküyü dünyanın dört bir yanındaki Tolkien âşıklarına en iyi biçimde aktarabilecek rejiyi yakalamakla meşgulken bile, herkesin kendini iyi ve önemli hissetmesi için elinden geleni yapıyor. Bu Peter olağan üstü bir adam. İrice, şirin bir ayıcığı andırıyor; hakikaten çok samimi ve aynı zamanda acayip becerikli ve sıradan.Ben ona pek benzemiyorum. Film yönetmek, kalkışacağım en son iş olmalı. İnsan, yıllarını bu hengâmenin içinden çıkmaya harcamak ve olayın tamamına onun kadar hâkim olamadıkları hallerde bile birsürü insanın elinden gelenin en iyisini yapmasını sağlamak için çok net bir vizyona ve enerjiye sahip olmalı. Bu, çılgınlıktan başka birşey değil. Onlardan nefret ettiğim kadar, oyuncular da benden nefretederdi herhalde. Hikâyeyi ciddiye almayı beceremezdim. Yaratıklar arasındaki savaş sahneleri olmazdı. Ne olmuş yani? Sette şüpheci ve nefret dolu bir hava estirirdim, film de şüpheci ve nefret dolu bir film olurdu. Oscar falan da almazdı. İlk gösterimi kaçırmamak için kuyruklara giren akıllı gençler de olmazdı.</p>

  <p>İyi ki “Yüzüklerin Efendisi”ni ya da başka herhangi bir filmi yönetmemişim. İnsanların becerikliliği kafama dank ediyor. İnsanlar işlerini beceriyor. Dünya çevremde becerikli olmaya devam edecek, ben son bir kez daha becerikli olurken.</p>

  <p>Sonunda Nora, “Veli toplantısı nasıl geçli?” diye soruyor.</p>

  <p>“Gayet iyi. Geziye gidiyormuşsunuz. Keyifli."</p>

  <p>Başını sallıyor, o sırada televizyonda, Liv Taylor Elfçe öğreniyor. Zahmetli bir iş olduğu aktarılıyor. Bir bu eksikti. Sadece ölü bir dil değil, çalışkan bir İngiliz’in fantezisinden başka hiçbir yerde mevcut olmayan ölü bir dil.</p>

  <p>“Elfçe gerçeklen güzel bir dil” diyor Nora.</p>

  <p>“Şüphesiz.”</p>

  <p>“Başka dillerde söylenemeyecek pek çok şeyi söyleyebiliyorsun.” “Neyi mesela?” diye soruyorum.</p>

  <p>“Mesela, seni seviyorum. Norveççede kulağa facia geliyor. Aslında İngilizcede de öyle diye düşünüyorum ama Ellçesi kulağa çok hoş geliyor.”</p>

  <p>“Olabilir... Fakal senin yaşındakiler hangi sıklıkla birilerine onları sevdiklerini söylemeye ihliyaç duyuyor ki?”</p>

  <p>“Sen bu konulardan anlamazsın" diyor Nora.</p>

  <p>“Evel, anlamam. O yüzden soruyorum.”</p>

  <p>“İnsan genç de olsa birilerine âşık olabilir.”</p>

  <p>“Kime âşık olabilir mesela?”</p>

  <p>“Sevgililerine belki. Ya da Peler Jackson’a” diyor.</p>

  <p>Buna kıçımla gülüyorum.</p>

  <p>Akşamı ve geceyi istemeden de olsa evde geçirmek zorunda kalıyorum. Aslında niyetim, Gregus’u uykusunu bölmeden sırt çantasının çubukları arasına yatırmak, çantayı da çekerek çadıra götürmekti. Ama akıllı Nora bana engel oldu. Şimdi ikisi de uyuyor. Zavallı Bongo’nun nerede olduğumu bilmediğini düşündükçe yüreğim daralıyor. Küçücük geyik etrafta koşuşturup kendini yalnız hissediyordur şimdi. Çadıra da giremez. Elleri yok ki. Geyiklerin ince motor hareketleri sınırlı.</p>

  <p>Ayrıca Düsseldorf’a yaptığımız illegal ziyaretler ve birkaç kez Ullevaal Stadyumundaki İCA süpermarketine gitmemiz dışında, bir evde bulunmayalı altı aydan fazla olmuş. Bu durumun kesinlikle iştahımı kabarttığı falan yok. Evde huzursuzca dolanıyorum.Çantamı işime yarayabilecek araç gereç ve kuru gıdayla dolduruyorum. Biraz televizyona bakıyorum; her zamanki gibi tenis maçları, işlenen suçların yeniden canlandırılması ve insanların telaşesi üzerine kurmaca sayılabilecek hikâyelerden oluşan zengin bir yelpaze sunuluyor. Benim için televizyon izlemek, insanları neden sevmediğim konusunda bir kaynak kitap okumak gibi. Televizyon içimizdeki bütün iğrençliklerin özü. Hayatla zaten kabullenmekte zorlandığımız insana ait özellikler televizyonda göründüğünde doğrudan çarpıcı hale geliyor. İnsanlar salaklaşıyor. Televizyonda ben de salak gibi dururdum.</p>

  <p>İnsana ait her şey artık bana yabancı.</p>

  <p>Ormanda düşmeden önce, gecelerimi evde ailemle birlikte geçirirdim. Organize boş zaman etkinliklerinden her zaman nefret etmişimdir. Bu yüzden hemen hemen her gece evdeydim. Yemek yiyorduk, çocuk televizyonu izliyorduk, Gregus’u yatırıp yine televizyonun önüne geçiyorduk ve saat, internetle faturalarımızı ödeme vaktinin geldiğini gösterene kadar insanın zihnini bir miktar açan gazeteleri okuyorduk. Faturalarımız hiç eksik olmazdı. Elektrik, belediye vergileri, telefon, gazeteler, tesisatçılar, yuva ve bir de altmış dört adet tuvalet kâğıdını her zaman kapıya teslim eden Nordberg Tenis Kulübü. Bu hoşumuza gidiyordu.Tenis kulübünü yöneten yaşlılar tuvalet kâğıtlarına olan ilgiyi hep canlı tutuyorlardı. Tenis sahasının bakımını yapmaktan ve sahayı kullanmaktan arta kalan zamanlarında, çevredeki komşulara arabayla tuvalet kâğıdı dağıtıyorlardı. Bunu kendilerine iş edinmişlerdi. Bu şekilde hem onlar hayatta kalıyor hem de biz kıçımızı silecek kâğıt buluyorduk. Ancak şimdi, suratımda şeytani bir gülümsemeyle son faturamı ödemiş olduğumu anlıyorum Bir daha asla fatura ödemeyeceğim. Takastan, hırsızlıktan ve ormandan geçineceğim. Ben ölünce de orman benden geçinecek. Anlaşma böyle.</p>

  <p>Üzerimde giysilerim, divanda uyuyakalıyorum. Balkondan gelen sese uyanıyorum: Kilitle oynanıyor. Büyülenmiş gibi divanda doğrulup kullanılan tekniği inceliyorum. Birkaç dakika sonra bir adam, kayda değer bir ses çıkarmadan içeri giriyor. Beni görmesi biraz zaman alıyor.</p>

  <p>Salondan, “İyi geceler” diyorum.</p>

  <p>Biraz ürküyor ama kendini toparlıyor.</p>

  <p>“Tamam. Korkmana gerek yok. Benim şiddetle işim olmaz. Geldiğim gibi gidiyorum. Bak, gidiyorum işte” diyor ve balkon kapısına doğru seyirtiyor.</p>

  <p>“İçeri gel” diyorum ve mutfağa gidip ocağa kahve suyu koyuyorum.</p>

  <p>“Kahve?” diye sesleniyorum.</p>

  <p>“Zahmet etmeseydiniz... Bilmem ki, belki de yavaş yavaş gitsem iyi olur.</p>

  <p>“Gel, benimle biraz otur” deyip elimi uzatıyorum. “Adım Doppler. Andreas Doppler.”</p>

  <p>Zor durumda kaldığını görüyorum ama sonunda o da elini uzatıyor.</p>

  <p>“ Roger.”</p>

  <p>“Sadece Roger mı?”</p>

  <p>“Soyadı konusunda biraz temkinliyim ama beni Demir Roger diye çağırırlar. Önceden demir işiyle uğraşırdım.”</p>

  <p>“İlginç.”</p>

  <p>“Neye kalkıştığımı anlıyorsun, değil mi?” diye soruyor.</p>

  <p>“Evet.”</p>

  <p>“Yani bir şekilde geri zekâlı falan da değilsin, değil mi?”</p>

  <p>“Herkes kadar... Şu aletlerine bir bakayım” diyorum.</p>

  <p>Bir tomar maymuncuğun asılı olduğu kocaman bir anahtarlık, slalom pistlerinde teleski kartlarının ucuna bağlanan, çekildiğinde uzayan bir alete tutturulmuş. Bu adam karda kışta, gece vakti dışarılarda dolanma konusunda tecrübeli, diye düşünüyorum.</p>

  <p>“Kahvene bir şey ister misin?”</p>

  <p>“Hayır, teşekkür ederim.”</p>

  <p>“Seni şöyle sert bir şeyle de mi kandıramam?” diye sorarken, içinde ispirto bulunan şişenin hâlâ bodrumdaki atölye de olmasını umuyorum.</p>

  <p>“Çalışırken içmiyorum” diyor Demir Roger.</p>

  <p>“Haydiii, biraz gevşe yahu. İyi mal bunlar."</p>

  <p>Saate bakıyor.</p>

  <p>“Peki, birazcık."</p>

  <p>Laboratuvar alkolü her zamanki yerinde. İkimize de koyuyorum.</p>

  <p>“Yani soygun üzerindesin.”</p>

  <p>“Evet. Bu bölgeyi seviyorum. Bir sürü değerli eşya ve az sayıda alarm var. Biraz yukarısı sağcıların mekânı, her yerde alarm var.Ama aşağılarda millet Sosyalist Sol Partiye oy veriyor; hem parabasıyorlar hem de insanın içindeki iyiliğe inanıyorlar. Benim için harika bir tablo. Sen de burada mı oturuyorsun?”</p>

  <p>“Kesinlikle hayır.”</p>

  <p>“Peki, sadece geceyi burada geçiriyorsun?”</p>

  <p>“Evet, aynen öyle yapıyorum. Önceden burada oturuyordum. Karım ve çocuklarım hâlâ burada oturuyor.”</p>

  <p>“Boşandınız” diyor ve başını sallıyor. “Bunu duyduğuma üzüldüm. Bilirim bu işleri."</p>

  <p>“Hayır. Biz hâlâ evliyiz ama ben ormana taşındım. Orada, çadırda küçük bir geyikle birlikle yaşıyorum.”</p>

  <p>“Tamam” deyip bir kez daha saatine bakıyor. Bardağına biraz daha kahve ve ispirto koyuyorum.</p>

  <p>“Bana mesleğinden söz etsene biraz."</p>

  <p>“Anlatacak fazla bir şey yok.”</p>

  <p>“Bak, buna inanmam işle. İnsanların evine girip eşyalarını çalıyorsun. Anlatacak bir şeylerin olmalı.”</p>

  <p>“Peki” diyor ve içkisinden bir yudum alıyor. “İşimi düzgün yapmaya gayret ediyorum. Bir ön araştırma yaparım, sadece almaya değecek eşyaların bulunduğu yerlere girerim. Özel eşyalara dokunmam. Hiçbir şeyi kırıp dökmem. Hırsızın evine girip her yeri darmadağın etmesinin ne kadar fena bir şey olduğunu biliyorum. Böyle şeyler yapanları tanıyorum ama ben şahsen, bu tür davranışlardan kaçınırım. Bir sigara içsem ayıp olur mu?”</p>

  <p>“Buyur, iç. Karım Roma’da.”</p>

  <p>Kahve suyunu yeniliyorum, bir kül tablası getirip kadehleri yeniden dolduruyorum.</p>

  <p>“Daha fazla içmesem” diyor, “Araba kullanıyorum.”</p>

  <p>“Taksiye binersin, bu defalık böyle olsun, yarın sabah da gelir arabanı alırsın. Ullevaal Stadyumuna tramvay, sonra da yaya köprüsünü geçtin mi, tamam. Gayet basit.”</p>

  <p>“Tamam, oldu. Koy bakalım” diyor Roger.</p>

  <p>“Parayı uyuşturucuya harcıyorsun sanırım?”</p>

  <p>“Simdi beni hayal kırıklığına uğrattın. Bütün hırsızları aynı kefeye koyuyorsun. Ben uyuşturucuya elimi sürmem. Benim de bir ailem, var senin gibi. Ama sabıkalıyım ve özgeçmişimde şıkduracak hiçbir şey yok, eğitimim de yok. Bir de insanı yıpratan çevrelerden uzak durmaya çalışıyorum. O zaman da tek başına iş görmekten başka çare kalmıyor. Keyif de alıyorum. Üç beş kuruş kazanıyoruz işte. İnsanlar da genelde kayıplarını sigortadan karşılayabiliyor.”</p>

  <p>Roger sıkı bir adam çıktı. Bana maymuncuk kullanmayı öğretiyor, insanların evine nasıl gizlice girilebileceğim konusunda başka birkaç tavsiyede bulunuyor. Konuştukça ve içtikçe ondan daha çok hoşlanıyorum. İspirto su gibi akıyor, biz ortak alanlarımız olduğunu keşfediyoruz, özellikle açık hava, orman, çayır çimen söz konusu olduğunda. Ve iş sır paylaşmaya gelince, babası gibi prostat kanserinden öleceğine çoktan inandığını söylüyor,bundan hiç hoşlanmıyor ama bir süre önce, ayda yirmi yirmi beş defa boşalırsa kanser riskinin önemli ölçüde azaldığını okumuş. Bu yüzden sağa sola boşalma fırsatını hiç kaçırmıyor, özellikle de üzerine boşalmanın uygun olmadığı şeylere sperm püskürtmeye bayıldığını fark etmiş. ‘Herhangi bir şey olabilir aslında. Kitaplar, dergiler, çanak çömlek, ne olursa.” işin en iyi yanı, sevgiliside aynı kafadan; Roger, evin her yerine sperm püskürtüyor, onun umurunda olmuyor.</p>

  <p>Hava aydınlanmaya başlarken bizim evde ne gördüğünü soruyorum.</p>

  <p>“Primare müzik setiniz var” diyor.</p>

  <p>“Doğru.”</p>

  <p>“Primare iyi mal. İsveç hi-fi’larının en iyisi.”</p>

  <p>“Sen de malı kaldırmayı düşünüyordun, değil mi?”</p>

  <p>“Öyle düşünüyordum. Arabayı hemen köşeye park ettim, seti iki üç seferde taşıyacaktım.”</p>

  <p>“Kolonları da mı?”</p>

  <p>“Evet. Audiovector da iyi alet. Danimarka kalitesi. Bu semttekilerin çoğunda İskandinav malı hi-fi'lar var. Bu da para demek. Dünyanın bu köşesinde böyle bir kaliteyi üretmenin kaça patladığını bir düşün, bizim ücret düzeyimizle. Belli ki, çok pahalıya mal oluyor. Ama mutlaka iyi olmalı. Asya’dan gelen bir aletle Bach ya da işte ne bokumu dinliyorsanız, onu dinleyemezsiniz. Aynı kalitede olmaz. Daha fazlasını istersiniz. Gelsin binlerce kron.”</p>

  <p>“Müzik setinin en çok hangi parçasını istiyorsun?” diye soruyorum.</p>

  <p>“CD/DVD oynatıcıyı sanırım.”</p>

  <p>“Al bakalım. Karım radyo dinler, o yüzden onu vermeyi pek islemiyorum. Radyo amfi olmadan çalışmaz, kolonsuz da saçma olur, ama CD/DVD’yi al gitsin. Oğlumun DVD koleksiyonunu da götürürsen çok memnun olurum. Oldukça büyük bir koleksiyon; İnşaat Ustası Bob, Pingu, Teletabiler, Tren Thomas ve daha neler neler var. Zamane çocuklarından herhangi biri çok beğenecektir, garanti ederim. Belki senin de çocukların vardır?”</p>

  <p>“İki tane” diyor Roger gururla, isimlerini söyleyip cüzdanından çıkardığı fotoğraflarını gösteriyor.</p>

  <p>“Yalnız senin için” diyorum, gidip CD/DVD oynatıcısının garanti belgesini ve kutusunu getiriyorum. Çadırımın yerini tarif ediyorum, ziyarete geleceğine söz veriyor. O giderken, balkonda durup gözden kaybolan taksiye el sallıyorum.</p>

  <p>Az sonra Gregus uyanıyor ve yuvaya gitmeden önce sabahları hep yaptığı gibi, film izlemek için aşağıya iniyor.</p>

  <p>“Maalesef Gregus, bugün film yok. Geceleyin eve hırsız girmiş, DVD oynatıcısıyla birlikte bütün filmlerini de çalmış."</p>

  <p>Ağlamaya başlıyor tabii ve polisi aramamız için ısrar ediyor. Hiç tereddüt etmeden ahizeyi elime alıyorum, şakacıktan polisi arayıp abartılı bir konuşma yapıyorum. Gregus'un konuşmamdan, hırsızın hâlâ yakalanmadığını, ancak peşinde bir ordu olduğunu çıkarmasını sağlıyorum. Ahizeyi yerine koyup, “Bu hırsızın iyi biri olduğunu sanıyorum” diyorum. “Kardemomne şehrindeki hırsızlar<a href="../Text/dipnotlar.xhtml#d6" id="dv6"><sup>[6]</sup></a> gibi, yani aslında iyiler. DVD oynatıcını bırak alsın. Ona bizden çok ihtiyacı vardır herhalde. Sense yeni bir tane almak için para biriktirmeye başlayabilirsin. Zaten o filmleri izleme yaşın da geçiyor artık. Başın öne eğilmesin. Buna bir fırsat, bir başlangıç olarak bakmalısın. Bu o rüya işte, bir sabah gelecek, varlığından bihaber olduğum bir yola kayıvereceğim. O an şimdi, Gregus. O an bugün.”</p>

  <p>Gregus’u ve meyveleri yuvaya teslim edip Bongo’ya ne olduğunu görmek için koşar adım ormana gidiyorum. Islak ve perişan bir halde çadırın dışında yatıyor. “Mecburiyetten böyle oldu, bir daha asla olmayacak” diyorum ama Bongo bozulmuş ve üzgün, hiç yüz vermiyor. Ateşin önünde bir saat kürkünü okşayıp zengin halk müziğimizden eski parçalar mırıldandıktan sonra terslenmekten vazgeçiyor. Sonra ikimiz de uyuyoruz.</p>

  <p>Uyandığımızda çoktan akşam üstü olmuş bile, kapanmadan yuvaya yetişmek için koşmalıyız. Bongo’yu ormanın tepesinde bırakacak ne vaktim ne de halim var. O yüzden o da benimle aşağıya iniyor. Geciktiğim için özür dilediğimde, yuvada çalışan kadın gözlerini deviriyor. Çabucak Gregus'un eşyalarını toplayıp mevzu daha da büyümeden paçayı kurtarıyorum, bu işi güzelce kıvırdığımı sanıyorum. Yuvadan biraz uzaklaşınca Gregus’a, "Bu Bongodiyorum, "Bir geyik tabii ama benim için iyi bir dosttan öte, dolayısıyla senin için de.” Gregus ve Bongo hemen kaynaşıyor. Zekâ olarak aynı yaştalar, yamaçtan yukarı doğru çıkarken ağaçların arasında birbirlerini kovalıyorlar. Gregus yorulunca Bongo’nun sırtına biniyor, ben de önden gidip Bongo’nun ipini tutuyorum. Uzaktan bakınca bir İncil hikâyesinden fırlamış gibi görünüyoruz: Josef, biraz tuhaf bir eşek, çocuksu minnacık bir Maria.</p>

  <p>Gregus babası gibi bir orman adamı. Çocuğun içinde var. Avcı toplayıcı içgüdüleri, benim gibi onun da sisteminin derinlerine demir atmış. Et şiş yapıp iki yandan Bongo’ya yavaşça yaslanıyoruz. Fakat çocuk televizyonu saati yaklaştıkça, Gregus’un kıpır kıpır olmayabaşladığını fark ediyorum. Saatten anladığı yok ama yine de dürtüler yerinde, hem bedenen hem de somut olarak. Adını koyamadığı bir şeylerin harekete geçtiğini hissediyor. Hiçbir şey söylemiyorum.O ne olup bittiğini anlayamadan çocuk televizyonu saati gelip geçiyor. Huzursuzluğu geçince Bongo’yla çadırın önünde koşup oynuyorlar. Karanlıkta çam kozalakları topluyor, konuşmasından anladığım kadarıyla, geyikle birlikle topladıklarını sanıyor. Bongo’nun hiçbir şey toplayacak hali olmamasına rağmen. Yatma vakti yaklaştığında hayvan tombalası oynuyoruz. Tabii yine kaybeden Bongo oluyor. Bir an için bırakayım da Gregus kazansın diyorum ama kazanmanın kolayca çalışkanlıkla sonlanacağını düşünüp sonunda ben kazanıyorum; üstüne üstlük, kazananın o değil de ben olduğumun gayet net altını çizerek bunu iyice kanırtıyorum. Sonra Gregus ateşin yanında, uyku tulumunun içinde uyuya kalıyor. Bir süre orada öylece oturup alevlerin aydınlattığı yüzünü seyrediyorum, en azından onu sevdiğimi düşünüyorum keyifle. Oğlumu seviyorum. Onunla birlikte olmaya dayanabiliyorum.</p>

  <p>Ertesi sabah çadırın dışında bir takım sesler duyuyorum. Bongo’yu da yanıma alıp dışarı çıkıyorum. Her Cumartesi giydiği diz üstü şortu ve köpeğiyle bir sağcıya rastlıyorum. Çadır onu rahatsız etmiş gibi görünüyor.</p>

  <p>“Aynı yerde üç günden fazla çadır kuramayacağını biliyorsundur” diyor.</p>

  <p>“Biliyorum.”</p>

  <p>“Bana öyle geliyor ki, bu çadır epeydir burada.”</p>

  <p>“Belki de öyledir. Hazır laf açılmışken söylemiş olayım: Bir daha buralardan geçmesen iyi olur.”</p>

  <p>“Sen buna karışamazsın” diyor.</p>

  <p>“Tabii ki karışamam. Yalnızca bir dahaki sefere gezmeye çıktığında, başka bir yoldan geçmeni tercih ettiğimi belirtiyorum.”</p>

  <p>“Bakacağız” diyor “Kim o baba?” diye bağırıyor Gregus çadırdan.</p>

  <p>“Sağcının teki... Sen uyumaya devam el.”</p>

  <p>“Buradan tekrar geçeceğimden oldukça eminim ve bugünün tarihini de bir kenara yazıyorum” diyor adam.</p>

  <p>“Bugün ayın kaçı?”</p>

  <p>“13 Aralık.”</p>

  <p>Refleks olarak şarkı söylemeye başlıyorum. Yıllarca yuvada ve okulda düzenlenen gösteriler beni o kadar derinden etkilemiş ki, şarkıya başlamak için tarihi duymam yetiyor. Yavaşça mırıldanmaya başlıyorum: “Ahırların ve evlerin üzerine karanlık çökmek üzere. Güneş battı” diye devam ederken, Gregus çadırın içinden şarkıya katılıyor: “Gölgeler ürkütüyor. Karanlık evlerimizde...” Sonra giderek daha kuvvetli söylüyoruz: “Yanan mumlar yükseliyor, Saaantaaa Luciia, Santa Lucia.” Bütün kıtaları söylüyoruz. Şarkı biterken, sağcı adam, iki gün sonra çadır hâlâ buradaysa Lovenskiold'u arayacağını söylüyor.</p>

  <p>“Noel’in sevgi çağrısı belli ki seni pek ilgilendirmiyor” diyorum.</p>

  <p>Adam cevap vermiyor.</p>

  <p>“Lovenskiold, ahbabın herhalde.”</p>

  <p>“Evet, öyle" diyor sağcı adam.</p>

  <p>“Ama havanın ve ormanlardaki ağaçların sahibi kim? Deredeki suyun, kuşların şarkısının sahibi kim? Bu ülkenin bir vatandaşı olarak canım islediğinde bir müddet ormanda yaşamaya hakkımyok mu?”</p>

  <p>“Bu ormanda yok” diyor.</p>

  <p>“Sen mevcut düzenin gerçek bir hamisiyken, ben halk düşmanıyım. Sen konuşmak istiyorsun, bense yıkmak istiyorum. Sen her şeyin olduğu gibi kalmasını isterken ben her şeyin son bulmasını istiyorum. Senin köpeğin, benimse geyiğim var. Sen satın almak istiyorsun, bense takastan yanayım. Aramızdaki bazı farklar özellenmiş oldu. Köpeğinle buraya gelip pislik yapabilirsin ancak şunu bilmelisin: Düşünce tarzını sevmiyorum, kıyafetlerini sevmiyorum, köpeğini sevmiyorum, hele hele o kendinden hoşnut sırıtışını hiç sevmiyorum. Bu pis sırıtışın temelinde, dev bir maddi güvence ve uzun süre sağcı olmak yatıyor. Sadece sevmemek de değil, buna tahammül edemiyorum. Simdi gidebilirsin” diyorum.</p>

  <p>Gidiyor ama birkaç kez dönüp bana bakıyor, son sözünü henüz söylemediğini, birkaç gün sonra çadırın hâlâ orada olup olmadığını kontrol edeceğini belirtir gibi. "Aman aman, çok korktum!” diye bağırıyorum çocukların başkalarını taklit ederken çıkardıkları alaycı sesle. Altı ay önce olsa, böylesine ısrarcı bir sağcının tehdidi karşısında, acaba hala bende mi, diye bu mevzuyu enine boyuna düşünürdüm. Ama simdi, bu yeni orman yaşamımda hiç mi hiç sallamıyorum. Kimse bana saldıramaz gibi geliyor. Bu sağcı ve çevresindekiler, yasa koyucuların Allahı da olsalar, bu ülkenin yöneticileri de olsalar bana dokunamazlar. Ben ormana adımımı attım bir kere ve burada başka kurallar geçerli. Burası artık ne Oslo nede Norveç. Burası orman. Kendi içinde bir ülke, kendi küçük mantığıyla. Sağcı herif ve ahbapları ülkenin geri kalanını yönelsinler, birbirlerine arabalar, tekneler, evler, arsalar satsınlar ve komşularla olan kavgalarına incik cıncık hukuksal ayrıntılar bulmakla yardımcı olsunlar; birbirlerinin geyik avlama kotasını doldursunlar, birbirlerinin köpeklerini ödüllere boğsunlar, birbirlerinin çocuklarını, yurtdışında okuyup fink attıktan sonra stajyer ya da müdür yardımcısı olarak işe alsınlar ama burada, ormanda sözleri geçmez.Orman onlardan etkilenmiyor, onları başkalarından ayırmıyor bile. Burada bana ilişemezler.</p>

  <p>“Neden çadırda yaşıyorsun?’ diye soruyor Gregus ateşin yanında kahvaltımızı ederken.</p>

  <p>“Ben de tam olarak bilmiyorum. Ama uzaklaşmam gerektiğini hissettim. Biraz kendimle kalmaya ihtiyacım vardı. Bunu en son, çok eskiden yapmıştım” diyorum.</p>

  <p>“Dedem öldüğünde evden ayrıldın.”</p>

  <p>“Doğru. Ben nasıl senin babansam, o da benim babamdı, ölmesi hoşuma gitmedi, üzüldüm.”</p>

  <p>“Babalar ölmemeli.”</p>

  <p>“Haklısın.”</p>

  <p>“Anneler de ölmemeli.”</p>

  <p>“Katılıyorum.”</p>

  <p>“İnsan ölünce birazcık rüya görüyor mu?”</p>

  <p>“Maalesef... Rüya görmek yok. İnsan yok olup gidiyor.”</p>

  <p>“Acıyor mu?”</p>

  <p>“Hayır. Hiçbir şey hissetmiyorsun. Bütün hayvanlar ve bitkiler yaşlandıklarında ölür. Tehlikeli bir şey değil.”</p>

  <p>“Annem ve sen de mi öleceksiniz?”</p>

  <p>“Evet, biz de öleceğiz.”</p>

  <p>“Siz öldükten sonra ben yaşamaya devam mı edeceğim?”</p>

  <p>“Evet.”</p>

  <p>“Umarım ben de sizinle birlikte ölürüm.”</p>

  <p>“Böyle hissetmen güzel ama büyüdüğünde başka türlü düşüneceksin. Bu meseleyi sonra tekrar konuşuruz.”</p>

  <p>Burada hiçbir dürtünün olmaması Cîrcgus üzerinde olumlu bir etki bıraktı. Ateşin kenarında saatlerce oturup sohbet ediyoruz, başkaca özel bir şey yaptığımız da yok. Şehrin uğultusunu ve arada sırada gelip geçen trenin sesini duyuyoruz. Televizyonda gördüğüm Kanada trenlerini andırıyor. Oradaki trenler acayip uzunlar anladığım kadarıyla ve bir kıyıdan diğerine, yüzlerce millik ıssız topraklardan geçerken uğursuzca uluyorlar. Sonra dışarı çıkıp Bongo’ya, attığımız çubuğu geri getirmesini öğretmeye çalışıyoruz ama o, bu işin maksadını anlamıyor, biz de yine çadıra dönüyoruz, canımız sıkılana kadar hiçbir şey yapmamaya devam ediyoruz. Sürekli bir şeyler yapmak ya da yapacak bir şeyler icat etmek zorunda olduğumuz fikri içimize işlemiş. İnsanın bir meşguliyetinin olması bir bakıma iyi bir şey, uğraştığımız şey çok aptalca olsa bile. Ne pahasına olursa olsun sıkılmak istemiyoruz ancak ben, sıkılmaktan hoşlandığımı fark eltim. Sıkıntının hakkı yeniliyor. Gregus’a, planımın mutlu olana dek sıkılmak olduğunu söylüyorum. Sıkıntının ötesinde tatmine benzer bir şeyin bulunduğuna şüphem yok ama tabii Gregus'un aynı şeyi hissetmesini beklemiyorum. Birkaç saat şekerlemeden ve ateşte birkaç parça et pişirdikten sonra ok ve yay yapmaya uygundal aramaya çıkıyoruz. Mevsim buna pek uygun değil aslında ama en iyi yayın dişbudak ağacından yapıldığını duymuştum; dişbudak olduğunu sandığım ağacın en uygun iki dalını kesiyorum, fakat bu aslında başka tür bir ağaç da olabilir. Gregus’un, dalların kuruması için bir yıl -ideali bu- bekleyecek sabrı olmadığından hemen işe girişip kabuklarını soyuyoruz ve uçlarını bıçakla sivriltip Bongo’nun annesinden kalan tendonları tel olarak kullanıyoruz. Oklar da yapıyoruz. Sipsivri. Sonra da etrafa rastgele ok atıyoruz. Havaya da. En çok bunu sevdiğimizi keşfediyoruz. Okları tam tepemizde dimdikken atıveriyoruz, aşağıya düştüklerinde kafamıza gelmesinler diye dikkat ediyoruz. Okların birkaç metre ötemizdeki toprağa boğuk bir uğultuyla çakılmaları harika. Gregus'un bedeni çocuk televizyonu vaktinin geldiğini hissedip kasılana kadar bu şekilde saatler geçiyor.“Baba bak, kolum kasılıyor."</p>

  <p>'Hakikaten. Neden oluyor sence?”</p>

  <p>“Bilmiyorum.”</p>

  <p>"Ben de bilmiyorum. Biraz daha ok atalım.”</p>

  <p>Ama Gregus’un hevesinin kaçtığını görüyorum. Bakışları donuk ve uzak. Yine de gayret gösteriyor. İçim acıyor.</p>

  <p>“Çocuk televizyonu vakti geldi. Kolundaki kasılmalar o yüzden. Bedenin sana, git televizyonu aç, demeye çalışıyor.”</p>

  <p>“Bir şeyler olduğunu hissetmiştim ama televizyon nerede?” diye soruyor.</p>

  <p>“Benim televizyonum yok. Ormanda televizyon pek olmuyor.” “O zaman televizyon olan bir yere gidemez miyiz?”</p>

  <p>“Hayır. Benimle birlikleyken televizyonsuz yaşayacaksın.” “Çocuk televizyonunu izlemek istiyorum.”</p>

  <p>“Olmaz.”</p>

  <p>“Ama istiyorum” diye tekrarlıyor. Birazdan arıza çıkaracağını görüyorum, o yüzden daha fazla tartışmadan onu Bongo’nun sırlına oturtup Düsseldorf'un evine doğru koşuyorum.</p>

  <p>Düsseldorf, her zamanki gibi oturmuş maket yapıyor, upuzun yurdumuzun her yanını birkaç saniye içinde çocuk televizyonunun saracağından habersiz. Bahçe kapısını çalıyorum ve durumu anlatıp, “Televizyon izlemek için kırk beş dakikalığına içeri girebilir miyiz?” diye soruyorum. Düsseldorf, “Tamam” diyor. Bongove Gregus dikkatli adımlarla savaşın perişan ettiği maket Belçika şehrini geçiyorlar, ekranda çocuk televizyonunun anime jeneriği dönerken birlikte divana kuruluveriyorlar. Gregus şarkıyı mırıldanıyor. Ben de Düsseldorfla birlikle masaya oturuyorum. Hâlâ Alman Steyr Tipi I500A/ 01'i ve babasını temsil edecek figürü yapıyor.</p>

  <p><br /></p>

  <p>Epey sürecek gibi görünüyor" diyorum.</p>

  <p>"Sorun daha çok, yeterince sürmeyecek olmasında. Hep titiz bir maketçiydim ben, ancak daha önce, şu andaki hassaslık derecesinin yanına bile yaklaşmış sayılmam. Çalışırken babamla birlikte gibiyim. İş bitliğinde ise artık onunla birlikte olamayacağım. Bitirmeyi hiç istemediğimi hissediyorum” eliyor Düsseldorf.</p>

  <p>"Belki başka bir şeyler de yapabilirsin. Savaşın dışındaki sahnelerin maketim de yapabilirsin. Annenle babanın Oslo’da çıktıkları orman gezintilerini canlandırabilirsin.”</p>

  <p>“Hayır. Bu bitlikten sonra asla başka bir maket yapmayacağımı biliyorum. En tozla birkaç hafta içerisinde de işimi bitiriyorum zaten. Noel’e kadar biter sanırım.”</p>

  <p>“Belki de bu işi haddinden fazla önemsiyorsundur. Enikonu plastik maketlerden bahsediyoruz.”</p>

  <p>“Haddinden fazla önemsemiyorum. Aksine, bu işe tam da hak elliği değeri ve anlamı veriyorum. Yeleri kadar önemsemeyen sensin</p>

  <p>“Olabilir” diyorum.</p>

  <p>“Söz konusu olan sadece plastik maketler değil. Dünyanın bu güne kadar gördüğü en büyük savaştan söz ediyoruz. Ölmüş milyonlarca insandan; ben de dahil olmak üzere, yarası kapanmayan ve hayatla kalan daha da fazla sayıda insandan söz ediyoruz. Avrupa’dan söz ediyoruz. Zavallı Avrupa. Dünyanın geri kalanındaki büyük bölgelerden söz ediyoruz. Zavallı dünyanın geri kalanı. Ve de babamdan söz ediyoruz. Burada ondan söz ediyoruz” diyor Düsseldorf ve büyük büyütecin altında duran evde yaptığı bir yükseltiye sabitlediği minicik plastik askeri gösteriyor parmağıyla; şimdi büyük bir ihtimamla boyuyor onu. Üniformanın düğmeleri, ceketin kollarından birazcık çıkmış gömlek kolu, parmaklar, tırnaklar, her şey iyice düşünülmüş, doğal renginde. “Gülümsemesi gerektiğine karar verdim. Kolay olmadı bu seçim, çünkü o günlerde, şüphesiz, insanın yüzünün gülmesini engelleyecek pek çok neden vardı. Ama ben yine de, General Manteuffel’e rapor teslim etmek üzere arabayla şehrin içinden geçerken tebessüm etmesi gerektiğine inanıyorum; oğlunu yani beni düşündüğü için gülümseyecek. Yalnızca fotoğrafımı görmüş ama dünyaya geldiğimi biliyor; kendi kendine, biraz da kaçamak gülümsemesinin nedeni, benim dünyaya gelmiş olmam. Kocaman ve çok samimi bir tebessüm olmaması önemli, çünkü ortama uygun kaçmıyor. Her tarafa çekilebilen, esrarengiz, Mona Lisamsı bir sırıtma da olmayacak. Dişler görünmeyecek ama gülümsediği de şüphe götürmeyecek. Yürümeye başlamak üzere olduğumu düşünecek ve savaşın yakında biteceğinden emin olacak. Keskin nişancının kurşunu onu bulduğunda, arabasında olurmuş, beni göreceğine seviniyor olacak.”</p>

  <p>Düsseldorf bütün bunları anlatırken, bir yandan da başını kaldırmadan babasının yüzünün zemin rengini boyuyor.</p>

  <p>“Anlıyorum. İyi bir fikir.”</p>

  <p>“İyi bir fikir mi, değil mi, bilemem ama böyle olacak işte” diyor.</p>

  <p>“Evet.”</p>

  <p>Mutfak tezgâhının üzerinde duran, üst üsle yığılmış boş pizza kutularına gözüm ilişiyor. Düsseldorf’un evinde bu günlerde doğrudürüst yemek yenmediğini görüyorum.</p>

  <p>“Akşam yemeği yedin mi bu arada?”</p>

  <p>“Yemedim” diyor Düsseldorf.</p>

  <p>“Bir şeyler yapayım mı?”</p>

  <p>“Eksik olma ama son günlerde canım sadece pizza isliyor. Bir telefon edersen memnun olurum. Ufak tefek işler için çalışmamı bölmek istemiyorum. Telefon numarası buzdolabında asılı. Sucuklu ve sarımsaklı isliyorum ama ananas olmasın. Ananasın pizzadane işi var, anlamış değilim. Berbat bir kombinasyon. Hiç yakışmıyor. İstiyorsanız kendinize de ısmarlayın.”</p>

  <p>Divana bir göz atıyorum. Gregus'la Bongo, birbirine yapışmış şekilde uyuyakalmış. Haberlerden yansıyan titrek ışık üzerlerine düşüyor. Televizyon gecesinin en keyifli bölümünü izlediler, şimdiyse üzerlerine boşalan sefillikten uyuyakaldılar.</p>

  <p>“Biz eve gidelim artık” diyorum. Mutfağa geçip Düsseldorf’un pizzasını ısmarlıyorum. Sonra usulca Bongo’yu uyandırıp bahçeye çıkarıyorum. Gregus’u da sırtına bindiriyorum.</p>

  <p>Hoşça kal demek için içeri girdiğimde Düsseldorf, “Noel’de ne yapıyorsun?” diye soruyor.</p>

  <p>“Kesinlikle hiçbir şey yapmıyorum.”</p>

  <p>“Noel akşamı bana gelip basit bir akşam yemeği yemek istersin belki.”</p>

  <p>“Olabilir.”</p>

  <p>“Anlaştık o zaman” diyor Düsseldorf ve arkamızdan el sallıyor.</p>

  <p>İncil'den alınmış bir tablo gibi çadırımıza doğru yola çıkıyoruz. Ceketimi Gregus’un üzerine örtüyorum. Uzun bir ara vermiş olsam da babalığı kıvırabildiğimi düşünüyorum. Evet, öyle düşünüyorum.</p>

  <p>Ertesi gün Gregus'u teslim etmeye gittiğimde Nora bana, “The Elvish Name Generator” adlı internet sayfasından basılmış bir kâğıt uzatıyor. Benim adımı vermiş, Andreas Doppler; program daTolkien’in oldukça karmaşık ve şaşmaz dil mantığının yardımıyla benim Elfçe adımın “Valandil Tîvvele” olduğunu bulmuş.</p>

  <p>Kulağa kesinlikle Elfçe geliyor. Teşekkür edip bununla bana bir şey mi söylemeye çalıştığını soruyorum. Başını sallıyor. “Sadecebilmeni istedim” diyor. Bir Eli adımın olduğu, aklımın bir köşesinde kalsın istiyormuş “Peki, aklımın bir köşesinde kalacak.”</p>

  <p>Nora’ya, Gregus’a ve Roma’da harika birkaç gün geçiren karıma veda ediyorum. Klasik kültüre doymuş, elbiseler ve birtakım eşyalar almış, belli ki bu da ona bir miktar yaşama sevinci vermiş. Birkaç parça kıyafetin ve eşyanın bu derece büyük bir anlam taşıdığını görmek şaşırtıcı. Doğru zamanda yeni bir eşya fark yaratıyor. Tanrı eşyaları korusun! Karını çok keyifli, bıcır bıcır konuşuyor; bu yüzden o gece ormana vicdan azabı çekmeden dönüyorum. Anladığım kadarıyla Gregus benimle çadırda kalmak istiyor ama bunu aklından çıkarsın. Orman benim. İstediğimi başaracaksa morada yalnız kalmam lazım, ne istediğimi pek bilmesem de.</p>

  <p>“Bazı hafta sonlan sende kalabilir” diyor karım.</p>

  <p>“Ormanda hafta sonu ve hafta içi diye bir şey yok. Cevabım hayır, daha doğrusu olmaz” diyorum.</p>

  <p>“Onu çadıra getiririm" diyor.</p>

  <p>“O zaman, gırtlağına bir ok yemeyi göze aldın demektir” diyorum.</p>

  <p>Birkaç gündür motivasyonsuzum. Ateşin başında bezgin bezgin oturup ok yontuyorum ve ormanda ne halt ettiğimi merak ediyorum, bir yandan da ara sıra usulca Bongo’yu okşayıp keyifsizce mırıldanıyorum. Eve gitmek ve Gregus’la birlikte olmakdüzenimi bozdu. Şimdi yine dengesizlik hâkim. Orman beni içine almadan önce, durduğum yerde epey yol katettiğimi düşünüyorum, meseleyi böyle ele alacak olursam. Biraz ukalaca amayine de oldukça doğru. Her zamanki yerlere takılıyor, Oslo’daki herkes her vakit ne yapıyorsa onu yapıyordum. Sonra orman birden kendini açıverdi ve beni içine aldı. Beni evlat edindi. Vakti gelmişti. Bunu şimdi anlayabiliyorum. Çevremdeki herkesin gözünde nefret dolu, arıza bir adam olmak üzereydim. Oslo caddelerinde istenmeyen bir unsurdum. Etrafa pozitiflik ve enerji saçmıyordum. Performansım yüksek değildi. Ne yakınlarım ne işim ne de onu yönelen ekonomik çevreler için. Tam yük olmaya başlamıştım ki, dışlandım. Doğa işini öyle iyi biliyor ki, daha fazla zarar vermeden beni dışlayıverdi. Çok etkileyici bir sistem. Doğa ve kültürle iç içe geçen binlerce yıl mekanizmayı keskinleştirmiş, benim gibiler saflardan uzaklaştırılıyor. Zararsız hale getiriliyor. Anlam ve birlikteliğe dair kırılgan yanılsamada delik açmaya yeltenen halk düşmanları, akıllarını başlarına toplasınlar diye ânında yollanıyor. Mesela denizlere ya da dağlara sepetleniyor ya da üzerine bir kapı kapanıveriyor ya da benim durumumda olduğu gibi ormana yollanıyor. Bu, ödül hissi de uyandıran kurnazca bir ceza.</p>

  <p>Ateşin başında, bunları ve daha başka bir sürü şeyi düşünüyorum.</p>

  <p>Bu düşüncelerin ne kadarının gerçeklikle bir ilişkisi var, bilemiyorum. İnsanların hemencecik gerçeklik diye adlandırdıkları şey gerçeklen var mı, onu da bilemiyorum. Bir parça emin olabildiğimtek şey, ateşin beni ısıttığı ve Bongo adlı bir geyiğin ayaklarımın dibinde yatıp mırıldadığı - geyiklerin keyifliyken çıkardıkları ses böyle tanımlanıyorsa.</p>

  <p>Ve Noel geldi.</p>

  <p>Noel’in geldiğini, akşamların her zamankinden daha sessiz olmasından anlıyorum. Aşağıda, şehirdeki insanların hareketi kesiliyor. Şu birkaç saati geçirecekleri yerlere gelmiş oluyorlar ve orada kalıyorlar. Şehir bir anlamda uysallaşıyor. Tehlikesiz ve evcil oluyor. Süt dökmüş kedi gibi. Sonra kilise çanları çalıyor. Senkronize değiller. Birbirlerini takip ediyorlar. Hediyelerimizi vermek için bu fırsatı değerlendiriyorum. Bongo’nun hediyesi, krepon kâğıdından yaptığım küçük, güzel bir şapka. Kâğıt, birkaç gün önce önünden geçtiğim çöp kutusundan sarkıyordu. Onu aldım, geceler boyu çalışıp itinayla katlayarak bir şapka yaptım. Bense bir şey almış sayılmam. Daha doğrusu hiçbir şey almadım. Boş ver yahu, Bongo bir geyik; Noel’in ne olduğunu anlasaydı şahane bir hediye alırdım. Buna şüphem yok. “Sen kendin bir hediyesin Bongo’cuğum. Kafana takma artık. Benimle birlikte olman bir armağan. Bu arada mutlu Noeller.”</p>

  <p>Düsseldorf kapıyı açtığında, gözlerinin altında kocaman torbalar olduğunu ve iki hafta önceki kıyafetleriyle dolaştığını fark ediyorum.</p>

  <p>“Kahretsin, bugün Noel” oluyor ağzından ilk çıkan.</p>

  <p>Noel yemeğini unutmuş ama yine de biraz utanıp sıkılarak içeri davet ediyor. Bizi divana oturtup derin dondurucuya gidiyor, orada bulduğu sarı böğürtlenleri torbasından çıkarmadan mikrodalgaya atıveriyor. Sonra huzursuzca piyanonun başına geçip hem bizi hem de kendini havaya sokmak için bir Noel şarkısı çalıyor ama faydasız.</p>

  <p>“Biz gitsek, sen de maketine dönsen daha iyi olur belki de” diyorum kısa bir süre sonra.</p>

  <p>“Gerçeklen mi?” diyor Düsseldorf epeyce rahatlayarak.</p>

  <p>“Evet. Kendini çok kaptırmış gibisin.”</p>

  <p>“Bunu söylemen ilginç, çünkü gerçekten de öyle. Babamın yüzü. Sanırım bir şey yakaladım. Az kaldı. Gülüşünü becerdim, şimdi sıra gözlerde.”</p>

  <p>Minnacık plastik askerin tutturulduğu aletin bulunduğu masaya gidiyoruz. Yan tarafta babasının bir fotoğrafı duruyor; “Bir şeyler yakaladım” derken, neyi kastettiği görülebiliyor. Figürle fotoğraftaki adam arasındaki benzerlik korkunç.</p>

  <p>“Söyleyecek laf bulamıyorum” diyorum.</p>

  <p>“Hayır. Bulan buldu. Yemek için özür diliyorum. Yılbaşında yine bir bakalım.”</p>

  <p>“Zararı yok. Daha çok Noeller olacak.’</p>

  <p>“Umarım” diyor Düsseldorf.</p>

  <p>Evden ayrılırken, çoğu hâlâ donuk olan sarı böğürtlenleri alıyorum. Düsseldorf, biraz hediyeye benzesin diye, torbanın etrafını özenle kırmızı bir kurdeleyle sarmayı ihmal etmiyor.</p>

  <p>“Teşekkür ederim. Mutlu Noeller" diyorum.</p>

  <p>“Sana da” diyor Düsseldorf.</p>

  <p>Çadıra döndüğümde, Demir Roger’ın bana bir hediye bırakmış olduğunu görüyorum. DVD’ler ve oynatıcı için teşekkürlerini ilettiği bir not da var. Çocuklarım çok mutlu oldu, diye yazıyor. Paketi açtığımda bir maymuncukla karşılaşıyorum, boğazım düğümleniyor. işte ben buna dost derim. Noel akşamının kalanı, yarı donmuş sarı böğürtlenleri höpürdetmekle geçiyor. Bongo erkenden uyuyor. Ben de ateşin başında oturmuş, Düsseldorf’un babasını onurlandırarak iyi bir örnek oluşturduğunu düşünüyorum. Benim babamında onurlandırılması lazım. Onu pek tanımıyor olsam da. Yaşamını sürdürüp kendi işine baktı. Ben de aynen öyle yapıyorum. Sadece varoldu. Tıpkı benim burada varolduğum gibi.</p>

  <p>Babam için bir şeyler yapmazsam, başka yapan çıkmaz. Onun anısına bir totem direği dikeceğim. Yapılacak en doğru şeyin bu olduğu aniden kafamda beliriveriyor. Direği kendi ellerimle kesip ormanın ortasına dikeceğim. Totem direğinin nasıl olması gerektiğini planlarken uyuyakalıyorum.</p>

  <p>Noel’le yılbaşı arasındaki günlerde, daha çok içerde oturuyoruz. Dışarısı soğuk ve keyifsiz, karın yağmasına var daha. Genellikle ateşin karşısında oturup bundan elli ya da yüz yıl önce, yazın şehirdeki pazarlarda satılabilecek türden tahta eşyalar oyuyorum. Gerçi şimdilerde böyle şeyler IKEA’dan üç kuruşa alınabiliyor. Seri üretim takas ekonomisinin canına okudu. Seri üretim benim gibilerle dalga geçiyor. Bizi çiğ çiğ yiyor. Ama ben teslim olmam. Bıçakla tahtaları yontup duruyorum; diğer yandan da Bongo’ya birkaç basit sözcük öğretmeye çalışıyorum ama sonunda bunun kesinlikle mümkün olmadığını kabul ediyorum. Sesli harflerden birkaçını, tanımı biraz zorlarsak beceriyor ama sessizleri halletmesi sözkonusu bile değil. "Çok yol katetmen lazım Bongo. Şüphesiz öyle. Ama ben de seninle olacağım. Bundan emin ol. Bu yolu seninle katedeceğim” diyorum.</p>

  <p>Yeni yıl akşamı, Düsseldorf’u nasıl bıraktıysak öyle buluyoruz. Fakat bu kez durumu kendi kendine fark edip merdivenlere kırmızı kurdelalı bir şişe bırakmış. Yaklaştığımda, üzerinde "Ağız ve ayak boyayan sanatçılardan” yazılı bir kart görüyorum. “İyi yıllar” da yazıyor. Durumu çakıp kapıyı hiç çalmıyorum, şişeyi kapıp çadıra yollanıyorum. Zil zurna sarhoş olana kadar içiyorum, çiş yerime gidip Oslo’ya tepeden bakıyorum ve yeni yıl için dileklerimi düşünüyorum: Babamın onuruna bir totem direği hazırlayacağım ve elimden geldiğince az iş yapacağım. Hiçbir şey yapmamanın bokunu çıkarmakta benden daha ileriye gitmiş pek az insan olacak. Medeniyete geri dönmeyeceğim lan! Hazır orada dikilmiş duruyorken bağırmaya başlıyorum. Ben hem kral hem de başbakanım, halkıma nutuk atıyorum: "Sevgili yurttaşlarım. Sizi sevmiyorum. Kendinize bir çekidüzen verin. Aklınızı başınıza toplayıp bu kadar akıllı olmaktan vazgeçin. Ve siz sağcılar, Allahın cezası köpeklerinizden bir kurtulun hele. Yüzünüzdeki o kendinden hoşnut gülümsemeyi silin, artık takasa başlamak zorundasınız. Bisiklete binmek. Bu devran dönecekse, deliler gibi bisiklete binip takas yapmalıyız. Ağaçların arasından esen rüzgârın, çayırlardaki çiçeklerin sahibi kim? Teletabiler cehennemde yanmalı, kahretsin, ipinucunu kaçırmadan bir yeni yıl nutku atmak için çok sarhoşum ama Lovenskiold, ormanı halka geri vermelisin çünkü onun asıl sahibi sen değilsin. Kimse ormanların sahibi olamaz. Baba, sen gittin, seni tanıyamadım, kendimi yalnız hissediyorum, ben kendimi hep yalnız hissettim, herkesi kendimden uzak tutuyorum çünkü ben de herkes gibi salağın tekiyim. Kimse beni tanımıyor. Korkarım, yaşadığım sürece de tanımayacak.” Sonunda vazgeçiyorum ve sesim kısılana kadar, "Lanet olsun, lanet olsun, lanet olsun” diye bağırıyorum.</p>

  <p>Zavallı Bongo beni tanıyamıyor. Yanımda bir çocuk varken bu kadar içmem çok sorumsuzca. Ne de olsa ebeveyniyim, ona kötü örnek oluyorum. Ama bağırmak beni rahatlattı. İçmeye, bağırmaya, dağıtmaya devam ediyorum ve Bongo, şimdi bir tür desibel ölçeği gibi olmalıyım. Şu anki halimle benimle on dakika birlikte olmaya dayanılabilir ancak yirmi dakika, sanıldığı gibi etkiyi iki katına çıkarmaz, yüz katına çıkarır; otuz dakikada ise bin katına çıkar. Desibeller böyle davranır. Yeni yıla girerken ben de öyle davranıyorum. Dünyada akıllılık, kötülük, inanç, umul ve aşk dolu yeni bir yıl.</p>

  <p>Ama en büyük orman, başka büyük yok.</p>
</body>
</html>
