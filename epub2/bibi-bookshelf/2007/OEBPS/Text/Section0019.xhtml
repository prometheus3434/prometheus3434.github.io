<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u6b2d9678-f25c-429a-8af4-94ff41694ed6"><span style="font-weight:bold;font-variant:small-caps;">KUZEY ÜLKESİNDEN DÖNÜŞ</span></p>

  <p>BİRKAÇ HAFTAYI DAHA ROTHGAR KRALLIĞI’NDAKİ SAVAŞÇILAR ve soylularla geçirdim. İyi zaman geçiriyordum. İnsanlar nazik ve misafirperverdiler. Yaralarımla da ilgileniyorlardı. Allah’a şükür onlar da iyileşmeye başlamışlardı. Fakat artık bir an önce kendi ülkeme geri dönmek istiyordum. Kral Rothgar’a Bağdat Halifesi’nin elçisi olduğumu ve görevimi tamamlamam gerektiğini, yoksa onun öfkesine maruz kalacağımı bildirdim.</p>

  <p>Bütün bunların Rothgar için bir anlamı yoktu. Benim soylu bir savaşçı olduğumu ve topraklarında kalmamı istediğini söyledi. Sonsuza dek onun dostu olduğumu, bana istediğim her şeyi verebileceğini söyledi. Gitmeme izin verme konusunda isteksizdi ve bunu ertelemek için bir sürü bahane buluyordu. Yaralarıma dikkat etmem gerektiğini söyledi. Aslında oldukça iyileşmişlerdi. Bunun üzerine gücümü yeniden toplamam gerektiğini söyledi, ama ben zaten yeterince kuvvetlenmiştim. Son olarak, bir geminin yapılmasını beklemem gerektiğini söyledi. Gemi yapımına henüz başlanmamıştı. Ona böyle bir geminin yapılıp yapılmayacağını sorduğumda bana sanki pek de umrunda değilmiş gibi belli belirsiz bir cevap verdi. Gitmek için onu zorladığımda suratını asıp bana misafirperverliğinden memnun kalmadığımı mı sordu. Tabii ki buna nezaketini ve beni rahatlatmak için yaptığı her şeyi överek cevap vermek zorundaydım. Bir süre sonra kralın önceleri düşündüğüm kadar da aptal olmadığım anladım.</p>

  <p>Herger’e gidip durumumu anlattım ve ona “Kral hiç de sandığım kadar aptal değil” dedim.</p>

  <p>Herger “Yanılıyorsun. O bir aptaldır ve mantıklı davranamaz” dedi ve kralla konuşup gidişimi ayarlayacağını söyledi.</p>

  <p>Bu şöyle oldu: Herger kralla özel olarak görüştü. Krala büyük ve zeki bir lider olduğunu, krallığın ve halkın meseleleriyle erdemli bir şekilde ilgilendiğini söyledi. Bu övgüler yaşlı adamı yumuşattı, Herger ona oğullarından sadece birinin ayakta kaldığını, bunun da Buliwyf e haberci olarak gönderilen Wulfgar olduğunu, şimdi ise çok uzaklarda kaldığını söyledi. Wulfgar’ın eve çağırılması gerektiğini, bunun için de bir grubun hazırlanmasının şart olduğunu anlattı. Krallığın tek varisi Wulfgar’dı çünkü.</p>

  <p>Yanılmıyorsam, ayrıca Kraliçe Weilew ile de özel olarak görüştü, çünkü kraliçenin kocası üzerinde oldukça fazla etkisi vardı.</p>

  <p>Sonunda bir akşam ziyafetinde Rothgar, Wulfgar’ı krallığına geri döndürmek için hemen bir gemi ve mürettebat hazırlanmasını emretti. Ben de gruba katılmak istediğimde bu kez reddedemedi. Geminin hazırlıkları birkaç gün sürdü. Bu arada zamanımın çoğunu Herger’le geçiriyordum. O burada kalmayı tercih etmişti.</p>

  <p>Bir gün tepelerden aşağıda sahilde yolculuk için hazırlanan gemiye bakıyorduk. Herger bana “Uzun bir yolculuğa başlıyorsun. Güvenliğin için dua etmeliyiz” dedi.</p>

  <p>Kime dua edeceğimi sordum ve bana “Odin’e, Fre’ye, Thor’a, Wyrd’e ve yolculuğunun güvenliğini sağlayacak diğer tanrılara” dedi. Bunlar Kuzeylilerin tanrılarının adlarıydı. “Ben *tek bir Tanrıya inanırım. O da esirgeyici ve bağışlayıcı olan Allah’tır” dedim.</p>

  <p>“Bunu biliyorum” dedi Herger. “Senin topraklarında belki tek bir tanrı yeterlidir, ama burada değil. Burada pek çok tanrı var ve her biri ayrı ayrı önemli. Bu yüzden senin için hepsine dua etmeliyiz.” Ona teşekkür ettim, çünkü içten olduğu sürece bir inanmayanın duası bile değerlidir. Herger’in samimiyetinden ise hiçbir şüphem yoktu.</p>

  <p>Herger uzun zamandır benim ondan farklı davrandığımı biliyordu, ama gitme zamanım yaklaştıkça inançlarım hakkında bir sürü soru sormaya başlamıştı. Olur olmadık zamanlarda beni savunmasız yakalayıp gerçeği öğrenmeye çalışıyordu. Buliwyf in bir zamanlar yazımı test ettiği gibi, onun sorularını da bir çeşit sınav gibi görüyordum. Ona hep aynı şekilde cevap veriyordum ve bu onun şaşkınlığını arttırıyordu.</p>

  <p>Bir gün bana sanki daha önce hiç sormamış gibi “Senin tanrın Allah nasıl bir şey” diye sordu.</p>

  <p>Ona “Allah tek tanrıdır. O her şeyi yönetir, görür ve bilir. Her şey onun takdirine kalmıştır” dedim. Bunları ona daha önce de söylemiştim.</p>

  <p>Bir süre sonra Herger bana “Bu Allah’ı hiç kızdırmaz mısın” diye sordu.</p>

  <p>“Kızdırırım, ama o bağışlayıcı ve şefkatlidir” dedim.</p>

  <p>“Onun isteklerine ters düşmediğin zaman mı” diye sordu.</p>

  <p>Ona öyle olduğunu söyledim, cevabımı düşündü ve sonunda başını sallayarak şöyle dedi: “Risk çok fazla. Bir insan hiçbir şeyde bu kadar çok iman bulamaz. Ne bir kadında, ne bir atta, ne bir silahta ne de başka bir şeyde.”</p>

  <p>“Yine de ben buluyorum” dedim.</p>

  <p>“Çünkü sen en iyisini görüyorsun” dedi Herger. “Ama insanların bilmediği çok fazla şey Var. Ve insanların bilmediği şeyleri tanrılar bilir.”</p>

  <p>Böylece onun benim inançlarıma ikna olmayacağını anladım. Ben de onunkilere ikna olamazdım. Bu şekilde ayrıldık. Aslında bu hüzünlü bir ayrılıştı. Herger ve diğer savaşçılardan ayrılacağım için üzgündüm. Herger de böyle hissediyordu. Elimi omzuna attım, o da aynı şeyi yaptı. Sonra beni DanimarkalIların topraklarına götürecek olan siyah gemiye bindim. Gemi cesur tayfalarıyla Venden topraklarından ayrılırken büyük</p>

  <p>Hurot Sarayı’nın parlak kubbesini gördüm. Arkamızda ise gri ve uçsuz bucaksız okyanus uzanıyordu. Şimdi ise</p>

  <p><span style="font-style:italic;">Elyazması burada, bir sayfanın sonunda aniden, son olarak</span> ‘hunc fit" <span style="font-style:italic;">kelimesiyle bitiyor. Elyazmasmın bir devamı olduğu çok açık, ama bu kısım keşfedilemedi. Tabii ki bu en açık şekliyle tarihi bir hata, fakat her çeviri bu ani bitişteki tuhaf uygunluğa değiniyor. Yeni bir maceranın başlangıcını, yeni ve tuhaf bir olayı ifade eden bir bitiş. Geçmiş bin yıl boyunca ise değişen o kadar çok şey var ki, bunları inkâr etmemiz imkânsız.</span></p>
</body>
</html>
