<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u1a24ef6b-b0df-4018-a845-42ee9f2a8c38"><span style="font-weight:bold;">BARIŞ ŞEHRİ’NE VEDA</span></p>

  <p>MERHAMETLİ, ŞEFKATLİ, İKİ DÜNYANIN EFENDİSİ YÜCE Tanrımıza şükürler olsun ve kâhinler prensi, Tanrı’nın ahiret gününe kadar sonsuz huzurla kutsadığı efendimiz ve önderimiz Hz Muhammed’i Tanrı korusun!</p>

  <p>Bu kitap İbn el-Abbas, İbn-i Raşid, Muhammed İbn-i Süleyman’ın adamı İbn-i Hammad ve el-Muktedir’in Saka Kralı na gönderdiği elçi Ahmed İbn—i Fadlan’ın Türkler, Hazarlar, Sakalar*, Başkırtlar, Ruslar ve Vikinglerin topraklarında gördüklerini, krallarını, özgeçmişlerini, yaşamlarındaki pek çok olayda nasıl davrandıklarını anlatmaktadır.</p>

  <p>Saka Kralı Yıltavar’ın mektubu imanlıların efendisi el-Muktedir’e ulaştı. Mektupta kendisine dinde yol gösterecek ve İslam’ın kurallarını öğretecek, ona bir cami ve ülkesindeki tüm insanları bu dine davet etmek için bir minber inşa edecek ve ayrıca istihkâm ve savunma konularında yardımcı olacak birini göndermesini istedi. Ayrıca halifeye bütün bunlar için dualar etti. Bu meselede aracı kişi Dadir el-Hurami idi.</p>

  <p>İmanlıların efendisi el-Muktedir, herkesin de. bildiği gibi güçlü biri değildi. Sadece zevk içinde boğulmuş, yüzüne aptal görünüp arkasından dolaplar çeviren adamların sözleriyle hareket eden bir halifeydi. Ben ne bunlardan biriydim ne de halifenin gözdelerinden biri. Bunun nedeni de şuydu:</p>

  <p>Barış Şehri’nde İbn-i Karin adında yaşlıca, zengin, ama cimri ve insan sevgisinden yoksun bir tüccar yaşardı. Sürekli biriktirdiği altınları ve kimsenin göremediği, fakat hayal edilemeyecek kadar güzel olduğu söylenen bir karısı vardı. Bir gün halife beni İbn-i Karin’e bir mesaj iletmem için gönderdi. Kendimi bu tüccarın evine takdim ettim ve elimdeki mektup ve mühür sayesinde içeri girebildim.</p>

  <p>* Sakalar: İran İmparatortuğu’nun kuzey sınırlarına yerleşmiş ve İranlaşmış İskit halklarının Sanskritçe adı. (y.h.n.) Hâlâ o mektubun içeriğini bilmiyorum, ama bu o kadar önemli değil.</p>

  <p>Tüccar evde değildi, bir iş için denize açılmıştı. Kapıdaki hizmetçiye onu dönene kadar beklemem gerektiğini, bunun halifenin emri olduğunu ve mesajı kendi ellerimle ona teslim etmemin zorunlu olduğunu söyledim. Sonunda hizmetçi beni kabul etti, ama bu uzun zaman aldı, çünkü her cimrinin evinde olduğu gibi, burada da evin kapısı birçok kilit, parmaklık ve zincirle doluydu. Neyse ki içeri kabul edilmiştim, ama beklemekten aç ve susuz kalmış ve bu pinti tüccarın hizmetçilerinden hiçbir ikram görmemiştim.</p>

  <p>Öğle sıcağında, hizmetçiler uyuyup ev sessizleşince, bana da uyku bastırdı. Sonra arkamda beyazlar içinde biri belirdi, şu kimsenin görmediği genç ve güzel kadındı besbelli. Hiç konuşmadı, sadece mimikleriyle bana diğer bir odayı işaret etti ve kapıyı kilitledi. Oracıkta birlikte olduk, zaten onu ikna etmek pek de zor olmamıştı; sonuçta yaşlı ve ihmalkâr bir kocası vardı. Öğleden sonra çabucak geçti ve evin reisinin döndüğünü duyduk. Karısı yanımdan tek kelime etmeden aniden kalktı ve oradan uzaklaştı. Ben de aceleyle giyinmeye koyuldum. Korkarım kilitler ve demirler ev sahibi için aynı derecede zorluk çıkarmamıştı. Öyle ki tüccar İbn-i Karin beni yandaki odada buldu ve şüpheyle süzüp burada ne aradığımı sordu. Doğal olarak bir habercinin salonda beklemesi daha uygun olurdu. Ona açlıktan bayılmak üzere olduğumu, yiyecek bir şeyler ve gölgelik bir yer aradığımı söyledim. Bu kötü bir yalandı ve o da inanmadı zaten. Beni, zevke düşkün olduğunu bildiğim, ama halka karşı ciddi ve merhametsiz olan halifeye şikâyet etti. Saka Kralı da halifeden böyle bir görev isteyince, bana garezi olan ibn-i Karin de benim gönderilmem konusunda ısrar etti ve ben gönderildim.</p>

  <p>Grubumuzda Saka Kralı’nın çok konuşan, sıkıcı ve korkak elçisi Abdullah İbn-i Bastu el-Hazari vardı. Bir de grubun rehberleri Tekin el-Türki ile Bars el-Saglabi. Bir de ben tabii. Kralın kendisine, karısına, çocuklarına ve askerlerine hediyeler hazırladık. Bir de el-Rasi’ye verilmek üzere bazı ilaçlar götürüyorduk. Bizim takım bundan ibaretti.</p>

  <p>Böylece 309 yılının Sefer ayının 1 Tinde (21 Haziran 921) Barış Şehri’nden (Bağdat) yola çıktık. Bir gün Nahravan’da durduk. Oradan üç gün konakladığımız el-Daskara’ya kadar devam ettik. Sonra Hulvan’a kadar hiç mola vermedik, Orada iki gün kaldık. Oradan yine iki gün kaldığımız Kirmisin’e gittik. Oradan ayrılıp üç gün boyunca konakladığımız Hamadan’a kadar devam ettik. Sonra iki gün kaldığımız Sava’ya doğru ilerledik. Oradan Rey’e vardık ve burada Huvar el-Rey’deki el-Rasi’nin kardeşi Ahmed İbn-i Ali’yi almak için on bir gün bekledik. Sonra Huvar el-Ray’a gittik ve orada üç gün kaldık.</p>

  <p><span style="font-style:italic;">Bu metin İbn-i Fadlan’ın seyahat betimlemelerinin özünü veriyor. Bütün elyazmasmın neredeyse çeyreği bu şekilde yazılmış</span>, <span style="font-style:italic;">konaklanan yer adlarını ve her birinde kaç gün kaldığını sıralayarak (Bu bölümlerin çoğu çıkarılmıştır).</span></p>

  <p><span style="font-style:italic;">Görüldüğü üzere Fadlanin kafilesi kuzeye doğru yol alıyordu ve en sonunda kış için duraklamak zorundaydılar.</span></p>

  <p>Recep ayının birkaç gününü (kasım) şaban, ramazan ve şevval aylarının tümünü Gurganiya’da geçirdik. Soğuk ve yorgunluk yüzünden burada bu kadar uzun kalmak zorundaydık. Gerçekten de bana iki adamın develeri alıp odun bulmak için ormana gittiğini söylediler. Fakat yanlarına çakmaktaşı ve kav almayı unutmuşlar ve gece ateş olmadan uyumuşlar. Ertesi sabah kalktıklarında ise develeri soğuktan donmuş bir halde bulmuşlar.</p>

  <p>Gerçekten de Gurganiya’nın pazar yeri ve caddelerinin soğuktan dolayı tamamen terk edilmiş olduğunu gördüm. Tek bir insanla bile karşılaşmadan caddelerde gezmek mümkündü. Yıkandıktan sonra eve gelip buzla kaplanmış sakalıma baktım. Onu ateşin önünde temizlemek zorunda kaldım. Geceleri ise Türk usulü bir çadırda kalıyordum. Bir sürü giysiye ve yün battaniyelere sarılı olduğum halde çoğu geceler yanaklarım yastığa yapışıyordu. &nbsp;&nbsp;&nbsp;</p>

  <p>Bu aşırı soğukta toprakta zaman zaman büyük çatlaklar oluştuğunu ve koca bir ağacın bile bu türden bir çatlakta ikiye ayrıldığını görüyordum. &nbsp;&nbsp;&nbsp;</p>

  <p>309 senesinin şevval ayı ortaları (Şubat 922) hava değişti, nehrin buzlan eridi ve biz de yolculuk için gerekli eşyaları toparlamaya başladık. Türk topraklarında geçmek zorunda olduğumuz nehirlere hazırlık olarak Türk develeri ve deve derisiyle kaplanmış kayıklar satın aldık.</p>

  <p>Üç ay boyunca ekmek ve tuzlanmış etle idare ettik. Kasabadakiler ihtiyacımız olduğu kadar kıyafet verdiler. Karşılaşacağımız zorlukları korkuyla anlatırlarken abarttıklarını düşünüyorduk, ama yaşadıkça durumun bize anlatılandan çok daha</p>

  <p>zor olduğunu anladık.</p>

  <p>Herbirimizin üzerinde üst üste birçok ceket, kışlık giysi ve sadece gözlerimizin gözüktüğü bir başlık vardı. Ayrıca altımızda basit bir iç çamaşırı ve üzerinde bir pantolon, ayağımızda çarıklar, üstünde de bir çift çizme vardı. Birimiz deveye bindiği zaman bu kıyafetler yüzünden kımıldayamazdı bile. ^ Bağdat’tan beri bizimle seyahat eden kanun adamı, öğretmen ve askerler bu yeni ülkeye girmekten korkarak bizden ayrıldılar ve böylece elçi, yani ben ye iki asker Tekin ve Bars yolumuza devam ettik.<a id="footnote1"></a><sup><a href="#bookmark9">1</a></sup></p>

  <p>Kafile yola çıkmaya hazırdı. Yanımıza kasabanın yerlilerinden bir rehber de aldık, güçlü ve yüce Tanrı’nın da izniyle 309 yılının dulgada ayının Pazartesi günü (3 Mart 922) Gurganiya’dan yola çıktık.</p>

  <p>Aynı gün Türklerin sınır kapısı olan Zangan kasabasında durduk. Ertesi sabah erkenden Git’e doğru yol aldık. O kadar çok kar yağdı ki develer dizlerine kadar kara gömüldüler vç biz de iki gün duraklamak zorunda kaldık.</p>

  <p>Türk topraklarına ne arazide ne de bozkırlarda tek bir insana rastlamadan girdik. On gün boyunca feci bir soğuk ve dinmek bilmeyen kar fırtınaları içinde yol aldık. Harzem bu soğuğun yanında bir yaz günü gibiydi doğrusu. Bu seferki bize eski sıkıntılarımızı bile unutturmuştu. Neredeyse vazgeçmek üzereydik.</p>

  <p>Yine bu en soğuk günlerden birinde yol alırken Tekin yanımda deveyi sürüyor, bir yandan da yanımdaki bir Türkle Türkçe konuşuyordu. Tekin güldü ve bana “Bu Türk Efendimiz bizi ne yapacak? Bu soğukta öldürecek bizi. Eğer ne istediğini bilseydik, bunu ona verirdik, diyor.” dedi.</p>

  <p>Ve ben de “Sadece, Allah’tan başka Tanrı yoktur demeni istiyor” diye cevap verdim. &nbsp;&nbsp;&nbsp;</p>

  <p>Türk güldü ve “Eğer bilseydim söylerdim” dedi.</p>

  <p>Sonra bol miktarda kuru odun bulunan bir ormana geldik ve mola verdik. Ateşler yakıldı, biz de ısınmaya koyulduk. Bir yandan da üzerimizdeki kıyafetleri çıkartıp kurumaları için serdik.</p>

  <p><span style="font-style:italic;">Görünüyor ki İbn-i Fadlan’ın kafilesi sıcak bir bölgeye giriyordu</span>, <span style="font-style:italic;">çünkü bir yerden sonra aşırı soğukla ilgili hiçbir saptamada bulunmuyor.</span></p>

  <p>Yeniden yola çıktık ve gece yarısından ikindi namazına kadar yol alıp sonra mola verdik. Bu şekilde on beş gece yol aldıktan sonra kayalık bir dağa vardık. Bu yüksek kayalardan dökülen şelaleler aşağıda havuzlarda toplanıyordu. Buralardan da geçerek en sonunda Oğuzlar adındaki bir Türk kabilesine vardık.</p>
</body>
</html>
