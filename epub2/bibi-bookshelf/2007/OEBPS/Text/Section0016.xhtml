<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u05fd6bb6-b666-4179-8947-d246981f4918"><span style="font-weight:bold;">SALDIRIDAN ÖNCEKİ GECE OLANLAR</span></p>

  <p>O GECE HİÇ SİS YOKTU. SİS BULUTLARI TEPELERDEN AŞAĞIYA DOĞRU indi, ama ağaçların arkasında kaldı. Yere inmedi. Rothgar’ın büyük sarayında yine zengin bir ziyafet veriliyordu. Buliwyf ve savaşçıları da büyük bir coşkuyla katıldılar eğlenceye. İki büyük boynuzlu koç<a id="footnote1"></a><sup><a href="../Text/Section0020.xhtml#bookmark1">1</a></sup> kesilip yendi, herkes doyasıya içki içti. Buliwyf tek başına yarım düzine köle kızı götürdü. Bütün bu eğlenceye rağmen ne o ne de adamları gerçekten mutlu değillerdi. Zaman zaman, bir köşeye bırakılan fok derisinden halatlara ve hançerlere baktıklarım gördüm.</p>

  <p>Ben de bu büyük eğlenceye katıldım. Aralarında bu kadar zaman geçirdikten sonra kendimi sanki onlardan biriymişim gibi hissetmeye başlamıştım. Ama belki de bu bana öyle geliyordu.</p>

  <p>Epeyce sarhoş olan Herger açık açık bana canavarın annesini anlattı. Şunu söyledi: “Canavarın annesi çok yaşlı ve gök gürültüsü mağaralarında yaşıyor. Bu mağaralar kayalık tepelerde, buradan pek de uzakta değil. Mağaraların iki ağzı var, biri karadan, biri de denizden. Karadaki girişte yaşlı annelerini koruyan canavarlar bekliyor. Bu yüzden karadan saldıranlayız. Hepimiz ölürüz orada. Bunun yerine denizden saldırmak zorundayız.”</p>

  <p>“Canavarın annesi nasıl bir şey” diye sordum.</p>

  <p>Herger bana onu hiçbir Kuzeylinin görmediğini söyledi. Ancak rivayetlere göre Ölüm Meleği denilen yaşlı cadıdan bile daha yaşlıymış, bakılamayacak kadar korkunçmuş ve başında yılanlardan bir çelenk taşıyormuş. Ayrıca tahmin edilemeyecek kadar güçlüymüş de. Son olarak, canavarların onları yönetmesi ve her konuda yol göstermesi için annelerini çağırdığını söyledi.<a id="footnote2"></a><sup><a href="../Text/Section0020.xhtml#bookmark2">2</a></sup> Herger bunları söyledikten sonra yanımdan ayrıldı ve gidip uyudu.</p>

  <p>Gecenin ilerleyen saatlerinde şöyle bir olay oldu: Kutlamalar sona ermek üzereydi, savaşçılar yatmaya hazırlanıyorlardı. Buliwyf beni aradı. Yanıma oturup boynuzlu bir kaptan içki içti. Gördüğüm kadarıyla sarhoş değildi, Kuzey dilinde yavaşça konuşuyordu. Böylece söylediklerini anlayabiliyordum.</p>

  <p>Önce bana “Cüce kâhinin söylediklerini anlayabildin mi” diye sordu.</p>

  <p>Herger’in de yardımıyla anladığımı söyledim. Herger şimdi yanımızda horluyordu.</p>

  <p>Buliwyf bana “O zaman öleceğimi de biliyorsun” dedi. Parlak ve sert bir bakışla söyledi bunu. Ne diyeceğimi bilemedim, fakat sonunda Kuzey dilinde, ona meyvesini verene kadar hiçbir kehanete inanma dedim.3</p>

  <p>Buliwyf “Bizim yaşam tarzımızı oldukça tanıdın. Bana doğruyu söyle. Sesleri çizebilir misin?” dedi. Yapabileceğimi söyledim. “O zaman kendine dikkat et ve fazla cesur olma. Artık bir Kuzeyli gibi giyiniyor, konuşuyorsun. Yaşadığına sevin” dedi.</p>

  <p>Elimi omzuna attım. Savaşçı arkadaşlarının onu selamlarken bunu yaptıklarını görmüştüm. Gülümsedi ve “Hiçbir şeyden korkmuyorum ve teselliye ihtiyacım yok. Sen kendi güvenliğine dikkat et. Şimdi ise en akıllıca olanı uyumak” dedi.</p>

  <p>Bunları söyleyerek benden uzaklaştı ve bir köle kızla ilgilenmeye başladı. Benden birkaç adım ötede eğleniyorlardı. Kadının inlemelerini ve gülüşlerini duyuyordum. Oradan uzaklaştım ve bir süre sonra da uykuya daldım.</p>
</body>
</html>
