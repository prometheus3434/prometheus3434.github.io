<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u14697a40-36b6-4d01-99d6-d7f19fbbbe1c"><a id="bookmark0"></a><span style="font-weight:bold;font-variant:small-caps;">TRELBURG'DAKİ KAMP</span></p>

  <p>İKİ GÜN BOYUNCA DANİMARKA TOPRAKLARINDAKİ ADA SAHİLLERİ açıklarında seyahat ettik. Ve sonunda dar nehirlerin kesiştiği ve denize döküldüğü bataklık bir bölgeye geldik. Bu nehirlerin ayrı ayrı isimleri yok, ama hepsine “vik” deniyor ve bu nehirlerin insanlarına da gemileriyle nehirlerde seyahat edip buralardaki yerleşim bölgelerine saldıran Kuzeyli savaşçılar anlamına gelen “vikingler” denir.<a id="footnote1"></a><sup><a href="../Text/Section0014.xhtml#bookmark1">1</a></sup></p>

  <p>Bu bataklık bölgede bende oldukça merak uyandıran Trelburg diye bir yerde durduk. Burası bir kasaba değil, daha çok askeri bir kamptı. İnsanlarının çoğu askerdi. Aralarında çok az sayıda kadın ve çoeuk vardı. Kampın savunma sistemi özenle ve Roma işçiliği tarzında oluşturulmuştu.</p>

  <p>Trelburg iki nehir kolunun kesiştiği ve denize döküldüğü yerde kurulu. Kasabanın ana kısmı üst üste beş adam yüksekliğindeki bir set duvarla çevrilmiş. Bu halkanın üzerinde daha fazla koruma için bir de halkadan çit var. Setin dışında ise derinliğini bilmediğim, içi suyla dolu bir hendek bulunuyor.</p>

  <p>Bu set mükemmel bir simetriyle ve bildiğimiz her şeye karşı durabilecek özellikte yapılmış. Kasabanın karaya bakan tarafında ise ikinci yüksek bir duvar ve bunun etrafında da ikinci bir hendek var.</p>

  <p>Kasaba içteki halkanın içinde yer alıyor. Bu halkanın dört bir yöne açılan dört tane ana kapısı var. Her kapı sağlam meşe ağacından yapılmış ve demirlerle çevrilmiş. Bir sürü de nöbetçi var. Birçok nöbetçi de gece gündüz surlarda dolaşarak gözcülük yapıyor.</p>

  <p>Kasabanın içinde on altı tane ev var. Her biri Kuzeylilerin değişiyle uzunca yapılmış ve duvarları eğimli inşa edilmiş. Tıpkı başı ve kıçı kesilmiş, ters çevrilmiş kayıklara benziyorlar. Otuz arşın uzunluğundalar ve orta kısımları uçlardan daha geniş. Evlerin konumu ise şu şekilde düzenlenmiş: Dört tane ev bir kare oluşturacak şekilde konulmuş. Toplam on altı ev yapacak şekilde dört tane kare oluşturulmuş.<a id="footnote2"></a><sup><a href="../Text/Section0014.xhtml#bookmark2">2</a></sup></p>

  <p>Her uzun evin sadece tek bir kapısı vaı vç hiçbir evin girişi bir diğerinden görülmüyor. Niye böyle olduğunu düşündüm ve Herger şöyle dedi: “Eğer kamp saldınya uğrarsa erkekler savunmaya geçmek zorundalar ve çıkış kapılan adamların hiçbir kargaşa ve karışıklık olmadan dışarıya çıkabilecekleri şekilde yapılmış. Tam tersine her erkek rahatça savunma bölgesine ulaşabilir.”</p>

  <p>Her karenin içinde bir evin kuzeye, diğerinin doğuya, diğerinin güneye ve bir diğerinin de batıya bakan bir kapısı var ve bu her dört kare için de geçerli.</p>

  <p>Aynca Kuzeyliler oldukça iri yarı olmalarıha rağmen bu evlerin kapılarının çok alçak olduğunu gördüm. Öyle ki benim bile bu evlerden birine girebilmek için dizlerimin üzerine çökmem gerekiyordu. Herger’e sordum ve bana “Eğer saldırıya uğrarsak, tek bir savaşçı içeride kalıp kılıcıyla girenlerin kafasını kesebilir. Kapılar alçak olduğu için girmeye çalışan kişinin başı da kolayca kıstırılabilir” dedi.</p>

  <p>Gerçekten de, her yönden Trelburg kasabasının savaş ve savunma amaçlı inşa edildiğini gördüm. Dediğim gibi burada ticaret diye bir şey yoktu bile. Uzun evlerin içinde üç bölme ticaret diye bir şey yoktu bile. Uzun evlerin içinde üç bölme ya da oda var. Ortadaki oda en büyük olanı ve burada çöpler için bir de oyuk var.</p>

  <p>Trelburg’daki insanların Volga’daki Kuzeylilere benzemediklerini de gördüm. Bunlar ırk olarak çok daha temizdiler. Nehirde yıkanıyor, çöplerini dışarı atıyorlardı ve her yönden tahminimin çok daha üstündeydiler. Yine de bir karşılaştırma yapmanın dışında tamamen de temiz değildiler.</p>

  <p>Trelburg halkının çoğu erkek, kadınlarının hepsi de köle. Kadınlardan hiçbiri eş değil ve erkek arzu ederse istediği birini seçebilir. Trelburg’daki bu insanlar balıkla ve biraz ekmekle besleniyorlar. Kasabayı çevreleyen bataklık arazide ekime elverişli alanlar olduğu halde, ne tarımla ne de çiftçilikle uğraşıyorlar. Herger’e neden burada tarım olmadığını sordum ve bana “Bunlar savaşçılar. Toprağı işlemek onların işi değil” dedi.</p>

  <p>Buliwyfve kafilesi Trelbug’daki şefler tarafından nezaketle karşılandı. Şeflerin başı Sagard adında biriydi. Sagard güçlü ve korkunç bir adamdı ve neredeyse Buliwyf kadar iriydi.</p>

  <p>Gece ziyafetinde Sagard Buliwyf’e görevini ve seyahatinin nedenini sordu, Buliwyf de ona Wulfgar’ın hürmetlerini iletti. Bu putperestlerin dillerinden bir iki kelime öğrenecek kadar uzun zamandır onlarla seyahat etsem de, Herger hepsini benim için tercüme etti. İşte Sagard ve Buliwyf arasındaki konuşmanın anlamı şöyleydi:</p>

  <p>Sagard şöyle dedi: “Kral Rothgar’ın oğlu olsa da, Wulfgar’ın bu iş için bir haberci göndermesi mantıklı bir şey. Rothgar’ın oğullan birbirine tuzaklar kuruyor çünkü.”</p>

  <p>Buliwyf bunu bilmediğini söyledi ya da o anlama gelen şeyler, fakat gördüğüm kadarıyla pek de şaşırmamıştı. Şu da bir gerçek ki Buliwyf çok nadiren bir şeye şaşırırdı. Bu, savaşçıların lideri ve bir kahramanı olarak onun göreviydi.</p>

  <p>Sagard tekrar konuştu: “Aslında Rothgar’ın beş oğlu vardı, ama biri diğer üçünü öldürdü. Yaşlı kralın veziri, kurnaz bir adam^ olan Wyglif’i tuzağa düşürmeye çalıştı. Ona tek bağlı olan Wulfgar<sup>,</sup>dı ve o da öldü.”</p>

  <p>Buliwyf Sagard’a bu haberleri aldığına sevindiğini ve bunu akılda tutacağını söyledi, Konuşma da böylece bitti. Buliwyf ya da savaşçıları Sagard’ın anlattıklarına hiçbir tepki göstermediler. Bundan da bir kralın oğullarının tahta geçebilmek için birbirlerine tuzak kurmalarının normal bir şey olduğunu çıkardım.</p>

  <p>Ayrıca zaman zaman bunlardan birinin tahtı ele geçirmek için kral babasını öldürdüğü bile oluyor. Ama bu çarpıcı bir olay sayılmıyor bile, çünkü Kuzeyliler bunu sarhoş savaşçılar arasında çıkan kavgalardan farksız buluyorlar. Kuzeylilerde “Arkana dikkat et” diye bir atasözü var ve insanın her zaman kendini savunmaya hâzır olması gerektiğine inanıyorlar. Bir baba kendi oğluna karşı bile hazır olmalı onlara göre.</p>

  <p>Ayrılırken Herger’e neden Trelburg’un sadece karaya bakan kısmında ek bir savunma alanı olduğunu, ama deniz tarafında olmadığını sordum. Bu Kuzeyliler denizden saldıran gezginlerdi, ama yine de Herger “Tehlikeli olan karadır.” dedi. Trelburg’dan ayrılırken savaşçılar bir araya gelip ellerindeki sopaları kalkanlarına vurarak denize açılan gemimiz için büyük bir gürültü kopardılar. Bana söylendiğine göre bu, tanrılarından biri olan Odin’in dikkatini çekmek içindi. Böylece Odin, Buliwyf ve on iki adamının yolculuğunu hoş karşılayacaktı.</p>

  <p>Ayrıca öğrendiğime göre on üç sayısı İsveçliler için özel bir anlam taşıyor, çünkü onların hesaplamalarına göre ay bir yıl boyunca on üç kez doğup batıyor. Bu yüzden her önemli olay on üç sayısını içermeli. Anladığım kadarıyla Herger bana Trelburg’da on altı tane ev olduğunu söylemek yerine on üç tane ev ve ayrıca üç tane ev daha olduğunu söyledi.</p>

  <p>Yine öğrendiğime göre bir yıl ayın on üç haliyle tam olarak uyuşmuyor, bu yüzden kafalarında tam ve sabit bir on üç sayısı yok. On üçüncü hal sihirli ve yabancı olarak adlandırılıyor. Herger “Bu yüzden on üçüncü adam olarak sen seçildin” dedi</p>

  <p>Gerçekten de Kuzeyliler batıl inançları olan insanlardı. Ne akla, ne mantığa ne de yasalara dayanıyorlardı. Bana korkunç çocuklar gibi geliyorlardı, ama ne de olsa aralarındaydım ve bu yüzden de çenemi tuttum. Bir süre sonra olanlar beni haklı çıkardı, bu ihtiyatlı davranışıma sevindim:</p>

  <p>Trelburg’dan ayrıldıktan sonra daha önce hiçbir kasabada yerlilerin Odin’i çağırmak için kalkanlarına vurdukları bir veda töreni yapmadıklarını hatırladım. Herger’e de söyledim bunu.</p>

  <p>“Doğru” diye karşılık verdi. “Odin’i çağırmalarının özel bir nedeni vardı, çünkü şu anda canavarlar denizindeyiz.”</p>

  <p>Bu bana batıl inançlarının bir kanıtı gibi geldi. Savaşçılardan birinin hiç bir canavar görüp görmediğini sordum. “Aslında onları hepimiz gördük” dedi Herger, “Onları başka nasıl bilebilirdik ki?” Ses tonundan, bunlara inanmadığım için bir aptal olduğumu düşündüğünü seziyordum.</p>

  <p>Biraz zaman geçti ve aniden bir bağırma duyuldu. Buliwyf’in bütün askerleri kalkıp denizi işaret ederek avazları çıktığı kadar bağırmaya başladılar. Hergel’e ne olduğunu sordum. Bir yandan işaret ederek “Canavarlara yaklaştık” dedi.</p>

  <p>Ve bu bölgede okyanus aniden dalgalandı. Rüzgâr korkunç bir hızla esiyor, dalgaları köpüklendirip denizcilerin yüzüne fışkırtarak sanki onlarla oyun oynuyordu.</p>

  <p>Dakikalarca denizi seyrettim, ama deniz canavarını göremedim. Söylediklerine inanmanın hiçbir anlamı olmadığını düşündüm.</p>

  <p>Sonra içlerinden biri Odin’in adını defalarca tekrarlayarak ona dua edip yalvarmaya başladı ve bu arada deniz canavarını kendi gözlerimle gördüm. Kafasını su üzerine çıkarmayan dev bir yılan gibiydi, ama yine de vücudunun kıvrılışını ve dönüşünü görebiliyordum. Çok uzundu, siyah renkteydi ve Kuzeylilerin gemisinden bile daha genişti. Deniz canavan suyu bir fıskiye gibi havaya fışkırtıyor ve sonra bir yılanın çatallı dili gibi ikiye ayrılmış kuyruğuyla suya dalıyordu. Oldukça büyüktü, kuyruğunun her bölümü en büyük hurma yaprağından bile daha büyüktü.</p>

  <p>Bir tane daha canavar gördüm ve sonra başka bir tane daha. Dört, hatta belki de altı-yedi tane vardı. Her biri diğerleri gibi davranıyordu; suda kıvnlıyor, fıskiye gibi su fışkırtıyor ve ikiye aynlmış o dev kuyruğunu kaldırıyordu. Bu görüntü karşısında Kuzeyliler Odin’den yardım diliyor, çoğu da güvertede diz çökmüş titriyordu.</p>

  <p>Gerçekten de okyanusta üzerimize gelen deniz canavarlarını kendi gözlerimle gördüm. Bir süre sonra gittiler ve onları bir daha görmedik. Buliwyfin savaşçıları yeniden işlerine koyuldular ve hiç kimse canavarlardan bahsetmedi, fakat ben olaydan çok sonra bile korkuyordum ve Herger bana yüzümün bir Kuzeylininki kadar beyaz olduğunu söyleyerek güldü. “Allah bu duruma ne diyor” diye sordu bana ve verecek hiçbir cevabım yoktu.<a id="footnote3"></a><sup><a href="../Text/Section0014.xhtml#bookmark3">3</a></sup></p>

  <p>Akşam karaya çıkıp bir ateş yaktık. Herger’e deniz canavarlarının okyanusta herhangi bir gemiye saldırıp saldırmadıklarını, eğer saldırdılarsa bunun nasıl olduğunu sordum, çünkü hiçbir canavarın kafasını görememiştim.</p>

  <p>Herger Ecthgow’u çağırarak cevapladı. Ecthgow soylulardan biri ve Buliwyf’in yüzbaşısıydı. Cesur bir savaşçıydı ve sarhoş olduğu zamanlar dışında pek neşeli olmazdı, Herger onun saldırıya uğrayan bir gemide bulunduğunu söyledi. Ecthgow bana deniz canavarlarının karadaki ve denizdeki her şeyden ve denizdeki her gemiden daha büyük olduklarını, bir gemiye saldırdıklarında geminin altına girip onu havaya kaldırarak bir tahta parçası gibi savurduklarını, sonra da çatallı dilleriyle ona vurduklarını söyledi. Ecthgow gemide otuz kişi bulunduğunu ve tanrıların yardımıyla sadece kendisiyle birlikte iki kişinin kurtulabildiğini anlattı. Bunları gayet normal bir şekilde, ama ciddiyetle anlatıyordu ve doğruyu söylediğine inandım,</p>

  <p>Ayrıca Ecthgow bana Kuzeylilerin, canavarların gemileri kendilerinden biri sanıp onlarla flört etmek arzusuyla saldırdıklarını düşündüklerini söyledi. Bu nedenle Kuzeyliler gemilerini çok büyük inşa etmiyorlardı. &nbsp;&nbsp;&nbsp;.</p>

  <p>Herger, Ecthgow’un savaşlarda ün kazanmış büyük bir savaşçı olduğunu ve her konuda ona inanıldığını söyledi.</p>

  <p>Sonraki iki gün, Danimarka ülkesindeki adalar böyunca nehirde yol aldık ve üçüncü gün açık bir su kanalından geçtik. Burada daha fazla deniz canavarı görmekten korkuyordum, fakat böyle bir şey olmadı ve sonunda Venden sınırları içine girdik. Burası dağlık ve geçmesi zor bir bölgeydi. Buliwyf ve adamları korku içinde ilerlediler. Bir de tavuk kestiler. Tavuğun kafası geminin baş tarafından, gövdesi ise dümencilerin bulunduğu kıç tarafından denize atıldı.</p>

  <p>Yeni karşılaştığımız bu Venden topraklarına hemen yanaşmadık, sahil boyunca yol alıp sonunda Rothgar’ın krallığına vardık. Burayı ilk kez görüyordum. Yüksek bir tepenin üstünde, öfkeli, gri deniz manzarasına hâkimdi ve sağlam, etkileyici, oldukça büyük, ağaçtan yapılmıştı. Herger’e bunun muhteşem bir görüntü olduğunu söyledim, fakat Herger ve</p>

  <p>Buliwyf’in emrindeki diğerleri sızlanarak başlarını salladılar. Herger’e neden böyle yaptıklarını sordum. O da “Ona kendini beğenmiş Rothgar derler ve bu büyük mekânı da kendini beğenmişliğinin göstergesi” dedi.</p>

  <p>“Neden böyle söylüyorsun? Büyüklüğü ve görkemi yüzünden mi?” dedim. Gerçekten de yaklaştıkça sarayın oymaları uzaktan parlıyordu ve gümüş işlemelerle zengin bir donanımı vardı.</p>

  <p>“Hayır” dedi Herger. “Evini kuruş şekli yüzünden Rothgar’ın kendini beğenmiş olduğunu söylüyorum. Tanrılara meydan okuyor adeta. Bir insandan daha fazlası olduğunu ima ediyor ve bu yüzden de cezalandırıldı.”</p>

  <p>Hiç bu kadar sağlam bir saray görmemiştim ve Herger’e “Bu saraya saldırılamaz bile. Rothgar nasıl alt edilebilir ki?” dedim.</p>

  <p>Herger bana güldü ve şöyle dedi. “Siz Araplar ölçülemeyecek derecede aptalsınız ve dünyadan haberiniz yok. Rothgar başına gelen felaketi hak ediyor ve onu sadece biz kurtarabiliriz, hatta belki biz bile kurtaramayız.”</p>

  <p>Bu sözler kafamı daha da karıştırdı. BuliwyPin yüzbaşısı Ecthgow’a baktım ve gemide durup cesur bir ifadeyle etrafı seyrettiğini gördüm. Yine de dizleri titriyordu ve bunun nedeni sert rüzgârlar değildi. Korkuyordu, hepsi korkuyordu ve nedenini bilmiyordum.</p>
</body>
</html>
