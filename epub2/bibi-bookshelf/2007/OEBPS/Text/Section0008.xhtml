<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="uf703eb23-cf0c-40cc-ad76-da9b348cba62"><span style="font-weight:bold;">KUZEYLİLERİN CENAZESİNİN SONU</span></p>

  <p><a id="bookmark10"></a></p>

  <p>BU İSKANDİNAVYALILAR BİRİNİN ÖLÜMÜNE ÜZÜLMENİN ANLAMSIZ olduğunu düşünürler. Fakir bir adam ya da bir köle umurlarında bile olmaz, hatta bir şefin ölümü bile üzüntü ve gözyaşı doğurmaz. Daha şef Wyglifin cenaze töreninin akşamı Kuzeylilerin kampında büyük bir ziyafet vardı.</p>

  <p>Yine de bu barbarların arasında tuhaf bir şeyler olduğunu seziyordum. Çevirmene danıştım, o da bana “Bu, Thorke'in planı. Senin öldüğünü görmek istiyor, sonra da Buliwyften kurtulacak. Bazı kontların desteğini almış, ama her evde ve her grupta karmaşa var” dedi.</p>

  <p>Haliyle, oldukça huzursuz bir şekilde “Ama benim bu olanlarla bir ilgim yok ki! Ne yapmalıyım” diye sordum.</p>

  <p>Çevirmen bana kaçabilirsem kaçmamı, ama eğer yakalanırsam bu, suçlu olduğumun bir kanıtı sayılacağından hırsız muamelesi göreceğimi söyledi. Hırsızlara ise şöyle davranılıyor: Kuzeyliler onu kalın bir ağacın yanına götürüp güçlü bir ipe bağlıyorlar ve adamı asıp, rüzgâr ve yağmurdan paramparça olana kadar orada bırakıyorlar.</p>

  <p>İbn-el-Katagan’ın elindeyken ölümden zor kurtulduğumu hatırlayınca, eskisi gibi davranmayı tercih ettim. Yani onlar gitmeme izin verene kadar Kuzeylilerle kalacaktım.</p>

  <p>Çevirmene Buliwyf ve ThorkePin gözüne girebilmek ve gidişimi kolaylaştırabilmek için onlara ne gibi hediyeler sunmam gerektiğini sordum. Bana, ikisine birden hediye sunamayacağımı, zaten hâlâ kimin.şef olacağına karar verilmediğini söyledi. Bunun en fazla bir gün, bir gece içinde belli olacağını da ekledi.</p>

  <p>Şu da bir gerçek ki, Kuzeylilerin eski şef öldüğünde yeni liderin nasıl seçileceği konusunda belli bir kuralları yok. Silah gücü oldukça önemli, ama askerlerin, kontların ve soyluların bağlılıkları da şart. Bazı durumlarda yönetimi tek başına ele geçiren olmaz. İşte bu da öyle durumlardan biri. Çevirmen bana bir fırsatını kollamamı ve bu arada da dua etmemi söyledi. Ben de öyle yaptım.</p>

  <p>Bu arada Volga Nehri’nde korkunç bir fırtına başladı. Şiddetli yağmur ve sert rüzgârlar tam iki gün sürdü ve fırtınadan sonra toprağı soğuk bir sis kapladı. O kadar kalın ve beyazdı ki, insan on adım ilerisini göremiyordu.</p>

  <p>Ne gariptir ki dünyada hiçbir şeyden korkmayan bu dev Kuzeyli askerler fırtınadan sonra gelen sisten korkuyorlar.</p>

  <p>Bu soyun erkekleri korktuklarını birbirlerinden bile saklamaya çalışırlar. Savaşçılar gülüp eğlenir ve normalin üzerinde tepki verirler. Yine de bütün bun}ar tam tersini ispatlar. Saklamaya çalışmaları çocukçadır ve gerçeği görmekten hep kaçınırlar. Yine de kamp boyunca dualar edip tavuk ve horozları kurban ederler. Biri bunun nedenini sorarsa da “Uzaktaki ailemin güvenliği için kurban ediyorum.”, “Yaptığım ticâretin başarısı için kurban ediyorum”, “Ailemin geçmişteki ölmüşlerinin onuruna kurban ediyorum” ya cja daha pek çok sebep söyleyecek ve sonunda “Bir de sisin kalkması için” diye de ekleyeceklerdir.</p>

  <p>Böyle güçlü ve savaşçı insanların birdenbire bu kadar korkak olmaları bana çok garip geliyordu. Ayrıca sisin mantıklı bir korku nedeni sayılması da benim için açıklanamaz bir şeydi.</p>

  <p>Bir insan rüzgârdan, kum fırtınalarından, selden, yer sarsıntılarından, gök gürültüsü ya da yıldırımdan korkabilir dedim çevirmene, çünkü bütün bunlar bir insanı yaralayabilir, hatta öldürebilir ya da malına zarar verebilir. Fakat sis ve toz bulutlarının hiçbir zarar vermeyeceğini de söyledim. Çünkü bunlar en az değişime yol açan olaylardır.</p>

  <p>Çevirmen bana bir denizcinin inançlarını taşımadığımı söyledi. Pek çok Arap denizcinin Kuzeylilerin sis ve toz bulutlarına yakalanma konusunda duyduğu huzursuzluğu<sup>1</sup> paylaştığını söyledi. Ayrıca bütün deniz gezginlerinin sisli ve puslu havalardan endişe duyduğunu, çünkü bu şartlarda suda seyahat etmenin riskli hale geldiğini de belirtti.</p>

  <p>Bunun mantıklı olduğunu, fakat sis, suyu değil de karayı kapladığında korkmanın anlamsız olduğunu söyledim. Çevirmen bana “Ne zaman olursa olsun sisten hep korkulur” diye yanıt verdi ve Kuzeylilere göre denizde ya da karada olmasının bir şeyi değiştirmediğini söyledi.</p>

  <p>Sonra bana Kuzeylilerin gerçekte sisten o kadar da korkmadığını söyledi. Kendisinin de korkmadığını ekledi. Bunun sadece zararsız etkileri olan küçük bir olay olduğunu düşünüyordu. “Sisle gelen eklem yerindeki önemsiz bir ağrı gibi, ama daha fazla önemli değil” dedi.</p>

  <p>Bu bana çevirmenin sis konusunda diğerlerine oranla daha ilgisiz olduğunu gösterdi.</p>

  <p>Belli ki sis kalkmayacaktı. Akşama doğru biraz dağılmış ve incelmişti. Güneş gökyüzünde bir halka şeklindeydi, fakat o kadar zayıftı ki ışığa doğrudan bakabiliyordum.</p>

  <p>Aynı gün Kuzeylilerin kendi ırklarından bir soyluyu taşıyan sandal geldi. İnce sakallı, genç bir adamdı, sadece küçük bir hizmetçi, köle grubuyla seyahat ediyordu ve içlerinde hiç kadın yoktu. Onun bir tüccar olmadığını anlamıştım, çünkü bu bölgedeki Kuzeyliler genelde hep kadın satarlardı.</p>

  <p>Aynı ziyaretçi sandalını sahile çekti ve gece inene kadar orada bekledi. Yabancı biri olmasına rağmen kimse yanına gelip ona selam vermedi. Çevirmen bana “O Buliwyf in akrabası ve gece ziyafette ağırlanacak” dedi.</p>

  <p>“Neden gemisinde kalıyor” diye sordum.</p>

  <p><sub>1) İlginçtir ki hem Arapçada, hem de Latincede bu “hastalık” olarak geçer.</sub></p>

  <p>“Sis yüzünden” dedi çevirmen. “Geleneğe göre uzun saatler görünür bir yerde beklemeli. Böylece herkes onu görür ve sisle gelen bir düşman olmadığını anlar.” Çevirmen bunu bana oldukça çekingen bir tavırla söyledi.</p>

  <p>Gece ziyafette genç adamın salona girdiğini gördüm. Burada oldukça sıcak bir tavırla ve şaşkınlıkla karşılandı, özellikle de Buliwyf tarafından. Sanki adam yeni gelmiş ve saatlerdir . geminin yanında beklemiyormuş gibi davrandı. Birkaç selamlaşmadan sonra genç adam Buliwyf’in de ilgiyle izlediği ateşli bir konuşmaya başladı. Buliwyf ne içki içti ne de köle kızlarla ilgilendi. Sadece sessizce, yüksek sesle konuşmakta olan genç adamı dinledi. Hikâyenin sonunda genç neredeyse gözyaşlarına boğulacaktı ve ona bir kadeh içki verildi.</p>

  <p>Ne söylediğini sordum tercümana. Cevabı şöyle oldu: “Bu adam Wulfgar. Kuzey’de büyük bir kral olan Rothgar’ın oğlu. Buliwyfin akrabası ve bir kahramanlık görevi için onun desteğine ihtiyacı var. Wulfgar’ın dediğine göre uzak ülkede insanlar korku ve şiddet içindeler. İnsanlar baş edemeyecek kadar güçsüz. Buliwyf ten uzak ülkeye gidip ülkeyi, insanlan ve babası Rothgar’ın krallığım kurtarmasını istiyor.”</p>

  <p>Bunun nasıl bir şiddet olduğunu sordum çevirmene “Söyleyebileceğim bir adı yok.”<sup>2</sup> dedi. Diğer Kuzeyliler gibi o da Wulfgar’ın sözlerinden oldukça rahatsız olmuş görünüyordu. Buliwyf’in koyu ve kederli yüz ifadesini görünce tercümana işin detaylarını sordum.</p>

  <p><sub>(2) çeviri zorlukları bu cümlede de ortaya çıkıyor. Orijinal Yakut Arapçası&nbsp;<span style="text-indent: 1em;">diye yazıyor ve bu, “İsmini söyleyemem” demek.</span></sub></p>

  <p>Xymos elyazması bu cüret etmek fiilini kullanıyor. Bu da “Buna bir ad koyamam” demek oluyor ki, bu da çevirmenin İsveççe dışında bir dilde buna bir karşılık bulamadığı anlamına geliyor. Tercümanın ayrıntılı açıklamalarını da içeren Razi el yazması edere fiilini kullanıyor, ve bu “Size açıklayabileceğim bir isim yok” anlamına geliyor. Bu, daha doğru bir tercümedir. Kuzeyliler bu kelimeyi lanet getirir diye söylemekten korkarlar. Latince’de^ edere hayat vermek”, “çağırmak” ya da “ortaya çıkarmak” anlamını da çağrıştırıyor. Sonraki paragraflar da bu anlamı doğruluyor.</p>

  <p>Çevirmen bana “Adını söylemek yasak, bu yüzden söyleyemem. Adını çağırmak şeytanları da çağırabilirmiş” dedi. Bu konuları konuşurken bile korku içinde olduğunu gördüm. Rengi bile kaçmıştı. Bunu fark edince soru sormayı bıraktım.</p>

  <p>Yüksek taştan tahtında oturan Buliwyf sessizdi. Kontlar, kralın emrindekiler, köleler ve hizmetçiler de sessizdi. Salonda hiç kimse konuşmuyordu. Haberci Wulfgar hepsinin önünde başını öne eğmiş duruyordu. Neşeli ve deli Kuzeylileri hiç bu kadar durgun görmemiştim.</p>

  <p>Sonra salona Ölüm Meleği denen o yaşlı kadın girdi ve Buliwyfin yanına oturdu. Çantasından insana mı, hayvana mı ait olduğunu bilemediğim kemikler boşaltıp bunları yere yaydı ve bir şeyler mırıldanarak ellerini kemiklerin üzerinde gezdirdi.</p>

  <p>Kemikler bir araya toplanıp tekrar yayıldı ve bu işlem bir sürü sihir sözcüğüyle devam etti. Nihayet kemikler son bir kez toplandı ve kadın Buliwyf le konuştu.</p>

  <p>Çevirmene kadının ne dediğini sordum, ama o beni dikkate almadı.</p>

  <p>Sonra Buliwyf kalktı ve içki dolu kadehini kaldırıp kontlara ve savaşçılara uzunca bir konuşma yaptı. Savaşçılar sırayla yerlerine geçip yüzlerini ona döndüler, ama hepsi ayakta durmuyordu. Ben on bir tane saydım. Buliwyf de bundan memnun kaldığını belli ediyordu.</p>

  <p>Bu arada Thorkel’in olanlardan çok daha memnun olduğunu ve bir lider tavrı takındığını gördüm. Buna rağmen Buliwyf birkaç dakika önce düşman olsalar da, şimdi ona pek aldırmıyor, herhangi bir nefret ya da kızgınlık belirtisi göstermiyordu.</p>

  <p>Sonra Ölüm Meleği beni işaret edip bir şeyler mırıldandı ve salonu terk etti. Sonunda tercümanım konuştu ve “Tanrılar Buliwyfin burayı her şeyini geride bırakarak terk etmesini ve bir kahraman gibi davranıp Kuzey’den gelen tehditlere karşı savaşmasını istiyorlar. Bu doğru ve yanına on bir tane savaşçı da almak zorunda. Ve seni de tabii” dedi.</p>

  <p>Ona Bulgarlara bir görev için gönderildiğimi ve gecikmeden Halife’nin emirleri doğrultusunda hareket etmem gerektiğini söyledim.</p>

  <p>“Ölüm Meleği söyledi” dedi çevirmenim. “Buliwyf in grubu on üç kişi olmalı ve bunlardan biri Kuzeyli olmamalı. Bu yüzden de on üçüncü sensin.”</p>

  <p>Bir savaşçı olmadığımı ileri sürdüm. Bu kaba insanları etkileyebilmek için aklıma gelen her özür ve mazereti sıraladım. Çevirmenden sözlerimi Buliwyfe iletmesini istedim, ama döndü ve sa<span style="text-indent: 1em;">lonu terk etti. Son olarak şunları söyledi “Kendini buna hazırla ve iyi düşün. Sabahın ilk ışıklanyla buradan ayrılacaksın.”</span></p>
</body>
</html>
