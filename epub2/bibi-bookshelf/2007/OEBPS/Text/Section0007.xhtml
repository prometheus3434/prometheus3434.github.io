<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u19f9e4c9-e7d2-47e8-9881-e4ab906141d0"><span style="font-weight:bold;">KUZEYLİLER İLE İLK TEMAS</span></p>

  <p>KUZEYLİLERİN EŞYALARIYLA GELİP VOLGA NEHRİ KIYILARINA<sup>1</sup> nasıl kamp kurduklarım kendi gözlerimle gördüm. Hiç bu kadar büyük insanlar görmemiştim. Çınar ağaçları kadar uzun boylan ve kıpkırmızı yüzleri var. Ne iç gömleği ne de kaftan giyiyorlar, ama erkekler tek omza atılan ve böylece bir eli serbest bırakan kalın kumaştan bir elbise giyerler.</p>

  <p>Her kuzeyli bir balta, hançer ve kılıç taşır. Bunlar olmadan ortalıkta görünmezler. Kılıçları Frenk yapımı olup geniştir ve kıvrımlı çizgiler taşır. Her erkeğin parmak uçlarından boynuna kadar ağaçlar, canlılar ve diğer Şeylerin resimlerinden dövmeleri vardır.</p>

  <p>Kadınlar ise kocalarının varlığına göre demir, bakır, gümüş ve altından bir kese taşırlar. Üzerinde de yine göğüslerine takılmış bir halkanın ucunda bir hançer vardır. Boyunlarına ise altın veya gümüşten halkalar takarlar.</p>

  <p>Tanrı’nın yarattığı en pis ırklardır. Tuvalet ihtiyaçlarından sonra kendilerini temizlemez ya da yıkamazlar. Eşekler gibi yaşarlar.</p>

  <p>Kendi ülkelerinden gelip Büyük bir nehir olan Volga’da gemilerini demirlerler ve nehir yatağı boyunca büyük, tahtadan evler inşa ederler. Her evde az çok on, yirmi kişi yaşar. Her erkeğin etrafında satışa çıkardığı güzel kızlarla oturduğu&nbsp;bir koltuğu vardır. Bir arkadaşı varken onlarla ilgilenmiyormuş gibi görünür. Bazı zamanlar ise öbürlerinin gözü önünde birkaçıyla birden birlikte olur.</p>

  <p><sup><i>1) Aslında İbn-i Fadlan bu kuzeyli kolonisinden "Ruslar” diye bahsediyor. Metinde İskandinavyalIlardan bazen kendi kabilelerinin adıyla bazen de “Viangalılar” olarak bahsediyor. Tarihçiler şimdi bu terimi Bizans’ta saray muhafızlığı yapan Norveçli korsanlar için kullanıyorlar. Karışıklığı önlemek için bu çeviride “Kuzeyli” ve “Norveçli” terimleri ayrı ayrı kullanılıyor</i>.</sup></p>

  <p>Her an bir tüccar, kız almak için eve girip ev sahibini kızla sarmaş dolaş görebilir ve adam istediğini tamamen alana kadar kızı bırakmaz. Bunda garipsenecek hiçbir şey yoktur.</p>

  <p>Her sabah bir köle kız gelip efendisinin önüne bir leğen su bırakır. Adam elini yüzünü yıkayıp saçlarını kabın içinde yıkar. Sonra da burnunu temizleyip bütün pisliği kabın içine bırakır. İşi bitince kız leğeni yanındaki adama götürür ve o da aynı şeyleri yapar. Sonra leğeni birinden diğerine taşımaya devam eder, ta ki evdeki herkes burnundaki pisliği kabın içine atıp yüzünü ve saçlarını yıkayana dek.</p>

  <p>Bütün bunların Kuzeyliler arasında normal olduğunu kendi gözlerimle gördüm. Onlarla karşılaştığımız günlerde bu dev adamlar arasında bir huzursuzluk vardı.</p>

  <p>Şefleri Wyglif hastalanmıştı ve kamptan uzakta bir hasta çadırına yerleştirilmişti. Sadece su ve ekmek bırakılmıştı. Kimse ona yaklaşmıyor ya da onunla konuşmuyordu. Köleler bile ona bakmıyordu, çünkü Kuzeyliler bir hastanın kendi gücüyle iyileşmesi gerektiğini düşünüyorlardı. Çoğu Wyglif’in iyileşip aralarına dönemeyeceğini ve öleceğini düşünüyordu.</p>

  <p>İçlerindeki soylu gençlerden biri olan Buliwyf yeni liderleri olarak seçilmişti, fakat hasta lider hâlâ hayattayken başa geçemezdi. Biz geldiğimiz sırada süregelen kargaşanın ve huzursuzluğun nedeni buydu. Yine de Volga’da yerleşmiş bu insanlar arasında ne bir üzüntü ne de ağlama vardı.</p>

  <p>Kuzeyliler misafir ağırlamaya çok önem verirler. Her konuğu sıcak ve misafirperver bir tavırla karşılar, yiyecek ve giyecek verirler. Soylular adeta bunun için yarışırlar birbirleriyle. Buliwyf daha yokken kafilemize büyük bir ziyafet verildi. Sonra o da geldi ve uzun boylu, kuvvetli; derisi, saçları ve sakalı bembeyaz bir adam olduğunu gördüm. Bir lider havası vardı onda.</p>

  <p>Ziyafette yemekler ve içecekler çeşit çeşitti; insanlar kahkaha ve eğlence doluydu. Böyle rezil bir ortamda bir kontun köle bir kızla herkesin gözü önünde eğlenmesi normal bir şeydi. &nbsp;&nbsp;&nbsp;</p>

  <p>Bunu görünce başımı çevirip “Tanrım, sen affet!” dedim ve Kuzeyliler bana güldüler. Biri “Tanrı böyle zevklerin açıkça yaşanmasından hoşlanır” dedi. Ve dedi ki “Siz Araplar yaşlı kadınlar gibisiniz. Hayata tanık olmak dizlerinizi titretiyor.”</p>

  <p>Ben de “Ben burada misafirinizim ve Allah bana doğru yolu gösterecektir” dedim.</p>

  <p>Bu onları daha da güldürdü, fakat nedenini anlayamadım.</p>

  <p>Kuzeylilerin geleneğinde savaşa büyük değer verilir. Bu dev adamlar durmaksızın savaşırlar ve ne kendi içlerinde ne de kendileri gibi diğer kolonilerle hiçbir zaman banş içinde olamazlar. Savaş ve kahramanlıkla ilgili şarkılar söyler ve bir askerin ölümünün en yüksek şeref olduğuna inanırlar.</p>

  <p>Buliwyfin verdiği bir ziyafette içlerinden biri savaş ve kahramanlıkla ilgili bir şarkı söyledi ve pek kimse eşlik etmese de herkes bundan çok hoşlandı. Kuzeylilerin etkili içkisi az sonra onları hayvanlara çevirdi. Şarkının ortasında naralar yükseldi ve iki sarhoş savaşçı arasında bir kavga başladı. Ozan bütün bunlar olurken şarkıya ara bile vermedi. Yüzüne sıçrayan kanları şarkıya ara vermeden sadece silmekle yetindi. Bu beni oldukça etkiledi doğrusu.&nbsp;</p>

  <p>Sonunda olanlar oldu ve diğerleri kadar sarhoş olan Buliwyf onlar için bir şarkı söylememi istedi. Oldukça ısrarlıydı. Onu kızdırmamak için Kuran’dan bir bölüm okudum ve çevirmen de söylediklerimi kendi dillerine çevirdi. Beni de ancak kendi ozanları kadar beğendiler. Ve sonra Allah’tan kutsal sözlerini bu şekilde kullandığım için beni affetmesini diledim. Tabii bir de çeviri için<sup>2</sup>, ki o da oldukça düşüncesizce yapılmıştı. Çünkü çevirmenin kendisi de sarhoştu.</p>

  <p>Kuzeylilerle iki gün kaldık. Sabah ayrılmayı planlıyorduk ki çevirmen bize şef Wyglifin öldüğünü haber verdi. Ben de olanlara tanık olmak istedim.</p>

  <p>Önce onu mezara yerleştirip üzerine bir çatı inşa ettiler. Giysilerini kesip dikmeleri ise on gün? aldı. Aynca mallarını bir araya getirip üçe ayırdılar. Birincisi ailesine verildi, İkincisi dikilen kıyafetler için harcandı, üçüncüsü ise bir kızın kendini ölüme terk edip efendisiyle gömüleceği gün gerekli olan kuvvetli içkiler için harcandı.</p>

  <p>Önceden dediğim gibi delicesine şarap tüketiyorlar, gece gündüz içiyorlar. Hatta elinde bir kadehle ölenlerin sayısı da az değil..</p>

  <p>Wyglif in ailesi onun emrindeki kızlara ve hizmetçilere “Hanginiz onunla birlikte ölecek” diye sordu. Sonra içlerinden biri “Ben” diye cevapladı. Bu kelimeyi söylediği andan itibaren özgür değildi. Vazgeçmeye kalksa bile izin verilmezdi.</p>

  <p>Bu kızın refakatine ona göz kulak olmaları için iki kız daha verildi. Nereye gitse onunla geliyor, gerekirse ayaklarını</p>

  <p><sub>(2)Araplar Kur’an’ın tercümesinde her zaman zorlanmışlardır. En eski şeyhler kutsal kitabın tercüme edilemeyeceğini savunuyorlardı, bu açıkça dini bir emirdi. Fakat bunu deneyen herkes aynı nedende birleşiyor: Arapça çok dar kapsamlı bir dil ve Kur’an da şiirsel bir anlatımla, hatta daha da yoğun anlam içeren şekilde oluşturulmuş. (Orijinal Arapça’nın güzelliği ve çarpıcılığına söyleyecek lafımız yok.) Bu metne edebi bir anlam katmanın zorluğu çevirmenleri, eserlerinin giriş kısmına uzun ve küçük düşürücü özürlerle başlamaya itiyor.</sub></p>

  <p>Aynı zamanda İslam, dinamik ve yayılan bir düşünce tarzı ve onupcu yüzyıl da bu yayılmanın en çok olduğu dönemdir. Bu yayılmacılık kaçınılmaz olarak beraberinde İslam’ı yeni kabul edenlerin kullanması için çevirileri de gerekli kıldı. Ve çeviriler yapıldı, ama hiçbir zaman Arapların çıkış noktasıyla olmadı bu.</p>

  <p><sub>(3) Bu, sıcak iklimden gelen bir Arap için başlı başına şaşırtıcı bir şeydi. Müslümanlıkta Ölüler kısa bir cenaze töreni, yıkama ve duadan sonra mümkünse aynı gün bir an önce gömülür.</sub></p>

  <p>bile onlar yıkıyordu. İnsanlar ölüyle ilgileniyorlardı; elbiselerini dikiyor, ihtiyaçlarını hazırlıyorlardı. Bu dönem boyunca kız kendini içkiye ve şarkılara verdi. Neşe doluydu.</p>

  <p>Bu sırada bir sonraki kral ya da şef olacak Buliwyf kendine Thorkel adında bir rakip buldu. Onu tanımıyordum, ama çirkin ve rezil bir adamdı. Kırmızı suratlı, kara biriydi ve tek başına şef olmak istiyordu. Bütün bunlan çevirmenden öğrendim, çünkü cenaze hazırlıklarında geleneklere aykırı bir şey olduğunu gösteren bir belirti yoktu.</p>

  <p>Wyglif in ailesinden olmadığı için Buliwyf hazırlıkları yönetmiyordu, çünkü cenaze töreninin hazırlanması ailenin göreviydi. Buliwyf genel eğlence ve kutlamalara katıldı, ama krallık ünvanını gösterecek bir tavn olmadı. Bir tek gece ziyafetinde kral için aynlmış olan yüksek tahta oturdu.</p>

  <p>Oturma şekli ise şöyleydi: Bir Kuzeyli gerçekten kral olduğunda masanın başında taştan kollan olan büyük, taştan bir sandalyede oturur. Wyglif inki böyle bir sandalyeydi, fakat Buliwyf bu sandalyeye normal bir insanın oturacağı şekilde oturmadı. Bunun yerine sadece tek kolun üzerine oturdu. Çok sarhoşken de ya sandalyeden düşüyor ya da katıla katıla gülüyordu. Geleneğe göre Wyglif gömülene kadar tahta oturamazdı.</p>

  <p>Bu sırada Thorkel planlar kuruyor ve diğer kontlarla görüşüyordu. Benim de bir sihirbaz ya da büyücü olduğumdan şüphelendiklerini öğrendim ve bu beni çok rahatsız etti. Bu hikâyelere inanmayan çevirmen bana, Thorkel’in benim Wyglif in ölümüne ve Buliwyf in yeni şef olmasına sebep olduğumu düşündüğünü söyledi. Fakat benim bunlarla hiçbir ilgim yoktu.</p>

  <p>Birkaç gün sonra kendi kafilemle İbn-i Bastu, Tekin ve Bars’la yola çıkmak istiyordum, ama buna izin vermediler. Her zaman yanlarında olan hançerleriyle bizi tehdit edip cenaze törenine kadar kalmamızı istediler ve biz de kaldık</p>

  <p>Wyglif ve kızın yakılacakları gün geldiğinde ölünün gemisini nehir kenarına çektiler. Dört tarafı dallarla, odunlarla ve insan şeklinde büyük tahtadan şekillerle çevrildi.</p>

  <p>Bu arada insanlar anlamadığım şeyler mırıldanarak bir oraya bir buraya dolaşmaya başladılar. Kuzeylilerin kulağa hoş gelmeyen ve anlaşılması zor bir dilleri vardı. Ölü şef biraz ötede mezarında yatıyordu, henüz onu oradan almamışlardı. Sonra bir sedir getirip gemiye yerleştirdiler ve üzerini altından Yunan kumaşları ve aynı maddeden yastıklarla kapladılar. Sonra Ölüm Meleği dedikleri yaşlı ve çirkin bir kadın gelip kişisel eşyalarım sedirin üzerine bıraktı. Kıyafetlerin dikilmesiyle ilgilenen ve ayrıca kızı da kurban edecek olan oydu. Onu kendi gözlerimle gördüm. Kara, kaba sabaydı ve aşağılık bir yüz ifadesi vardı.</p>

  <p>Mezara gelince çatıyı kaldırıp ölüyü dışarı çıkardılar. Ölünün bu ülkenin soğuk havası yüzünden biraz kararmış olduğunu gördüm. Mezarda yanına güçlü içkiler ve meyveler bırakmışlardı ve bunları da dışarı çıkardılar. Rengi dışında Wyglif pek değişmemişti.</p>

  <p>Buliwyf ve Tharkel tören boyunca yan yana durdular ve birbirlerine dostça davrandılar, fakat samimi olmadıkları her hallerinden belliydi.</p>

  <p>Ölen kral Wyglif şimdi takımlarının, çizmelerinin ve altın kumaştan kaftanının içindeydi. Başına da yine altın kumaştan, kürklü bir başlık geçirilmişti. Sonra onu gemideki çadıra taşıdılar ve yastıklarla desteklenmiş süslü sedire yatırdılar. Getirdikleri güçlü içkileri ve meyveleri de yanına yerleştirdiler.</p>

  <p>Sonra bir köpek getirip ikiye böldüler ve gemiye attılar; bütün silahlarını yanı başına bıraktılar. İki tane atı da hayvan1ar ter içinde kalana dek kovaladılar. Sonra da Buliwyf birini kılıcıyla öldürdü, diğerini de Thorkel. İkisini kılıçlarıyla doğrayıp parçaları da gemiye fırlattılar Buliwyf kendine düşen atı daha yavaş öldürdü. Bunun izleyenler için bir önemi vardı sanırım, ama anlamını bilmiyordum.</p>

  <p>İki boğa kesilip parçaları gemiye atıldı. Son olarak bir horozla tavuk getirip kestiler ve onları da içeri fırlattılar.</p>

  <p>Kurban edilecek kız da bu arada ortalıkta dolaşıyor, çadırlara girip çıkıyordu. Çadırdakiler ona “Efendine söyle. Her şeyi ona olan sevgimizden yaptık” diyorlardı.</p>

  <p>Artık öğleden sonra olmuştu. Kızı, inşa ettikleri kapı şeklindeki bir yapıya götürdüler. Adamlar kızı ellerinin üzerinde kapının üzerine kaldırdılar, kız kendi dillerinde bir şeyler söyledi ve yere indirdiler. Sonra yine kaldırdılar ve o da aynı şeyi yaptı; sonra onu aşağıya indirdiler ve üçüncü kez kaldırdılar. Sonra ona bir tavuk verdiler ve o da kafasını kesip içeriye attı.</p>

  <p>Çevirmene ne yaptığını sordum, o da şöyle anlattı: “Birincisinde ‘İşte annemle babamı görüyorum’ dedi. İkincisinde ‘Şimdi ölmüş akrabalarımı otururken görüyorum’ dedi. Üçüncüsünde ‘İşte efendim Cennet’te oturuyor. Cennet çok güzel ve yemyeşil. Yanında adamları ve çocukları var. Beni çağırıyor beni ona götürün’dedi.”</p>

  <p>Sonra onu gemiye götürdüler. Burada iki bileziğini çıkarıp onları Ölüm Meleği denen ve onu öldürecek olan kadına verdi. Ayrıca iki bilekliğini de Ölüm Meleği’nin kızları olan iki hizmetçiye verdi. Sonra onu gemiye aldılar, ama henüz çadıra sokmadılar.</p>

  <p>Bu sırada adamlar ellerinde kalkanlar ve uzun sopalarla gelip ona kuvvetli bir içki verdiler. Kız içkiyi alıp hepsini bir dikişte bitirdi ve şarkı söylemeye başladı. Çevirmenin dediğine göre “Bununla sevdiklerimden aynlıyorum” diyordu. Sonra bir kadeh daha verdiler ve onu da bitirip uzun bir şarkı tutturdu. Yaşlı kadın ona oyalanmadan kadehi bitirip efendisinin yattığı çadıra girmesini söyledi.</p>

  <p>Bana öyle geliyor ki kız bu ana kadar iyice sersemlemişti.<sup>4</sup> Tam çadıra girmek üzereydi ki, o cadı kadın kızı başından</p>

  <p><sub>(4) Ya da belki de “delirmişti” Latin el yazmaları <span style="font-style:italic;">cerritus yazar, fakat Yakut'un Arapçası</span> &nbsp;&nbsp;<span style="font-style:italic;">diyor, “şaşırmış"ya da “gözleri kamaşmış"</span></sub></p>

  <p>tuttuğu gibi içeriye itti. Bu arada adamlar ellerindeki sopalarla kalkanlara vurmaya başladılar. Böylece kızın çığlıklarını da bastırmış oluyorlar, diğer kızların bundan korkup ileride efendileriyle ölmekten kaçınmalarına engel oluyorlardı.</p>

  <p>Çadıra kadar onu altı adam izledi ve her biri sırayla onunla cinsel ilişkiye girdi. Sonra onu efendisinin yanına yatırdılar. Bu arada iki adam ayaklarını, ikisi de ellerini tutuyordu sıkıca. Ölüm Meleği denen yaşlı kadın kızın boynuna bir ıp bağladı ve ipin iki ucunu çekmeleri için diğer iki adama verdi. Sonra keskin bir hançeri tam kalbine sapladı ve derine doğru soktu. Bu arada iki adam kız ölene kadar onu iple boğdular.</p>

  <p>Daha sonra Wyglifin akrabaları gelip birer yanan tahta parçası alıp çıplak bir halde gemiye yaklaştılar ve bir kez bile bakmadan gemiyi ateşe verdiler. Cenazenin etrafındaki odun yığını alev alev yanıyordu ve gemi, çadır, adam, kız, diğer her şey parlak alevlerin içinde kayboldu.</p>

  <p>Yanımdaki bir adam çevirmene bir yorum yaptı. Çevirmene adamın ne söylediğini sordum ve o da şöyle dedi: Siz Araplar aptal olmalısınız. En sevdiğiniz, en değerli adamlarınızı toprağa gömüp sürüngenler ve böceklere yem yapıyorsunuz. Oysa biz onlan bir anda yakıyoruz ve bir an önce cennete gitmelerini sağlıyoruz.”</p>

  <p>Ve gerçekten de bir saat geçmeden gemi, odunlar ve kız,</p>

  <p>adamla birlikte yanıp kül olmuştu.</p>
</body>
</html>
