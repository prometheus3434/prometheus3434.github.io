<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u44641b89-0755-4413-a04c-849d8cddf882"><span style="font-weight:bold;">EK: SİS CANAVARLARI</span></p>

  <p>WILLIAM HOWELLS’IN DA BELİRTTİĞİ GİBİ, BİR HAYVANIN öldükten sonra yüzyıllar boyu fosil olarak korunması ender rastlanan bir olay. Bu, özellikle de yerde yaşayan, küçük, narin bir hayvan olan insan için geçerli. Bu nedenle de insanlara ait fosil kalıntıları ise oldukça yetersiz.</p>

  <p>Kitaplardaki “İnsanın soyağacı”yla ilgili bölümler bizi yanıltıyor. Bu ağaç birkaç yılda bir budanıp yeniden şekillendinliyor. Bu ağacın en çelişkili ve sorun yaratan kolu ise genellikle “Neanderthal insan” olarak adlandırılıyor.</p>

  <p>Bu kol, adını bu kola ait insanların ilk kalıntılarının bulunduğu, Almanya’daki bir vadiden alıyor. 1856’da Danvin’in Türlerin Kökeni’nin basımından üç yıl önce Victoria dönemi insanlan bu kalıntılarda umduklarını bulamamışlar ve Neanderthal insanın kaba ve hayvani yönlerini öne çıkarmışlardı. Günümüze kadar bu kelime popüler anlamda, insan doğasının ilkel ve hayvani yönleriyle eşanlamlı sayılıyordu.</p>

  <p>Bilim adamlarının Neanderthal insanın 35.000 yıl önce ortadan kaybolduğuna ve onların yerini Cro-Magnon insanının aldığına karar vermeleri ise havayı yumuşattı. Cro-Magnon insanına ait iskelet kalıntıları onun ilkel Neanderthal insana göre çok daha zarif, duyarlı ve zeki olduğunun kanıtıydı. En yaygın kanı, üstün, modern Cro-Magnon insanının Neanderthal insanını öldürerek ortadan kaldırdığı yolundaydı.</p>

  <p>İşin aslı şu ki, Neanderthal insanına ait elimizde çok az <span style="text-indent: 1em;">sayıda iskelet örneği var. Seksenden fazla bilinen parçanın sadece bir düzine kadarı ciddi ve resmi çalışmalar için korunabilmiş. Bu yüzden ne kadar yaygın bir kol olduğunu ya da ona ne olduğunu kesin olarak belırleyemiyoruz. Ancak iskeletler üzerindeki yeni çalışmalar onların korkunç, yarı insan görünüşleri olduğunu savunan Victoria çağı inanışına ters düşüyor. 1957’deki eleştirilerinde Straus ve Cave şöyle yazıyor: “Eğer yeniden doğsaydı ve New York’ta yaşasaydı, banyo yapıp tıraş olsaydı ve modern kıyafetler giyinseydi, yine aynı derecede ilgi çekip çekmeyeceği meçhul.”</span></p>

  <p>Başka bir antropolog olayı daha da basitleştiriyordu: “Sert görünüşlü bir adam olduğunu düşünseniz bile kız kardeşinizin onunla evlenmesine karşı çıkmazdınız.”</p>

  <p>Buradan bazı antropologların çoktandır inandıkları başka bir noktaya geliyoruz. Buna göre modern insandan anatomik olarak az bir farkla ayrılan Neanderthal insanı hiçbir zaman yok olmadı, hâlâ bizimle yaşıyor.</p>

  <p>Neanderthal insanıyla ilgili kültürel kalıntıların yeniden yorumlanması daha ılımlı bir görüşe destek veriyor. Eski antropologlar ilk kez Cro-Magnon insanıyla ortaya çıkan mağara resimlerinin güzelliği ve mükemmelliğinden oldukça etkilenmişlerdi. Bu resimler vücut yapısıyla ilgili içerdikleri verilerin yanında “kara cahil” bir özün yerini alan mükemmel bir duyarlılığın da temsilcileriydi.</p>

  <p>Fakat Neanderthal insanı da kendi açısından oldukça çarpıcıydı. Sahip olduğu Musterian kültürü -Fransa’daki Le Moustier bölgesinde- daha önceki kültürlerden çok daha üstün taş oymacılığı örneklerini içeriyor. Ayrıca Neanderthal insanının kemikten aletler kullandığı da yeni farkına varılan bir gerçek.</p>

  <p>Hepsinden daha da etkileyici olanı da şu ki, Neanderthal insanı atalarımız içinde ölülerini törenle gömen ilk ırk. Le Moustier’de genç bir erkek çocuğu uyuma pozisyonunda bir hendeğe yerleştirilmiş ve yanına çakmaktaşından aletler, taştan bir balta ve kızarmış et konulmuş olarak bulundu. Kişinin ölümden sonraki hayatında kullanması için konulan bu maddeler pek çok antropolog tarafından tartışma götürmez gerçekler olarak kabul edilir.</p>

  <p>Dini bir inanışı anımsatan başka bir kanıt daha var. İsviçre’de bir mağara ayısının tapınağı bulunuyor. İnsanlar bu yaratığa tapıyorlar, saygı duyuyorlar ve aynı zamanda da onu yiyorlardı. Irak’taki Shanidar Mağarası’nda bir Neanderthal insanı mezarına çiçeklerle gömülmüştü.</p>

  <p>Bütün bunlar hayatla, ölümle ve düşünen insanı dünyadaki diğer hayvanlardan ayırdığına inandığımız, dünyanın ve kendinin bilincinde olmakla ilgili bir tavra işaret ediyor. Kanıtlara dayanarak bu tavrın ilk kez Neanderthal insanında görüldüğü sonucuna varabiliriz.</p>

  <p>Neanderthal insanıyla ilgili yapılan bu değerlendirmeler İbn-i Fadlan’ın “sis canavarları” ile olan temasıyla çakışıyor. Onun yaratıklarla ilgili tarifleri Neanderthal anatomisini anımsatıyor. Bu da, Neanderthal insanı gerçekten binlerce yıl öncesinde dünyadan yok oldu mu, yoksa bu eski insanlar tarih çağlarında da var olmayı sürdürdüler mi sorusunu akla getiriyor.</p>

  <p>Bu benzerlikle ilgili tartışmalar ikiye ayrılıyor. Teknolojik olarak daha üstün bir kültürün daha ilkel olan bir önceki kültürü yıllar içinde ortadan kaldırması görüşünü kanıtlayan tarihsel örnekler var. Bu genellikle Avrupa’nın Yeni Dünya ile olan temasını anlatıyor. Ayrıca ücra köşelerde yaşayan, diğer ileri, medeni insanların bilmediği toplumlara ait örnekler de var. Böyle bir kabile, son yıllarda Filipinler’de keşfedildi.</p>

  <p>İbn-i Fadlan’ın yaratıklarıyla ilgili akademik tartışmalar Oxford Üniversitesi’nden Geoffrey Wrightwood ve Philedelphia Üniversitesi’nden E.D. Goodrich’in görüşleriyle özetlenebilir. Wrightwood (1971) diyor ki: “İbn-i Fadlan’ın eseri bize Neanderthal insanıyla ilgili yararlı bilgiler sunuyor. Bu bilgiler bu eski insanlarla ilgili fosil kayıtları ve bizim varsayımlarımızla da örtüşüyor. Bunu bir an önce kabul etmeliyiz. Çoktandır bu insanların 30-40.000 yıl öncesinde hiçbir iz bırakmadan ortadan kaybolduklarına inanıyorduk. Hatırlamalıyız ki bu yok oluşa inanmamızın nedeni daha sonraki tarihlere ait hiçbir fosil bulamamamızdı. Bu fosillerin yokluğu aslında var olmadıkları anlamına da gelmez.”</p>

  <p>“Nesnel olarak bir grup Neanderthal’ın İskandinavya'nın ücra bölgelerinde uzun süre yaşamış olabileceğini reddetmemizi gerektirecek hiçbir apriori neden yoktur. Her şekilde bu varsayım Arapça metindeki tanıma en iyi şekilde uyuyor.</p>

  <p>Şüpheciliğiyle ünlü paleontolog Googrich tam tersini savunuyor (1972): “İbn-i Fadlan’ın genel doğruluğu elyazmasındaki bazı aşırılıklara da göz yummamıza neden oluyor. Bunlar az sayıdalar, ama ya kültürel şartlardan ya da hikâyeyi anlatanın etkileme tutkusundan kaynaklanıyor. Vikingleri dev insanlar olarak anlatıyor, ama öyle olmadıkları kesin. Ev sahiplerinin pis ve sarhoş olduklarından bahsediyor, ama daha titiz gözlemciler bile bunu çarpıcı bulmuyorlar. İbn-i Fadlan “canavar” ile ilgili bölümde de bu yaratıkların tüylü ve kaba görünüşlerine oldukça büyük önem veriyor, oysa gerçekte o kadar da kıllı ve kaba olmayabilirler. Sadece İskandinav kültürünü edinmemiş, tek başlarına yaşayan <span style="font-weight:bold;font-style:italic;">Homosapiens</span> kabilesi de olabilirler.”</p>

  <p>“İbn-i Fadlan’ın elyazmasının içinde “canavar” denen bu yaratığın aslında Homo sapiens olduğuna dair kanıtlar da var. Arap tarafından tasvir edilen hamile kadın figürleri, Fransa’daki Aurignacia bölgesinde ve Willendorf, Avusturya, Seviye 9’daki Gravettia buluntularındaki tarih öncesi oymaları ve kadın figürlerini anımsatıyor. Hem Aurignacia hem de Gravettia’daki kültürel düzey Neanderthal insanıyla değil, modern insanlarla bağlantılı.”</p>

  <p>“Hiçbir zaman unutmamalıyız ki, eğitimsiz gözlemciler tarafından <span style="font-weight:bold;font-style:italic;">kültürel</span> farklılıklar genellikle <span style="font-weight:bold;font-style:italic;">fiziksel</span> farklılıklar olarak yorumlanıyorlar ve bir insanın bu hataya düşmesi için çok saf olmasına gerek yok. 1880’lere kadar eğitimli Avrupalıların ilkel Afrika toplumlarındaki Negroların insan mı, yoksa insan-maymun karışımı bir şey mi olduklarını düşünmeleri olası bir durumdu. Çok geniş ve değişik kültürleri içinde barındıran toplumlarda zıtlıklar oluşuyor ve bunları göz ardı etmemeliyiz. Taş Devri ve Maden Devri’nin neredeyse iç içe görüldüğü Avustralya buna bir örnek. Bu yüzden İbn-i Fadlan’ın tanımlamalarını yorumlarken, eğer yapmak istemiyorsak Neanderthal bir kalıntıyı öne sürmek zorunda değiliz.”</p>

  <p>Sonunda, tartışmalar bilimsel metodun kendisinin getirdiği sınırlamalar yüzünden yanılgıya uğrar. Fizikçi Gerhard Robbins şunu gözlemlemiş: “Ciddi anlamda, hiçbir hipotez ya da teori kanıtlanamaz. Sadece yanlışlığı kanıtlanabilir. Bir teoriye inandığımızı söylediğimizde anlatmak istediğimiz şey, aslında teorinin yanlış olduğunu kanıtlayamadığımızda, doğruluğunu kanıtlayabildiğimiz değil.”</p>

  <p>“Bilimsel bir teori yıllarca, hatta yüzyıllarca geçerli olabilir ve birçok geçerli kanıtla desteklenebilir. Yine de bir teori her zaman zayıftır ve en basit bir çelişkili bulgu bile hipotezi bozmaya ve yeni bir teorinin doğmasına yol açabilir. Kimse böyle bir çelişkinin ne zaman ortaya çıkacağını bilemez. Belki yarın, belki de hiçbir zaman... Aslında bilim tarihi, bir kaza ya da önemsiz bir şey yüzünden heba olan büyük çalışmalarla doludur.”</p>

  <p>Geoffrey Wrightwood’un 1972’de Cenevre’deki Yedinci Uluslararası İnsan Paleontolojisi Sempozyumu’ndaki konuşmasında anlatmak istediği de buydu: “Tek ihtiyacım olan bir kafatası, kafatasının bir bölümü ya da bir çene kemiğinin bir parçası. Aslında sağlam tek bir diş bile elime geçse tartışma son bulur.”</p>

  <p>O iskelet kanıt olarak bulunana kadar spekülasyonlar devam edecek. O ana kadar herkes neyi uygun görürse onu seçebilir...</p>

  <p><a id="bookmark1"></a><a href="../Text/Section0016.xhtml#footnote1">1</a></p>

  <p>Dahlmann (1924) şöyle yazıyor: “Törenlerde, kuvveti arttırdığı için koç eti yenirdi, çünkü boynuzlu erkek hayvan dişiden daha üstün sayılırdı. Aslında bu dönemde hem koçların hem de koyunların boynuzları vardı.</p>

  <p><a id="bookmark2"></a><a href="../Text/Section0016.xhtml#footnote2">2</a></p>

  <p>(<sup>3</sup>) Bu bir Kuzeyli sözünün özeti. Asıl hali ise şöyle: “Gündüzü akşam olmadan, kadını yakılmadan, kılıcı kullanmadan, bir kızı evlenmeden, buzu aşmadan, birayı içmeden övme.” Bu söz insan doğasına gerçekçi ve alaycı bir bakış sunuyor. Bu dünyayı Araplar ve İskandinavyalIlar paylaşıyorlar. İskandinavyalIlar gibi Araplar da bunu alaylı ve eleştirel bir tavırla dile getiriyorlar. Hatta bir Sufi hikâyesinde adamın biri hâkime sorar: “Farz et ki kasaba dışında seyahat ediyorum ve akıntılı bir nehri geçmem gerekiyor. Bu işi yaparken hangi yöne bakmalıyım?”. Hâkim cevap verir: “Kıyafetlerinin olduğu yöne. Böylece çalınmazlar.”</p>

  <p><a id="bookmark3"></a><a href="../Text/Section0017.xhtml#footnote3">3</a></p>

  <p><span style="font-weight:bold;font-style:italic;">Lectulus</span></p>
</body>
</html>
