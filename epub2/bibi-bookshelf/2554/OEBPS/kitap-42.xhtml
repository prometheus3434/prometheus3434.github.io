<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-42</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-42" xml:lang="tr-TR">
		<div>
			<p id="_idParaDest-74"><st c="0">-XXXVII-</st></p>
			<p id="_idParaDest-75"><st c="9">İki Kardeşin Filmlik Öyküsü</st></p>
			<p xml:lang="en-GB"><span xml:lang="tr-TR"><st c="37">Metin’in ilk eşi Nilgün Hanım’dan olan oğlu Yiğit ile ikinci eşi Zekiye Hanım’dan olan oğlu Yağız’ın filmlere konu bir karşılaşması olur.</st></span></p>
			<p xml:lang="en-GB"><span xml:lang="tr-TR"><st c="175">Yağız, Yiğit’ten 13 yaş küçüktür. </st><st c="210">İki kardeş yıllarca birbirini görmeden, ayrı şehir; hatta ayrı ülkelerde yaşar. </st><st c="290">Yiğit, ancak 32’sine geldiğinde kardeşi Yağız’ı tanır. </st><st c="345">Aslında 2 yaşına kadar Yağız’ı görür ama sonrası kocaman bir boşluktur. </st><st c="417">İkinci evlilik de boşanmayla bitince kardeşler birbirinden yıllarca ayrı kalır.</st></span></p>
			<p xml:lang="en-GB"><span xml:lang="tr-TR"><st c="496">Bir gün, </st></span><span xml:lang="tr-TR"><st c="506">Neşeli Günler</st></span><span xml:lang="tr-TR"><st c="519"> filmini anıştıran bir sahne yaşanır. </st><st c="557">Yiğit ile Yağız, İstanbul’un Elmadağ muhitinde buluşmak üzere randevulaşır. </st><st c="633">Yağız, görüşmeye sadece Yiğit’in gelmesini ister. </st><st c="683">Çünkü babasına kırgındır. </st><st c="709">Daha iki aylıkken boşanıp giden Metin’i affetmemiştir. </st><st c="764">Babasını tanımadan büyüyen bir çocuk için elbet zordur. </st><st c="820">Annesi de onu yıllarca kaçırır babasından. </st><st c="863">Yaşananların belki de en iyi hakemi Yiğit’tir. </st><st c="910">Ve o kabahati çok sevdiği babasının dağınıklığında bulur.</st></span></p>
			<p xml:lang="en-GB"><span xml:lang="tr-TR"><st c="967">Buluşmanın günü gelir çatar. </st><st c="997">Yiğit, heyecanlı ve aslında endişeyle karışıktır fena halde. </st><st c="1058">Normalde işten her gün saat üçte çıkar. </st><st c="1098">O günse işten bir saat erken kaçar. </st><st c="1134">Yağız’ın karşısına güçlü ve hazır bir biçimde geçmek için kendisine bir buçuk saatlik bir zaman yaratır.</st></span></p>
			<p xml:lang="en-GB"><span xml:lang="tr-TR"><st c="1238">Elmadağ’ın gözde mekânlarından Şerif’te cam kenarında bir masaya oturur. </st><st c="1312">Attilâ İlhan’ın az aşağıdaki Divan Pastanesi’ndeki cam kenarı masası gibi...</st></span></p>
			<p xml:lang="en-GB"><span xml:lang="tr-TR"><st c="1388">Üç dört birayı yuvarlayarak hazırlanır Yiğit o ana. </st><st c="1441">Bu esnada restorana girip çıkanlar olur. </st><st c="1482">İçinden “Umarım şu değildir, bu değildir” diye geçirip durur. </st><st c="1544">Nihayetinde içeri biri girer. </st><st c="1574">Aslan gibi bir çocuk! </st><st c="1596">Evet, bu odur. </st><st c="1611">Öpüşüp otururlar. </st><st c="1629">Yağız, peşinen söyler, Yiğit’e “ağabey” falan demeyecektir, ona göre.</st></span></p>
			<p xml:lang="en-GB"><span xml:lang="tr-TR"><st c="1698">Kayıp yılları bir iki saate sığdırıp, yaşanmış kılmaya çalışırlar. </st><st c="1766">Sonra, sonra üç dört kez daha buluşurlar. </st><st c="1808">Tam manasıyla ağabey-kardeş gibi olurlar. </st><st c="1850">Amca çocuklarıyla da tanışır Yağız. </st><st c="1886">Diğer Kurtlarla yakınlaşır kısa sürede. </st><st c="1926">Tıpkı filmlerdeki gibi, dargın olduğu babası Metin’in maçına da gider Yağız. </st><st c="2003">Dahası, Yiğit’ten bile çok heyecanlanır maç esnasında. </st><st c="2058">Babaya kırgınlık böylece kendiliğinden biter. </st><st c="2104">Yağız, Berlin’de yaşamaya devam eder. </st><st c="2142">Bu arada onu babasından kaçıran annesi Zekiye Hanım da eski eşinin ilk eşinden olan oğlu Yiğit’i çok sever.</st></span></p>
			<p xml:lang="en-GB"><span xml:lang="tr-TR"><st c="2249">Ya üçüncü kardeş Candaş? </st><st c="2275">Ne Yiğit ne de Yağız o kardeşin izini bulabilmiştir. </st><st c="2328">Adı var, kendisi yok. </st><st c="2350">Tabiri caizse o “kayıp kardeş”tir. </st><st c="2385">Kim bilir belki bir gün Yiğit ile Yağız’ın yaptığı gibi üçü birden buluşur ve kucaklaşır...</st></span></p>
			<p xml:lang="en-GB"><span xml:lang="tr-TR"><st c="2476">Üç ayrı eşten üç çocuk babası... </st><st c="2510">Peki Metin nasıl bir babadır? </st><st c="2540">Baba-oğul ilişkisini en çok Yiğit ile yaşar. </st><st c="2585">Haliyle cevap ondadır. </st><st c="2608">Baba-oğuldan ziyade, iki arkadaş gibidirler. </st><st c="2653">Yiğit’in babasına hayır demişliği hiç yoktur.</st></span></p>
			<p xml:lang="en-GB"><span xml:lang="tr-TR"><st c="2698">Mesela bir kızla randevusu vardır. </st><st c="2734">Günlerce emek verdiği randevusuna tam gidecekken, telefon çalar. </st><st c="2799">Arayan babasıdır: “Atla gel Yiğit!” Yolun yarısında da olsa, dönüp babasına gider. </st><st c="2882">Yine de Yiğit ondan razıdır: “İkisini de çok iyi yaptı bana; yani arkadaşlığı da babalığı da...” Çalıştırdığı takımların kamp kadrosuna Yiğit’i de ekler. </st><st c="3036">Bu günler, Yiğit için çok keyiflidir.</st></span></p>
			<p xml:lang="en-GB"><span xml:lang="tr-TR"><st c="3073">Yiğit, babasını bir futbolcu kadar, belki ondan da daha fazla, bir işçi olarak görür. </st><st c="3160">Bu tam da Metin’in savunduğu kimliktir. </st><st c="3200">Nasıl ki bir işçi her sabah kalkıp fabrikaya giderse Metin de bir kulüpte futbol oynamaya öyle gider. </st><st c="3302">Futbolculuktan başka elinden başka bir iş gelmez sayar kendini.</st></span></p>
			<p xml:lang="en-GB"><span xml:lang="tr-TR"><st c="3365">Bir oğul olarak Yiğit, her türlü tartıya koyuyor. </st><st c="3416">Ölçüyor, biçiyor. </st><st c="3434">Bir keşke bulamıyor kendi namına. </st><st c="3468">Çevresinin hiçbir “keşke”sine katılmıyor. </st><st c="3510">Hani futbolun siyasetine girmeseydi, o da herkes gibi orta yolcu olsaydı, eski arkadaşları gibi büyük takımların başında olsaydı veyahut ekranlarda yorumcu falan... </st><st c="3675">Yani “öteki” olmasaydı... </st><st c="3701">Acaba daha mı çok sevinirdi Yiğit?</st></span></p>
			<p xml:lang="en-GB"><span xml:lang="tr-TR"><st c="3735">Öyle ya Metin suya sabuna dokunmasa, Yiğit, para içinde yüzerdi. </st><st c="3801">Ama hayır, Yiğit’in bundan ötürü bir yüksünmesi yoktur. </st><st c="3857">Babasının para puldan çok daha değerli bir miras bıraktığını söylüyor: “Bana Kurt soyadını bıraktı.”</st></span></p>
		</div>
	<div id="charCountTotal" value="3957"></div></body>
</html>
