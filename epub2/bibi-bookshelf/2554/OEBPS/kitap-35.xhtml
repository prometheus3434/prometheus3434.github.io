<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-35</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-35" xml:lang="tr-TR">
		<div>
			<p id="_idParaDest-60"><st c="0">-XXX-</st></p>
			<p id="_idParaDest-61"><st c="6">Guardiola’dan Eksiği Yok Fazlası Var</st></p>
			<p xml:lang="en-GB"><span xml:lang="tr-TR"><st c="43">Metin’in nasıl bir futbolcu olduğunu ayrıca anlatmaya gerek yoktur. </st><st c="112">Ama teknik direktör Metin’i biraz daha yakından tanımaya ihtiyaç vardır. </st><st c="185">Çalıştırdığı takımlar, lig seviyeleri ve görev sürelerine kabaca bakıldığında ortada çok büyük bir başarı öyküsü yoktur. </st><st c="306">Sonuçlandırmaya fırsat tanınmayan güzel başlangıçlar... </st><st c="362">Hepsi de Metin’in düşlerinin çok önlerde koşturduğu denemeler.</st></span></p>
			<p xml:lang="en-GB"><span xml:lang="tr-TR"><st c="424">“Piyasacı” olunsa, devrimci tutum değil de kariyer odaklı bir hayat görüşüyle bakılsa, muhtemelen “İmparator” unvanı bahşedilecek bir teknik direktör olurdu Metin...</st></span></p>
			<p xml:lang="en-GB"><span xml:lang="tr-TR"><st c="590">Yine de onun kulübesine inip, yakınlaşalım. </st><st c="635">Çevresinde yer alan ve öğrencisi de olmuş isimlerin tanıklığına göre Metin, iyi bir teknik direktördür. </st><st c="739">Evvela çok çalışkan, disiplinli ve heyecanlıdır. </st><st c="788">Bilime olan inancı, elbette yaptığı işe de yansır. </st><st c="839">Her şeyini bilimsel değerler üzerine temellendirir. </st><st c="891">Bilgiyi verir ve defalarca da tekrarlar yaptırır. </st><st c="941">Usanmazdır. </st><st c="953">Ama sonuna kadar da verdiğinin karşılığını ister. </st><st c="1003">Eksik yapanı affetmeyen, beceremeyeni gönderen ve “Sen bu işi yapma. </st><st c="1072">Yapabileceğin bir iş yap” diyecek kadar da gaddardır. </st><st c="1126">Öyle ya Metin, futbolu bir “iş”, futbolcuyu da “işçi” olarak görür. </st><st c="1194">Sistemin adamlarının “asker” ve “general” diye sınıflandırdığı futbolcuları o, “işçi” ve “usta” diye tanımlar. </st><st c="1305">Ona 5-6 düz işçi; yani görev adamı lazımdır sadece, geri kalanıysa yetenekli usta ayaklardan olmalıdır. </st><st c="1409">İşçiler koşar didinir ve rakipten kaptıkları topu ustalara verir. </st><st c="1475">Onlar da golü atar! </st><st c="1495">Bu kadar basittir. </st><st c="1514">Kazanmayı fazlasıyla ister ancak bunu egosundan ziyade, ideallerini gerçekleştirmenin bir aracı gördüğü için ister.</st></span></p>
			<p xml:lang="en-GB"><span xml:lang="tr-TR"><st c="1629">Topla çalıştırmayı sever ve idmanların eğlenceli olmasına da özen gösterir. </st><st c="1706">Krosu, fiziksel kondisyonu artırmaktan çok, gırgır şamata olsun diye yaptırır. </st><st c="1785">İşin aslı fiziksel değil de moral kondisyondur, bu kroslar... </st><st c="1847">Elbette futbolcularına sosyalist değerleri de aşılamaya çalışır. </st><st c="1912">Politika dahil, onlarla her konuda oturur konuşur. </st><st c="1963">Bir de “zorunlu ders” koyar: Kitap okuma! </st><st c="2005">Bilimsel ve felsefi içerikli kitaplar okutur. </st><st c="2051">Başarılı kahramanları anlatan kitapları da tavsiye eder. </st><st c="2108">Her yaş grubundaki oyuncu grubundan aklını kullanmasını ister. </st><st c="2171">Zira bu oyun, artık bir akıl oyunudur da...</st></span></p>
			<p xml:lang="en-GB"><span xml:lang="tr-TR"><st c="2214">Metin, oyuncularını kendi felsefesine göre rahatlıkla şekillendirir. </st><st c="2284">Tek ama büyük bir sorun vardır: Bu birliktelikler hep kısa sürer. </st><st c="2350">Arkasında hep tamamlanamayan; başlangıç aşamasında kalan devrimci girişimler kalır... </st><st c="2436">Onun soyunma odasında hamaset yoktur. </st><st c="2474">Futbola dair bilimsel çalışmalar ve kendi birikiminden damıttığı sözler dökülür dilinden, motivasyon namına. </st><st c="2583">Kulüplere imza attığında ne şampiyonluk sözü verir ne de kümede kalma. </st><st c="2654">İlk hedefi bir futbol eğitimi vermek, futbol kültürü oluşturmak ve oyunu farklı oynamaktır.</st></span></p>
			<p xml:lang="en-GB"><span xml:lang="tr-TR"><st c="2745">Yedikule’ye de bu kafayla başlar. </st><st c="2780">İdmanlarda acımasızdır. </st><st c="2804">Oyunu iki temel prensip üzerinden okur: savunma ve hücum. </st><st c="2862">Ancak birçok varyasyon da çalıştırır. </st><st c="2900">Saatlerce oyuncusuna doğru pozisyon almayı anlatır. </st><st c="2952">Israrlı bir öğreticidir. </st><st c="2977">Bıkmadan usanmadan tekrarlar yaptırır.</st></span></p>
			<p xml:lang="en-GB"><span xml:lang="tr-TR"><st c="3015">Ama maç esnasında sessizdir. </st><st c="3045">Dingince maçı takip eder. </st><st c="3071">Basketbol koçları gibi, yerinde zıplayıp durmaz, sakindir. </st><st c="3130">Futbolcusundan rol çalmaz, kenarda şov yaparak...</st></span></p>
			<p xml:lang="en-GB"><span xml:lang="tr-TR"><st c="3179">Dostlarına göre o Pep Guardiola’ya eşdeğerdir. </st><st c="3227">Metin, İngiltere’de teknik direktörlük kursuna gider ve burada gördüklerinden sonra “Bu kadar milli oldum ama ben topa doğru vurmayı İngiltere’deki kursta öğrendim” diyerek, futbolumuzun fotoğrafını çeker.</st></span></p>
			<p xml:lang="en-GB"><span xml:lang="tr-TR"><st c="3432">İnatçıdır; hatta biraz fazla. </st><st c="3463">Ona yakıştırmak zor olsa da diktatörcedir biraz. </st><st c="3512">Sosyalist bir diktatör teknik direktör! </st><st c="3552">Çünkü başkalarına pek kulak tıkar. </st><st c="3587">Doğrunun tek olduğuna ve onun da kendi doğrusu olduğuna olan yılmaz bir inanç... </st><st c="3668">Kadim dostu Mehmet Özyazanlar’a, birlikte Deniz Köşkler takımına gitmeyi teklif eder. </st><st c="3754">Aslında bu bir tekliften ziyade “emirdir! </st><st c="3796">Mehmet’ten, sahaya çıkıp oyunculara ağabeylik etmesini ister. </st><st c="3858">50 yaşındaki Mehmet, “Ağabeylik bizim kültürümüze ters” der fakat dinletemez. </st><st c="3936">Sosyalist bir kültüre evrilse de ta Altay’dan itibaren peşini bırakmayan çelişkiler hâlâ Metin’in gölgesidir.</st></span></p>
		</div>
	<div id="charCountTotal" value="4045"></div></body>
</html>
