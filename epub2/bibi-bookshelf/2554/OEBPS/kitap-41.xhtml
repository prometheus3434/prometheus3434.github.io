<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-41</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-41" xml:lang="tr-TR">
		<div>
			<p id="_idParaDest-72"><st c="0">-XXXVI-</st></p>
			<p id="_idParaDest-73"><st c="8">Dört Evlilik, Üç Çocuk</st></p>
			<p><st c="31">“Evliyken bile öyle sarılmamışlardı...”</st></p>
			<p xml:lang="en-GB"><span xml:lang="tr-TR"><st c="71">Kurt ailesi kalabalıktır. </st><st c="98">Oğullar, kızlar, damatlar, torunlar... </st><st c="137">Evliliklerle birlikte aile yavaştan çözülüp dağılsa da yine de kıymetli zamanlarda bir arada olurlar. </st><st c="239">Aileye bir kere giren –boşanmalar falan olsa da– hiç kopmaz. </st><st c="300">Ömür boyu Kurt ailesinin çeperinde kalır. </st><st c="342">Bu birlikteliğin en mühim harcı da Metin’dir. </st><st c="388">Yani şeytan tüyü ondadır. </st><st c="414">Aile buluşmalarının yıldızıdır. </st><st c="446">Gevheri’nin “Dağlara Gel Dağlara” dizelerinden Grup Yorum’un bestelediği türküyle finali hep o yapar yemeklerde. </st><st c="559">Metin, dört kez evlenir ve her birinden bir çocuğu olur. </st><st c="616">İlk üç evlilikten üç oğlu olur: Yiğit, Yağız ve Candaş...</st></span></p>
			<p xml:lang="en-GB"><span xml:lang="tr-TR"><st c="673">1974’te Metin Galatasaray ile bazı sıkıntılar yaşasa da özel hayatında güzel günler yaşanmaktadır. </st><st c="773">Bu yıl esasen Kurt ailesinin en mutlu yıllarındandır. </st><st c="827">Önce Metin evlenir, haziranda kız kardeşlerden Gülten oğlunu sünnet ettirir, sonbahardaysa erkek kardeşlerden Fevzi evlenir. </st><st c="952">Bir yıl sonraysa Metin’in ilk oğlu Yiğit dünyaya gelir. </st><st c="1008">Bu arada Fevzi ve Rıfat’ın da çocukları olur.</st></span></p>
			<p xml:lang="en-GB"><span xml:lang="tr-TR"><st c="1053">Evet, Metin, ilk evliliğini 1974 yılında yapar. </st><st c="1102">Milli Takım, 1974 yazında Carlton Oteli’nde kamp yapar. </st><st c="1158">Burada müstakbel eşiyle; Nilgün Alemdar ile tanışır. </st><st c="1211">Nilgün, aynı zamanda otel müdürünün de yeğenidir. </st><st c="1261">Ve Nilgün, zengin bir iş insanı olan Suavi Alemdar’ın kızıdır. </st><st c="1324">Suavi Bey, dönemin kömür kralıdır. </st><st c="1359">Zonguldak’tan İstanbul’a kömür getiren tek tüccardır.</st></span></p>
			<p xml:lang="en-GB"><span xml:lang="tr-TR"><st c="1412">Aslında Alemdar ailesi, 27 Mayıs İhtilali’nde varlığını kaybeder. </st><st c="1479">Tüm bankaların not defterinde Suavi Alemdar’ın adının olması nedeniyle, Demokrat Partili iş insanı sayılır. </st><st c="1587">Bu yüzden de ailenin malına mülküne el konur. </st><st c="1633">Bir ilginç nokta da şudur: Suavi Bey’in babası, Atatürk’ün silah arkadaşlarındandır. </st><st c="1718">O da çiftliğinde arkasından vurulmuştur.</st></span></p>
			<p xml:lang="en-GB"><span xml:lang="tr-TR"><st c="1758">Metin’in Nilgün ile evliliği 8 yıl sürer ve bu birliktelikten Yiğit ismini verdikleri çocukları olur. </st><st c="1861">Dolu dolu güzel yıllardır bu yıllar. </st><st c="1898">Ne var ki ikili, 1982 yılında boşanarak, yollarını ayırır. </st><st c="1957">Bu ayrılıkta Metin’in futbolu erken bırakıp biraz bocalaması da etkilidir. </st><st c="2032">Evet, hâlâ ünlü biridir; şan şöhret sahibidir fakat yine de her şey eski havasında değildir. </st><st c="2125">Tadı kaçar ve bu durum evliliğine olumsuz yansır.</st></span></p>
			<p xml:lang="en-GB"><span xml:lang="tr-TR"><st c="2174">Yine de Nilgün ile dost kalmayı başarırlar. </st><st c="2219">Mesela kayınvalidesi vefat ettiğinde Metin, cenaze töreninde Nilgün’e sımsıkı sarılır. </st><st c="2306">Bu dikkat çekicidir çünkü oğlu Yiğit, bu anı şöyle tarif eder: “Evliyken bile öyle sarılmamışlardı.” Metin, ağabeylerini birer birer yitirirken de önce ilk eşi koşar yasına. </st><st c="2480">Boşanmış olsalar da Yiğit’in anneannesi, Metin’in fotoğrafını evinin duvarında asılı tutar. </st><st c="2572">Yiğit’i de mahkeme kararına göre değil de gönüllerince paylaşırlar. </st><st c="2640">Onun artık iki evi vardır ve canı istediği kadar kâh babasında kâh annesinde kalır.</st></span></p>
			<p xml:lang="en-GB"><span xml:lang="tr-TR"><st c="2723">Metin’in sonraki evliliklerine dair oğlu dahil, en yakın çevresi bile çok fazla malumat sahibi olmaz. </st><st c="2826">Ne zaman evlenir ne zaman boşanır pek bilinmemektedir. </st><st c="2881">Zaten düğün de yapmamıştır. </st><st c="2909">Muhtemelen de yıldırım nikâhlarıdır. </st><st c="2946">İkinci evliliğini, 1983’te Zekiye ile yapar. </st><st c="2991">Metin, Zekiye Hanım ile evlendikten sonra baba ocağından biraz uzaklaşır. </st><st c="3065">Politik mücadelesinden ötürü zaten annesiyle sıkıntılar yaşamaktadır. </st><st c="3135">Yine de Zekiye’yi isteme merasimine annesi Nilgün Hanım gider. </st><st c="3198">İstemeye istemeye olsa da, annelik görevini yapar. </st><st c="3249">Bu evlilikten Yağız isminde ikinci oğlu dünyaya gelir. </st><st c="3304">Ama Kurt ailesi yıllarca Yağız’ı göremeyecektir.</st></span></p>
			<p xml:lang="en-GB"><span xml:lang="tr-TR"><st c="3352">Metin üçüncü evliliğini Nurten Hanım ile yapar. </st><st c="3401">Kız kardeşi Gülten, tam tarih veremiyor:</st></span></p>
			<p xml:lang="en-GB"><span xml:lang="tr-TR"><st c="3441">“1990 yılıydı sanıyorum. </st><st c="3467">Nurten’i getirip benimle tanıştırmıştı. </st><st c="3507">Sarıyer sırtlarında bir yerde düğün yaptı. </st><st c="3550">Candaş adını verdiği bir oğlu oldu.”</st></span></p>
			<p xml:lang="en-GB"><span xml:lang="tr-TR"><st c="3586">Yiğit, Yağız ve üçüncü oğul Candaş... </st><st c="3625">Fakat aile Candaş’ı hiç göremez. </st><st c="3658">Araştırıp soruştursalar da Candaş’ın nerede olduğunu bulamazlar ve sonunda pes ederler. </st><st c="3746">Henüz bir yaşındayken gördükleri ikinci çocuk Yağız’ı ise ancak 2012’de babasının cenazesinde görebilirler.</st></span></p>
			<p xml:lang="en-GB"><span xml:lang="tr-TR"><st c="3853">Metin son evliliğini 2001 yılında Fatma Hanım ile yapar. </st><st c="3911">Gülten Hanım, bu evlilik için de çok fazla bir şey bilmediklerini belirtir: “Fatma’yı sadece bir kere gördüm. </st><st c="4021">Metin, Mecidiyeköy’de bir köfteci açmıştı. </st><st c="4064">Dükkâna bir kez uğramıştım. </st><st c="4092">Fatma Hanım da oradaydı. </st><st c="4117">Onun dışında hiç görmedim.”</st></span></p>
		</div>
	<div id="charCountTotal" value="4144"></div></body>
</html>
