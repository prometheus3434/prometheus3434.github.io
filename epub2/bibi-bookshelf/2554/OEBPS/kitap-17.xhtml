<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-17" xml:lang="tr-TR">
		<div>
			<p id="_idParaDest-24"><st c="0">-XII-</st></p>
			<p id="_idParaDest-25"><st c="6">Metin Sahaya, Deniz’ler Darağacına</st></p>
			<p><st c="41">“Ayakkabı bağımla bu gencin yoksulluğu arasındaki bağı, hiçbir güç bana bu olaydan daha açık anlatamaz, yüzüme vuramazdı...”</st></p>
			<p xml:lang="en-GB"><span xml:lang="tr-TR"><st c="166">Birch yönetimindeki Galatasaray’da işler, 1971-1972 sezonunda da iyi gitmektedir. </st><st c="249">Ülkenin siyasi iklimiyse sertleşmiştir.</st></span></p>
			<p xml:lang="en-GB"><span xml:lang="tr-TR"><st c="288">12 Mart 1971’de ülke ikinci kez askeri darbeye maruz kalır. </st><st c="349">Bu defa adı “muhtıra”dır. </st><st c="375">Ama sonuçları muhtıra boyutunu aşacak kadar ağırdır. </st><st c="428">Sansaryan Han’da işkencehaneler kurulur. </st><st c="469">68’in sol gençliği fikren yol ayrımlarına uğrar. </st><st c="518">Bir kısmı gerilla savaşını seçer, bir kısmı tepeden inme, yani bir darbeyle iktidarı hedefler. </st><st c="613">Bu fikre sahip olanlar 9 Mart 1971’de darbeye hazırlanırken, son anda bir nevi darbe içinde darbe olur ve 9 Mart’ta beklenen “sol darbe”, 12 Mart’ta “sağ darbe”ye dönüşür. </st><st c="785">Elbet bu darbe başta 9 Martçılar olmak üzere tüm solun üzerine inen bir balyoz olur.</st></span></p>
			<p xml:lang="en-GB"><span xml:lang="tr-TR"><st c="869">Sıkıyönetim devreye girer. </st><st c="897">Devamında daha ağır darbeler izler solu. </st><st c="938">30 Mart 1972’de Mahir Çayan ve arkadaşları </st></span><span xml:lang="tr-TR"><st c="981">Kızıldere’de</st></span><span xml:lang="tr-TR"><st c="993"> askerle girdikleri çatışmada öldürülür. </st><st c="1034">Bir tek Ertuğrul Kürkçü yaralı olarak kurtulur. </st><st c="1082">6 Mayıs’taysa Deniz Gezmiş, Yusuf Aslan ve Hüseyin İnan, asılır...</st></span></p>
			<p xml:lang="en-GB"><span xml:lang="tr-TR"><st c="1148">Sol ve sosyalist çevreler üzerinde tesiri yıllarca bitmeyecek bir acıdır. </st><st c="1223">Tabii ki Metin için de. </st><st c="1247">Deniz’lerin asıldığı günün ikindi saatlerinde Metin, o zamanlar adı Mithat Paşa, bugün Vodafone Park olan İnönü Stadı’nda 26 bin taraftarın izlediği maçta İstanbulspor’a karşı sahaya çıkar. </st><st c="1437">1-0 kazanırlar!</st></span></p>
			<p xml:lang="en-GB"><span xml:lang="tr-TR"><st c="1452">Acı elbet bileyicidir de. </st><st c="1479">Metin, yılıp inandığı yoldan geri dönmez. </st><st c="1521">Fakat düzen, onun sol ataklarını kesmek için telkinlerle kontralar yapmaya başlar. </st><st c="1604">Metin ise, kararlılıkla kendi çizgisinde top sürer. </st><st c="1656">Onu hayata dair derin bir içsel sorgulamaya iten bir olayla daha yine Milli Takım’da karşılaşır.</st></span></p>
			<p xml:lang="en-GB"><span xml:lang="tr-TR"><st c="1752">Türkiye, 5 Aralık 1972’de Polonya ile İzmir’de karşı karşıya gelir. </st><st c="1821">Metin, Altay’da oynarken büyük buhran yaşadığı İzmir’e milli futbolcu olarak döner. </st><st c="1905">1976 Avrupa Şampiyonası eleme grubundaki kritik maçı Türkiye 1-0 kazanır. </st><st c="1979">Duşlarını alıp stadı terk eden milli futbolcular, otobüslerinin hareket etmesini bekler. </st><st c="2068">Etrafta hâlâ </st></span><span xml:lang="tr-TR"><st c="2081">dağılmamış taraftarlar vardır. </st><st c="2112">İçlerinden biri, otobüse yanaşır. </st><st c="2146">Üstü başı perişan, ayakkabısız bir çocuktur. </st><st c="2191">Bir şey ister ama Metin, başta çocuğun ne demek istediğini anlamaz. </st><st c="2259">Çok geçmeden de anlar: Çocuk, Metin’den Polonya zaferinin anısına kramponlarının bağcıklarını istemektedir. </st><st c="2367">Kramponları değil de, bağcıklarını! </st><st c="2403">Metin’in boğazına bir yumruk oturur. </st><st c="2440">O anı, “Ayakkabı bağımla bu gencin yoksulluğu arasındaki bağı, hiçbir güç bana bu olaydan daha açık anlatamaz, yüzüme vuramazdı” diye tarif eder. </st><st c="2586">O yoksul çocuk, Metin’in hep hatırında kalır.</st></span></p>
			<p xml:lang="en-GB"><span xml:lang="tr-TR"><st c="2631">1971-1972 sezonunu da Galatasaray şampiyon kapatır. </st><st c="2684">Cimbom, mutlu son yarışını Eskişehirspor ile Fenerbahçe’ye karşı verir ve 3 puan önde ipi göğüsler.</st></span></p>
			<p xml:lang="en-GB"><span xml:lang="tr-TR"><st c="2783">Metin, 5 golle, skora doğrudan en çok katkı yapan üçüncü futbolcudur.</st></span></p>
		</div>
	<div id="charCountTotal" value="2853"></div></body>
</html>
