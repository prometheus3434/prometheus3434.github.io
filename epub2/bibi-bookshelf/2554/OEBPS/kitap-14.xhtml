<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-14" xml:lang="tr-TR">
		<div>
			<p id="_idParaDest-18"><st c="0">-IX-</st></p>
			<p id="_idParaDest-19"><st c="5">Galatasaray’ın Yeni Metin’i</st></p>
			<p><st c="33">“İstanbul’u verseniz kabul etmem.</st></p>
			<p><st c="67">Ben Galatasaray’a söz verdim.”</st></p>
			<p xml:lang="en-GB"><span xml:lang="tr-TR"><st c="98">Ankara’da geçen 3 yıl... </st><st c="124">PTT’de yıldızı iyice parlar ve haliyle de İstanbul’un dikkatini çeker. </st><st c="195">Başkentte kayıtlara göre 92 maça çıkar ve 9 gol kaydeder. </st><st c="253">Artık Metin için de “Ulen İstanbul seni yeneceğim!” deme zamanıdır. </st><st c="321">Genç bir yıldız adayı olarak önce İzmir’e giden ve orada tutunamayınca Ankara’ya geçen Metin, yeniden ailesinin de olduğu şehre; İstanbul’a döner. </st><st c="468">Fakat artık rüştünü ispatlamış bir futbolcu olarak döner.</st></span></p>
			<p xml:lang="en-GB"><span xml:lang="tr-TR"><st c="525">1970 yılında Coşkun Özarı, PTT’den Galatasaray’a getirir. </st><st c="584">225 bin liraya karşılık 3 yıllık imza atar. </st><st c="628">Kazancı 15 bin liradan 225 bin liraya çıkmıştır... </st><st c="679">Metin’in Galatasaray’a attığı bu imza, futbol tarihi için de bir milattır.</st></span></p>
			<p xml:lang="en-GB"><span xml:lang="tr-TR"><st c="753">Yakınında yaşadıkları Ali Sami Yen Stadı, bundan böyle Metin’in futbol mabedidir. </st><st c="836">İsmail’den sonra Kurt ailesinin bir ferdinin daha yazgısına sarı-kırmızılı sayfalar düşer. </st><st c="927">Ama bu sayfalar İsmail’inken çok daha başarılı ve çok daha da kederli yazılacaktır.</st></span></p>
			<p xml:lang="en-GB"><span xml:lang="tr-TR"><st c="1010">68 kuşağı, 70’lere farklı adımlarla girer. </st><st c="1054">Deniz’ler ve Mahir’ler, gerilla olmaya karar verir. </st><st c="1106">Türkiye’nin siyasal iklimi sertleşir. </st><st c="1144">Sağ-sol ayrımının mahalle mahalle hatta kaldırım kaldırım keskinleştiği bir dönem. </st><st c="1227">Öğrenci eylemlerinin yerini daha çok işçi eylemleri almaya başlar. </st><st c="1294">Genel olarak sol dalganın yükseldiği yıllardır. </st><st c="1342">Bu dalga 12 Mart muhtırasıyla büyük bir darbe yer. </st><st c="1393">68 kuşağının öğrenci liderlerinin hayatları kâh idam sehpalarında kâh evlerde, yollarda ve eylemlerde sonlandırılır. </st><st c="1510">Sol, onlarca fraksiyona bölünürken, milliyetçi-muhafazakâr duvarlar yükselir.</st></span></p>
			<p xml:lang="en-GB"><span xml:lang="tr-TR"><st c="1587">Ülke siyasetinde istikrar yoktur. </st><st c="1622">Bir koalisyon kurulur, bir koalisyon yıkılır. </st><st c="1668">Sağ-sol çatışmasına bir de Alevi-Sünni kavgası eklenir. </st><st c="1724">Maraş’ta, Çorum’da Aleviler darağacına çekilir. </st><st c="1772">Hasılı, ülke 12 Eylül faşist cuntasının kucağına doğru itilir.</st></span></p>
			<p xml:lang="en-GB"><span xml:lang="tr-TR"><st c="1834">70’lere politik pencereden bakıldığında, insanın üzerine ağır bir hava çöker. </st><st c="1913">Sosyal hayattan yana bakılınca da belki de milenyum öncesi son çıkış kapısıdır.</st></span></p>
			<p xml:lang="en-GB"><span xml:lang="tr-TR"><st c="1992">Bu yıllarda ülke futbolu içekapanıktır. </st><st c="2033">Ne kulüp takımları ne de Milli Takım uluslararası arenalarda kayda değer başarılar sağlayabilir. </st><st c="2130">60’larda Göztepe’nin yaptığı Avrupai çıkışı 70’lerde hiçbir takım yapamaz. </st><st c="2205">Ancak bu dönem bir Anadolu ihtilaline tanıklık eder. </st><st c="2258">Trabzonspor, İstanbul’un hükümranlığına son verir. </st><st c="2309">Artık üç büyük yerine dört büyük vardır. </st><st c="2350">Buna karşın 70’lerin ilk üç futbol sezonunda sokaklar sarı-kırmızıdır.</st></span></p>
			<p xml:lang="en-GB"><span xml:lang="tr-TR"><st c="2420">Cimbom namıyla bilinen Galatasaray’a Metin’in yanı sıra bir İngiliz hoca da gelir. </st><st c="2504">Brian Birch... </st><st c="2519">Manchester United’da parlak olmasa da futbol oynamış olan Birch ile Galatasaray’a gerçek manada idman da gelir. </st><st c="2631">Neticede üst üste üç şampiyonluğun yaşanması da pek şaşırtıcı olmayacaktır.</st></span></p>
			<p xml:lang="en-GB"><span xml:lang="tr-TR"><st c="2706">Metin, yeni takımı Galatasaray’da ilk yıl kiralık statüsündedir. </st><st c="2772">Şampiyon bitirilen ilk sezonun sonunda başka kulüplerden teklifler gelse de Metin, “İstanbul’u verseniz kabul etmem. </st><st c="2889">Ben Galatasaray’a söz verdim” diyerek, kararlılıkla geri çevirir. </st><st c="2955">Onun bu sözleri bir Sadri Alışık repliği tadındadır ancak asıl feyiz aldığı kişi başkasıdır: Taçsız Kral Metin Oktay. </st><st c="3073">Öyle ya, ona da Fenerbahçe çok cazip bir transfer teklifi sunar. </st><st c="3138">Metin Oktay ise spor tarihine geçen bir cümleyle yanıt verir: “Bizi sevenlere ihanet etmeyelim baba!” Metin’in Taçsız Kral ile aynı minvalde hayata bakması elbette tesadüf değildir. </st><st c="3320">Her ikisinin bir ortak noktası da Deniz’lerdir. </st><st c="3368">Metin’in büyük acı saydığı Deniz’lerin idamına karşı açılan kampanyaya imza verenlerden biri de Metin Oktay’dır.</st></span></p>
			<p xml:lang="en-GB"><span xml:lang="tr-TR"><st c="3480">Ne var ki imzalar kâr etmeyecektir. </st><st c="3517">Çünkü Meclis’ten eller bir futbol maçının rövanşı kafasıyla kaldırılır çocukların idam edilmesi için. </st><st c="3619">Sağ partiler, Deniz Gezmiş, Hüseyin İnan ve Yusuf Aslan’ın idamını Adnan Menderes, </st></span><span xml:lang="tr-TR"><st c="3702">Fatin Rüştü Zorlu ve Hasan Polatkan’ın 27 Mayıs cuntası tarafından asılmasının bir rövanşı olarak görür. </st><st c="3807">Onlara göre durum artık 3-3’tür! </st><st c="3840">Oysaki bu beraberlik memleket namına kaybedilmiş ve sonuçları çok ağır olan bir hezimettir.</st></span></p>
		</div>
	<div id="charCountTotal" value="3931"></div></body>
</html>
