<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-40</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-40" xml:lang="tr-TR">
		<div>
			<p id="_idParaDest-70"><st c="0">-XXXV-</st></p>
			<p id="_idParaDest-71"><st c="7">Metin’in Siyasi Çalımları</st></p>
			<p><st c="33">“Yılmayacağımızı, susmayacağımızı, sinmeyeceğimizi, asla ve asla boyun eğmeyeceğimizi...”</st></p>
			<p xml:lang="en-GB"><span xml:lang="tr-TR"><st c="123">Bizde de dünya futbolunda da birçok isim siyasete aktif olarak atılmıştır. </st><st c="199">Mesela Pele bakan, George Weah Liberya Devlet Başkanı olur. </st><st c="259">Türkiye’de yakın dönemde eski milli futbolcular Alpay Özalan ve Saffet Sancaklı ile eski milli güreşçi Hamza Yerlikaya da milletvekili olarak Meclis’e girer.</st></span></p>
			<p xml:lang="en-GB"><span xml:lang="tr-TR"><st c="416">Futbolcu olarak ilk hakkını aradığı günden itibaren Metin de bir siyasi olarak konumlanır, herkesin gözünde. </st><st c="526">Öyle ki bir Türkiye ziyareti sırasında gazeteciler havalimanında eski hocası Brian Birch’ün eline gazete tutuşturur. </st><st c="643">İngiliz hoca da ön sayfaya bakıp durur. </st><st c="683">Bir gazeteci “Hocam, futbol sayfaları bizde son sayfada yer alır” deyince Birch, “Yok, Metin Kurt’u arıyorum. </st><st c="793">Daha başbakan olmadı mı?” diye cevaplar.</st></span></p>
			<p xml:lang="en-GB"><span xml:lang="tr-TR"><st c="833">Hayatın içinde mücadele anlamında siyasetin hep içinde olan Metin, iki üç kez gözaltına alınır, ancak kötü bir muamele görmeden serbest kalır. </st><st c="977">Mensup olduğu siyasal yapıların oy oranları onu Ankara’ya veya herhangi bir belediyede koltuğa oturtmaya yeterli değildir. </st><st c="1100">Ama bunu umursayan kimdir?</st></span></p>
			<p xml:lang="en-GB"><span xml:lang="tr-TR"><st c="1126">1990’ların ortasında sosyalist sol yeniden toparlanıp partileşme evresine girer. </st><st c="1208">Bunların en dikkat çekenleri kuşkusuz medyanın “Aşkın ve Devrimin Partisi” olarak adlandırdığı Özgürlük ve Dayanışma Partisi (ÖDP), Emeğin Partisi (EMEP) ve Sosyalist İktidar Partisi’dir (SİP).</st></span></p>
			<p xml:lang="en-GB"><span xml:lang="tr-TR"><st c="1401">Metin, genel olarak Türkiye Komünist Partisi (TKP) çizgisinde kalır ki Necat, bu tercihi Metin’in siyasal olarak uzlaşmacı tavrına da uygun bulur. </st><st c="1549">Futboldaki emek mücadelesinde çok keskin bir tavırla davranan Metin, siyasi alanda daha uzlaşmacı bir yapıda kalır.</st></span></p>
			<p xml:lang="en-GB"><span xml:lang="tr-TR"><st c="1664">90’larda EMEP saflarına katılır. </st><st c="1698">Galatasaray’ın “Büyük Mehmet”i ile kafayı çekip duvarlara afiş asarlar. </st><st c="1770">Daha sonra tekrar TKP’ye döner ve “Siyasette tek kale maç olmaz” diyerek, 2004’teki yerel seçimlerde İstanbul Kâğıthane’den belediye başkan adayı olur. </st><st c="1922">Muhakkak ki o da kazanamayacağının bilincindedir. </st><st c="1972">Evet, ayakları hiç yere basmaz ama o kadar da değildir. </st><st c="2028">Oğlu Yiğit bile seçim günü babasına oy vermeye gitmek yerine uyumayı seçer! </st><st c="2104">Neyse ki sandıktan iki oydan daha fazlası çıkar da Yiğit, paçayı kurtarır! </st><st c="2179">Metin’e çıkan toplam oy 298’dir.</st></span></p>
			<p xml:lang="en-GB"><span xml:lang="tr-TR"><st c="2211">Haziran 2011’deyse TKP’nin İstanbul milletvekili adayı olur. </st><st c="2273">Bu adaylığa dair bir söyleşide aslında TKP’li olmadığını ama soldaki dağınıklığı toparlamak adına kabul ettiğini söyleyip ekler: “Seçilip seçilmeme derdim yok. </st><st c="2433">Önemli olan doğru mesajı iletmek. </st><st c="2467">Siz gençlerden de bir ricam var. </st><st c="2500">Oyuna gelmeden oyunuzu kullanın. </st><st c="2533">Geçenlerde Grup Yorum ‘Tam bağımsız Türkiye’ sloganıyla 500 bin kişiyi topladı. </st><st c="2613">Peki Türkiye Komünist Partisi’nin İstanbul 2. </st><st c="2659">Bölge milletvekili adayı olarak ‘500 bin boyun eğmeyen insan’ sloganımız hayalcilik mi?”</st></span></p>
			<p xml:lang="en-GB"><span xml:lang="tr-TR"><st c="2747">Seçilmeyeceğini bilir ancak adaylığını açıklarken, gerçeklerden bağımsız olarak yine de inançlıdır: “Bugüne değin arenalarda tek kale maç yapan ve tüm golleri emekçi kalesine atan sağ siyaset bundan böyle spor arenalarını eskisi gibi maniple edip, kolayca kullanamayacaktır. </st><st c="3023">Yine bilinmelidir ki sağ siyasetin temsilcisi AKP, seçimlerde spordan umduğu desteği bulamayacak ve sporseverlerin büyük çoğunluğundan kırmızı kart görecektir. </st><st c="3183">Artık atılan gollerin kalesi değişecek ve sporu kullanarak gelen iktidarlar, spordaki mücadelenin katkısıyla gidecektir.</st></span></p>
			<p xml:lang="en-GB"><span xml:lang="tr-TR"><st c="3303">TKP’li yoldaşlarımla birlikte, spor arenalarında AKP’ye karşı sürdürdüğümüz mücadeleyi mutlaka kazanacağımızı ilan eder, diğer alanlarda olduğu gibi sporda da yılmayacağımızı, susmayacağımızı, sinmeyeceğimizi, asla ve asla boyun eğmeyeceğimizi tüm kamuoyuyla paylaşırım. </st><st c="3575">Bu inanç ve kararlılıkla tüm sporseverleri ve kendini solda tanımlayan tüm kesimleri, boyun eğmemeye ve TKP’ye oy vermeye çağırıyorum.”</st></span></p>
			<p xml:lang="en-GB"><span xml:lang="tr-TR"><st c="3710">Erkan Baş’ın genel başkanlığındaki TKP, tüm ülke genelinde 64 bin 6 oy alır. </st><st c="3788">Metin’in de vekil adayları arasında olduğu İstanbul’daki toplam oysa 16 bin 32’dir. </st><st c="3872">Elbet bu oy Metin’i Ankara’ya yollamaya yetmez. </st><st c="3920">Ve Metin, milletin iktidardan kurtulmak istediğini iddia etse de, seçim sonuçları onu yalanlar. </st><st c="4016">Zira AKP, yüzde 50 oyla; yani 21 milyon 466 bin oyla iktidarını perçinler.</st></span></p>
			<p xml:lang="en-GB"><span xml:lang="tr-TR"><st c="4090">TKP, 2010’larda tabiri caizse on parçaya bölünür. </st><st c="4141">Neredeyse “Öz TKP”, “Hakiki TKP” şeklinde kavgalar yaşanır. </st><st c="4201">Ama Metin’in de içinde olduğu TKP çizgisi yeniden açılan Türkiye İşçi Partisi (TİP) ile devam kararı alır. </st><st c="4308">Metin, göremese de 2018’deki genel seçimlerde HDP listesinden TBMM’ye giren Erkan Baş ve Barış Atay, daha sonra TİP’e geçer ve böylece işçi sınıfının sesi olurlar.</st></span></p>
		</div>
	<div id="charCountTotal" value="4471"></div></body>
</html>
