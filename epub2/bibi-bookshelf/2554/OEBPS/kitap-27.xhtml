<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-27</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-27" xml:lang="tr-TR">
		<div>
			<p id="_idParaDest-44"><st c="0">-XXII-</st></p>
			<p id="_idParaDest-45"><st c="7">Son Kuruşuna Kadar</st></p>
			<p xml:lang="en-GB"><span xml:lang="tr-TR"><st c="26">Sportmence</st></span><span xml:lang="tr-TR"><st c="37"> genel yayın yönetmeni ve başyazar sıfatıyla Metin’in ilk yazısı oldukça coşkuludur. </st><st c="122">“Davul boynumuzda, geziyoruz aranızda!” başlığını taşıyan yazısında sporda söylenmeyen ne varsa diyerek yola çıktıklarını cümle âleme duyurur.</st></span></p>
			<p xml:lang="en-GB"><span xml:lang="tr-TR"><st c="264">“Yola ‘Sporda söylenemeyen ne varsa’ diyerek çıktık. </st><st c="318">Şimdi davul boynumuzda, dolaşıyoruz aranızda... </st><st c="366">Gümbür gümbür gümbürdetin. </st><st c="393">Bilin ki çıkan sesler ürkütmez bizleri...</st></span></p>
			<p xml:lang="en-GB"><span xml:lang="tr-TR"><st c="434">Sen minik yavrum...</st></span></p>
			<p xml:lang="en-GB"><span xml:lang="tr-TR"><st c="454">Senin yeşilliklerine göz dikenler oldu. </st><st c="495">Önce parsel parsel eylediler. </st><st c="525">Sonra kat kat sattılar. </st><st c="549">Küçük dünyan karardı. </st><st c="571">Oyun bile oynayacak yerin kalmadı. </st><st c="606">Özlemin bizim de bağrımızı yakıyor. </st><st c="642">Anlıyorsun değil mi?</st></span></p>
			<p xml:lang="en-GB"><span xml:lang="tr-TR"><st c="662">Futbolcu kardeşim...</st></span></p>
			<p xml:lang="en-GB"><span xml:lang="tr-TR"><st c="683">Yıllardır çağdaş arenalarda gladyatörlük yaparsın. </st><st c="735">Esir pazarlarında haraç mezat satılırsın. </st><st c="777">Dopinge, şikeye alet edilirsin. </st><st c="809">Yetmedi mi gayri?... </st><st c="830">Getir sorunlarını birlikte gidelim üzerine.</st></span></p>
			<p xml:lang="en-GB"><span xml:lang="tr-TR"><st c="873">Amatör sıfatlı sporcularımız...</st></span></p>
			<p xml:lang="en-GB"><span xml:lang="tr-TR"><st c="905">Acı, ıstırap ve gözyaşından başka bir kazancı olmayanlar. </st><st c="964">Her gün kendi kendine ‘Tamam mı? </st><st c="997">Yoksam devam mı?’ sorusunu yineleyenler. </st><st c="1038">Sporda ulusumuzu güldürmek için, bir ömür ağlamayı göze alan bizim yiğitler. </st><st c="1115">Sizlere uzattığımız dost elidir. </st><st c="1148">Haydi kucaklaşalım.</st></span></p>
			<p xml:lang="en-GB"><span xml:lang="tr-TR"><st c="1167">Antrenörlerimiz...</st></span></p>
			<p xml:lang="en-GB"><span xml:lang="tr-TR"><st c="1186">Nerede bir suçlu aransa ayağa kaldırılan dert küpleri. </st><st c="1242">Spor aşkıyla seyyah olup, ellerinde bavulları, Anadolu yollarını arşınlayanlar... </st><st c="1324">Aklınızla, yüreğinizle, kavganızla gelin aramıza.</st></span></p>
			<p xml:lang="en-GB"><span xml:lang="tr-TR"><st c="1373">Spor akademilim...</st></span></p>
			<p xml:lang="en-GB"><span xml:lang="tr-TR"><st c="1392">İşportacılık, bakkallık, manavlık, ayakkabı boyacılığı yapan uzmanım. </st><st c="1463">Çilekeşim. </st><st c="1474">Biliminle aydınlat sayfalarımızı.</st></span></p>
			<p xml:lang="en-GB"><span xml:lang="tr-TR"><st c="1507">Sevgili öğretmenim...</st></span></p>
			<p xml:lang="en-GB"><span xml:lang="tr-TR"><st c="1529">Göstermelik beden eğitimi dersleriyle yok olan öğretmenim. </st><st c="1589">Sağlıklı bir nesil yaratma uğraşımıza can kat, heyecan kat.</st></span></p>
			<p xml:lang="en-GB"><span xml:lang="tr-TR"><st c="1648">Spora gönül vermiş yöneticiler...</st></span></p>
			<p xml:lang="en-GB"><span xml:lang="tr-TR"><st c="1682">Şeref ve haysiyetleri pazara çıkartılıp satılanlar... </st><st c="1737">Siz de katılın bizlere...</st></span></p>
			<p xml:lang="en-GB"><span xml:lang="tr-TR"><st c="1762">Ve cefakâr taraftarlar...</st></span></p>
			<p xml:lang="en-GB"><span xml:lang="tr-TR"><st c="1788">Yemeden içmeden biriktirip, tırnağından dişinden; stat kapılarını dolduranlar. </st><st c="1868">Kâh coşup kâh ağlayanlar... </st><st c="1896">Sizler için perdeyi aralamak boynumuzun borcudur. </st><st c="1946">Borcumuzu son kuruşuna kadar ödeyeceğiz.”</st></span></p>
			<p xml:lang="en-GB"><span xml:lang="tr-TR"><st c="1987">Evet, Metin, oyun oynayacak arsası kalmayan çocuklardan çağdaş arenalarda gladyatörlük yapan; esir pazarlarında haraç mezat satılan, şikeye ve dopinge alet edilen profesyonel futbolculara, acı ve gözyaşından başka kazancı olmayan amatör sıfatlı sporculardan suçlu arandığında ayağa kaldırılan dert küpü antrenörlere, ayakkabı boyacılığı yapmak zorunda kalan akademisyenden, göstermelik beden eğitimi dersleriyle yok edilen öğretmenlere kadar; şeref ve haysiyetleri pazara çıkartılıp satılanları </st></span><span xml:lang="tr-TR"><st c="2483">Sportmence</st></span><span xml:lang="tr-TR"><st c="2493"> sayfalarına büyük bir heyecan ve umutla davet eder...</st></span></p>
			<p xml:lang="en-GB"><span xml:lang="tr-TR"><st c="2547">Ocak 1981’deki derginin sayısında Metin, birlikte tarih yazdığı ve ikinci kez Galatasaray’a gelen eski hocası Brian Birch ve 15 yıl sonra Beşiktaş’ı şampiyon yapacak olan Dorde Miliç ile yaptığı röportajlara yer verir.</st></span></p>
			<p xml:lang="en-GB"><span xml:lang="tr-TR"><st c="2766">“Bunlar da kraliçeler” başlığıyla daha 1981’de kadın futbolundaki yükselişi sayfalarına taşır. </st><st c="2862">Ama bu ilk sayıdaki en önemli haber, bir başka kadın sporuna aittir. </st><st c="2931">“Bizi yanlış tanıtanlar utansın” başlığını taşıyan haberde, salon sporlarında kadın sporcuların uğradığı ayrımcılık ve istismarları anlatır. </st><st c="3072">Kadınlar hem ilgisizlikten hem de röntgenciliğe kaçan ilgiden rahatsızdır. </st><st c="3147">Bir kadın sporcu şöyle yakınır: “Bir gazete benim ağzımdan ‘Koca bulmak için spor yapıyoruz’ şeklinde bir balon uçurdu. </st><st c="3267">Bizleri meta olarak göstermek için bu yola başvuranları şiddetle kınıyorum.” Deniz Güven isimli sporcu adını gizlemeden konuşur: “Sosyal güvence sorunumuzu çarpıttılar. </st><st c="3436">Ruj, oje paraları yok gibilerinden ipe sapa gelmez haberler uyduruyorlar.”</st></span></p>
			<p xml:lang="en-GB"><span xml:lang="tr-TR"><st c="3510">Haberde 9 yıl önce yaşanmış bir seks skandalı nedeniyle ulusal kadın basketbol takımı kurulmaması da eleştirilir.</st></span></p>
			<p xml:lang="en-GB"><span xml:lang="tr-TR"><st c="3624">Türkiye’de sporu ve özellikle de futbolu sosyolojik olarak ilk tahlil eden isimlerden olan; üç büyüklerden Galatasaray’ı aristokrasi, Fenerbahçe’yi burjuvazi ve Beşiktaş’ı da halk takımı olarak tanımlayan Prof. </st><st c="3836">Kurthan Fişek de </st></span><span xml:lang="tr-TR"><st c="3853">Sportmence</st></span><span xml:lang="tr-TR"><st c="3863"> kadrosunda as oyuncudur. </st><st c="3889">Ve ileride spor bakanlığı yapacak olan Fikret Ünlü de yazarlar arasındadır.</st></span></p>
		</div>
	<div id="charCountTotal" value="3964"></div></body>
</html>
