<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-32</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-32" xml:lang="tr-TR">
		<div>
			<p id="_idParaDest-54"><st c="0">-XXVII-</st></p>
			<p id="_idParaDest-55"><st c="8">Takım Maça, Metin Gözaltına</st></p>
			<p xml:lang="en-GB"><span xml:lang="tr-TR"><st c="36">Metin, 1985-1986 sezonunda üç ayrı gruptan oluşan 2. </st><st c="90">Lig’in A Grubu’nda mücadele eden Sivasspor’un başına geçer. </st><st c="150">Sezona eski Fenerbahçeli Yılmaz Şen ile giren kırmızı-beyazlılar, istenilen sonuçlar gelmeyince takımı Metin’e emanet eder. </st><st c="274">Takım Metin ile birlikte iyi bir hava yakalar. </st><st c="321">Tam 9 maç yenilgi yüzü görmeden yoluna devam eder. </st><st c="372">Seri, Petrol Ofisi tarafından sonlandırılır.</st></span></p>
			<p xml:lang="en-GB"><span xml:lang="tr-TR"><st c="416">Bu maçtan sonra Sivas, Diyarbakır’a konuk olur ama rakibin sahası kapalı olduğundan maç Malatya’ya alınır. </st><st c="524">O takımın kaptanı İsmail Mut, Metin’in Sivas macerasının nasıl sona erdiğinin tanıklarındadır. </st><st c="619">Takım, 250 kilometre mesafedeki Malatya’ya gitmeden önce Sivas’ın meşhur Köşk Oteli’nde kamptadır. </st><st c="718">Zaten Metin, her maç öncesi takımı bu otelde toplar.</st></span></p>
			<p xml:lang="en-GB"><span xml:lang="tr-TR"><st c="770">Kamplar otelde yapılsa da takım masraftan kısmak için deplasmanlara gece yolculuğu yaparak gider ki otel masrafı oluşmasın.</st></span></p>
			<p xml:lang="en-GB"><span xml:lang="tr-TR"><st c="894">Malatya’ya da otobüsle gidilecektir lakin otobüs dediğin de öyle lüks bir şey değil. </st><st c="980">Koltukları tahtadan belediye otobüsüdür bu! </st><st c="1024">Hatta bazı futbolcular evden yanlarına sünger alır. </st><st c="1076">Kimi yatak yorgan da alıp aralara serip uyur.</st></span></p>
			<p xml:lang="en-GB"><span xml:lang="tr-TR"><st c="1121">Takım otobüsü gelir. </st><st c="1143">Malatya’ya hareket için yavaştan futbolcular aşağı iner. </st><st c="1200">Tam o esnana otele polisler gelir.</st></span></p>
			<p xml:lang="en-GB"><span xml:lang="tr-TR"><st c="1234">– Metin Bey sizinle konuşmak istiyoruz.</st></span></p>
			<p xml:lang="en-GB"><span xml:lang="tr-TR"><st c="1274">– Buyurun sorun nedir?</st></span></p>
			<p xml:lang="en-GB"><span xml:lang="tr-TR"><st c="1297">– Hakkınızda şikâyet var!</st></span></p>
			<p xml:lang="en-GB"><span xml:lang="tr-TR"><st c="1323">Evet, polisler Metin’i karakola çekmeye gelmişlerdir. </st><st c="1378">Kaptan İsmail, bu duruma tepki gösterir. </st><st c="1419">Takımın tam maç için yola çıkacakken yapılan bu hareketin şehrin takımına ihanet anlamına geldiğini ve hocaları olmadan Malatya’ya gitmeyeceklerini söyler. </st><st c="1575">Derken belediye başkanı, milletvekilleri falan da otelin önüne gelir. </st><st c="1645">Diğer futbolcular da kaptanı destekler. </st><st c="1685">Ancak yine mevzuu sonlandıran Metin olur. </st><st c="1727">Kaptana takımı alıp maça gitmesini, aksi halde küme düşürme dahil, ağır cezalarla karşı karşıya kalabileceklerini anlatır.</st></span></p>
			<p xml:lang="en-GB"><span xml:lang="tr-TR"><st c="1849">Takım ikna olur ancak “Metin Hoca’ya bir gözaltı falan olursa maça çıkmayız” diye şart koşarak Malatya’ya giderler. </st><st c="1966">Elbette futbolcular yola çıktıktan sonra Metin ifade için karakola çekilir.</st></span></p>
			<p xml:lang="en-GB"><span xml:lang="tr-TR"><st c="2041">Yol yorgunu, aç ve susuz maça çıkan takımın aklı hocalarındadır. </st><st c="2107">Yine de 1-0 öne geçerler ama son 10-15 dakikada, güçlü bir kadrosu olan ve şampiyonluğa oynayan Diyarbakır, büyük baskı kurup maçı 4-1 kazanır.</st></span></p>
			<p xml:lang="en-GB"><span xml:lang="tr-TR"><st c="2250">Sivasspor, Malatya’dan döndükten sonra Metin, oyuncularıyla “Artık burada kalmam mümkün değil” diyerek vedalaşır. </st><st c="2365">Peki ne olmuştur? </st><st c="2383">Hayır, bu kez Metin, futbolcuların hakkı hukuku için yönetimle kavgaya tutuşmamıştır. </st><st c="2469">Çok daha yukarıları rahatsız etmiştir. </st><st c="2508">Kahvehanelerde, orada burada siyasi propaganda yapıyormuş! </st><st c="2567">Devletin istihbaratı adım adım izlemekteymiş bu “anarşist”i!</st></span></p>
			<p xml:lang="en-GB"><span xml:lang="tr-TR"><st c="2627">Özal, siyaseten liberal rüzgârlar estirse de ülkede 12 Eylül cunta yönetiminin tesirleri sürmektedir. </st><st c="2730">Oysa İsmail, Metin’in takım içerisinde kendilerine siyasi bir propaganda yapmadığını anlatıyor. </st><st c="2826">“Yapsa ilk bana gelirdi çünkü ben sosyal demokrat bir kafadaydım” diyor. </st><st c="2899">Yine de oyuncuların alacak-verecekleri için her daim topa girer ki 9 maçlık seride oyuncuların düzenli olarak primlerini almasında payı büyüktür. </st><st c="3045">Metin’den sonra Sivasspor’un teknik direktörlüğüne Kadir Giderler getirilir. </st><st c="3122">Takım 17 takımlı grupta 15. </st><st c="3150">olur ve küme düşer.</st></span></p>
			<p xml:lang="en-GB"><span xml:lang="tr-TR"><st c="3169">Metin’den geriye İsmail Mut’un nezdinde şu hatıralar kalır: “Çok iyi bir insandı. </st><st c="3252">Hem güven veriyordu hem kendisi de herkese güveniyordu. </st><st c="3308">Kimseye bir yanlışı olmadı. </st><st c="3336">Çok popülerdi. </st><st c="3351">Maça her çıktığımızda taraftar tezahüratlarla büyük ilgi gösteriyordu. </st><st c="3422">Adaletin peşindeydi. </st><st c="3443">Çok farklı bir kişiydi. </st><st c="3467">Bana </st></span><span xml:lang="tr-TR"><st c="3472">Sportmence</st></span><span xml:lang="tr-TR"><st c="3482"> diye bir kitap verdi. </st><st c="3505">Çıkardığı dergiymiş, tüm sayılarını ciltleyip kitap gibi yapmış. </st><st c="3570">‘Bu dergiyi çıkartmak için bir evimi sattım. </st><st c="3615">Çok kıymetli bir dergi bu’ demişti bana.”</st></span></p>
			<p xml:lang="en-GB"><span xml:lang="tr-TR"><st c="3656">12 Eylül cuntası ve akabinde de Turgut Özal’lı 80’lerin sonu yaklaşmaktadır. </st><st c="3734">Sadece yılların değil. </st><st c="3757">“Dört eğilimli” iktidarın da. </st><st c="3787">Erdal İnönü liderliğindeki Sosyal Demokrat Halkçı Parti (SHP), 89 yerel seçimlerinde, kampanyadaki slogandaki gibi iktidarı limon gibi sıkıp atar. </st><st c="3934">İstanbul ve Ankara başta olmak üzere birçok belediyeyi kazanır. </st><st c="3998">ANAP için geri sayım başlamıştır.</st></span></p>
			<p xml:lang="en-GB"><span xml:lang="tr-TR"><st c="4031">90’larda ANAP, koalisyonlarla varlığını korur. </st><st c="4079">Ancak 1993 yılında kurucusu Turgut Özal’ın ani ölümü, zaten emanetçi modeliyle idare edilmeye çalışılan partide büyük gedikler açar. </st><st c="4212">12 Eylül’ün siyasi yasak koyduğu ama halkın referandumla “Dönsünler!” dediği Süleyman Demirel, Bülent Ecevit, Necmettin Erbakan ve Alparslan Türkeş de 90’larda yeniden meydanları fethetmeye başlamıştır.</st></span></p>
			<p xml:lang="en-GB"><span xml:lang="tr-TR"><st c="4414">Eski tüfeklerin dönüşüyle birlikte ülke 70’lerdeki gibi yeniden koalisyon hükümetlerine sahne olur. </st><st c="4515">Uğur Mumcu başta olmak üzere faili meçhul cinayetler, artan PKK terörü, devlet içindeki çeteleşmeler, Sivas ve Başbağlar katliamları, yükselen siyasal İslam hareketi ve ekonomik krizleriyle 90’lar 70’leri kopyalar.</st></span></p>
			<p xml:lang="en-GB"><span xml:lang="tr-TR"><st c="4729">Elbet askerin müdahalesi de eksik kalmaz. </st><st c="4772">Necmettin Erbakan’ın liderliğini yaptığı Milli Görüş geleneği Refah Partisi adı altında tarihinde ilk kez bir seçimden birinci parti olarak çıkar ve Tansu Çiller’in başında olduğu Doğru </st></span><span xml:lang="tr-TR"><st c="4958">Yol Partisi ile birlikte koalisyon hükümeti kurar. </st><st c="5009">Ama bu hükümet, askerin müdahalesiyle dağılır. </st><st c="5056">Bu müdahale de “28 Şubat Postmodern Darbesi”dir...</st></span></p>
			<p xml:lang="en-GB"><span xml:lang="tr-TR"><st c="5106">Siyasi, ekonomik ve toplumsal olarak çok sert geçen 90’lar sosyalist solun da yerin altından çıktığı yıllar olur. </st><st c="5221">12 Eylül cuntasının zincirlerini yavaş yavaş kıran sosyalistler, yeniden yan yana gelmeye başlar. </st><st c="5319">EMEP ve ÖDP başta olmak üzere, irili ufaklı çok sayıda parti kurulur.</st></span></p>
			<p xml:lang="en-GB"><span xml:lang="tr-TR"><st c="5388">Futboldaysa, 70’lere göre hem kulüp hem de Milli Takım bazında daha parlak bir dönemin açıldığı bir dönem olur. </st><st c="5501">Alman Jupp Derwall devrimini yaşayan Galatasaray’ın 1988 Şampiyon Kulüpler Kupası’nda yarı final (bugünkü Şampiyonlar Ligi) görmesiyle futbolda duyulmaya başlanan adımlar, bir başka Alman; Sepp Piontek ile birlikte Milli Takım boyutunda kurumsallaştırılır. </st><st c="5758">Piontek, Türkiye Milli Takımı’nın başına geçer ve ülke çapına yayılan bir altyapı tarama hamlesi başlatır. </st><st c="5865">Onun oluşturduğu zemin üzerinde Fatih Terim yükselir. </st><st c="5919">Nasıl ki Mustafa Denizli, Jupp Derwall’in mirasını kullanırsa, Terim de Piontek’ten iyi bir sermaye devralır.</st></span></p>
			<p xml:lang="en-GB"><span xml:lang="tr-TR"><st c="6028">Terim, millileri tarihinde ilk defa Avrupa Futbol Şampiyonası’na taşır. </st><st c="6101">1996 yılında bu zirveyi yaşatan Terim, aynı yılın sonbaharında yeni bir tarih yazmak üzere Ga</st></span><span xml:lang="tr-TR"><st c="6194">latasaray’ın başına geçer. </st><st c="6222">Metin’in eski takım arkadaşı,</st></span><span xml:lang="tr-TR"><st c="6251"> 4 yıl üst üste takımı şampiyon yaparken, 2000 senesinde UEFA Avrupa Kupası’nı da Galatasaray’ın müzesine taşır. </st><st c="6364">Böylece, futbolcu olarak hiç şampiyonluk yaşayamadığı Galatasaray’a teknik direktör olarak, memleketin de en büyük zaferlerini yaşatır.</st></span></p>
			<p xml:lang="en-GB"><span xml:lang="tr-TR"><st c="6499">Metin ise, aynı zaman diliminde amatör ruhla inandığı değerlerle mücadelesini sürdürme gayretindedir. </st><st c="6602">90’lar aynı zamanda endüstriyel futbolun miladıdır Türkiye’de. </st><st c="6665">Metin’ler ortaklaşa paylaştığı o statların yerini artık derbilerde konuk takıma sadece yüzde 5 kapasitenin ayrıldığı statlar alır. </st><st c="6796">Metin’in böylesi bir futbol dünyasını benimsemesi de zaten mümkün değildir.</st></span></p>
			<p xml:lang="en-GB"><span xml:lang="tr-TR"><st c="6871">Metin, Türkiye’nin büyük bir dönüşüm yaşadığı 80’lerin sonuyla 90’ların başında aynı kulüpte iki kez teknik direktörlük yapar. </st><st c="6999">Mustafa Kemal’in kurtuluş mücadelesini başlattığı yılda; 1919’da kurulan ve en büyük başarısı 2. </st><st c="7096">Lig’e yükselmek olan Eyüpspor’dan gelen teknik direktörlük teklifini kabul eder. </st><st c="7177">Ama bu teklifin geliş biçimi çok tuhaftır. </st><st c="7220">Metin, teklifi nasıl aldığını şöyle anlatır: “Bir gün köprü altında içiyorum. </st><st c="7298">Bir tane çocuk geldi. </st><st c="7320">‘Metin Abi sen Eyüp’te teknik direktörlük yapar mısın?’ dedi. </st><st c="7382">‘Yaparım’ dedim.”</st></span></p>
			<p xml:lang="en-GB"><span xml:lang="tr-TR"><st c="7399">İstanbul’un tarihi yarımadasında daha önce Yedikule’yi çalıştıran Metin’in bu bölgedeki ikinci takımı Eyüpspor olur. </st><st c="7517">İktidardaki Anavatan Partisi’nin yönetiminde etkili olduğu kulübün başına iki kez gelir Metin. </st><st c="7612">İlki 1987-1988 sezonunda gerçekleşir. </st><st c="7650">O dönem 2. </st><st c="7661">Lig’de yer alan Eyüpspor, Tekin Yolaç ile yollarını ayırıp, sezon ortasında dümeni Metin’e verir. </st><st c="7759">Takım sezonu 10. </st><st c="7776">sırada tamamlar.</st></span></p>
			<p xml:lang="en-GB"><span xml:lang="tr-TR"><st c="7792">Haliç’in kıyısındaki ekip 1988-1989 sezonuna da Metin ile başlar ve öyle de bitirir. </st><st c="7878">34 maçlık maratonun sonunda Eyüpspor, ligi 13. </st><st c="7925">sırada tamamlar. </st><st c="7942">Takım kümede kalır. </st><st c="7962">Metin, teknik direktörlük kariyerinde ilk defa bir tam sezonun başını ve sonunu görür. </st><st c="8049">Metin ve ekibi aslında başarılıdır. </st><st c="8085">Çünkü sahası bakıma alınan takım, ligin ilk devresindeki 15 maçını deplasmanda oynar. </st><st c="8171">Haliyle takımın dengesi bozulur ve son sıraya demirler. </st><st c="8227">İkinci devre evine dönünce toparlanır. </st><st c="8266">Bu arada Eyüpspor’da Metin dışında bir başka efsane daha vardır: Beşiktaş’ın eski golcüsü Bora Öztürk...</st></span></p>
			<p xml:lang="en-GB"><span xml:lang="tr-TR"><st c="8370">Eyüp’teki ilk döneminden talebesi olan Tuncay Şen, futbolculuk kariyerinde gördüğü en iyi eğitmen ve en bilgili teknik direktör olduğunu söylüyor.</st></span></p>
			<p xml:lang="en-GB"><span xml:lang="tr-TR"><st c="8517">Metin, Eyüp’e imza attıktan sonra altyapı takımındaki oyuncuları da izler ve Tuncay’ı beğenir. </st><st c="8613">Henüz 17’sinde olan Tuncay A takımla idmanlara çıkartır. </st><st c="8670">Hatta şans da verir ve onu “Pele 18 yaşında Dünya Kupası oynadı bak” diyerek motive eder. </st><st c="8760">Tuncay Şen de Metin’in bildiğimiz hasletlerini övüyor. </st><st c="8815">Önce onların paralarının ödenmesini ister. </st><st c="8858">“Sizler iyi giyinin, iyi malzeme kullanın” diye de nasihat eder. </st><st c="8923">Tuncay Şen’in Metin’e dair hatırladığı tek kötü huyu sigara üstüne sigara yakmasıdır.</st></span></p>
			<p xml:lang="en-GB"><span xml:lang="tr-TR"><st c="9008">Bir sonraki sezon Başbakan Turgut Özal’ın talimatıyla Eyüpspor ile Emlak Bankası’nın kulübü birleşir ve takımın adı Emlak Bankası Eyüpspor olur. </st><st c="9154">Yönetim, Metin ile yeni sezona başlamaz. </st><st c="9195">Yerine, Adnan Dinçer’i getirir.</st></span></p>
			<p xml:lang="en-GB"><span xml:lang="tr-TR"><st c="9226">1992-1993 sezonunda Metin, ikinci kez Eyüpspor’a teknik direktör olarak döner. </st><st c="9306">Ama bu birliktelik kısa sürer. </st><st c="9337">1 Temmuz’dan itibaren geçerli olan mukavele 22 Eylül’de sonlandırılır.</st></span></p>
		</div>
	<div id="charCountTotal" value="9407"></div></body>
</html>
