<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-21" xml:lang="tr-TR">
		<div>
			<p id="_idParaDest-32"><st c="0">-XVI-</st></p>
			<p id="_idParaDest-33"><st c="6">Bir Başka İhtilal</st></p>
			<p xml:lang="en-GB"><span xml:lang="tr-TR"><st c="24">Futbol sezonu biter ama 1974 yazında futbola devam edilir. </st><st c="84">En azından dünya çapında. </st><st c="110">Futbolseverlerin gözü şimdi Batı Almanya’daki Dünya Kupası’na çevrilirken, Milli Takım’ımız, kupayı evden izler. </st><st c="223">En azından televizyonu olanlar! </st><st c="255">Bu kupa televizyondan canlı yayınlanan ilk şampiyonadır. </st><st c="312">Televizyonla birlikte günümüzde zirveye çıkan futboldaki endüstriyelleşme de hızlanır.</st></span></p>
			<p xml:lang="en-GB"><span xml:lang="tr-TR"><st c="398">Buna karşın 74 Dünya Kupası’nda bizim de bir ilkimiz olur. </st><st c="458">İlk defa bir hakemimiz; Doğan Babacan, Dünya Kupası’nda düdük çalar. </st><st c="527">Ve aynı Babacan, Dünya Kupası tarihinde ilk kırmızı kartı gösteren hakem olarak da adını tarihe yazdırır. </st><st c="633">Kırmız kart uygulaması bir önceki kupada başlatılsa da oyuncu atan bir hakem çıkmamıştır.</st></span></p>
			<p xml:lang="en-GB"><span xml:lang="tr-TR"><st c="722">Babacan ise, kupanın ev sahibi olan Batı Almanya’nın grupta Şili ile oynadığı maçta kırmızıyı cebinden çıkartır. </st><st c="836">Şilili Carlos Caszely da böylece kırmızı gören ilk futbolcu olarak kupa tarihine geçer. </st><st c="924">Otoriteler, bu kartı biraz haksız bulur. </st><st c="965">Almanlar 1-0 kazanır. </st><st c="987">Ama 11 Eylül 1973’te kanlı bir askeri darbeye maruz kalan Şili için bu kırmızı kart ve yenilgi nedir ki! </st><st c="1092">7 yıl sonra; 12 Eylül 1980’de de Şili’nin akıbetine Türkiye uğrar.</st></span></p>
			<p xml:lang="en-GB"><span xml:lang="tr-TR"><st c="1158">7 Temmuz’da Batı Almanya, gönüllerin şampiyonu; total futbolun en güzel temsilcisi Cruyff’lı Hollanda’yı yenerek tarihinde 2. </st><st c="1285">kez şampiyonluk kupasını kaldırır. </st><st c="1320">İşte Maier’ler, Beckenbauer’ler ve Müller’ler... </st><st c="1369">Ancak aynı yaz Türkiye’de kupanın meşin topları değil, askeri toplar manşetlerdedir! </st><st c="1454">Çünkü Kıbrıs meselesinde mızrak artık çuvala sığmamaktadır. </st><st c="1514">Nihayetinde, Bülent Ecevit başkanlığındaki koalisyon hükümetinin emriyle Dünya Kupası’nın bitiminden 13 gün sonra; 20 Temmuz’da ordu, Kıbrıs’a çıkarma yapar ve önce Kıbrıs Türk Federe Devleti ve ardından da bugünkü Kuzey Kıbrıs Türk Cumhuriyeti doğar.</st></span></p>
			<p xml:lang="en-GB"><span xml:lang="tr-TR"><st c="1765">70’lerde toplum alabildiğine politikleşirken, sağ da sol da kendi ihtilalinin veya devriminin peşindeydi. </st><st c="1872">Özellikle de sol kesim. </st><st c="1896">Ama, 12 Mart askeri muhtırası, solun üzerinden geçer. </st><st c="1950">Bülent Ecevit’in CHP’nin başına geçmesiyle, sosyal demokratların kapladığı alan genişler. </st><st c="2040">Ecevit’in “Toprak işleyenin, su kullananın” sloganı, güçlenen sosyalist sola da bir set çeker. </st><st c="2135">Nihayetinde CHP, Ecevit’in halkçı politikasıyla yüzde 40’lara ulaşan bir oy alırken, sonrasında bir daha bu oranları göremez.</st></span></p>
			<p xml:lang="en-GB"><span xml:lang="tr-TR"><st c="2260">Türkiye, koalisyon hükümetlerinin t</st></span><span xml:lang="tr-TR"><st c="2296">ahterevallisine</st></span><span xml:lang="tr-TR"><st c="2312"> dönüşürken, işin özünde hızla bir başka askeri darbeye doğru gitmektedir. </st><st c="2387">Bu ortamda devrim, siyasi arenada değil futbol arenasında gerçekleşecektir. </st><st c="2463">1974 yılında o dönemki adıyla 1. </st><st c="2496">Lig’e yükselen bir takım vardır. </st><st c="2529">Ona Karadeniz Fırtınası denecektir: Trabzonspor...</st></span></p>
			<p xml:lang="en-GB"><span xml:lang="tr-TR"><st c="2579">Evet, 1960’larda Türkiye Futbol Federasyonu, şehir takımlarının kurulmasını şart koşar. </st><st c="2668">Şehir takımı kurmayanlar 2. </st><st c="2696">Lig’e alınmayacaktır. </st><st c="2718">İdmanyurdu ve İdmanocağı gibi iki güçlü yerel takımı olan Trabzon’da birleşme sancılı da olsa gerçekleşir. </st><st c="2825">Ve 1967 yılında Trabzonspor kurulur. </st><st c="2862">Takım 7 yıl sonra da en üst lige çıkar.</st></span></p>
			<p xml:lang="en-GB"><span xml:lang="tr-TR"><st c="2901">1974-1975 sezonu Trabzonspor’un bu ligde ilk mücadele yılı olacaktır. </st><st c="2972">Ayrıca da Galatasaray ve Beşiktaş’ı ikinci plana atacak bir rekabetin de doğuşudur bu. </st><st c="3059">Fakat, 74-75 sezonunda henüz kimse bu futbol devriminin tam olarak farkında değildir. </st><st c="3145">Zaten Trabzonspor da sezonu 9. </st><st c="3176">sırada tamamlayarak, yumuşak bir giriş yapar.</st></span></p>
			<p xml:lang="en-GB"><span xml:lang="tr-TR"><st c="3221">Sezona yeniden şampiyonluk hedefiyle girer Galatasaray. </st><st c="3278">Başkan Mustafa Pekin, üst üste üç şampiyonluk yaşatıp tarih yazdıktan sonra bir kötü sezon geçiren Brain Birch ile yolları ayırmıştı çünkü Fenerbahçe derbisi yitirilmişti! </st><st c="3450">Yerine bir başka İngiliz’i; Jack Mansell’i getirir. </st><st c="3502">Mansell de Birch gibi Salford’da doğmuştur. </st><st c="3546">Galatasaray, İngiltere Futbol Federasyonu’na başvurup kendilerine bir teknik direktör önerilmesini ister. </st><st c="3652">İşte, gelen isim de Mansell olur. </st><st c="3686">Yönetim İngilizce bilen Tamer Kaptan’ı da yardımcı olarak tayin eder. </st><st c="3756">Bu sezon takıma bir isim daha katılmıştır. </st><st c="3799">O isim ki Galatasaray tarihinin çok büyük bir parçası haline gelecektir; ama oyunculuktan ziyade teknik direktör olarak: Fatih Terim... </st><st c="3935">Evet, Galatasaray, 2. </st><st c="3957">Lig ekiplerinden Adana Demirspor’da görev yapan 20 yaşındaki savunmacıyı transfer eder.</st></span></p>
			<p xml:lang="en-GB"><span xml:lang="tr-TR"><st c="4044">O yıllarda âdet olduğu üzere, sezonun ilk maçına kurban kesilerek çıkılır. </st><st c="4120">Elbet bu manzara Mansell için biraz şoke edicidir. </st><st c="4171">Eşi Moira’nın söylediğine göre, bir gün adamın biri de Mansell’in ayaklarını öpmeye kalkışır. </st><st c="4265">Sezon başlar. </st><st c="4279">Doğrudan ve en hızlı şekilde kaleyi hedefleyen bir Galatasaray takımı vardır. </st><st c="4357">Sonuçlar da iyidir. </st><st c="4377">Ama puan kayıplarıyla birlikte Mansell, derhal yerden yere vurulur. </st><st c="4445">Orta sahayı iki oyuncuyla tutmasının yanlış olduğu, takımın fizik olarak düştüğü ileri sürülür. </st><st c="4541">6 maç üst üste galibiyet alınmayıp, Türkiye Kupası’ndan da elenince yönetim Mansell’in başına bir nevi kayyum atar: Doğan Koloğlu. </st><st c="4672">Kulüpte genel kaptan olarak görevli olan Metin Oktay ise bu kararı doğru bulmayarak, istifa eder.</st></span></p>
			<p xml:lang="en-GB"><span xml:lang="tr-TR"><st c="4769">Ligin sonlarındaki Fenerbahçe derbisinin yitirilişi, Birch için bardağı taşıran son damlaydı. </st><st c="4864">Aynı akıbet hemşerisi Mansell’i de bekler. </st><st c="4907">23 Mart 1975’te maçın son dakikalarında yenilen golle derbi kaybedilir ve Didi’li Fenerbahçe şampiyonluk yolunda dev bir adım atar. </st><st c="5039">Sonuçta da sezonu Galatasaray’ın 5 puan önünde bitirir. </st><st c="5095">Ezeli rakip üst üste ikinci kez mutlu sona ulaşır. </st><st c="5146">Derbi yenilgisiyle birlikte Mansell’in ipi de çekilir ki zaten o da maç öncesi verdiği demeçte “Bu bizim için bir kader maçıdır” diye konuşur. </st><st c="5289">Sezonun son maçına çıkmadan Türkiye’yi terk eder. </st><st c="5339">Takım son maçta Doğan Koloğlu tarafından idare edilir. </st><st c="5394">Sadece 36 gol atan takımın en golcü üç ismi arasında bu sezon Metin yoktur.</st></span></p>
		</div>
	<div id="charCountTotal" value="5469"></div></body>
</html>
