<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-11" xml:lang="tr-TR">
		<div>
			<p id="_idParaDest-12"><st c="0">-VI-</st></p>
			<p id="_idParaDest-13"><st c="5">Futbol Sahalarında Ankara Rüzgârı</st></p>
			<p><st c="39">“Şöyle güzel bir takım elbise dik bana, Atatürk’ünki gibi olsun.”</st></p>
			<p xml:lang="en-GB"><span xml:lang="tr-TR"><st c="105">Altay’da Sarte’vari varoluşçu bulantılar yaşayan Metin için İzmir, cehennem azabına dönüşür. </st><st c="199">Ne gazinosunda, ne barında, ne de kordonunda cennetler yaşar. </st><st c="261">Bir yılın sonunda bavulunu toplar; bir hava değişimini kendisine dayatır.</st></span></p>
			<p xml:lang="en-GB"><span xml:lang="tr-TR"><st c="334">Kayıtlar, Metin’in Altay serüveninde sadece 4 maç oynadığını yazar. </st><st c="403">Diğer yandan Altay ayrılığı biraz da ağabeyi İsmail’in tertibidir. </st><st c="470">Çünkü o, Metin’in yeni takımını çoktan seçmiştir.</st></span></p>
			<p xml:lang="en-GB"><span xml:lang="tr-TR"><st c="519">Memleketin en Avrupai şehri İzmir’den bozkırda yaratılan başkent Ankara’yadır bileti. </st><st c="606">Tabiri caizse Metin, </st></span><span xml:lang="tr-TR"><st c="627">Altay’dan PTT’ye postalanır! </st><st c="656">Ankara kulübüne imzayı ise, ergenliğini geçirdiği Beyoğlu’nda; Galatasaray Lisesi’nin karşısında bulunan PTT’nin tarihi postanesinde atar.</st></span></p>
			<p xml:lang="en-GB"><span xml:lang="tr-TR"><st c="794">1875 yılında bir tüccar olan Theodor Sıvacıyan tarafından konut amacıyla yapılan binayı, 1907’de Hüseyin Hasip Efendi satın alarak, PTT binasına dönüştürür. </st><st c="952">O zamanlar dünyanın en güzel postane binası olarak nam salar. </st><st c="1014">Fransa’da yapılıp getirilen kapıları bile ayrı bir şahikadır. </st><st c="1076">İstanbul Radyosu da 1943 ile 1944 yılları arasında bu binada yayın yapar. </st><st c="1150">Geçirdiği yangınlardan sonra 1982’de yeniden hizmete açılan postane, ardından Galatasaray Müzesi’ne dönüşür. </st><st c="1259">Ve işte Metin’in PTT için attığı imzanın mekânı, yıllar sonra, onun müzelik olacak başarılarını da saklayacaktır. </st><st c="1373">Ancak sadece gollerini ve kupalarını; adalet ve eşitlik mücadelesinin değil. </st><st c="1450">Zira Metin’in davasının izlerine müzenin duvarlarında rastlanmaz.</st></span></p>
			<p xml:lang="en-GB"><span xml:lang="tr-TR"><st c="1515">Metin’in PTT’ye transferi küçük çaplı bir kavgaya neden olur. </st><st c="1578">Altay yönetimi, doğru düzgün oynatmasa da Metin’in çekip PTT’ye gitmesine bozulur. </st><st c="1661">İzmirliler, futbol oynamasına müsaade etmeyeceklerini söyleyip, tehdit eder. </st><st c="1738">Fakat, nafiledir, Metin için Altay defteri açılmamak üzere kapanmıştır bir kere. </st><st c="1819">3 yıllık imza attığı PTT’den iyi para alır. </st><st c="1863">Öyle ki Kurt ailesinin geçim derdi de kökten çözülür.</st></span></p>
			<p xml:lang="en-GB"><span xml:lang="tr-TR"><st c="1916">İkinci Lig de kurulmuştur. </st><st c="1944">Birçok yerel kulüp birleştirilip “Trabzonspor”, “Kayserispor”, “Sivasspor”, </st></span><span xml:lang="tr-TR"><st c="2020">“Bursaspor” gibi tüm ahaliyi kapsayacak kulüpler kurulur. </st><st c="2078">Bir yanda da askeriyeden Devlet Demiryolları’na kadar birçok kamu kurum ve kuruluşunun da spor kulüpleri vardır. </st><st c="2191">PTT de onlardan biridir.</st></span></p>
			<p xml:lang="en-GB"><span xml:lang="tr-TR"><st c="2215">Ankaragücü ve Gençlerbirliği’nin başat olduğu Ankara, Türkiye gündemine başkent olması hasebiyle, futboldan ziyade, siyasetle hükmeder. </st><st c="2352">Nihayetinde ülke buradan idare edilmektedir. </st><st c="2397">Şehir merkezi, bir cumhuriyet projesi olarak, Batı’dan esintiler sunsa da çeperinde yoğun bir şekilde gecekondulardan oluşur. </st><st c="2523">Çoğu da kerpiçten yapılmadır. </st><st c="2553">Kırsaldan gelenler, adeta köylerindeki evleri de beraberlerinde kaldırıp getirmiştir. </st><st c="2639">Ancak Yeni Türkü’nün şarkısındaki gibi her şeye rağmen de “şirin mi şirin”dir bu gecekondular. </st><st c="2734">Avlulu, bahçeli ve muhabbeti bol hanelerdir. </st><st c="2779">Memuriyet, şehrin en kıdemli işidir. </st><st c="2816">Tiyatroları, sinemaları, piknik alanları, pastaneleri ve de pavyonlarıyla Ankara da bir futbolcu için ortamlar vaat eder.</st></span></p>
			<p xml:lang="en-GB"><span xml:lang="tr-TR"><st c="2937">Metin, futbol sahalarında bir Ankara rüzgârı estirmeye hazırlanırken, dünya ve Türkiye de 68 gençlik rüzgârlarına gebedir. </st><st c="3061">Metin, Ankara’da futbola daha iyi odaklanır ve PTT’de öne çıkmaya başlar. </st><st c="3135">Bunun ispatı da Türkiye A Milli Futbol Takımı’nın Tunus ile 13 Mart 1968’de yapacağı özel maçın aday kadrosuna çağrılmasıdır. </st><st c="3261">Hem ilk kez A Milli daveti almıştır hem de Ankara’dan çağrılan tek futbolcudur. </st><st c="3341">Millilerin başında İzmir’in Göztepe’sinin efsane ismi Adnan Süvari vardır. </st><st c="3416">Metin’i, golsüz biten maçın ikinci devresinde sahaya sürer.</st></span></p>
			<p xml:lang="en-GB"><span xml:lang="tr-TR"><st c="3475">Metin, İzmir’de olduğu gibi, Ankara’da da gibi giyim kuşama düşkünlüğünü sürdürür. </st><st c="3559">Özel bir terziye gider. </st><st c="3583">Siparişini verdiği takım elbiselerin modelini ise Anıtkabir’den alır! </st><st c="3653">Evet, terzisinden, Atatürk’ün takım elbiselerinden feyiz almasını ister. </st><st c="3726">Bu tercihinde memleketin Ata’sının köklerinin Selanik’e dayanmasının etkisi vardır kuşkusuz.</st></span></p>
			<p xml:lang="en-GB"><span xml:lang="tr-TR"><st c="3818">Bir kız arkadaşı da vardır. </st><st c="3847">Yani Ankara’da, İzmir’deki kadar yalnız değildir belki ama ruhsal yalnızlığının sancıları sürmektedir. </st><st c="3950">O tarifsiz boşluk, bir türlü dolmuyordur. </st><st c="3992">Mutsuzdur. </st><st c="4003">Meşin yuvarlağın getirdiği şöhret de bu boşluğu doldurmaz. </st><st c="4062">Eksik bir şey vardır, ama ne?</st></span></p>
		</div>
	<div id="charCountTotal" value="4091"></div></body>
</html>
