<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-31</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-31" xml:lang="tr-TR">
		<div>
			<p id="_idParaDest-52"><st c="0">-XXVI-</st></p>
			<p id="_idParaDest-53"><st c="7">Diktatör Bir Teknik Direktör</st></p>
			<p><st c="36">“1. </st><st c="41">Madde: Metin Kurt haklıdır.</st></p>
			<p><st c="68">2. </st><st c="72">Madde: Metin Kurt haksızsa,</st></p>
			<p><st c="99">birinci madde geçerlidir.”</st></p>
			<p xml:lang="en-GB"><span xml:lang="tr-TR"><st c="126">Metin’in nasıl bir futbolcu olduğunu memleket biliyordu. </st><st c="184">O bir yıldızdı. </st><st c="200">Peki teknik direktör Metin? </st><st c="228">Bunu çok az kişi; ağırlıkla da amatör dünya bilir. </st><st c="279">En üst ligde hiç takım çalıştırmadı. </st><st c="316">Kötü bir teknik direktör olduğu için mi? </st><st c="357">Hayır. </st><st c="364">Yine onun tercihleri, izlediği yolun bir sonucudur bu.</st></span></p>
			<p xml:lang="en-GB"><span xml:lang="tr-TR"><st c="418">Metin, teknik direktörlüğe başlamadan önce altyapısında yer aldığı Beyoğlu Yeni Çarşı Spor’un başkanlığını üstlenir. </st><st c="536">1979-1981 arasında kulübün başkanlığını yapan Metin, ardından yeniden yeşil sahalara döner ama bu defa teknik direktör sıfatıyla...</st></span></p>
			<p xml:lang="en-GB"><span xml:lang="tr-TR"><st c="667">Metin, ilk teknik direktörlük deneyimini futbolu bıraktığı Kayseri’de yaşar. </st><st c="745">1981’de şehre antrenör olarak döner. </st><st c="782">Kayseri, 2. </st><st c="794">Lig’dedir. </st><st c="805">Ama Metin’in macerası ne yazık ki bu ilk tecrübede sadece iki ay sürer. </st><st c="877">Gerekçesini tahmin etmek zor değildir: Futbolcuların parası ödenmediğinden görevinden istifa eder. </st><st c="976">Metin, iyi hoştur ama bir kez daha fikirleri Kayserispor’a ters gelmiştir!</st></span></p>
			<p xml:lang="en-GB"><span xml:lang="tr-TR"><st c="1050">Kayserispor’dan ayrılık biraz kavgalıdır. </st><st c="1093">Memlekette de yankılanır ki bu yüzden başka kulüpler onunla çalışmayı pek istemez.</st></span></p>
			<p xml:lang="en-GB"><span xml:lang="tr-TR"><st c="1175">1982 senesinde İstanbul’dan bir kulüp, Metin riskini göze alır. </st><st c="1240">O kulüp, zindanlarıyla meşhur semtin adını taşır:</st></span></p>
			<p xml:lang="en-GB"><span xml:lang="tr-TR"><st c="1289">Yedikule.</st></span></p>
			<p xml:lang="en-GB"><span xml:lang="tr-TR"><st c="1299">Necat gibi, başka takımların da istediği oyuncular, Metin’in de hatırına, profesyonelliği seçip Yedikule’ye gelir. </st><st c="1415">Metin, bir nevi amatör futbolcularla profesyonel bir mücadeleye girişir. </st><st c="1488">Takım lige iyi girer: 2 puanlı sistemde 3 maçta 5 puan toplanır. </st><st c="1553">Yani liderdir ve her şey yolundadır.</st></span></p>
			<p xml:lang="en-GB"><span xml:lang="tr-TR"><st c="1589">Metin, aynı zamanda yönetimden aldığı vekâletnameyle, kulübün idaresini de üstlenir. </st><st c="1675">Bir nevi müdürdür; istediğini alabilir istediğini satabilir! </st><st c="1736">Ama ona hep almak düşer. </st><st c="1761">Kulüp malzeme alır, faturayı Metin öder. </st><st c="1802">Bakkaldan, manavdan gelen erzak merzak derken, o zamanların parasıyla cebinden milyonlar harcar! </st><st c="1899">Metin’in demokratik sandığı bu tutum özünde borçtan harçtan onu sorumlu tutmaktan başka bir şey değildir. </st><st c="2005">Olsun, takım şampiyonluk kokusunu veriyordur.</st></span></p>
			<p xml:lang="en-GB"><span xml:lang="tr-TR"><st c="2050">Ortalıkta pek gözükmeyen yöneticiler, takım başarılı gitmeye başlayınca, ortaya çıkıp söz sahibi olmak ister. </st><st c="2161">Yönetimle çelişkiye düşer ve ödemeler de aksamaya başlar. </st><st c="2219">Yöneticilerin karşısına dikilmesi uzun sürmez: “Bu çocukların parasını vermezseniz, oynamayacağız.” Takım boykot kararı alır. </st><st c="2345">Çünkü ayın biri gelmiş ancak yönetim ödeme sözünü tutmamıştır. </st><st c="2408">Oyuncunun alacağı vereceği konusunda yöneticilerin hiçbir bahanesinin ehemmiyeti yoktur. </st><st c="2497">Metin, bu mevzularda malum, tavizsizdir.</st></span></p>
			<p xml:lang="en-GB"><span xml:lang="tr-TR"><st c="2537">Sıra dışı bir iş daha yapar: Takımı Yedikule’den alıp Paşabahçe’ye götürür. </st><st c="2614">Maçlara orada hazırlanırlar. </st><st c="2643">Metin, oyuncuları da sözleşme feshi için alıp notere götürür. </st><st c="2705">Böylece yönetimle ipler tamamen kopar. </st><st c="2744">Başkan, takımı Metin’in elinden almak için vekâletnameyi iptal eder. </st><st c="2813">Galata maçına çıkmaya hazırlanan Yedikule’nin soyunma odasına giren yöneticiler, polis marifetiyle Metin’i dışarı atar. </st><st c="2933">Oyuncularıysa yeşil sahaya koşar! </st><st c="2967">O oyuncular, bir maçı kazanmak için sahaya çıkarken, hayat boyu sürecek bir yenilginin farkında değildirler. </st><st c="3076">Metin’in yazgısıysa aynıdır. </st><st c="3105">Futbolcuyken de hocayken de uğruna isyan ettiği futbolcular tarafından yalnız bırakılır. </st><st c="3194">Fakat iflah olmaz Metin, yaka paça götürülürken de oyuncularına bağırır: “Oyun felsefesinden vazgeçmeyin.”</st></span></p>
			<p xml:lang="en-GB"><span xml:lang="tr-TR"><st c="3300">Yedikule yönetimi, Metin’in takımdaki sosyalist faaliyetinin bir ürünü olan ve “komite” olarak isimlendirilen 4-5 futbolcuyu da takımdan yollayarak, onun izlerini tamamen siler. </st><st c="3479">Metin’e fena bir ayak oyunuyla Yedikule’den el çektirilir. </st><st c="3538">Böylesi bir kopuş onu çok derinden yaralar ki bu yarayı ömrü boyunca içinde taşır. </st><st c="3621">Belli etmemeye çalışsa da, belli olur. </st><st c="3660">Çünkü uğradığı hayal kırıklığı tarifsizdir.</st></span></p>
			<p xml:lang="en-GB"><span xml:lang="tr-TR"><st c="3703">Yedikule’de hoca olarak uğradığı ihanet, Galatasaray’da oyuncu olarak kadro dışı kaldıklarında arkadaşlarının sırtından vurmasından farksızdır. </st><st c="3848">O gün özür dileyip takıma dönen arkadaşları, Metin’in Galatasaray’ı kafasından silmesinin de nedenidir.</st></span></p>
			<p xml:lang="en-GB"><span xml:lang="tr-TR"><st c="3951">Kayseri ve Yedikule...</st></span></p>
			<p xml:lang="en-GB"><span xml:lang="tr-TR"><st c="3974">Oyuncuların paralarının ödenmesi için Metin, kendini yakar. </st><st c="4035">Futbolcusu Necat, öncesinde uyarır: “Hocam sen bizim alacağımıza karışma. </st><st c="4109">Sen işine bak.” Ancak bir devrimci bu duruma nasıl seyirci kalabilir ki?</st></span></p>
			<p xml:lang="en-GB"><span xml:lang="tr-TR"><st c="4181">Metin, futbol dünyasındaki bozukluğu bildiği halde, onlara karşı toleranslı değildir. </st><st c="4268">Üç beş gün veya bir iki ay ödemelerin gecikmesine tahammülü yoktur. </st><st c="4336">Ödeme için ne gün söz verildiyse, o gün ödemenin yapılmasını ister.</st></span></p>
			<p xml:lang="en-GB"><span xml:lang="tr-TR"><st c="4403">Yedikule’de yaşadıklarından sonra “Anladım ki bu alanda sistem değişmediği müddetçe bireysel mücadelelerle bu işi bir yere vardıramayacağız. </st><st c="4545">O yüzden, bu sefer tekrar, yine bu işin teorik yapısını gerçek anlamda ortaya koymak için teorik çalışmalara devam ettim” der.</st></span></p>
			<p xml:lang="en-GB"><span xml:lang="tr-TR"><st c="4671">1983’te yapılan seçimlerde Türkiye, askeri rejimden yeniden demokrasiye geçer! </st><st c="4751">Seçimi, sembolü arı olan ve 12 Eylül rejiminin bürokratlarından Turgut Özal’ın Anavatan Partisi kazanır. </st><st c="4856">“Özal’lı yıllar” diye tabir edilecek dönem, Türkiye’nin hızla neo-liberal politikalara geçtiği, dışa açılımın hızlandığı, devlet kuruluşlarının vahşice özelleştirildiği, inşaat sektörünün yanı sıra hayali ihracat sektörünün de patladığı bir dönemdir. </st><st c="5107">Söz konusu dönem ekonomik anlamda bireylerin yaşam standardını yükseltse de toplumsal açıdan büyük değer erozyonunun da yaşanmasına neden olur.</st></span></p>
			<p xml:lang="en-GB"><span xml:lang="tr-TR"><st c="5250">Diğer yandan memleketin başına aynı zamanda futbolu seven bir başbakan gelmiştir. </st><st c="5333">İşin özünde diktatör Kenan Evren de futbola çok alakalıydı. </st><st c="5393">Darbeden çok kısa bir süre sonra Fenerbahçe Kulübü futbolcularını Ankara’ya çağırırlar. </st><st c="5481">Çünkü görmek istemişlerdir! </st><st c="5509">Evren, Türkiye Kupası’nı kazanan Ankaragücü’nü de bir emirle 1. </st><st c="5573">Lig’e aldırmıştır. </st><st c="5592">Böylece, İmalat-ı Harbiye fabrikalarının sosyalist işçilerinin de emeğiyle kurulan Ankaragücü’nün peşini yıllarca bırakmayacak bir cuntacı gölgesini takmıştır.</st></span></p>
			<p xml:lang="en-GB"><span xml:lang="tr-TR"><st c="5751">Turgut Özal, futbol başta olmak üzere sporun altyapısına büyük kaynaklar ayırır. </st><st c="5833">Futbolla dirsek temasını kesmez. </st><st c="5866">Eşi Semra Özal, Beşiktaş’a manevi bir destek verirken, partisinden Ali Tanrıyar da Galatasaray’ın başkanlığını yapacaktır. </st><st c="5989">Zaten Galatasaray’ın 14 yıl sonra gelen şampiyonluğu esnasında başkanlık koltuğunda da Tanrıyar vardır.</st></span></p>
			<p xml:lang="en-GB"><span xml:lang="tr-TR"><st c="6092">Ama hem bu başarının hem de Türkiye’deki futbol devriminin baş mimarı bir Alman’dır: Jupp Derwall. </st><st c="6192">1984’te Galatasaray’a gelen Derwall, işe idman sahalarını çimlendirerek başlar. </st><st c="6272">Gurbetçi futbolcuları transfer eder, yabancıları devşirir. </st><st c="6331">Nihayetinde kulüp 14 yıl sonra şampiyon olurken Fatih Terim’in UEFA Kupası şampiyonluğuna kadar uzanacak olan Avrupa zaferlerinin de ilk temellerini atar. </st><st c="6486">Yerine Mustafa Denizli’ye yetiştirip gider.</st></span></p>
			<p xml:lang="en-GB"><span xml:lang="tr-TR"><st c="6529">Bayern’deki futbolcu ayaklanmasında Maier’i anarşist belleyip Alman Milli Takımı’na almayan Derwall, Galatasaray’ın başına geçince, Cimbom’a anarşizan eylemleriyle kök söktüren Metin’i yardımcı olarak istediği rivayet edilir. </st><st c="6756">Necat, Metin ile birlikte Yedikule’deyken bu teklifin geldiğini söylerken, idmanlarda oynamak üzere, zaman zaman Florya’ya gittiklerini de belirtir. </st><st c="6905">Ancak, Metin’in Yedikule dönemiyle Derwall’in Galatasaray’a başlaması arasında bir yıllık bir süre vardır. </st><st c="7012">Bu konuda kronolojik bir bulanıklık olabilir, aradan uzun yıllar geçmesi hasebiyle. </st><st c="7096">Netice itibariyle bu buluşmanın gerçekleşmediği nettir.</st></span></p>
			<p xml:lang="en-GB"><span xml:lang="tr-TR"><st c="7151">Futbolculuğunda uğradığı ihanetler, Kayseri ve Yedikule’de teknik direktör olarak yediği bıçaklar, </st></span><span xml:lang="tr-TR"><st c="7251">Sportmence</st></span><span xml:lang="tr-TR"><st c="7261"> dergisini çıkartırken oluşan zarar ve yemek fabrikası ortaklığından yediği kazıklar.</st></span></p>
			<p xml:lang="en-GB"><span xml:lang="tr-TR"><st c="7346">Yakın dostları, tüm bu hayal kırıklıklarını onun gerçeklikten kopukluğuna bağlar. </st><st c="7429">Gerçeklikten kopukluk denilen de, onun hayallerine inanmasından başka bir şey değildir yani. </st><st c="7522">Oysa insanın hakikati bu değil midir? </st><st c="7560">Hayal kurmak ve sonra da onu peşinden gitmek... </st><st c="7608">Hayal, çelişkidir aynı zamanda. </st><st c="7640">Gerçekleşmesi olanaksız olandır. </st><st c="7673">Che’nin “Gerçekçi ol, imkânsızı iste” demesi boşuna mıdır? </st><st c="7732">Metin’in bütün mevzuunun özü de budur işte...</st></span></p>
			<p xml:lang="en-GB"><span xml:lang="tr-TR"><st c="7777">Âşık misali... </st><st c="7793">Peşinden gittiği, onun gözüne perde çeker. </st><st c="7836">Etrafındaki herkes mahvını görür de, bir tek o görmez. </st><st c="7891">Onun gördüğü, sadece gürül gürül akan bir hayattır. </st><st c="7943">Çünkü kanının, damarlarında aktığını hisseder. </st><st c="7990">“Yaşıyorum” der. </st><st c="8007">Etraf gerçekçi, o hayalcidir. </st><st c="8037">Düşünce, asıl pişman olması gereken kimdir? </st><st c="8081">Biz gerçekçiler mi yoksa hayalci Metin mi?</st></span></p>
		</div>
	<div id="charCountTotal" value="8123"></div></body>
</html>
