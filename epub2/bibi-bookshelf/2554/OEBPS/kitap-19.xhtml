<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-19" xml:lang="tr-TR">
		<div>
			<p id="_idParaDest-28"><st c="0">-XIV-</st></p>
			<p id="_idParaDest-29"><st c="6">Galatasaray’da Sol Kavgası</st></p>
			<p><st c="33">“Ben, seyircinin kasaya bıraktığı paradan kendime düşen payı bir futbol işçisi olarak istedim.”</st></p>
			<p xml:lang="en-GB"><span xml:lang="tr-TR"><st c="129">1972-1973 sezonunda da şampiyonun rengi sarı-kırmızıdır. </st><st c="187">Metin’li Galatasaray, Türkiye’nin en üst futbol liginde bir ilke imza atmış ve üst üste 3 kez şampiyon olan ilk takım unvanını almıştır. </st><st c="324">Takımın en golcü ismi 11 kez bu sevinci yaşayan Mehmet Özgül’dür. </st><st c="390">Ama hemen arkasından 9 golle de Metin gelir.</st></span></p>
			<p xml:lang="en-GB"><span xml:lang="tr-TR"><st c="434">Şampiyonluk şarkılarında başarı, yönetim-taraftar-takım arasında pay edilir. </st><st c="512">Metin içinse bu üç sacayağının tarifi şudur: Yönetim işveren, futbolcu işçi ve taraftar da müşteridir. </st><st c="615">Futbol oyunu yani maç da satılan üründür. </st><st c="657">Yönetim para koyar, futbolcular maçı üretir ve taraftar da onu izleme yoluyla, satın alır. </st><st c="748">Hal böyleyse, futbolcu yani işçi de verdiği emeğin karşılığını ister, kuruşu kuruşuna. </st><st c="835">Tıpkı metal işçisi gibi, maden işçisi gibi... </st><st c="881">Hele ki 70’lerin Türkiye’sinde... </st><st c="915">Ne de olsa koca şair Can Yücel de bu coşkuyla bağırır: Hava döndü işçiden, işçiden esiyor yel.</st></span></p>
			<p xml:lang="en-GB"><span xml:lang="tr-TR"><st c="1009">Metin, futbolun aktörlerini yeniden tanımlayınca, temeli Gül Baba’ya dayanan ve memleketin de Batı’ya açılan penceresi olarak görülen Mekteb-i Sultani’nin kulübünde dikenler kendini gösterir. </st><st c="1202">O, artık bir anarşisttir! </st><st c="1228">1973 yazının transfer ayıdır. </st><st c="1258">Ya da Metin’in deyimiyle, “mal pazarı”dır. </st><st c="1301">Galatasaray’ın yönetimi, Metin’e yıllık 110 bin lira ücret teklif eder. </st><st c="1373">Ancak şampiyonluklarda büyük pay sahibi olduğunu düşünen Metin, bu paranın yetersiz olduğunu söyler ve imza atmayı reddeder. </st><st c="1498">Bunun üzerine kulüp, temdit; otomatikman yani uzatma hakkını kullanarak, biten sözleşmesindeki maaşın dörtte birine karşılık gelen 28 bin liraya, 1 yıllık daha yeni mukavele yapıp, federasyona yollar.</st></span></p>
			<p xml:lang="en-GB"><span xml:lang="tr-TR"><st c="1698">Metin, kulübe boyun eğip 110 bin lira kazanmaktansa, temdide düşüp 28 bin liraya oynamayı yeğler. </st><st c="1797">Metin, paraya tapan bir insan değildir. </st><st c="1837">Onun istediği şey, hakkından daha fazlası değildir, ne bir fazla ne bir eksik. </st><st c="1916">Misal, 19 Kasım 1973’teki İsviçre maçı kadrosuna, sakat da olsa, teknik direktör Coşkun Özar’ı tarafından davet edilir. </st><st c="2036">Türkiye maçı 2-0 kazanır. </st><st c="2062">Galibiyet primi dağıtılırken Metin, kendisine düşen payı hak etmediğini söyleyerek, arkadaşlarına pay eder. </st><st c="2170">Yine sakatlandığı için İtalya’ya tedaviye gönderilir. </st><st c="2224">Kulübün cebine koyduğu 800 doların yarısını harcamadığı için iade eder.</st></span></p>
			<p xml:lang="en-GB"><span xml:lang="tr-TR"><st c="2295">Galatasaray’a ilk geldiği yıl bir tıraş sabunu firmasının reklamında oynar ve 2000 bin lira alır. </st><st c="2394">Sonra bu yaptığından utanır ve sonrasında gelen reklam tekliflerini hep geri çevirir. </st><st c="2480">Transfer döneminde başlayan sürtüşmeler, yeni yıla da devreder. </st><st c="2544">Galatasaray yönetimiyle Metin arasında basın üzerinden aylarca yürüyen kavga, 24 Ocak 1974’te onun kadro dışı bırakılmasıyla noktalanır. </st><st c="2681">Kulübün yazıya döktüğü gerekçe ağırdır: “Kulübün şeref ve haysiyetini zedeleyici...”</st></span></p>
			<p xml:lang="en-GB"><span xml:lang="tr-TR"><st c="2765">Metin ise, ertesi gün karar henüz eline ulaşmadığı için idmana çıkar ama taviz vermeyeceğini ve kadro dışı kararı eline ulaşır ulaşmaz, gereğini yapacağını ilan eder. </st><st c="2933">Gazetelere konuşan Metin, “Ben Galatasaray yöneticilerinden bizi izlemeye gelen seyircinin kulüp kasasına bıraktıkları paradan hak ve adalet prensipleri içerisinde kendime düşen payı bir futbol işçisi olarak istedim” derken, taraftar yerine “seyirci” kelimesini bilinçli bir şekilde kullanır. </st><st c="3226">Bu ifade, kendisine de “işçi” dediği için, bir tutarlılık göstergesidir.</st></span></p>
			<p xml:lang="en-GB"><span xml:lang="tr-TR"><st c="3298">Profesyonel Futbolcular Sendikası Genel Sekreteri Tekin Bilge, kulübe yaptığı çağrıda, kadro dışı kararının derhal kaldırılmasını; Metin’e diğer arkadaşları </st></span><span xml:lang="tr-TR"><st c="3456">gibi eşit bir ücret verilmesini ister. </st><st c="3495">Metin’e kendi takım arkadaşlarından omuz veren olmazken, 3. </st><st c="3555">Lig’deki Urfasporlu futbolcular </st></span><span xml:lang="tr-TR"><st c="3587">Cumhuriyet</st></span><span xml:lang="tr-TR"><st c="3597"> gazetesine bir telgraf çekerek, futboldaki sömürüye karşı onunla dayanışma içine girer. </st><st c="3686">Urfalıların çektiği telgrafta, “Gerçek sömürüyü, eziyeti ve haksızlığı 3. </st><st c="3760">Türkiye Ligi’nde görüyor, içimizde duyuyoruz, ama anlatma olanakları olmadığı için mücadelemizi en susuz, en aç ve en geri kalmış yerlerde yapıyoruz” sözleri yazar... </st><st c="3927">Evet, Galatasaray Kulübü yönetimiyle Metin arasında yaşanan, bir işçi-işveren çatışmasıdır; yeşil sahalara da sirayet eden.</st></span></p>
			<p xml:lang="en-GB"><span xml:lang="tr-TR"><st c="4050">74 yılında Türk müzik tarihine geçen birçok hit şarkı yazılır: Üç Hürel’in “Sevenler Ağlarmış”ı, Barış Manço’nun “Nazar Eyle”si, Erkin Koray’ın “Şaşkın”ı, Ayten Alpman’ın “Memleketim”i, Bülent Ortaçgil’in “Olmalı mı Olmamalı mı”sı, Cem Karaca’nın “Namus Belası”sı, Emel Sayın’ın “Mavi Boncuk”u, Esmeray’ın “Unutma Beni”si, İlhan İrem’in “Yazık Oldu Yarınlara”sı, Nilüfer’in “Dünya Dönüyor”u, Timur Selçuk’un “İspanyol Meyhanesi”si ve Melike Demirağ’ın “Arkadaş”ı...</st></span></p>
			<p xml:lang="en-GB"><span xml:lang="tr-TR"><st c="4516">Muhakkak ki Metin’in yaşadıklarına en iyi fon olacak şarkı “Arkadaş”tır. </st><st c="4590">Yılmaz Güney’in aynı adlı ve bir devrimcinin genç bir kızı toplumcu bir çizgiye sokuşunu anlattığı filminin müziğidir:</st></span></p>
			<p xml:lang="en-GB"><span xml:lang="tr-TR"><st c="4708">“Evet arkadaş, kim olduğumu, ne olduğumu</st></span></p>
			<p xml:lang="en-GB"><span xml:lang="tr-TR"><st c="4749">Nereden gelip, nereye gittiğimi sen öğrettin bana</st></span></p>
			<p xml:lang="en-GB"><span xml:lang="tr-TR"><st c="4799">Elimden tutup, karanlıktan aydınlığa sen çıkardın</st></span></p>
			<p xml:lang="en-GB"><span xml:lang="tr-TR"><st c="4849">Bana yürümeyi öğrettin yeniden...”</st></span></p>
		</div>
	<div id="charCountTotal" value="4884"></div></body>
</html>
