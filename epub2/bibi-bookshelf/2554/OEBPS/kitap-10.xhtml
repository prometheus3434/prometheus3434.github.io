<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-10" xml:lang="tr-TR">
		<div>
			<p id="_idParaDest-10"><st c="0">-V-</st></p>
			<p id="_idParaDest-11"><st c="4">Bulantı</st></p>
			<p><st c="12">“Yakışıklı gitmek lazımdı, güzel İzmir’e.”</st></p>
			<p xml:lang="en-GB"><span xml:lang="tr-TR"><st c="55">Yüksek yüksek başarı basamakları, onun yükselişi karşısında hızla alçalır. </st><st c="131">Genç Milli Takım’dan da davet alır. </st><st c="167">Ama bu öncelikle bir denemedir. </st><st c="199">Memleket müziğinde aranjman, sanayisindeyse montaj yıllarıdır da. </st><st c="265">Sermayenin twist yaptığı muhitler de İstanbul’un boğaz aksındadır. </st><st c="332">Millilerin kamp yapacağı Sarıyer’deki Tarabya Oteli, Yeşilçam filmlerindeki zengin karakterlerin sahnelerinin de ev sahibidir.</st></span></p>
			<p xml:lang="en-GB"><span xml:lang="tr-TR"><st c="458">Beyoğlu’nun bıçkın liseli Metin’i, bu kampta adabımuaşeret kuralları konusunda büyük acemilikler içindedir. </st><st c="567">Zira ilk defa bir döner kapıdan, bu otelde geçer! </st><st c="617">Fakat hiç de kolay değildir o kapıdan geçmek. </st><st c="663">Çünkü, meret kapıdan nasıl geçilir, bilmiyordur. </st><st c="712">Birisinin gelip ondan önce geçmesini bekler. </st><st c="757">Sadece kapı mı, çatal ve kaşıkla çubuklu makarna yemeyi daha önce görmemiştir! </st><st c="836">Ve daha bilmediği çok şey vardır.</st></span></p>
			<p xml:lang="en-GB"><span xml:lang="tr-TR"><st c="869">Kendisi gibi Genç Milli Takım’a çağrılan Ender Konca ile Ankara’ya uçakla gitmeye karar verirler. </st><st c="968">“Yeni hayat” cahilleri, uçakta verilen yemeği ücretli sanıp reddederler. </st><st c="1041">Alsalar bile, paralarının da yetmeyeceğini düşünürler. </st><st c="1096">Oysa yemeğin parasız ikram edildiğini sonra öğrenirler. </st><st c="1152">Ama iş işten geçmiştir. </st><st c="1176">Ender, “Senin yüzünden” diyerek, Metin’e çok kızar. </st><st c="1228">Evet, “Almayalım” diyen Metin’dir. </st><st c="1263">Şaşkın millileri bir sürpriz de Ankara’daki otelde bekler: Bir küvet! </st><st c="1333">Hayatlarında ilk kez bir küvet görürler.</st></span></p>
			<p xml:lang="en-GB"><span xml:lang="tr-TR"><st c="1373">Ender Konca, Metin’in futbolda emeklediği yıllarda yazgısını çizenlerdendir. </st><st c="1451">Onun tavsiyesiyle İzmir’in köklü kulübü Altay’a transfer olur. </st><st c="1514">Metin, imzayı 15 bin liraya atar! </st><st c="1548">Perihan Öğretmen’in “Her ay sana ben veririm” dediği 300 lirasından katbekat yüksektir! </st><st c="1636">Aslında Altay’dan önce Fenerbahçe de teklif yapar ama “Önce imzala, parayı sonra veririz” deyince, Metin, teklifi geri çevirir. </st><st c="1764">Çünkü, ağabeyi İsmail’den tembihlidir ve onun sözleri kulaklarında çınlar: “Parayı almadan sakın imzalama.” Ki o İsmail ağabey, artık Fenerbahçe efsanesidir de. </st><st c="1925">Olsundu, önce Ekmekspor!</st></span></p>
			<p xml:lang="en-GB"><span xml:lang="tr-TR"><st c="1949">Metin, artık top oynamaya Metin Oktay’ın şehrine; yani güzel İzmir’e gidecektir. </st><st c="2031">Şehir bir yanıyla Avrupa’dır bir yanıyla da Anadolu tonları taşır. </st><st c="2098">İstanbul gibi dışarıdan da göç almış, lüks apartmanların gölgesinde gecekonduları da olan kozmopolit bir şehirdir. </st><st c="2213">Denizi ve havasıyla olduğu kadar, parkları, eğlence yerleri ve senenin her günü açık olan sinemalarıyla da gönül çelicidir. </st><st c="2337">Sanatçıların çıktığı gazinolar, müzikli çay bahçeleri ve de gece kulüpleri, kanı kaynayan ve parası da olan gençler için renkli bir hayat vaat eder. </st><st c="2486">Hele ki İzmir Fuarı... </st><st c="2509">Bir ay boyunca sadece İzmirlilerin değil tüm ülkenin gözünün çevrildiği bir panayırdır adeta. </st><st c="2603">90’ların ortasına kadar da İzmir Fuarı ülkenin en mühim eğlence organizasyonlarındandı. </st><st c="2691">Fuara çıkmak bir sanatçının kariyerinin zirvelerindendi. </st><st c="2748">Haliyle fuar gazinolarına gidip eğlenmek de sınıfsal bir ayrıcalıktır, o vakitler.</st></span></p>
			<p xml:lang="en-GB"><span xml:lang="tr-TR"><st c="2830">Elbet Metin’in bu gönül çelen şehre şık gitmesi icap eder. </st><st c="2890">1936’dan beri Beyoğlu’nda bulunan Mahmut’ta soluğu alır, bir çift kundura için. </st><st c="2970">Takım elbisenin adresiyse, kumaş denilince akla ilk gelen ve iki Musevi kardeşin sahibi olduğu Sirkeci’deki Suraski’dir. </st><st c="3091">Mahmut, 2019’da kapısına kilit vurur, elindeki ayakkabı kalıplarını bir müzeye vermeyi ihmal etmez ama. </st><st c="3195">Batarken bile nezaketlidir. </st><st c="3223">Suraski ise hâlâ hayattadır, şimdilik!</st></span></p>
			<p xml:lang="en-GB"><span xml:lang="tr-TR"><st c="3261">Metin, İzmir’e çok yakışıklı gider. </st><st c="3298">Orada kaldığı müddetçe de modaya hep uyar.</st></span></p>
			<p xml:lang="en-GB"><span xml:lang="tr-TR"><st c="3340">İzmir’in güzelliği ve şaşaası nedense Metin’i kesmez. </st><st c="3395">Bu güzel şehirde gününü gün edeceğine, içini büyük bir boşluk ve yalnızlık duygusu kaplar. </st><st c="3486">İşler hiç de umduğu gibi gitmemektedir. </st><st c="3526">Forma şansı bulmakta güçlük çeker ve bu yüzden kendisine olan özgüveni gün gün törpülenir. </st><st c="3617">Futbol bir yana, hayatın manasına dair bir girdaba düşer. </st><st c="3675">Kulübün lokalinde kitap okuyan futbolcular vardır. </st><st c="3726">Onların bu davranışına pek bir anlam veremez, biraz yadırgar.</st></span></p>
			<p xml:lang="en-GB"><span xml:lang="tr-TR"><st c="3787">İzmir’e yakışıklı gitmek için büyük bir şevkle Suraski’ye koşan o Metin’in şimdi aynaya bakmaya bile mecali yoktur. </st><st c="3904">İçine kapanarak, bir karanlığa düşen Metin, bir umut ışığı ararken, İstanbul’daki ailesineyse bambaşka haberler gider. </st><st c="4023">Güya Metin, İzmir’in işte o renkli gece âlemlerine dalmıştır ve o yüzden takıma girememektedir. </st><st c="4119">Ağabeyi İsmail, mektup üstüne mektup yazar ki Metin tez vakit kendisine çekidüzen versin. </st><st c="4209">Oysa Metin, kendi iç âleminden başka bir âlemde değildir. </st><st c="4267">Kulübün tesislerine hapsolmuş bir meczuptur.</st></span></p>
			<p xml:lang="en-GB"><span xml:lang="tr-TR"><st c="4311">Kız kardeşi Gülten, İzmir Fuarı zamanında İzmir’e gider ve bu sayede Metin’in içine düştüğü buhrana tanık olur: “O şaşkın halini ben de gördüm ve çok üzüldüm. </st><st c="4471">Ailesine çok bağlıydı Metin. </st><st c="4500">Babamın vefatından sonra ilk defa evden uzaklaşıyordu. </st><st c="4555">Bu ilk ayrılık ona ağır geldi. </st><st c="4586">Daha 17 yaşındaydı, çok gençti. </st><st c="4618">Bir garipti, yalnızdı...”</st></span></p>
			<p xml:lang="en-GB"><span xml:lang="tr-TR"><st c="4643">Ama yine de güneş, bulutların ardından bazen kendini gösterir. </st><st c="4707">Takımda çok oynamasa da Altaylı Metin, ilk kez Genç Milli Takım forması giyer ve Romanya’yı da 1-0 yenerler. </st><st c="4816">Altay’da oynatılmayan Metin için gün gelecek, Sovyetlerin hocası Kaçalin, “Metin bende olsa Dünya Kupası’nı kazanırım” diyecek, İngiliz efsanesi Alf Ramsey de “Kimi beğendiniz Türkiye’den?” sorusuna “7 numarayı” diyecektir. </st><st c="5040">7 numara dediği Metin’dir. </st><st c="5067">Ancak, güzel günlere daha vardır ve oraya ulaşması hiç de kolay olmayacaktır.</st></span></p>
		</div>
	<div id="charCountTotal" value="5144"></div></body>
</html>
