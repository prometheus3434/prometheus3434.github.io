<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-28</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-28" xml:lang="tr-TR">
		<div>
			<p id="_idParaDest-46"><st c="0">-XXIII-</st></p>
			<p id="_idParaDest-47"><st c="8">Üç Büyüğün Kaptanı Aynı Şemsiye Altında</st></p>
			<p xml:lang="en-GB"><span xml:lang="tr-TR"><st c="48">İlk sayıda iki büyük kulübün teknik direktörüyle söyleşen Metin, ikinci sayının kapağında da adeta şov yapar. </st><st c="159">Zira kapağı üç büyüklerin üç kaptanı süsler. </st><st c="204">Fenerbahçeli Alpaslan Eratlı, Galatasaraylı Fatih Terim ve Beşiktaşlı Rasim Kara... </st><st c="288">Atılan manşetse şudur: “Eleştiri yağmurundan kurtulamayanlar.” Bu başlığı şemsiye altındaki üç futbolcunun fotoğrafı destekler.</st></span></p>
			<p xml:lang="en-GB"><span xml:lang="tr-TR"><st c="415">Üç kaptan da TV’nin icat olmasıyla mertliğin bozulduğundan; övgüde ve yergide bir dengenin artık olmadığından yakınır. </st><st c="535">Fatih Terim, eğitilmediklerini; ya eleştirildiklerini ya da övüldüklerini söylerken, Rasim Kara ise suçlunun hep futbolcu olarak gösterilmesinden şikâyet eder. </st><st c="695">Alpaslan Eratlı da “Eğitme, geliştirme, öv... </st><st c="741">Olmadı mı söv!” diyerek durumu özetler.</st></span></p>
			<p xml:lang="en-GB"><span xml:lang="tr-TR"><st c="780">Yabancı futbolcu bu toprakların ezeli bir çıkmazıdır. </st><st c="835">İki yabancıya izin verilirken de, sayı 14’e çıkarken de iki ayrı cephe açılır. </st><st c="914">80’lerde kulüpler sadece iki yabancı oynatabiliyordu ama o zaman da dert bu isimlerin genelde yaşlı olmasıdır. </st><st c="1025">Türkiye Ligi’nin seviyesinin düşük olması bunun temel sebebidir. </st></span><span xml:lang="tr-TR"><st c="1090">Sportmence</st></span><span xml:lang="tr-TR"><st c="1100">, ülkenin emekli yabancı futbolcu cennetine döndüğünü vurgulayıp, bilançoyu verir: 11 yılda 1 milyar liralık döviz çıkışı! </st><st c="1223">Dergi, enflasyon yüzünden düşen ücretleri manşetine taşırken, yabancı futbolcuların kazançlarından örneklerle aradaki uçurumu göze sokar. </st><st c="1361">Endüstriyel futbolun ayak seslerinden çok önce, Metin’in dergisi işin ekonomisine de ayak uzatır.</st></span></p>
			<p xml:lang="en-GB"><span xml:lang="tr-TR"><st c="1458">Günümüzün de güncel tartışmalarından olan spor-siyaset ilişkisini Prof. </st><st c="1531">Kurthan Fişek, teferruatlı şekilde Şubat 81’de kaleme alır. </st><st c="1591">Hoca, ters bir bakış açısıyla, sporu siyasetten koparmamak gerektiği savını ortaya atar. </st><st c="1680">Ancak bu ilişkinin nasıl olması gerektiğini de tarif eder: Sporu geliştirecek yönde...</st></span></p>
			<p xml:lang="en-GB"><span xml:lang="tr-TR"><st c="1766">Metin, hayat yolunu çizmesinde önemli bir etkisi olan eski hocası Tamer Güney’i de dergisine, Kemal Tahir’in ünlü eseriyle verkaça girerek, “Yorgun Savaşçı” başlığıyla misafir eder. </st><st c="1949">Güney, Tahir’in 33 yaşındaki kahramanı Yüzbaşı Cemil’e göre daha yaşlıdır. </st><st c="2024">Ancak 45 yaşında yorgun düşmüş olması da düşündürücüdür: “15 yılımı kendim ve ailem için boşa tükettim. </st><st c="2128">Bilinmelidir ki acı ve ıstıraptan başka hiçbir kazancı olmayan bir antrenörüm. </st><st c="2207">Son atım barutumu da ailem için kullanma hakkını kendimde görüyorum.”</st></span></p>
			<p xml:lang="en-GB"><span xml:lang="tr-TR"><st c="2276">Soyunma odalarında filozoflardan alıntı yapan Güney’in havlu atmasıdır bu sözler; hocalığa ve belki de ideallerine...</st></span></p>
			<p xml:lang="en-GB"><span xml:lang="tr-TR"><st c="2394">Okuyucular, derginin ilk sayısına uğradıkları ayrımcılığı anlatan Arçelik’in kadın voleybolcularından Nilgün’ün kadro dışı bırakıldığını öğrenir, şubat sayısında.</st></span></p>
			<p xml:lang="en-GB"><span xml:lang="tr-TR"><st c="2557">Dergi, mizansen yapmayı da çok sever. </st><st c="2596">Örneğin mart sayısının kapağında, adı “deli”ye çıkan Galatasaraylı Güngör, Bakırköy Ruh ve Sinir Hastalıkları Hastanesi girişindeki Rodin’in “Düşünen Adam” heykelinin önündeki pozuyla yer alır.</st></span></p>
			<p xml:lang="en-GB"><span xml:lang="tr-TR"><st c="2789">“Yüzme havuzunda nasıl seks filmi oynatıldı?” haberi de dikkat çekicidir. </st><st c="2864">Bu epey meraklandırıcı başlığın aslı esası şudur: Olimpik havuz kapatılarak, yerine seks filmleri oynatan bir sinema açılmıştır!</st></span></p>
		</div>
	<div id="charCountTotal" value="2992"></div></body>
</html>
