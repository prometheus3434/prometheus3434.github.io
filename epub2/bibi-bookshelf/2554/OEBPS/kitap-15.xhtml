<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-15" xml:lang="tr-TR">
		<div>
			<p id="_idParaDest-20"><st c="0">-X-</st></p>
			<p id="_idParaDest-21"><st c="4">Yılmaz Güney Gibi, Tarık Akan Gibi</st></p>
			<p xml:lang="en-GB"><span xml:lang="tr-TR"><st c="39">Metin, artık İstanbul’da ailesinin yanındadır, Türkiye’nin en büyük kulüplerinden biri olan Galatasaray’da oynamaktadır ve ilk şampiyonluğuna doğru koşmaktadır. </st><st c="201">Tüm bunlar İzmir ve Ankara’da içinden söküp atamadığı boşluğu doldurmuş mudur? </st><st c="280">Çelişkileri son bulmuş mudur?</st></span></p>
			<p xml:lang="en-GB"><span xml:lang="tr-TR"><st c="309">Ne yazık ki hayır! </st><st c="329">Futbolu da hayatı da sorgulamaya devam eder. </st><st c="374">Ankara’da başlayan politikleşme süreci İstanbul’da artık sosyalist bir kulvara girmiştir. </st><st c="464">Hayata bir bütün olarak bakmaya başlar. </st><st c="504">Futbolu bir sektör, kulüp yönetimlerini birer işveren, taraftarı müşteri ve kendisini de bir işçi olarak tanımlar. </st><st c="619">Bu ilişkiler ağının merkezine emeği ve hak mücadelesini koyar. </st><st c="682">Bu manada ülkede işçilerin de sesi daha gürleşir. </st><st c="732">Sanat dünyasında da toplumcu gerçekçilik kadraja daha fazla girer. </st><st c="799">Yılmaz Güney, salon sinemasından halk sinemasına geçmiştir. </st><st c="859">Onunla birlikte Tarık Akan da...</st></span></p>
			<p xml:lang="en-GB"><span xml:lang="tr-TR"><st c="891">Sosyalizmin forması, spor sahalarına en açık şekilde Metin ile çıkar. </st><st c="962">Buna karşın Türkiye’de sosyalist bir pratik yoktur. </st><st c="1014">Metin, bunu milli maçlarda deneyimler. </st><st c="1053">Bu deneyimler, onu yeni iç çelişkilere; bir anlamda ideolojik ofsaytlara düşürür.</st></span></p>
			<p xml:lang="en-GB"><span xml:lang="tr-TR"><st c="1134">13 Aralık 1970’te Türkiye’nin Arnavutluk’u 2-1 yendiği maçın kadrosundadır, Galatasaraylı futbolcu sıfatıyla. </st><st c="1245">Metin, bu maçta hem Arnavutluk Milli Futbol Takımı ile hem de Arnavutluk’un reel sosyalizmiyle karşılaşır. </st><st c="1352">Sosyalist bir ülkenin milli takımıyla oynayacağı için heyecanlıdır. </st><st c="1420">Ne var ki şahitlik ettiği bir sahne, onu afallatır. </st><st c="1472">Arnavutluk’un kaptanı, hatalı bir gol yiyen kalecisini devre arasında koridorda tekme tokat döver.</st></span></p>
			<p xml:lang="en-GB"><span xml:lang="tr-TR"><st c="1570">“Kazanmayı kutsayan kapitalizm değil miydi, bu nasıl bir sosyalizmdir böyle?” diye sorar kendine Metin!</st></span></p>
			<p xml:lang="en-GB"><span xml:lang="tr-TR"><st c="1674">Arnavutluk’un meşhur lideri Enver Hoca, ne Sovyet ne de Çin tipi sosyalizmle yürür. </st><st c="1759">Ama Metin’in o koridorda gördüğü manzara, Enver Hoca sosyalizminin de spor alanında diğer sosyalist ülkelerden pek farklı olmadığıdır. </st><st c="1894">O da sporu, dış dünyaya karşı bir makyaj malzemesi olarak kullanıyor ve bu nedenle de ne pahasına olursa olsun, kazanmayı istiyordur. </st><st c="2028">Metin’in de en çok ifşa ettiği doping, sosyalist ülkelerde de başarının reçetesidir. </st><st c="2113">İlerleyen yıllarda bu sumen altı gerçekler gün yüzüne çıkar zaten.</st></span></p>
			<p xml:lang="en-GB"><span xml:lang="tr-TR"><st c="2179">Arnavutluk maçındaki tanıklığına rağmen yolundan caymayacaktır Metin. </st><st c="2250">Onun adının önünde artık “solcu” ifadesi vardır. </st><st c="2299">Hakkında yazılan çizilen her şeyde bu ifade eksik olmayacaktır. </st><st c="2363">Ve “solcu Metin” yavaştan can sıkmaktadır. </st><st c="2406">İyisi mi, başı daha ufakken ezilmelidir!</st></span></p>
		</div>
	<div id="charCountTotal" value="2446"></div></body>
</html>
