<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-38</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-38" xml:lang="tr-TR">
		<div>
			<p id="_idParaDest-66"><st c="0">-XXXIII-</st></p>
			<p id="_idParaDest-67"><st c="9">Taçsız Kral, Arka Sokaklarda Metin’i Arar</st></p>
			<p xml:lang="en-GB"><span xml:lang="tr-TR"><st c="51">Evet, zaferlerinden, mağlubiyetlerinden, yaptıklarından, ettiklerinden, denemelerinden, direnişlerinden; kısaca mücadelesinden ötürü mutludur. </st><st c="195">Ama kırgındır da... </st><st c="215">Bu, uğrunda savaştıklarının ona sırt dönmesinden ötürü saklayamadığı bir kırgınlıktır.</st></span></p>
			<p xml:lang="en-GB"><span xml:lang="tr-TR"><st c="301">Bu topraklarda kupa kazanan şampiyonların karşısında uzun bir isim listesi yapılabilir. </st><st c="390">Fakat bu topraklarda, hakkın, hukukun, adaletin, alınterinin, örgütlenmenin, haysiyetin, onurun futboldaki listesinde çok az isim yazar. </st><st c="527">Muhakkak ki yazılsa yazılsa, en başta da “Metin Kurt” yazar...</st></span></p>
			<p xml:lang="en-GB"><span xml:lang="tr-TR"><st c="589">Oğlu Yiğit’e vasiyeti şudur: “Hesabını ödemeyeceğin masaya sakın oturma.”</st></span></p>
			<p xml:lang="en-GB"><span xml:lang="tr-TR"><st c="663">Alınterinin çoğunu çalsalar da Metin, oturduğu her masadan hesabını ödeyerek kalkar. </st><st c="749">Dara düştüğünde bir başka Kurt; bazen bir ağabeyi bazen bir kız kardeşi illa ki ona omuz verir. </st><st c="845">Ama bazen de bir kral; bir Taçsız Kral, ona el uzatır. </st><st c="900">Metin Oktay, işitir ki Metin zordadır. </st><st c="939">Arar bulur onu bir gece vakti Beyoğlu’nda bir barda.</st></span></p>
			<p xml:lang="en-GB"><span xml:lang="tr-TR"><st c="991">Gladyatör</st></span><span xml:lang="tr-TR"><st c="1001"> isimli otobiyografisinde Taçsız Kral ile son kez olacak buluşmasını anlatır: “Masamıza oturduğumuzda omzuma balyoz kadar sert bir yumruk indi. </st><st c="1145">Yumruk atanın bir önceki mekândaki adam olduğunu sanarak, aniden dönüp tehditkâr konuştum. </st><st c="1236">Yerime oturup ‘Ne kadar bela bir adammış’ dediğimde, yanımdakilerden biri, ‘Ne yaptın! </st><st c="1323">Konuştuğun adama bir baksana...’ dedi. </st><st c="1362">Geri dönünce Metin Oktay Ağabey’le yüz yüze geldik. </st><st c="1414">Başımdan aşağı kaynar sular döküldü. </st><st c="1451">Keşke yer yarılsaydı da içine girseydim. </st><st c="1492">O kadar utandım ki anlatamam. </st><st c="1522">Utanç ve pişmanlık içinde kendisinden bin bir özür diledim. </st><st c="1582">O ise sadece gülüyordu. </st><st c="1606">Bu gülüşün nedeninin, beni uzun süre arayıp, sonunda bulmasından kaynaklandığını daha sonra anlayacaktım. </st><st c="1712">Rica minnet masaya davet ettim.</st></span></p>
			<p xml:lang="en-GB"><span xml:lang="tr-TR"><st c="1743">Metin Oktay, her zamanki babacan tavrıyla hiçbir şey olmamış gibi, ‘Nerelerdesin? </st><st c="1826">Bir senedir haber gönderiyorum, zor durumdaymışsın. </st><st c="1878">Ben senin ağabeyin değil miyim? </st><st c="1910">Ben senin hem ağabeyinim hem de solcuyum. </st><st c="1952">Solculuk sadece sana mı kaldı? </st><st c="1983">Buraya gelmem, seni aramam futbolun dışında, senin solculuğundan benim solculuğumdan. </st><st c="2069">Yoksa gecenin bu saatinde benim böyle bir lüksüm yok.’</st></span></p>
			<p xml:lang="en-GB"><span xml:lang="tr-TR"><st c="2123">Konuşurken beni kırmamaya çalışıyordu. </st><st c="2163">Birçok sevenimin olduğunu, kişilerle tartışmalı olmamın tüm Galatasaray camiasına küsmemi gerektirmeyeceğini konuşmasında önemle vurguladı. </st><st c="2303">Yönetim ağalarını protesto ederek, yapmaya yanaşmadığım jübilemi kendisinin yaptıracağını belirtmiş ve bu konuda hazırlık yaptığını söylemişti. </st><st c="2447">Jübile konusunun beni rahatsız ettiğini anlayınca, konuyu değiştirdi. </st><st c="2517">Sosyal ve ekonomik olaylara değindi, yaptığım mücadeleye saygı duyduğunu ifade ederek, sonuna kadar yanımda olduğunu açıkladı. </st><st c="2644">Benden kendisini arayacağım sözünü aldıktan sonra, Nuri (Kurtcebe) ile yanımdan ayrılmışlardı.</st></span></p>
			<p xml:lang="en-GB"><span xml:lang="tr-TR"><st c="2738">Ne yazık ki lisede top koşturmaya başladığım yıllarda Beyoğlu’nda rastladığımda yürüyüşünü bile taklit etmeye çalıştığım, ağabeyim, insan insan... </st><st c="2886">Gol kralıyla bu son buluşmamız olmuştu. </st><st c="2926">Kısa süre sonra geçirdiği bir trafik kazasında aramızdan ayrıldı ve ben kendisine verdiğim sözü tutamadım.”</st></span></p>
			<p xml:lang="en-GB"><span xml:lang="tr-TR"><st c="3033">Sene 1991... </st><st c="3047">Günlerden 13 Eylül... </st><st c="3069">Gece 04.50 civarında Boğaziçi Köprüsü’nün çıkışında geçirdiği trafik kazası sonrasında hayata veda eder Metin Oktay...</st></span></p>
		</div>
	<div id="charCountTotal" value="3187"></div></body>
</html>
