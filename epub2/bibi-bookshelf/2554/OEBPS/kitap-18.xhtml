<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-18" xml:lang="tr-TR">
		<div>
			<p id="_idParaDest-26"><st c="0">-XIII-</st></p>
			<p id="_idParaDest-27"><st c="7">Sendikalı Topçular</st></p>
			<p><st c="26">“Kramponlarınızdan başka kaybedecek neyiniz var?</st></p>
			<p><st c="75">Türkiye’nin bütün futbolcuları birleşiniz!”</st></p>
			<p xml:lang="en-GB"><span xml:lang="tr-TR"><st c="119">Metin’den bağcıklarını isteyen çocuk, onun adalet arayışında ihtiyaç duyduğu yakıttır. </st><st c="207">Mücadelenin zemininin örgütlenmekten geçtiğini de bilir. </st><st c="264">Bu maç bir tek Metin’le kazanılamaz, takım oyunu elzemdir. </st><st c="323">Türkiye futbolunda sendika denince bugün akla gelen ilk ve tek isim Metin Kurt’tur. </st><st c="407">Fakat, gerçek farklıdır. </st><st c="432">Çünkü futbolda sendikal adımlar çok daha öncesine dayanır.</st></span></p>
			<p xml:lang="en-GB"><span xml:lang="tr-TR"><st c="490">27 Mayıs darbesi, kabaca sağ ve sol arasında farklı tanımlanır. </st><st c="555">Sağ, Menderesleri idam ederek iktidardan eden 27 Mayıs’ı darbe olarak nitelerken, sol kesim için bir ihtilaldir. </st><st c="668">Sendikal haklar başta olmak üzere birçok demokratik düzenlemeye cevaz veren 61 Anayasası da solun 27 Mayıs’a bakışını olumlu kılar. </st><st c="800">Üniversite gençliğinin eylemleri, Türkiye İşçi Partisi’nin (TİP) Meclis’e girmesi, genel hatlarıyla 27 Mayıs sonrası oluşan nispeten özgürlükçü ortama da bağlanır. </st><st c="964">30’lar, 40’lar ve 50’ler özellikle sosyalistler ve komünistler için mahpuslukla eşdeğerdir. </st><st c="1056">Nihayetinde bunun en büyük timsali de yıllarını dört duvar arasında geçiren dünya şairimiz Nâzım Hikmet Ran’dır.</st></span></p>
			<p xml:lang="en-GB"><span xml:lang="tr-TR"><st c="1168">Kuruluşu 1952 olan Türk-İş bünyesinde 1965’te ilk Profesyonel Futbolcular Sendikası kurulur. </st><st c="1262">Beşiktaş’ın efsane golcülerinden Şükrü Gülesin ile Galatasaray’ın efsane kalecilerinden Turgay Şeren’in de başkanlık yaptığı sendikaya Metin Oktay da üyedir. </st><st c="1420">Futbol sendikasının bu topraklarda yeşermesinde Gülesin’in 3 yıl futbol oynadığı İtalya’dan esinlenmesinin de payı büyüktür. </st><st c="1545">Oralarda görür bu sendikal ayakları. </st><st c="1582">Sendikanın en aktif isimlerinin başındaysa, başkanlığını da yapacak olan, Avukat Tekin Bilge gelir. </st><st c="1682">Bilge, aynı zamanda eski bir futbolcudur ve 1949’da Beşiktaş’ta oynar. </st><st c="1753">Öyle ki onu hukuk fakültesine yazdıran da Beşiktaş Kulübü’dür.</st></span></p>
			<p xml:lang="en-GB"><span xml:lang="tr-TR"><st c="1815">İlk futbol sendikası ağırlıkla futbolculara ve teknik adamlara bir nevi avukatlık hizmeti veren bir ofis gibidir. </st><st c="1930">Tekin Bilge, futbolculara; dolayısıyla da kendisine daha çok para kazandıracak kontratlar kotarmayı hedefler. </st><st c="2040">Verdiği bir röportajda Bilge, kariyeri boyunca doğru düzgün para kazanamayan Metin Oktay’ın da bu yüzden sendikalarına üye olduğunu söyler.</st></span></p>
			<p xml:lang="en-GB"><span xml:lang="tr-TR"><st c="2179">Sendika bünyesinde bir hukuk bürosu kuran Tekin, futbolcuların tüm davalarını takip eder. </st><st c="2270">Bu davalardan biri de İskenderun’da bıçaklanan futbolumuzun efsanesi Fenerbahçeli Lefter Küçükandonyadis’tir. </st><st c="2380">Sendika yönetimi, Mersin İdman Yurdu’nu çalıştırırken Sarıyer deplasmanı için geldikleri İstanbul’da oteldeki odasını beğenmeyen kaleci Yusuf’u “Beğenmiyorsan bavulunu topla Mersin’e dön” diyerek, kadro dışı bırakır. </st><st c="2597">Yusuf’un lokantacı arkadaşı Fikri Özkörüklü, Lefter’den af ister. </st><st c="2663">Ancak Lefter, “O önce kendisini arkadaşlarına affettirsin” der. </st><st c="2727">Bu duruma hayıflanan Fikri, ertesi gün idman sahasına gider ve Lefter’i bacağından bıçaklar. </st><st c="2820">Yerel gazeteler, 5 gün hastanede yatan Lefter’in Fikri’yi affettiğini yazıp çizse de açılmış bir dava olduğu da görülüyor. </st><st c="2943">Sendika da Lefter ile dayanışma içinde olduğunu davayı yerinde izleyerek gösterir.</st></span></p>
			<p xml:lang="en-GB"><span xml:lang="tr-TR"><st c="3025">Her ne kadar 27 Mayıs Anayasası’nın sağladığı göreceli özgürlük ortamında komünistler yeraltından çıksa da bu onların kabul görüldükleri anlamına gelmiyor. </st><st c="3182">Nitekim Bilge de sendikal faaliyetten ötürü, komünistlikle suçlanır. </st><st c="3251">Evet, komünist olmak bir suç olarak görülür hâlâ.</st></span></p>
			<p xml:lang="en-GB"><span xml:lang="tr-TR"><st c="3300">Futbol maçlarının oynandığı İnönü Stadı’nda binicilik müsabakalarının da yapılması, futbolcuların tetanos olma riskini beraberinde getirir. </st><st c="3441">Sendika, kapalı olan Ali Sami Yen Stadı’nın açılmasını, aksi halde greve gidileceğini ilan eder. </st><st c="3538">Grev tehdidi etkili olur ve stat açılır. </st><st c="3579">İşte bu Bilge ve arkadaşları da bu tür eylemlerden ötürü komünizm propagandası yapmakla itham edilerek, karakollara çekilir.</st></span></p>
			<p xml:lang="en-GB"><span xml:lang="tr-TR"><st c="3703">Türkiye Futbolcular Sendikası kapatıldıktan sonra Tekin Bilge, Futbolcular, Antrenörler, Menajerler ve Monitörler Sendikası’nı kurar. </st><st c="3838">Bu sendikanın da devamı Futbol-İş’tir. </st><st c="3877">Sendika, en önemli eylemlerinden birini 16 Ekim 1970’te gerçekleştirir. </st><st c="3949">Bu bir grev uyarısıdır. </st><st c="3973">Futbolcular, sözleşmelerindeki oynama süresinin en fazla 2 yıl olmasını ve temdidin; yani kulüplere tek taraflı olarak tanınan sözleşme uzatma hakkının da kaldırılmasını talep eder. </st><st c="4155">Ancak Metin, bir yandan bu mücadele yürütülse de Bilgin’in başında bulunduğu sendikayı işlevsiz bulur. </st><st c="4258">Onun istediği başka türlü bir sendikadır.</st></span></p>
			<p xml:lang="en-GB"><span xml:lang="tr-TR"><st c="4299">16 Mart 1972’de İstanbul Tarabya Oteli’ndeki milli kampta sendika toplantısı yapılır. </st><st c="4386">Faal futbolcular sendika yönetimine resmen el koyar. </st><st c="4439">Başkanlığa Galatasaraylı Muzaffer Sipahi, ikinci başkanlığa da takım arkadaşı Metin Kurt seçilir. </st><st c="4537">Yönetimde Aydın Güleş (GS), Sabri Dino (BJK), Ercan Aktuna (FB) ve Mete Bozkurt (İstanbulspor) yer alır. </st><st c="4642">Ve başkanlıktan indirilse de Tekin Bilge de genel sekreter olarak yönetime girer.</st></span></p>
			<p xml:lang="en-GB"><span xml:lang="tr-TR"><st c="4723">Aktif futbolcuların yönetime geçtiği sendikanın kendisine verdiği ev ödevi şöyledir:</st></span></p>
			<p xml:lang="en-GB"><span xml:lang="tr-TR"><st c="4808">– Program yazılacak.</st></span></p>
			<p xml:lang="en-GB"><span xml:lang="tr-TR"><st c="4829">– Sakat futbolculara maaş ve yurtdışında tedaviye gönderilmeleri istenecek.</st></span></p>
			<p xml:lang="en-GB"><span xml:lang="tr-TR"><st c="4905">– Aidat toplanacak.</st></span></p>
			<p xml:lang="en-GB"><span xml:lang="tr-TR"><st c="4925">– Şöhretler maçı yapılacak.</st></span></p>
			<p xml:lang="en-GB"><span xml:lang="tr-TR"><st c="4953">– Kulüplerin ceza kestiği futbolcuların eksilen maaşları tamamlanacak.</st></span></p>
			<p xml:lang="en-GB"><span xml:lang="tr-TR"><st c="5024">– Mukaveleler 2 yılla sınırlı tutulacak.</st></span></p>
			<p xml:lang="en-GB"><span xml:lang="tr-TR"><st c="5065">Sendikalı futbolcular, yaklaşık bir yıl sonra; 9 Ocak 1973’teki Milli Takım kampında büyük bir yarılma yaşar. </st><st c="5176">Napoli’de İtalya ile oynanacak maç öncesi basında hezimet beklentisi vardır. </st><st c="5253">Takım için rencide edici haber ve yorumlar çıkar. </st><st c="5303">Futbolcular da buna sessiz kalmak istemez. </st><st c="5346">Eli en sağlam kalem tutan Metin, bir bildiri metni yazar. </st><st c="5404">Herkes imzalar ve ajansa geçilir.</st></span></p>
			<p xml:lang="en-GB"><span xml:lang="tr-TR"><st c="5437">Oldukça ses getiren bildiride şunlar yazar: “Türkiye Milli Takımı olarak milletimizi İtalya’ya karşı en iyi şekilde temsil edebilmek için, kendimizi modern bir hapishaneye kapatarak, tüm dünya yaşantısıyla ilişkimizi kestik. </st><st c="5663">Bizi zorlama olmadan, özveri bekleyen bu davranışa iten kuvvet yalnız ve yalnız milletimize, ay-yıldızlı formamıza verdiğimiz kutsal değerdir. </st><st c="5806">Ligin birinci devresinde, tüm futbolcu arkadaşlarımızın tatillerini geçirdikleri bugünlerde, böyle bir kısıtlamanın ne denli güç olduğu ne denli büyük bir sevgi gerektirdiği apaçık ortadadır. </st><st c="5998">Durum böyleyken, basınımızın bizleri karşılarına alan olumsuz tutumları, böyle ağır bir görevi severek sırtlarına yüklenen Türk futbolcularını derinden yaralamasıyla karamsarlığa, umutsuzluğa itmiştir. </st><st c="6200">Biz Türk Milli Takım futbolcuları olarak yalnız İtalya ile mücadele etmek istiyoruz.”</st></span></p>
			<p xml:lang="en-GB"><span xml:lang="tr-TR"><st c="6285">Ajans, bildiri yasağı olduğunu hatırlatınca Metin, kendi demeci olarak yayımlanmasını kabul eder. </st><st c="6384">Bu arada gazetecilerin aramasıyla Metin dışındaki futbolcular tedirgin olur. </st><st c="6461">Başta da kaptan Ziya Şengül... </st><st c="6492">İmzasının silinmesini ister, diğerleri de... </st><st c="6537">Metin, “Korkmayın” diyerek, bildiri kâğıdını yırtıp atar.</st></span></p>
			<p xml:lang="en-GB"><span xml:lang="tr-TR"><st c="6594">İtalya maçının uçağı kalkmak üzereyken Metin indirilir. </st><st c="6651">Çünkü ülkeden kaçacağı ihbarı yapılmıştır! </st><st c="6694">“Biniş kartı doldurmadın” bahanesiyle yapılan sorgudan sonra tekrar uçağa dönmesine izin verilir. </st><st c="6792">Böylece futbolun miti Metin, devletin MİT’iyle tanışır.</st></span></p>
			<p xml:lang="en-GB"><span xml:lang="tr-TR"><st c="6847">Türkiye, basının beklediği hezimete uğramayıp, İtalya’dan golsüz eşitlikle döner. </st><st c="6930">Metin, kendisinden yorum isteyen gazetecilere, maç öncesi haklarında atıp tutanların kalemlerini münasip bir yerlerine sokmalarını söyler ama bu sözleri hiçbir yayın organında çıkmaz! </st><st c="7114">Aslında arkadaşları imzalarını geri çekerken, Metin’in bu yolu yalnız yürüyeceği de ortaya çıkmıştır.</st></span></p>
		</div>
	<div id="charCountTotal" value="7215"></div></body>
</html>
