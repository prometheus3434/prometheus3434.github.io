<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-36</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-36" xml:lang="tr-TR">
		<div>
			<p id="_idParaDest-62"><st c="0">-XXXI-</st></p>
			<p id="_idParaDest-63"><st c="7">Bir Başka Dost: Alkol</st></p>
			<p><st c="29">“Metin Kurt gibi yalnızız ceza sahasında,</st></p>
			<p><st c="71">ne güzel, ne güzel.”</st></p>
			<p xml:lang="en-GB"><span xml:lang="tr-TR"><st c="92">Sahada oyuncu olarak da hoca olarak da sorunlarla baş edebilecek yeteneği, bilgisi, görgüsü vardır. </st><st c="193">Onun bir sıkıntısı düzense, diğeri de alkoldür. </st><st c="241">Futbolu bıraktıktan sonra alkolle hep büyük bir sorunu olur. </st><st c="302">Dikilitaş’ta da Yeni Çarşı’da da güzel başlayan teknik direktörlük macerasında hep alkole yenik düşer. </st><st c="405">Kız kardeşi sporcu Metin’in çok disiplinli olduğunu, tüm aileyi akşam 9-10’da yatağa soktuğunu ve gürültü çıkartılmamasını istediğini hatırlıyor.</st></span></p>
			<p xml:lang="en-GB"><span xml:lang="tr-TR"><st c="550">Alkole başladıktan sonraysa iki Metin ortaya çıktığını da söylüyor. </st><st c="619">İçki aldıktan sonra asabi, tahammül edilmez, içmediğindeyse insan canlısı...</st></span></p>
			<p xml:lang="en-GB"><span xml:lang="tr-TR"><st c="695">Takımları kurar, işleri rayına sokar ve sonra birahane muhabbetlerine çekilir, dost sandıklarınca. </st><st c="795">Yeni başlangıçlar için ona güvenen gerçek dostlarını ise böylece terse yatırır.</st></span></p>
			<p xml:lang="en-GB"><span xml:lang="tr-TR"><st c="874">İki dostu alkol konusunda ayrışır. </st><st c="910">Necat, Yedikule ve fabrika işinde yediği kazıklardan ötürü kederli olduğunu ve bu yüzden içtiğini söyler. </st><st c="1016">Birçok futbolcu gibi onun da ticari işlere kafası pek yatmaz ama dostlarına inanır, güvenir. </st><st c="1109">Saflık derecesinde. </st><st c="1129">Bu yüzden de büyük birikimlerini Kâğıthane’de ortak olduğu yemekhane işinde yitirir. </st><st c="1214">Görünüşte batmışlardır ancak işin özünde ortakları tarafından batırılır. </st><st c="1287">İşte bu belli etmese de Metin’e dert olur. </st><st c="1330">Paradan çok aldatılmanın verdiği bir derttir.</st></span></p>
			<p xml:lang="en-GB"><span xml:lang="tr-TR"><st c="1375">Mehmet ise, Metin’in, sevdiği için içtiğini savunur. </st><st c="1429">İşin gerisinde bir giz veya trajik bir vaka yoktur. </st><st c="1481">İyi gün dostları ortaya çıkar ve Metin’i alıp götürürler. </st><st c="1539">O keyiften içer, hepsi budur... </st><st c="1571">Oğlu Yiğit, başka bir pencereden bakıyor: On kadehin ikisini keyiften içiyorsa, sekizi de düşünmektendir. </st><st c="1677">Peki neyi düşünür? </st><st c="1696">Kim bilir... </st><st c="1709">Belki de her şeyi; futbolculuğundaki ve teknik direktörlüğünde uğradığı ihanetleri, yediği dost kazıklarını, aşklarını, ayrılıklarını, çocuklarını, hayallerini ve hayal kırıklıklarını veya kimsenin bilmediği ve belki kendisine bile itiraf edemediği yenilgilerini...</st></span></p>
			<p xml:lang="en-GB"><span xml:lang="tr-TR"><st c="1974">Necat hem omuz omuza veren hem de aklına yatmayan fikir ve olaylarda, “Gerçek dost acı söyler” kabilinden Metin’in karşısına dikilen nadir insanlardandır. </st><st c="2130">Bugün de acı konuşuyor: Karşımızda yanlış yaşanmış bir hayat var. </st><st c="2196">Neden? </st><st c="2203">Basit: Galatasaray’da birlikte eyleme kalkıştığı arkadaşı boykot kırıcılığı yapar, uğruna mücadele ettiği oyuncular tarafından başkaldırdığı yönetimlere karşı arkadan vurulur, paralarının ödenmesini istediği futbolcular, o soyunma odasından kovulurken maça çıkar, dost sandıkları eliyle alınteri heba edilir, sporcu hakkı hukuku için çıkardığı dergi elinde patlar, kurduğu sendikanın üye defterleri boş kalır...</st></span></p>
			<p xml:lang="en-GB"><span xml:lang="tr-TR"><st c="2614">Necat’ın “Yanlış yaşanmış bir hayat” demesi bundandır işte. </st><st c="2675">Ancak Metin, her daim hayal kırıklığına uğrasa da “iyimser bir gül”dür, dudaklarda açan. </st><st c="2764">Asıl yargılanması gereken Metin’in iyimserliği değil, bizim kötümserliğimizdir.</st></span></p>
			<p xml:lang="en-GB"><span xml:lang="tr-TR"><st c="2843">O bilirdi Spartaküs yerine Roma İmparatoru olmayı. </st><st c="2895">Beceremedi, haksızca yaşamayı, görmezden gelmeyi... </st><st c="2947">Politize olmak veya olmamak. </st><st c="2976">Evet, tüm mesele budur. </st><st c="3000">Değil mi ki Aristo da buyurur bize: İnsan politik bir hayvandır. </st><st c="3065">Metin’in kulağına da fısıldadılar: “Ne sağcıyız ne solcu, futbolcuyuz futbolcu...” O da bu sloganı atsa, şah, imparator, kral; ne varsa futbolun yıldızlarına verilen unvanlardan, adının önüne onu yazdırırdı. </st><st c="3273">Metin, başka sloganlar attı ve ebediyen adının önünde “devrimci” yazılacaktır.</st></span></p>
			<p xml:lang="en-GB"><span xml:lang="tr-TR"><st c="3351">Onun seçimine hürmet etmekle birlikte, Metin’in hayatının izini sürenler hüzünlenir. </st><st c="3437">İçten içe insanı saran “Daha farklı olabilirdi” duygusu oluşur.</st></span></p>
			<p xml:lang="en-GB"><span xml:lang="tr-TR"><st c="3500">Daha farklıdan kasıt, baş eğmesi veya teslim olması değildir. </st><st c="3563">Kazanmasıdır. </st><st c="3577">Bizim keşkemiz vardır ama onun bir keşkesi yoktur. </st><st c="3628">Birahanenin televizyonlarındaki maçlara çoğu zaman sırtını döner. </st><st c="3694">Yere göğe sığdırılamayan “yukarıdakiler”i küçümser. </st><st c="3746">Çünkü o, bizim göremediğimizi; onların futbol diye insanlara izlettiklerinin yetersizliğini görür.</st></span></p>
			<p xml:lang="en-GB"><span xml:lang="tr-TR"><st c="3844">Bize göre belki de onunkisi de kıskançlıktır. </st><st c="3891">Hayır, öyle olsa, Çetin Altan’ın dediği gibi, var olmayı değil, varlıklı olmayı seçer. </st><st c="3978">Unutmayalım ki onun babadan aldığı miras, zayıftan yana olmaktır. </st><st c="4044">Onun sancısı farkındalıktır. </st><st c="4073">Bilgisi, görgüsü ve zekâsıyla rahatlıkla alt edebileceğini görebildiği insanların, topluma baş olmasıdır sancısı. </st><st c="4187">Ve insanların bunu göremeyip, tapmasıdır kâğıttan kaplanlara.</st></span></p>
			<p xml:lang="en-GB"><span xml:lang="tr-TR"><st c="4248">Farkındadır ve farklıdır. </st><st c="4275">Farklıdır çünkü bunca badireye rağmen umutludur, mutludur. </st><st c="4334">Hepimiz elbirliğiyle uğraşsak da ağzından alamadığımız tek laf şudur: Pişmanlık. </st><st c="4415">Onun adına pişmanlık duyan biziz. </st><st c="4449">Ah o şöhret bizim olsaydı, neler neler yapardık. </st></span><span xml:lang="tr-TR"><st c="4498">Evrensel</st></span><span xml:lang="tr-TR"><st c="4506"> gazetesinde yazarken de spor müdürlüğü yaparken de mutludur. </st><st c="4568">Bir amatör takım çalıştırdığında hele, çok daha mutludur... </st><st c="4628">Özgür Üniversite’de üç beş öğrenciye ders anlatırken, adeta milyonlara konuşmanın coşkusunu taşır.</st></span></p>
			<p xml:lang="en-GB"><span xml:lang="tr-TR"><st c="4726">Dünyadan göçmesine yakın, alkolü de yener. </st><st c="4770">Fakat bu kez de başka bir şeyin müptelası olur:</st></span></p>
			<p xml:lang="en-GB"><span xml:lang="tr-TR"><st c="4817">Çay!</st></span></p>
			<p xml:lang="en-GB"><span xml:lang="tr-TR"><st c="4822">Bir oturuşta 20 bardak çay içer. </st><st c="4856">Metin budur işte, her neye bağlanırsa bağlansın, ona en koyu tutkuyla bağlanır. </st><st c="4936">Devrimci mücadelesine de demli çayına da...</st></span></p>
		</div>
	<div id="charCountTotal" value="4979"></div></body>
</html>
