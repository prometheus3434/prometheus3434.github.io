<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-7" xml:lang="tr-TR">
		<div>
			<p id="_idParaDest-4"><st c="0">-II-</st></p>
			<p id="_idParaDest-5"><st c="5">Birlik, Sevgi, Paylaşım ve Mülkiyetsizlik</st></p>
			<p><st c="47">“Onların rengi ne Fener’in sarısı ne de</st></p>
			<p><st c="87">Cimbom’un sarısıdır.</st></p>
			<p><st c="108">Onların rengi, buğdayın yani ekmeğin sarısıdır.”</st></p>
			<p xml:lang="en-GB"><span xml:lang="tr-TR"><st c="157">Demokrat Parti’nin politikaları Türkiye’nin taşra ağırlıklı nüfus yapısını kökten değiştirmeye başlamıştır. </st><st c="266">İstanbul bir nevi “Amerikan Rüyası” sayılır, Türkiye’nin taşrası için. </st><st c="337">Ve ne ironiktir ki “İstanbul Rüyası”nı görmeyi sağlayan da Amerikan mali yardımlarıdır.</st></span></p>
			<p xml:lang="en-GB"><span xml:lang="tr-TR"><st c="424">Meşhur Marshall Planı ile gerçekleştirilen mali destek, Türkiye’nin ekonomik modelini dışa bağımlı kılmaya başlar. </st><st c="540">Borç da olsa bollaşan parayla birlikte büyükşehirlerde spekülatif bir değer artışı görülür malda mülkte. </st><st c="645">Taşı toprağı altının özcesi de buna dayanır. </st><st c="690">Tarımda makineleşme ile karayollarının artması köyle kent arasındaki mesafeyi kısaltmıştır.</st></span></p>
			<p xml:lang="en-GB"><span xml:lang="tr-TR"><st c="781">Köyden kente artan göç, mimariden ekonomik seviyeye ve kültüre kadar siyah-beyaz tabakalar oluşturur. </st><st c="884">Köyler şehre gecekondu şeklinde transfer olur. </st><st c="931">Metin Erksan’ın 1962 tarihli </st></span><span xml:lang="tr-TR"><st c="960">Acı Hayat</st></span><span xml:lang="tr-TR"><st c="969"> adlı filmi de zaten 50’lerin bakiyesi bir hayat senaryosundan beslenir. </st><st c="1042">Hayatı acı kılan, aşkın zenginle fakir arasında sıkışmasından kaynaklanır. </st><st c="1117">Bütün bunları izleyen birkaç yıl içinde </st></span><span xml:lang="tr-TR"><st c="1157">Acı Hayat</st></span><span xml:lang="tr-TR"><st c="1166">’ın müziği de şehirlerde yükselmeye başlayacaktır:</st></span></p>
			<p xml:lang="en-GB"><span xml:lang="tr-TR"><st c="1217">Arabesk...</st></span></p>
			<p xml:lang="en-GB"><span xml:lang="tr-TR"><st c="1228">Bizim cazımız.</st></span></p>
			<p xml:lang="en-GB"><span xml:lang="tr-TR"><st c="1243">İstanbul’da hem okuyup hem de futbol oynayan ailenin en büyük çocuğu İsmail, para da kazanmaktadır. </st><st c="1344">Baba ölünce ailesini tekrar İstanbul’a getirir. </st><st c="1392">Hatta kardeşi Gülten o günü aynen şöyle aktarmıştır sonrasında:</st></span></p>
			<p xml:lang="en-GB"><span xml:lang="tr-TR"><st c="1455">“O zaman Galatasaray’da oynuyordu. </st><st c="1491">Sanırım maçta düşmüş, kaburgaları yaralanmıştı. </st><st c="1539">Sargılı halde gelip bizi İstanbul’a götürmüştü.”</st></span></p>
			<p xml:lang="en-GB"><span xml:lang="tr-TR"><st c="1587">İsmail, Edirnekapı’daki Vefa Stadı’nın arka sokağında dört odalı bir ev tutar. </st><st c="1667">Aile kalabalıktır ve İsmail dört odalı evi güçbela bulmuştur. </st><st c="1729">Yeniden İstanbul’a dönen Kurtlar, bir süre Karagümrük’ün </st></span><span xml:lang="tr-TR"><st c="1786">Acıçeşme muhitinde yaşar. </st><st c="1812">Türkiye, hızla modernleşme çalımları atsa da Kurtlar, henüz feodal bir ömür sürmektedir.</st></span></p>
			<p xml:lang="en-GB"><span xml:lang="tr-TR"><st c="1900">Babanın ardından ailenin yeni alfası İsmail olur. </st><st c="1951">Belki de bu feodal yapı sayesinde binlerce taşralıya acı gurbet olan İstanbul, Kurt ailesini çok fazla sendeletemeyecektir. </st><st c="2075">Metin’in son yıllarında ona en yakın kişi olan kız kardeşi Gülten, mutaassıp bir aile olduklarını söyler:</st></span></p>
			<p xml:lang="en-GB"><span xml:lang="tr-TR"><st c="2180">“Hem mutaassıp hem mütevazıydık. </st><st c="2214">Malı mülkü olan, zengin bir aileydik. </st><st c="2252">Babam öldükten sonra da bize epey bir varlık kalmıştı. </st><st c="2307">Ama biz aile olarak varlığımızı göstermezdik çevremize. </st><st c="2363">Varlığımızla övünmezdik. </st><st c="2388">Mesela babam bir çocuğuna bisiklet aldığında ailedeki diğer çocuklara da alırdı. </st><st c="2469">Biz kızlar denize giremezdik. </st><st c="2499">Annem de çok mütevazı bir ev kadınıydı. </st><st c="2539">Mütedeyyindi. </st><st c="2553">Başını kapatırdı ama Rumeli tarzı. </st><st c="2588">Saç örgüleri tülbendinin altından sarkar, görünürdü yani.”</st></span></p>
			<p xml:lang="en-GB"><span xml:lang="tr-TR"><st c="2646">Yüksek Ticaret Okulu’nda işletme okuyan İsmail, Karagümrük Kulübü’nde başlayan futbol yaşantısını ailenin İstanbul’a göç ettiği 1956’dan itibaren Galatasaray’a taşır. </st><st c="2814">Türkiye’de profesyonel bir futbol liginin başlamasına henüz üç yıl vardır. </st><st c="2889">Ancak fiilen futbol dünyasında ücretler gayriresmi olarak 20’lerden itibaren başlamıştı. </st><st c="2978">Ama bir teneke zeytinyağı ama bir çift potin karşılığı... </st><st c="3036">1950’lerle birlikte el altından oyunculara paralar ödenirdi. </st><st c="3097">Ama bu kâğıt üzerindedir. </st><st c="3123">Furyanın en önemli uygulayıcısı da Adalet Kulübü’dür. </st><st c="3177">Kulüp, Adalet Mensucat Fabrikası’nın yanı sıra İstanbul’daki Süreyya Paşa Plajı’ndan Süreyya Operası’na kadar birçok mülke sahip olan ailenindir. </st><st c="3323">Futbol mahallesinin zengin çocuğu Adalet, öyle ki Lefter’i de Fenerbahçe’den alır ama sonra kapatılma tehditleri yüzünden oyuncudan cayar.</st></span></p>
			<p xml:lang="en-GB"><span xml:lang="tr-TR"><st c="3461">Hal böyleyken, sekiz boğazın eline baktığı İsmail’in de futboldan fena para kazanmadığı varsayılabilir. </st><st c="3566">Yine de aileyi bir arada tutan asıl harç, para veya pul değildir. </st><st c="3632">Birliktir, sevgidir, paylaşmaktır ve daha da önemlisi mülkiyetsizliktir.</st></span></p>
			<p xml:lang="en-GB"><span xml:lang="tr-TR"><st c="3704">Metin, ilerleyen yıllarda, ailesindeki feodal yapının zamanla sosyalist bir insana dönüşmüş olmasında etkisi olduğunu söyleyecektir.</st></span></p>
			<p xml:lang="en-GB"><span xml:lang="tr-TR"><st c="3837">Herkesin eline baktığı İsmail ağabey, Galatasaray’da oynadığı için, Karagümrük’ten Esentepe’de tutulan eve taşınılır. </st><st c="3956">Ve artık tüm ailenin gönlü sarı-kırmızı renklerdedir. </st><st c="4010">1960 yılında İsmail, Fenerbahçe’ye geçer. </st><st c="4052">Bu arada Türkiye 1. </st><st c="4072">Profesyonel Futbol Ligi de kurulmuştur. </st><st c="4112">Yani bugünkü en üst lig olan Süper Lig...</st></span></p>
			<p xml:lang="en-GB"><span xml:lang="tr-TR"><st c="4153">İsmail, ilk sezonunda şampiyonluk yaşar. </st><st c="4195">Kadroda kimler yoktur ki! </st><st c="4221">Avrupa kupalarında hem futbolcu hem teknik direktör olarak final gören ilk ismimiz kaleci Özcan Arkoç, İtalya yıllarında Sinyor lakabını alacak olan Can Bartu, Şükrü Ersoy, Akgün Kaçmaz, Basri Dirimlili, Kadri Aytaç, Şeref Has ve elbet Lefter Küçükandonyadis...</st></span></p>
			<p xml:lang="en-GB"><span xml:lang="tr-TR"><st c="4482">İsmail ile birlikte Kurt ailesi de Fenerbahçe’ye transfer olur. </st><st c="4547">Çünkü onlar esasen “Ekmekspor”u tutar. </st><st c="4586">Hakiki renkleri ne Fener’in ne de Cimbom’un sarısıdır. </st><st c="4641">Onların rengi, buğdayın sarısıdır. </st><st c="4676">İsmail, Fenerbahçe ile 1964 ve 1965’te iki şampiyonluk daha yaşar. </st><st c="4743">Bu üç şampiyonluk sonrası elbette ki İsmail’in nihai aşkının renkleri sarı-lacivert olur.</st></span></p>
		</div>
	<div id="charCountTotal" value="4832"></div></body>
</html>
