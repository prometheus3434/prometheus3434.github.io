<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Cankurtaran</h3>
<p>Artık çok param var, çorba parası da değil hem, on yedi adet saf altından Portekiz sikkesi. Bir de Artin’in verdiği altın.</p>
<p>Ayrıca günlük harcamalarımı karşıladığım param var. Günlük harcamalarım için ayırdığım miktar, kazandığım sikkelerin yanında oldukça değersiz kalıyor. Fakat ben onların da değerini iyi biliyorum. Keza parasız kalmanın verdiği çaresizliği unutmuş değilim.</p>
<p>Servetimle Çan’ı satın alabilir ya da mümkünse kiralayabilirim. “Otomobil mi bu?” demeyin. Belki sarıklı sırık paragöz biri çıkabilir. Birkaç saatlikbirgörüşme için bir Portekiz sikkesine fit olabilir, ne malum? Denemek lazım.</p>
<p>Ertesi gün randevu filan almadan Mahmut’a beni Ayaste-fanos’a götürmesi gerektiğini söylüyorum. “Yine şu garip herifin peşine mi takılacağız?” diye itiraz etmeye kalkıyor. Diğer yandan zamanında, Fransız isimlerini farklı söylemem, Artin’e öttüğünü bu sayede anlamam ve şu en son limandaki operasyonu görünce benim işime burnunu sokmaması gerektiğini anlamış. Emir telakki etti ve tabii ki ücreti karşılığında beni istediğim yere götürdü.</p>
<p>Ben yolda nasıl bir strateji izleyeceğimi kurarken Çan’ın yaptığı hareket yine aklıma takılıyor. Tümevarım yaparak düşünmek yerine, tümdengelim yöntemiyle düşüneyim diyorum.</p>
<p>Soru: Bu Can, neye takıntılıdır? Sevgilisine. Evet, biliyoruz ama adam ölmüş zaten. O da depresyona girmiş ve tıbbi tedavi altındayken buraya gelmiş. Amerika’nın Almanların mandası olmasına bozuluyor desek? Mümkündür ama bu kaderi tek başına değiştirebileceğine inanmıyor. En büyük takıntıya sahip olduğu konu, bence “Jaunte” denen bilimkurgu kavramı. Buna fena kafayı takmış derken benim kafama dank etti.</p>
<p>Can bu hareketle aklınca bedeniyle “ J” harfi yapıyor.</p>
<p>Takmış Jaunte’ye. Ulan 1950’lerde yazılmış bir bilimkurguda geçiyor bu terim. Nasıl seni ışınlıyayım oradan? Yine de bu şifreyi çözdüğüm için çok mutluyum.</p>
<p>Ben bu şekilde yoğun bir düşünme eylemini mutlu sonla bitirdiğimde, Çan’ın esir tutulduğu konağa gelmiş olduk. Acaba buraya gelmeden önce, limandaki operasyondaki gibi planlar filan mı yapmalıydım? Düşündüm de pek gerek yok galiba. İki sebepten gerek yok: İlki yeniçerilere, uyuşturucu mantar karıştırılmış olan özene bezene hazırlanmış etiketli şarabı gündüz</p><div><img src="main-18.jpg" alt=""/></div>
<p>vakti içirmek gibi bir iş kalemini, çok olağanmış gibi planlayarak büyük hata yaptığımdan. İkincisi illa bir plan yapacaksam, yeniçeri ayaklanması için yapmam gerekir.</p>
<p>Bu yüzden arabadan inip doğaçlama yapmaya karar veriyor, direkt kapının tokmağını kullanıyorum. Aha sırık açtı kapıyı. Bodoslama değil Boğos’lama dalıyorum konuya.</p>
<p>“Boğos Dadyan’ın uhdesinde olan köleyi almaya geldim.”</p>
<p>“Boğos’un bundan haberi var mı?”</p>
<p>Plansızlık da böyle işte. Ne cevap vereceğim? Artık ne geldiyse aklıma...</p>
<p>“Yoktur ama eğer size borcu morcu varsa vereceğim. Belki de bu köleyi satmak istersiniz, param var.”</p>
<p>“Ne kadar paran var?”</p>
<p>Pışşıkkk. Söyler miyim?</p>
<p>“Siz ne kadara satacaksınız?”</p>
<p>Sırık ciddileşti.</p>
<p>“Bana bak, senin için gariptir demişlerdi ama bu kadarını beklemiyordum. Bahsettiğin herif bir hafta önce kaçtı buradan. Boğos’a, ‘Kilit altında tutalım’ demiştim. ‘Bahçede gezebilir, eve kitleme’ dedi, herif de bunu fırsat bilip kaçtı işte. Sen de alay eder gibi satın alayım diyorsun.”</p>
<p>Hayda! Planlama yapmadığım iyi olmuş. Anladığım kadarıyla Boğos, bu adamın burada tutulmasını kendi istemiş gibi. Yine de masum bir soruyla yani dolaylı yoldan işin içyüzünü öğrenmek istedim.</p>
<p>“Kaçtı mı? Boğos kaçtığını biliyor mu? Neden tutuyordunuz peki burada onu?”</p>
<p>“Seni ırgalamaz ama senden daha garip, daha işe yaramaz bir herife neden bu kadar meraklısın onu anlamadım. Ayrıca bil ki çok tehlikeli biri, geri dönerse ona ne yapacağımı biliyorum.”</p>
<p>“Tehlikeli mi?”</p>
<p>&quot;Evet, kaçarken onu fark eden ama kaçmasına mani olamayacak kadar yaşlı olan kâhyamın babasını hançerledi. Şükür ki ölmedi. Kâhya seni buradagörmesin, sırf onu sorduğun için bile seni keser. Haydi, şimdi defol!” dedi ve dövme demirden bahçe kapısını suratıma çarptı.</p>
<p>İş kalemlerinden ilkini çözdüm de İkincide fena patlamıştım. Kös kös, Mahmut’a beni geri götürmesini söyledim. Yol boyu ağzımı falçata açmazdı artık.</p>
<p>SIRALAMA DEĞİŞTİ b</p>
<p>Canım sıkkın. İş kalemlerinden daha ikinci maddede patladık. “Haydi bir maddedir bu, atlayalım” desem, iş sırasına göre hâzinemi Rasimpaşa Camisi’nin inşa edileceği yeri bulup oraya gömmem lazım. Ama canım hiç istemiyor. Darphane’de-ki işlerimi yapıyorum. O da zorla şerle. Çan’ın durumu ve aslında Boğos’un beni ondan korumak için uzaktaki bir konakta tutması garibime gidiyor. Boğos ile bunu konuşmak bile abes artık benim için.</p>
<p>Kendimi çorbaya verdim. Her sabah içiyorum. Çorbacıdaki kişilerle sosyalleşiyorum, iyi geliyor. Galiba böyle unutuyorum bu garip mağlubiyeti. Aylar da geçiyor bu arada, plan filan yaptığım yok. Bir gün yine sabah erkenden çorbacıya giderken iki sarhoş yeniçeri yolumu kesti. Para istiyorlar. Oldum olası böyle tiplerden hoşlanmam, para da vermem. Pişman olacağım belli ya neyse. Bunlar üzerlerine alındılar bu huyumu. Tabii itişme kakışma oldu, küfür de ettiler, bağırdılar, nara attılar. Cevap vermedim, kaçmaya niyetim var. Ben koşar adım onlardan kaçarken arkamdan birilerine bir şey duyurmak istercesine, sabah sabah gürültüye boğuyorlar ortalığı. Artık ben ciddi ciddi koşmaya başladım ama onların koşacak mecalleri yok, beni yakalayamazlar, ne içmişlerse artık. Divanyolu üstündeyiz, korkumdan ara sokaklara giremiyorum. Patrik’i kurtardıktan sonraki hengâmede ara sokaklara girince daha fena olmuştu sonum. Hedefimi belirledim, çorbacıya yakınız, oraya kadar kaçsam herhalde beni korurlar. Hedefime ulaşamadım. Yol üstünde sarhoş yeniçerilerin naralarını duymuş olacaklar ki o civardaki sabahçı kahvesinden başka yeniçeriler önümü kestiler. Etrafımı çevirdiler bir anda. Eyvah, belli ki dayak yiyeceğim. Bunu fark ettiğiniz an oldu mu? İnanın hiç hoş bir hal değil. Kuşağımda usturam, camtaşım ve kesem var. Birisi kuşağıma hamle edince kendimi geri attım, etrafımdakiler beni çevreleyen daireyi gittikçe daraltıyorlar. Bu arada demin ellerinden kaçarak kurtulduğum yeniçerilerden biri yavaş yavaş bize yetişti ve bana öyle bir Osmanlı oturttu ki bir iki saniye gözlerim karardı. Bekir’den yediğimi hatırladım, demek ki Yeniçeri Ocağı’nda ilk öğretilen şey, böyle tekil ama etkili tokat atmak. Diğerleri çemberi artık iyice daralttılar, özgüveni tavan yapmış ayakta zor duran sarhoş yeniçeriden meydan dayağı yiyordum. Diğerleri için bir seyirlik malzeme durumundaydım, karışmıyorlar ve zevkle seyrediyorlar. Daha ilk tokatta yere kapaklandım, durumum fena ve felakete doğru meylediyor, ikinci tokadı yemek istemiyorum.</p>
<p>En iyi savunmanın saldırı olduğunu söyleyen artık kimse... Hemen doğruldum, kuşağımdan usturamı çıkardım. Sarhoş olan hiç tınmadı ama ayık kafa olanlar bir anda alarma geçtiler. Cevaben onlar da hançerlerini çıkardı. Çorbacıya yakınım, acaba gürültüye gelirler mi diyordum. Şimdi olay silahlı kavgaya döndü, kimse yardıma gelmez. Çorbacıya gelenler öyle tipler değil.</p>
<p>Ben usturayı tıraş olmak için bile doğru dürüst kullanamıyorum, gittikçe kalabalıklaşan yeniçeri güruhuna ne yapacağım ki? El çabukluğu ile camtaşına davrandım, elimi de kesip (ki bu sefer heyecandan bayağı derin kestim) taşa sürüverdim.</p>
<p>* * *</p>
<p>Uyandım, Ozan yanımda. &quot;Mustafa Abi, uyanık mısın?” şeklindeki mantıksız olduğu halde çok kullanılan soruyu soruyor. Doğrulmamı, cevap niyetine kabul edebilir. Hemen kontrol ettim ki usturam yastığımın altında. Soluklandım, keza demin büyük tehlike atlatmıştım ama bunu Ozana anlatmaya gerek var mı? Çan’ın tutulduğu konaktan kaçmasının ve tabii Çan’ı benden uzak olsun diye orada tutmalarını öğrenmem bende bir hayal kırıklığı ya da bıkkınlık yaratmıştı, sarhoş yeniçerilerden meydan dayağı yemek ve ölüm tehlikesi geçirmek ise benim için ayıltıcı bir heyecan yarattı, iyi oldu. Depresif halimi giderecek sanırım.</p>
<p>Bir bardak su istedim. Normalleşme sürecinde hemen uyumayacağımı beyan edip Ozana bir süre bu daireyi kullanmayacağımı söyledim. “Masraf ne ettiysen bana yazıver” dedim. Bir defter tutmuş, beyan ettiği paradan fazlasını yarın göndereceğim ona.</p>
<p>Çıkıp eve geldim. Çocuklarımla ve eşimle vakit geçirmek istiyorum. Linç edilme tehlikesi hâlâ aklımdan çıkmıyor. “Ne efsunlu adam!” demişlerdir benim için, Divanyolu’nda sabahın köründe herkesin gözü önünde yok olduğum için. Döndüğümde umarım unutulmuş olur. Çorbacıdaki ahali eğer benim yok olmamı duymuşsa ya da daha fenası görmüşse, ünüm yayılmıştır. Yukarıda saydığım Mustafa sıfatlarına, Efsunlu Mustafa, Kaybolan Mustafa gibi şeyler de eklenecektir. Artin’in ve Bo-ğos’un bu kavgayı ve kaybolmamı haber almaları da an meselesi. Yapacak bir şey yok artık.</p>
<p>Bense biraz dinlenmek istiyorum. Ayrıca yeniçeri ayaklanması ve sonunda ilga edilmesini 2010’lu yıllarda yani internetli bir ortamda planlayacağım için memnunum. Belki Rasimpaşa Cami için de uygun bir kerteriz noktası bulurum. Bir büyük çınar mesela. Ya da artık istesem de istemesem de rubu tahtası ile işimi görmem lazım. İş çıktı fazlaca. Önce üniversitede biriken işlerimi bitirmeliyim. Zaman müsait olunca devam ederim.</p>
</body>
</html>