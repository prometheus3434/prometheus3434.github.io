<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Keramet-ül Ustura</h3>
<p>Eh ustura da geldi, şimdi ne yapacağız? Kalın deriden yapılmış kılıfından defalarca çıkardım, dakikalarca inceledim. Öyle hemen açıp kapayamadım. Biraz da çekinerek özel kılıfına özenle geri koydum. Zaten çoluk çocuk görmemeli, ellerini keserler diye korkuyorum. Onların uzanamayacakları yere saklamam lazım. Hatta odama girdiklerinde elimde görürlerse, merak objesi yaratmış olurum diye inceleme işini bile gizli saklı yapıyorum. Kısaca çok meraklandığım halde usturanın bıçağına bakmak için bile olsa açmadım. Kapalı durdu hep elimde. Kendime hâkim olabildim yani.</p>
<p>“Neden bu kadar törensel bir şekilde usturayı açmaktan kaçınıyorsun?” diye soruyorsanız, ilk maceramda 1800’lü yıllarda usturayı açıp kapamanın nelere sebep olduğunu bilmiyorsunuz demektir. Okuyun bir zahmet öyle gelin. Ben yine de anlatayım.</p>
<p>Efendim, iki yüzyıl öncesinde, her ne kadar başta ben inanmak istemesem de sahip olduğum usturanın özel bir gücünün olduğuna şahit oldum. Öyle ki sadece açıp kapadığımda, beni 2010’lu yıllara geri döndürebilecek kadar özel. Usturayı öyle fütursuzca açıp kapamak tehlikeli olabilir. Hazırlanayım, uygun zamanda bu işi yapacağım. Daha hazır değilim.</p>
<p>Peki, işim gücüm yüzünden aileme ayırdığım zaman bile kısıtlıyken neden eski zamana gitmeye bu kadar takıntılı şekilde istekliyim? Sadece eski İstanbul’u analiz etmek için mi? Dersa-adet’te başıma gelenleri bir bilseniz, o kadar arzu edilen bir durumum olmadığını kabul edersiniz hemen. Rahat rahat çizim yapıp seyahatnâme yazmayı bırakın, başımın dertten kurtulduğunu bile bilmiyorum. Dayak yemek, aç kalmak, itilip kakılmak ve hatta işkence görme tehdidi yüzünden, her an tetikte olma gerekliliği... Hatta hayatımı, gerekli gereksiz yere tehlikeye attığım durumlar da oldu. Bir de ne hikmetse en önemli olayların içinde buluyorum kendimi. Bir ayaklanmanın tam ortasında, bir zabit ve yaverinin kirli işlerine karışmış vaziyette ve hatta III. Selim’i katleden sarhoş bir yeniçerinin hal edilip hamamın arkasındaki odunların altına gömülmesinde... Eski zaman bu kadar tehlikeli iken neden dinmiyor bünyemde bu takıntılı istek, işte onu itiraf edeceğim. Eski zamanlarda bir battal boy çuvalı (iki yorgan ve dört yastık alacak büyüklükte bir hurç düşünün) sıkı sıkı dolduracak kadar çok altın ve değerli eşyayı olmadık bir yere gömdüm de ondan. Sonra ne mi oldu? Üzerine AVM yapmışlar. 2010’lu yıllara gelir gelmez bilgisayardan, uydu haritalarına bakıp kontrol ettim,gerçekten tam da bir AVM’nin ortasına rastlıyor benim gömü. Kim bilir hangi AVM yatırımcısı daha inşaat bitmeden en az dört tane yeni AVM yapmaya yetecek zenginliğe ulaştı bir çırpıda? O altınları da düşünmüyorum dersem yalan söylemiş olurum. Altınların yerini değiştirmem lazım.</p>
<p>Yine de sizi temin ederim ki beni eski zamana gitmeye zorlayan şey sadece altınlar değil. İnanmadınız mı? Olabilir, inanmayın. Zaten zorunda değilsiniz. Hatta inanmadığınız iyi olmuş, çünkü ben de bu macerayı elimde olmayan sebeplerle, nasıl zamanda yolculuk yapabildiğimi anlamadan, yarım yamalak bırakmanın verdiği boşluktan rahatsızım ve en önemli detayları deneme-yamulma marifeti ile öğrenmenin yarattığı hayal kırıklığını tarif edemem. Toplam motivasyonumun ancak yüzde birini oluşturabilen altınları kurtarma planının, tekil amacım olmadığını kabul etmenizi rica edeceğim. Keza hem sizin için hem de benim için tüm olan bitenin muhteşem bir kurgu olduğunu kabul etmek yerine maddi bir amaca bağlamanın onu de-ğersizleştireceğini ve alınan hazzın yok olacağına inanınız. Tek diyeceğim şu; maceranın kurgusuna kendinizi bırakınız, inanın böyle daha kazançlı çıkacaksınız.</p>
<p>Ayrıca kaçırmamam gereken bir nokta daha var: 2010’lu yıllarda 13 gün uykuya dalınca 13 yıl eski zamanda yaşamak kadar hoş bir şey olabilir mi? Hiç yaşlanmadan ömrünüz 13 yıl daha artıyor. Şimdi altınların benim için çok da önemi olmadığına kani olabilirsiniz.</p>
<p>Ustura hakkında biraz araştırma yapayım dedim ve kendime ilk sorduğum soru şu oldu: “Neden ustura?’’ Ulysses’in ilk cümlesinde geçerya belki oradan kalmıştır aklımda diye şüphelere gark oldum.</p>
<p>Gugıllarken bir gün, nereden esriyse Türkçe yerine diğer dillerde de arama yapayım dedim. İspanyolca olduğunu tahmin ettiğim bazı tivitlere rast geldim. “Ustura” kelimesi bol bol geçiyor. Bu maceraya girmeden önce zorla Fransızca çalışmıştım ama İspanyolcam hiç yok. Zaten biraz daha araştırınca, kelimenin İspanyolca ya da İtalyanca olmadığını anladım. Romence çıktı. Sonra Romence-Türkçe sözlükten bakınca “ustura” kelimesinin karşılığının, “acı” olduğunu öğrendim. İlginç. Ne alakası olabilir? Ya da etimolojik bir benzerliği filan olabilir mi? Bir kelimenin aynı yazılışı ile başka bir dilde, çok farklı bir anlamı olması enteresan. “Ustura” kelimesi bizdeki anlamıyla “kesici alet” iken, Romencede “kesik acısı” kavramıyla örtüşüyor yine.</p>
<p>Madem yabancı dillerdeki kelime anlamından bir şey çıkmıyor, rüya tabirlerine bakalım bari. Google araştırmalarında ilk sayfalarda hep rüya tabirleri linkleri çıkıyor. Ben de çoğunlukla ciddiye almıyor, rüya tabiri sayfalarına ulaştıran reklamlar yüzünden yukarı çıkmış linkleri bilerek görmezden geliyordum.</p>
<p>Bu sefer baktım, inceledim. Rüyada ustura görmek, erkek çocuğa işaretmiş. Bir kere benim dünyalar güzeli iki kızım var. Sünnetimde bana travma yaratacak bir durum da olmadı.</p>
<p>Ayrıca rüyadaki kişinin usturayla bir şeyi kestiğini görmesi, rüya sahibinin “başlamak arzusunda bulunduğu bir işin ya da bir girişimin kesintiye uğramasına” işaretmiş. Rüyayı görenden farklı bir kişinin rüyada usturayla herhangi şekilde bir eti parça parça etmesi veya bir hayvanı yaralaması, o kimsenin çevresine ya da rüya sahibine sarkıntılık yapacağına; üstüne üstlük “pis di-li”neişaretmiş.Tövbe,tövbe! Pisdilmi?Nebiçimbirtabir! Rüya tabirleri kitaplarının edebi eserler olmadığını biliyorum ama “pis dil” derken, küfür mü eder demek? İğneleyici mi konuşur demek? Alttan alta, laf mı çakar demek? Sinkaflı süslemeler mi yapar demek? “Tıssss” diye yılan dili filan belki? Amaaan, rüya değil mi kardeşim, çok alt düzey ve fantastik yahu! Bunu da geçiyoruz. Geçiyoruz da merak kediyi öldürmese bile midesine reflü etkisi yaparmış. Yine de kaçırdığım bir şey kalmasın diye bakıyorum, başka ne diyor diye tabir kitapları? Rüyada ustura görmek; kin ve düşmanlığa, elem ve ıstırap veren dile işaretmiş. Bak yine negatif, yine meymenetsiz bir tabir. Yok yok! Zaman kaybettiğime değmez.</p>
<p>Sonunda karar verdim. Romence kelime anlamına da takılmak beyhude çabaymış ve ayrıca rüya tabiri ile sonuca ulaşmayı ummak da gereksizmiş. Bunlar gibi fantastik şeylere bel bağlamak yerine, daha elit takılmaya ve işin felsefesine eğilmeye karar verdim. Romenceyi soktuysam araya, felsefeyi de sokabilirim. Ne var?</p>
<p>İçinde ustura geçen felsefi bir teori, bilinen ismi ile “Ock-ham’ın usturasf’dır. Bu teoriye göre; alternatif açıklamaların birbirine eşit olduğu bir ortamda, en basit açıklama, doğruya en yatkın olandır. Ayrıca mimaride de süsün gereksizliğini savunduğumdan olsa gerek, bana genel harlarıyla uyuyor.</p>
<p>Bir de unutmadan benim eklemek istediğim başka bir şey var; entelektüel gözükmek ya da önemli bir laf ediyormuş gibi bir hava vermeye niyetliyseniz, araya sözün Latincesini katın. Acayip etkili oluyor. Mesela: “Quidquid latine dictum sit, altum viditur.”<a id="footnote1"></a><sup><a href="#bookmark0">1</a></sup><sup></sup></p>
<p>Ockham’lı William’ın “ustura”lı teorisinin de Latincesi “Entia non sunt multiplicanda praeter necessitatem.”</p>
<p>Ockham, Londra’nın biraz güneybatısında kalan, William isimli bir rahibin yaşadığı ufak bir kasabadır. 1340 yılında yani vebadan ölmeden yedi sene önce bu defoyu fark etmiş ve bu felsefi kavramı ortaya atmış William.</p>
<p>Diğer yandan bu teori, çoğu zaman yanlış anlaşılmıştır. Yani &quot;Basit olan cevabın doğru olma olasılığı daha yüksektir” alt anlamı, milleti kolaycılığa itmiş belli ki. Kurah unutmayınız; &quot;Birbirine eşit açıklamalardan birini seçmek gerekirse” diyoruz. Yani açıklamalar birden fazla ve eşitse yanlış veya doğru olarak ayırmaktan çok, karmaşık olanı eleyiniz der. Yani sade olanın üzerinde durun, kazançlı çıkarsınız diyor, bu kadar basit.</p>
<p>Tıp öğrencilerine eğitimlerinin ilk yıllarında şöyle denir: &quot;Nal sesleri duyduğunuz zaman atları düşünün, zebraları değil.” Yani bir hastanın semptomları onun çok spesifik bir durumu değil, bilindik bir hastalığa kapıldığını düşünmeniz için yeterlidir. Söz konusu olan şey insan vücududur ve zorlama tedaviler yerine, basit olanı tercih edip hızlı davranmış olursunuz ve tedavi kolaylaşır.</p>
<p>Basiti tercih etmek ve/veya basitleştirmek sayesinde olası açıklamalardan, doğruya yakın olanına, konuyu daha karmaşıklaştırmadan ulaşmaya dayanan bu teori, yanlış anlaşılıyor. Belki de çarpıtılıyor desek daha doğru olacak. Buradaki “basit” kelimesi İngilizce &quot;compact” sözcüğünden doğuyor. Yani bizde-ki karşılığı; &quot;yetkinlik” (kâmil,yapabilir olmak). Kısaca siz de zorunlu olmadıkça, açıklamaya ulaşmak için varlıkları çoğaltmayın diyor işte canım. Ancak ne benim usturamla ne de zaman yolculuğu ile bir bağını her yolu denediysem de kuramadım. Geldiğim sonuca uygun Latince bir özdeyişi eklemek lazım.</p>
<p>Qui multum se tondit.se vultum deturbat...<a id="footnote2"></a><sup><a href="#bookmark1">2</a></sup><sup></sup></p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Latince söylenen söz kulağa &quot;derin&quot; gelir.</p>
<p><sup><a href="#footnote2">2</a></sup><a id="bookmark1"></a></p>
<p><sup></sup> Fazla tıraş, cildi bozar.</p>
</body>
</html>