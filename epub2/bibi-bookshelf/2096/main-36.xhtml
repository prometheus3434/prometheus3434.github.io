<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Planogram</h3>
<p>Bu arada Gökalp yeni-eski zaman arasında gelip gittiğimi takip edebiliyor mu acep? Makam şoförüm ve tabii sekreterimle arası oldukça iyi. En azından ne zaman ortalıktan kaybolduğumu biliyor. Merak etmeyin, ortalama bir rektörden daha az ihmal ediyorum üniversiteyi. Cep telefonum açık, sessizde. Ayrıca Ozanın telefonunu da Necla’ya verdim. Çok gerekmedikçe aramayacak ama ona acil bir durum olduğunda ulaşabileceği bir ipucu vermem gerekirdi. Necla ile böylece anlaştık.</p>
<p>Belki Necla’nın arkadaşları ya da akranları, kendi aralarında laflarken böyle orta yaş bunalımına girmiş erkeklerin, -eğer ki başka bir kadın yoksa- garip huylarını hoş görme, biraz da serbest bırakma türünden tavsiyeleri birbirlerine vermişlerdir. Çevrem hemcins akranlarımdan, örneğin gençken TV kanallarından takip ettikleri futbolu, orta yaş bunalımına girdiklerinde artık delicesine takıntı haline getirmiş olanlar, birdenbire balık tutmaya meraklı olanlar, nereden çıktıysa binlerce doları pahalı fotoğraf makinelerine ve lenslerine yatırıp kuşları çekenler gibi aniden meşgale edinenlerle dolu. Yasal olmayan bir şeye karışmadan garip de olsa önceden önemsemedikleri farklı bir uğraşa takılanları rahatsız etmek, o kişiyi gereksiz yere çok sıkmak gibi görülüyor neyse ki. Ben de bu durumdan faydalanıyorum. Hem de etrafa iyi bir şekilde lanse ediliyorum Necla tarafından. &quot;Tarih araştırmaları yapıyor. Bazen kapanıyor ve İstanbul mimarisinden başlayıp yeniçerilere kadar uzanıyor. Ne yapsın, artık rektörlük de çok stresli, böylece stres atıyor. Belki kitap yazar” diyor ya. Oooh herkes memnun.</p>
<p>Yine de 2010’lu yıllarda temkinliyim. Gökalp’in benim zaman değiştirdiğimi bilmesinde mahsur yok. Fakat istihareye yattığım yerde, istiharenin ortasında bana ulaşamaması gerekiyor. O yüzden şoförüm benim Yeldeğirmeni’nde tuttuğum dairenin yerini bilmiyor. Merak etmiyor da değil ama kaybolduğum günlerde ne yaptığımı biraz zor bulur. Facebook ve Twitter’da yer bildirimlerim açık. Ayrıca zamanı ayarlanmış ve şehir dışındaki farklı IP’lerden sosyal paylaşımlar yapmayı ayarlamak benim için çocuk oyuncağı. Sonra kafama esiyor, İstanbul ve çevresindeki en iyi dönerciler hakkında bir geyiği de başlatıyorum. Önceden hazırladığım 1,5 porsiyon döner tabağı fotoğraflarının EXIF verilerini sile sile sağda solda paylaştığım oluyor. Semt semt dönerci gezdiğimi zannediyorlar.</p>
<p>Artık siz de kolaylıkla tahmin ediyorsunuz ki Musa’nın önce Ruhi sonra da Gökalp ile münasebeti akademik bir çalışma ortaklığı değil. Hatta ve hatta Musa’nın Hollanda’da uyuşturucudan kurtulmasını sağlayan adam Gökalp olabilir. Musa neydi ne oldu? Yani o kadar şaşkaloz olacaksın, iki tane vesikalık foto ile üniversite bitirileceğine inanacaksın, sıfır dil ve eğitim ile Hollanda’ya gidip hem de orada sıfırı da tüketmişken rekor sayılacak kadar kısa sürede tıp doktoru kıvamına geleceksin. Bu durum size de biraz garip gelmiyor mu?</p>
<p>Çan’ı Amerika’da tedavi (!) eden Türk doktorun Ruhi olduğuna önce inanmamıştım. Ruhi de benim gibi zamanında yoğunlaşıp eskiye gitmiş olabilir. 20-30 senelik bir geri gitme olabilir onunkisi. 1970’lere gidebilmiştir ancak ve Can eski zamanda bayıldığında hâlâ başındadır. Yine de rakibi küçümsememek gerekir. Benimle çift yönlü ve tekyönlü olsa bile Can aracılığıyla iletişimde olduğuna göre, mevta Ruhiye de bizim üzerimizden ulaşıyor olabilir. Belki o da bir şekilde zaman yolculuğu yapmış olabilir. Belki de paralel zamanlar arasında haberleşme yöntemini bulmuşlardır. Benden birkaç adım öndeler. Fakat benim yaptığım, onların yapamadığı bir şey var ki beni bir türlü rahat bırakmıyorlar. Sanırım ustura+camtaşı ve kan meselesini çözebilmiş değiller. Hâzinede gözleri olduğunu anlamıştım ama tam olarak neyin peşinde olduklarını bilemiyorum. Zaten Gö-kalp’in antikaya, eski esere bir meyli yoktur ki. Maddi açıdan bakarsak durumu benden kat kat iyi. Peki, nedir derdi? Bir bilsem.</p>
<p>Musa e-posta ile rahatsız ediyor ama ben yeni zamana gelmeden bir tane bile atmamış. Gelir gelmez sıralıyor. Beni zamanlar arası takip ettiğinden şüpheleniyorum. Başka sosyal medya mecralarından da takip etmeye başlıyor. Hepsini “spam” olarak tanımlıyorum.</p>
<p>Yeniçeri Ocağının ilgası hakkında araştırmaya devam etmeliyim. Fakat önce güvenilir bir haritam olmalı. Sizi Ock-ham’ın usturası, dezenfektanlar, bileme taşları, barut yapım teknikleri, mültezim paşalar, baronlar, Ortodoksların Katolik-leşmesi, haraç isteyen yeniçeriler ve hatta şarap için verilen zec-riyyeler hakkında bir sürü gerekli gereksiz bilgiye boğduğumu biliyorum. Şimdi ise İstanbul haritaları ve Yeniçeri Ocağı’nın kaldırılması hakkında çok detaylı bilgiyle salata servisi yapacağım. Sıkıldıysanız bırakın, hem de bu sayfaya kadar gelmişken. (Sanki benden izin almanız gerekiyormuş gibi...)</p>
<p>İstanbul’un haritası, çeşitli zamanlarda çeşitli kişiler ve kurumlar tarafından çizilmiş. İstanbul’un ölçmeye dayalı ilk haritası 1776yıhndaF.Kauffertarafındanyapılmışolan 1/10.000 ölçekli harita. Tarihi Yarımada, Haliç, Pera, Üsküdar ve Kadıköy’ü kapsıyor. Yani Rasimpaşa Camisini de içeriyor ve benim için önem kazanıyor. İkinci önemli harita ise Moltke’nin 1837 tarihli haritası. Ancak Et Meydanı 1826’da topa tutulduğu ve yeniçerilerin üç ayrı konaklama yeri olan Eski Odalar, Yeni Odalar ve Ağa Kapısı dümdüz edildiğinden, daha geç zamanlı bu haritada gösterilmiyor. Bunun yanında Moltke’nin haritası 1/25.000 ölçekli ama daha büyük bir alanı gösteriyor. Avrupa yakasında</p>
<p>Bakırköy, Halic’in uzantısı olan Alibeyköy ve Boğaz’da Anadolu Hisarı ve Rumeli Hisarı’na kadar olan bölümü içeriyor ve üzerinde İstanbul’un ilk plan kararları veriliyor. Şehircilik tarihi açısından da çok önemli. Yangın sigorta haritalarının yapımı ve mühendisliğin gelişmesi ile daha farklı haritalar da yapılıyor. İstanbul’un büyük ölçekli haritalarının ahmında ilk adım Ekrem Hakkı Ayverdi<sup>23</sup> tarafından yayımlanan 1/2.000 ölçekli harita, 1875-1882 yılları arasında sur içini kapsamakta.</p>
<p>Ben Kauffer ve Ayverdi haritalarını dikkate aldım çalışmalarımda. Hemen sahafta müdavimi olduğum dükkânlardan birine haber saldım, aynı gün biraz küflenmiş de olsa (zaten küflü</p><div><img src="main-19.jpg" alt=""/>
<p><sup>23</sup> Ekrem Hakkı Ayverdi Beyefendi (Beyefendi lafın gelişi yazılmamıştır) 1984'te vefat etmiş mimarimizdir. Ayrıca hat koleksiyoncusu, Türk mimari tarihinin büyük uzmanıdır. Çok fazla eser vermiştir. En önemlileri Aurupa’da Osmanlı Mimarisi Külliyatı ve tabii tüm devirlerdeki Osmanlı mimarisi kitaplarıdır.</p></div>
<p>demiyorlar, taktik icabı “yorgun&quot; diyorlar) Ekrem Hakkı Ayver-di haritaları kataloguna ulaştım ve satın alıverdim. Üniversitedeki odama getirdiler, sağ olsunlar.</p>
<p>Haritayı yüksek çözünürlüklü tarattım, kendi elcağızımla photoshop ile pek uğraşmadan birleştiriverdim. Keza kolaylıkla birleşiyor. Tablete yükledim. Böylece çarşaf çarşaf harita taramıyor, gerektiğinde açıp bakıyor ve hatta istediğim alana zum bile yapabiliyorum.Tabletve defterlerimle kütüphaneye kapandım. 1826’da ayakta olup Ayverdi’de olmayan binaları araştırdım. Kendimce güncelledim, yine de mükemmel doğrulukta harita çıkardım diyemem. Bunun için iki mazeretim var. İlki, ben Ay-verdi kadar uzman mimarlık tarihçisi değilim; diğeriyse “Gitti mi bakacağız artık” şeklinde bir rahatlığımın olması. Mazeretin güzelliğine bakınız.</p>
</body>
</html>