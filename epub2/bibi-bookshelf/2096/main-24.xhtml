<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Can Derdİnİ Derdİ, Dermedİ, Derdi, Demezdİ, Derken...</h3>
<p>Çan’ın bir derdi var. Çoktandır fark ediyordum ama son bir haftada daha da belirginleşti. Kız desek değil. O taraklarda bezi yok gibi. Zaten binadan dışarı çıktığı yok ki. Hangi ara, hangi hatunu çeşme başında görecek de... Belki de memleketinden biridir, belki de ayrı kaldığı eski yavuklusudur. Sormaktan başka çarem yoktu ve sordum. Alman disiplinine sahip bir Amerikalı olarak hiç renk vermiyor. Merak da ettim,yanımda çalışanların morallerinden de sorumluyum ya.</p>
<p>Moral dedim de aklıma geldi. Boğos bana özel olarak maaş bağlamamıştı. Şimdilik bunu dert etmiyorum, paraya ihtiyacım olmuyor. Ancak bu kadar işi bedava yapıyor olamam. Sultanahmet’teki bu AR-GE merkezinin başındayım ve üç yardımcım var. Boğos’tan alacağım iki üç paranın yanında bu imkânlara sahip olabilmek paha biçilmez. O yüzden hiç para pul hesabı yapmadım. Buğu gemisi sözü vermiştim ve elde edilmesi için sakladığım altınlar lazım olabilirdi. Yani para almayı bırakınız, gerektiğinde böyle önemli bir amaç için hepsini verebilirim de. Biraz zaman geçsin de hele bir, imkân ve şeraite göre bakarız...</p>
<p>Tüm bu paraya tamah etmez tavırlarım kırk yılda bir, zamana göre lüks harcamalar yapmama engel olmaz herhalde. İste-pan’a bir gün, AR-GE merkezinde çalışanlara, caraskal yapımında gösterdikleri üstün gayret için onları ödüllendirmek istediğimi söyledim. “Ben özel bir şey istemiyorum ama sen kendin için ve Mehmet’le Can için, öncelikle onlara sorarak şarap, rakı içki niyetine ne isterlerse alıver” dedim. Sonra bulabilirse birkaç çeşit de peynir almasını, mevsim meyvelerinden, Rum mezelerinden filan masa donatmasını ayrıca mümkünse Ayıntaplı bir usta bulup kebap ziyafeti hazırlatmayı ihmal etmemesini tembihledim. Duraklayınca, “Tamam, eğer Ayıntaplı bulamazsan dert etme, et iyi terbiyelensin, kıvamında pişsin yeterli” dedim. O da bana, eti ya da ustayı ayrıca diğer yiyecekleri bulmakta sorun olmadığını belirttikten sonra “Ağam sen mey içer miydin?” diye sordu. Başladım mı diye merak ediyor, jurnalleyecek ya. Ne önemi varsa artık. “Kendim için değil, sen meyi bol tut yeter” dedim.</p>
<p>Benim içki içmediğimi bilmesi çok garip değildi. Neredeyse üç yılını dolduracaktı benim hizmetimde. Yemeklerden ne sevdiğimi, hatta bünyeme göre az yediğimi dahi bilirdi. Bu zamana kadar da bir içki isteğim olmamıştı. Zaten ben öyle dav-ranmasam bile Boğos içmediğimi söylemiştir. Ben bu ziyafeti sevgili yardımcım Çan’ı çözmek için düzenliyordum.</p>
<p>Ertesi gün normalden biraz daha erken paydos verdim. Tüm AR-GE merkezi ahalisi, verdiğim emre göre hazırlanmış sofraya oturduk. Acele etmeden karnımızı doyurduk. İstepan ve Mehmet bize hizmet ediyorlardı. Can, kibar bir çocuk, onların yanında kırık Türkçesiyle konuşurdu. Böyle felsefi, zor ya da hemen anlaşılmasını istemediği konularda zorlanırsa İngilizceye dönerdi. (İstepan Fransızca biliyor da İngilizce bilmiyor ya da kendini öyle gösteriyordu. Biliyor çıkarsa şaşırmam, o kadar sinsi herif...)</p>
<p>Çok geçmedi, tavuk moduna alışkın Mehmet ve İstepan’a izin verdim, yatmaya gönderdik. Can ile ikimiz kaldık. Can İngilizceye döndü. Uzun zamandır içmediği belli. Devamlı teşekkür edip duruyor. Halbuki sofraya otururken çok nazlıydı.</p>
<p>Duygusal safhada, konu kadınlara gelmeliydi. Bir türlü gelmiyordu. Biraz deştim. Anaaaaaa deşmez olaydım. Bu herif eşcinsel çıktı, iyi mi? Konağın sahibi ve gulamdan sonra bir de bu... Cinsel tercihin özgürce açığa vurulmasından yana filan. Buna üzülüyor... “Ben neden kendimi olduğum gibi gösteremiyorum?” diyor. Toplum baskısı terimi yaygın değil ya, onu kullanmadan şikâyet ediyor da ediyor.</p>
<p>Sonunda “Seni seviyorum, öpüjem” modundan bir diğer moda geçiverdi. Planım işe yarıyor, Can içkiden etkileniyor. Hayatımda içki içmedim ama içki sofrasında çok bulundum. Alkol yüzünden saçmalama safhalarını iyi biliyorum. “Nereden?” diye sormayın, biliyorum işte. Bu seferki mod, “aşırı kendine güven modu” diye adlandırdığımız mod. Can başladı sıkmaya. Yani can sıkıyor hem de Can sıkıyor oluyor böylece.</p>
<p>Aslında Amerikalılar özgür milletmiş de ama bu Allah’ın cezası güç karşısında duramamışlar. Hangi güçmüş bu, bir bilsem. Ayrıca bu gece sofrada, içimizden herhangi biri Amerikalıların tavuğuna kışt demedik. Tek ben kaldım sofrada zaten ve bir şey demedim vallahi billahi Amerika hakkında. 2010’lu yıllarda olsa benim de ABD hakkında diyeceklerim dizi dizi ve hatta boy boy ama burada bir şey ima etmedim. Sonra, nereden çıktı bu milliyetçilik, hem de içki sofrasında?</p>
<p>Ettiği lafların altında bir şey var mı, yoksa içki ters tepmiş desteksiz sallıyor mu diye anlamaya çalışıyorum. Durmadan &quot;Anlamazın, anlayamazsın” diyor başka da bir şey dediği yok. “Anlat” diyorum, anlatmıyor. Yumuşak davranıyorum yok, kızıyorum ona da tepki yok. Bir şeye kalkıştık, içi boş çıktı. Benim için olumlu ya da olumsuz bir etki yaratmayan, oldukça önemsiz bir detayı öğrendim o kadar. Vallahi sıkıldım, sarhoş eğlendirmek artık zül gelmeye başladı. “İyi haydi yatalım,yarın işimiz var” diyorum. I-ıh, ona da razı gelmiyor. Otoritemi öttüreyim diyorum, ters tepebilir. Vazgeçiyorum.</p>
<p>Son bir hamle edeyim, sonuca varamazsam sofrayı terk ederim diye karar veriyorum. Bu herif hazır modlardan modlara giriyorsa kadınlar yerine milliyetçilik egosuna bir neşter atsam, çözülecek.</p>
<p>“Neyani, Amerika filan diyorsun da her şeyin Alman olmuş senin.&quot;</p>
<p>“Ne yapayım, zor kullandılar.”</p>
<p>“Kimler zor kullandı?”</p>
<p>“Onlar işte.”</p>
<p>“Nasıl yani, zorla mı Almanca öğrendin?”</p>
<p>“Evet, öyle ama Almanca sorun değil, asıl sevdiğimi öldürdüler.”</p>
<p>“Kim bunlar yahu, sevdiğim dediğin kim? Hani kızlarla aran yoktu?</p>
<p>“Yok. Sevgilim askerdi benim. Ari ırktandı o.”</p>
<p>Ari mi? İşler karmaşıklaşıyor. Yahu 1824’teyiz. Ne Nazi var ne de Hitler var. Benim bildiğim, Amerika’nın 1800’lerdeki tek derdi iç savaş. Kuyuda saatlerce tutulmuş kalaylı kaptan, bardağıma doldurduğum soğuk suyumdan bir yudum daha aldım. “Eeeee?” dedim.</p>
<p>“Askerdi o. Ayırdılar bizi, sonra ne yaptık ne ettik, birbirimizi bulduk ama bizi yakaladılar. Ona ceza verdiler, rütbelerini söktüler, dayanamadı.”</p>
<p>“Tenzil-i rütbeye mi dayanamadı?”</p>
<p>“Hayır. Manen ve madden çok dayanıklıydı o. Yüzücüydü, dalgıçtı. Yüzmede dünya rekortmeniydi.”</p>
<p>“Dayanabildi o zaman?”</p>
<p>“Baskıya dayandı. Hem de nasıl. Asıl ben dayanamam zannediyordum. Ona, beni artık hayatı boyunca göremeyeceğini söylediler. İşte buna dayanamadı.”</p>
<p>“Onun haberini alınca, sen nasıl dayandın?”</p>
<p>“Ben de intiharı denedim birkaç kez ama engellediler. Çok etkili ilaçlar veriyorlardı bana.”</p>
<p>“Nasıl ilaçlar?”</p>
<p>“Sen bilmezsin, bir hastalık var.”</p>
<p>“Nedir?”</p>
<p>“Şizofreni.”</p>
<p>Bak sennnn. Yaratıcı bir adam. İçine kapanık, depresif genelde. Fark ettim ama bu seviyede olması şaşırtıcı idi. “Biliyoruz yavrum ne tür bir şey olduğunu, sen devam et” dedim içimden.</p>
<p>“Sonra ne oldu?”</p>
<p>“Sonra işte İstanbul’a gelen bir gemide buldum kendimi.” Nabzım hızlandı.</p>
<p>&quot;Önceden neredeydin pekiyi?”</p>
<p>“Anlamazsın, anlayamazsın.”</p>
<p>“Bana bak Can, aynı şeyi söyleyip duruyorsun. Ben sıradan biri değilim. Anlatmalısın.”</p>
<p>“Anlatırsam geri dönemem ki.”</p>
<p>“Nereye ulan, nereye?”</p>
<p>“Ben 1970’ten geliyorum.”</p>
<p>İşte bende mavi ekran.</p>
<p>Bir sırrı olduğu konusunda kıllanmıştım ve bu yüzden bu kadar süslü püslü, içkili miçkili sofrayı hazırlatmıştım ama zart diye söyleyeceğini pek tahmin etmemiştim ki. “Şunu anlatmalısın bana hemen” dedim. Fakat Can çok içmişti ve içiren de bendim iyi mi? Bu sırrı benimle paylaştıktan sonra hamle etti, ben de boş bulundum ve sarıldık. Sarılma işini uzatırsa daha doğrusu eline koluna hâkim olmazsa diye korkuyorum. Böyle bir durum hâsıl olursa diye,yakınımda sopa niyetine kullanacağım alet edevatı da belirledim, bir temiz dayak yiyecek. Sarhoş dövmek de hoş bir şey değil. Muhatabınız yamulmuş vaziyette mal mal duracak, ben ona girişeceğim. İstemem. Zaten ellerine kollarına hâkim, benden faydalanma gibi bir niyeti yok. Belli ki ben onun dünya ahret abisiyim.</p>
<p>Kafamı kaldırdım, ona doğru baktım, hâlâ sarılıyoruz. Sarılma faslı çok uzun dürdü. Yarım dakikadan fazla bir süre bana yapışmış vaziyette ve ağzından salyalar akıyor omzuma. Bu sarılma sahnesi ile Fight Club’a gönderme yapıyoruz. Sevgili bilinçal-tım, ne oyunlar edersin sen bana? Neyse, sandalyesinde düşmeyecek şekilde onu kendimden ayırdım ve karşımda oturttum. Elimi yavaştan çektim, düşer mi diye baktım. Duruyor öyle iyi. Ama onu yatağına taşıyamam vallahi. İstepan da bu gece bizim binada kaldı. Normalde her gün jurnalini vermeye Kumkapı’ya gider. Onun odasına doğru gittim. Nasıl uyandırsam derken benim merdivene yaklaşmamı nereden anlamışsa hemen kalktı. “Şu herifi yatağına taşıyalım” dedim. Bir hamlede Mehmet’i de uyandırdı. İkisi birden, sandalyede sızmış Çan’ı yerine kaldırdılar. Dokunmadım ona. Herkes yatağına geçti. Eeeee Garip Mustafa, sen de uyu uyuyabilirsen.</p>
<p>Ertesi sabahı zor ettim. Çizim odasına geldiğimde sabahın erken saatinde Can iki elini başının arasına almış, iskemlede tünemişti. Başı ağrıyor herhalde. Yüzü çok fena dağılmıştı. Binamızda hamam yoktu. Genelde Sultanahmet’teki Haseki Ha-mamı’na gidiyorduk. Veresiye hesabımız dahi vardı. Benden izin almadan kimse hamama gidemezdi. Sormadan izin verdim Çan’a. “Mehmet sen de git istersen” dedim. Nedense “İşim var burada” dedi, istemedi. Nasılsa çok kereler Can hamama kendi başına gitmiş. Kimse dalaşmaz ona yolda. Zaten kimseyle de konuşmayacak, etraftaki milletle muhatap olmayacak kadar akıllı. Akşamki muhabbet ve içki seansı için çok pişman galiba. Ben değilim. Bilakis mutluyum ama tam finalinde biraz daha bilgi alabilseydim ondan.</p>
<p>Odadan ayrılırken, “Akşamki konuyu daha derin konuşmalıyız, buranın salahiyeti için çok önemli” dedim. Durakladı. “Merak etme, özeline girmeyeceğim, senin tercihin senin hayatın, ben 1970’i soracağım sadece” diye ekledim. Mecbur kaldığından olsa gerek başıyla onayladı.</p>
<p>Ben düşüncelere dalmaktan o gece çok iyi uyumamışım, gelince neler soracağıma hazırlanıyorum. Uyumam gerek ama bırak uyumayı yerimde dahi duramıyorum. “Hamama göndermeden direkt konuşsaydın” diyeceksiniz ama alkol ilk olarak deri yolu ile dışarı atıldığından, ziyadesiyle kötü kokacaktı. Kokuya hiç tahammülüm yok.</p>
<p>Benim de önceden okuduğum kitaplarda, bazı filmlerde yani birçok kurguda İkinci Dünya Savaşı’nın farklı sonuçlanması ve etkileri konusunda bazı durumlar tahmin edilir. Acaba onlardan mı etkilendim, diye şüphe etmedim değil. Ancak farklı sonuçlanan savaş sonrası, farklı bir gelecekten gelen birinin eski zamanda dönmesi gibi ikincil bir durumla ilk kez karşılaşıyorum. Çaktırmayın, bu da benim beynimin bir güzelliği.</p>
<p>Bir iki saat oyalandım. Can geldi, biraz yüzüne renk gelmiş. Öğle vakti olmadan yemek söyledim. Yemek yerken odada sadece ben ve o kalsın istedim. Sonra sorulara başladım. Onu ürkütmeden...</p>
<p>“Şu anda 1824’te olduğumuzu biliyorsun değil mi?”</p>
<p>“Evet.”</p>
<p>“Hah o zaman madem 1970’ten geliyorsun, anlat bakalım bu zamandan, senin zamanına kadar ne oldu?”</p>
<p>&quot;Birinci Dünya savaşı çıkacak. Osmanlı, Almanya ile müttefik olacak. Yenileceksiniz. Galip ülkeler buraları işgal edecek. İngilizler ve Fransızlar İstanbul’u paylaşacaklar. Amerikan mandasına gireceksiniz. 1920’lerde Ege Bölgesi’ni, sonra da diğer bölgeleri geri alacaksınız Yunan’dan. Kerkük, Musul ve hatta Azeri petrollerini siz kontrol edeceksiniz. Bir eyalet sistemi hâsıl olacak.”</p>
<p>“İlginç... Peki Atatürk filan?”</p>
<p>“O da kim?”</p>
<p>“Demek yok. Tüh! Boş ver sen. Sonra ne oluyor?”</p>
<p>&quot;Sonra 1937 yılından Almanya ile savaşa gireceksiniz. İkinci Dünya Savaşı çıkacak.”</p>
<p>Biraz erken çıkardın be savaşı. Sorguya devam...</p>
<p>“Almanlarla biz mi savaşa gireceğiz?”</p>
<p>&quot;Eh siz, Amerikan mandası altındaki İngiliz ve Fransızların sömürgesi olacaksınız ya.”</p>
<p>“Çok güzel, peki sonra?”</p>
<p>“Arkasından, Almanya buraya saldırdığı için Amerika Birleşik Devletleri de savaşa dahil olacak. Fransa, Almanya’ya da girecek. 1942’ye kadar sürecek savaş.”</p>
<p>“Almanya mı Fransa’ya girecek; Fransa, Almanya’ya mı?”</p>
<p>“Fransızlar hep işgalcidir. Baksana burada bile ne kadar baskınlar. Sonra da geri çekilirler, Napolyon’u biliyorsun. Zamanı gelecek durumları beter olacak ama.”</p>
<p>Tam tersi olacak diye biliyorum. Bak sen... Ben direkt filmin sonunu sorayım bari.</p>
<p>“Kim galip olacak?”</p>
<p>“Paris’i ve Londra’yı bombalayan Almanya.”</p>
<p>Benim için bu senaryo oldukça şaşırtıcıydı. Yine de daha basit sorular sormalıydım. Cevaplan daha açıklayıcı olmalıydı benim için. Savaşta her iki taraf da devamlı bombalamışlardı s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>birbirlerini. Eeee biliyoruz da diyemiyorum. Bilmiyorum gibi davranmalıyım.</p>
<p>“Nasıl bombalamış peki?”</p>
<p>“Uçak ve V bombaları ile...&quot;</p>
<p>Artık biraz şaşırtmaca yapmalıydım.</p>
<p>“Uçak mı? Uçak da ne?” (“Plane” ya da &quot;Aircraft”ı şimdilik bilmiyormuş gibi yapmam gerek.)</p>
<p>“O zamanlar uçan araçlar var.”</p>
<p>“Uçan bir şey mi var? Bu bomba atabiliyor mu peki? V bombası ne yahu?”</p>
<p>“İnanmıyorsunuz.”</p>
<p>“İnanmak istiyorum ama anlatman lazım.”</p>
<p>Sonra o da başladı anlatmaya. 1824’te zaten bildiğim, fütü-ristik konuları dinlemek zevkliydi. Bildiğim tarafları geçmesini isteyebilirdim ama hoşuma gidiyordu. Şu bomba işine ne zaman gelecekti acaba? Ayrıca her an, “Zaten bunu ansiklopedilerden biliyorum” dediğim şeyin tam tersini duyabilirdim. Eski zamana geldiğimden beri en hararetli ve en önemli konu buydu benim için.</p>
<p>Düşünsenize, gelecek zamandan, geçmiş zamana bir zekâ oyunu ile geliyorsunuz. Orada sizin gibi birine rastlıyorsunuz ama herif başka bir gelecekten geldiğini söyleyip farklı tarif ediyor. Yürü be!</p>
<p>Efendim, o zamanlarda uçaklar çok gelişmişmiş. Hatta Amerika’ya uçan yani Atlantik’i geçen sesten hızlı uçaklar dahi varmış. Kendisi çekiniyordu bunları anlatırken. Benim “Sesin hızı ne? Yani ben sana ‘Can’ demeden önce mi varıyor uçak senin yanma? Pöh iyi salladın!” diyeceğimi zannediyor. İnadına demiyorum, iyi mi? Ona da şaşıyor. Bazen iki ufak tefek soru ya da düzeltme yapıyorum. Daha da şaşırıyor.</p>
<p>Şaşırmanın verdiği haz ile koyverdi gitti. Hatta bazı uçan araçlar varmışmış, havada asılı kalıyorlarmış. Üstlerinde pervane filan var. Arada “Leonardo da Vinci’nin çizdiği gibi mi?” dedim. Duraksadı. “Aferin sen de bir şeyler biliyorsun” der gibiydi. Bana kibarca durumu anlattı. Sonra nükleer enerji hakkında konuşmaya başlamasın mı? Eyvah! Almanya, Fransızları ve hatta Amerika’yı atom bombası ile mi vurmuş? Nasıl olur? Durdurdum.</p>
<p>“Amerikalılar bulmadı mı atom bombasını?”</p>
<p>“Evet, öyle ama ilk bomba haline getirip kullanan Almanlar.”</p>
<p>“O zaman durum fena.”</p>
<p>&quot;Ney fena?”</p>
<p>&quot;Yok bir şey, sonra neler olmuş?”</p>
<p>“Sonrası malum. Alman egemenliği hâkim oldu artık tüm dünyada.”</p>
<p>“Japonya?”</p>
<p>“Ney?”</p>
<p>Dün gece sarhoş olduğundan takındığı mahcubiyetten midir nedir,yoksa bunları fütursuzca bu eski zamanda bana anlattığından mıdır, bazen tedirgin oluyor ve dediğimi duymuyor. Hemen cevap veremiyor.</p>
<p>“Japonya ne yaptı diyorum?”</p>
<p>“Almanlarla savaş ettiler.”</p>
<p>“Bak sen? Onlara da mı kullandı atom bombasını Almanlar?”</p>
<p>“Evet, hem de üç kere.”</p>
<p>“Ruslara?”</p>
<p>“Defalarca, çok direndi Ruslar...”</p>
<p>“Peki, kendi kıtalarında kullandıkları nükleer bombalar onlar için de tehlikeli değil mi?”</p>
<p>“İyi de, sen bunları nereden biliyorsun?”</p>
<p>“Sarhoşken anlattın ya.”</p>
<p>O anda sallamıştım ve salladığımı şıp diye anladı. Dudak kıvırdı ama yine de anlatmaya devam etti. V bombasından girdi, nükleer başlıklar taşıdığından çıktı. V bombaları, Alman mühendislerinin savaşın son zamanlarına yetiştirdikleri, roket teknolojisinin atası sayılan karadan karaya füzenin ilkel hali. Avrupa’da bir nükleer kirlilik olacağı kesin. Ne olmuş Çan’ın yaşadığı dünyaya? Amerika belli oldu ki Almanya boyunduruğunda. Hitler? Acaba o var mıydı ortalıkta. Nasıl sorsam ki?</p>
<p>Her şey iyi de nasıl zaman yolculuğu yapmış Can? Bir şekilde sorabildim. Efendim, bir doktoru varmış bunun, hem de Türk. Hani şu Amerika’da Dr. Öz filan oluyor ya bu doktor da öyle olsa gerek. &quot;Doktor bana şu ilaçları verdi. Sonra gerekli yerlerden izin aldı ve bende başka doz denedi” diyor. İlaçların adını söyledi ama hiç duymadım isimlerini.</p>
<p>“Faydası oldu mu bari?” diye sordum. Çoğunluğu faydalıymış ama bir gün bir doz aşımı olmuş. O mu sormadan aldı, doktoru mu verdi bilmem. İstanbul’a demirli bir gemide elleri bağlı bulmuş kendini. Sonra “Sahibin bu” diyerek, Boğos’a teslim etmişler. Konağa gelmiş. Yüksek doz ilaç alması, benim ilk kez eski zaman gelmeme çok benziyor. Ustura gibi ayrı bir kerametli aleti var mı, bilsem iyi olur.</p>
<p>“Bu zamanda hiç dayak yedin mi?” diye sordum. “Hayır” dedi. Hımmmmm. “Bayıldın mı?” O da yok. İstepan gitmişti. Mehmet’i çağırdım. Dışarı gönderdim. Anladı onu göndermek istediğimi ve demin reddettiği hamam iznini istedi, gönderdim hamama. AR-GE merkezinde sadece ikimiz kalmıştık. İçeri geçti. Düşünüyordum. Neyapsam? Yeniden çizim mekânıma geldi. Ben de odadan çıkar gibi yaptım. Elime sobanın küreğini aldım. Can çizimlere eğilmişken kafasına Allah yarattı demeden küreği geçiriverdim. Önce bana döndü, baktı. Eyvah, bayılmadı. Bir daha mı vursam diyorum ama kıyamıyorum ki. Yazık adama. Sonra baktım düşüyor, elimden küreği attım, kollarıma yığıldı.</p>
<p>İki üç saat baygın kaldı. Uyanır da bana saldırır diye elimde kürek, ayılmasını bekliyorum, temkinliyim yani. Uyandı sonunda, mahmur bir hali var ama halinden memnun. Hemen sordum:</p>
<p>“Ne oldu, 1970’e gittin mi?”</p>
<p>“Evet” dedi.</p>
<p>Bana da kızgın değil. Durum nasıl? Herkes çok endişelenmiş. Niye ona vurduğumu sordu. “Geldiğin zamana gitmen için” dedim. Nereden biliyormuşum bunu?</p>
<p>&quot;Tahmin ettim. Kötü mü ettim hem? Ayrıca senin başını bekleyenler de vardır. Sen onu bırak da ne yapıyorsun 1970’ler-de?”</p>
<p>“Uyuyormuşum devamlı. Zaten doktorum uyandığıma çok sevindi.&quot;</p>
<p>“Güzel pekiyi, ne kadar sürdü oradaki ayakta kalma süren? Hatırlıyor musun?”</p>
<p>&quot;Tam bilemiyorum, iki üç saat kadar.”</p>
<p>İlginç, bu adamın durumu benim gibi değil. Burada ne kadar zaman geçerse, 1970’lerde de o kadar geçiyor. Biraz düşünceli ve şüphe içinde. Bu sefer o sorgulamaya başladı.</p>
<p>“Amma da soru sordun. Bir dakika yahu. Sen böyle sorular sorabildiğine göre... Yoksa sen de?”</p>
<p>“Ben de, ne?”</p>
<p>“Sen de mi gelecekten geliyorsun?”</p>
<p>Artık saklamaya gerek kalmadı.</p>
<p>“Evet, ben de.”</p>
<p>Bu sefer şaşırma sırası ondaydı.</p>
<p>“Ah, nükleer bombanın etkisinin ne olduğunu ya da helikopteri bilmenden anlamıştım. Neredesin sen? Gelecekte karşılaşıyor muyuz? Nasıl kurtulacağız buradan? Senin amacın nedir? Neyi değiştirmek istersin bu zamanda?”</p>
<p>&quot;Hiçbir şeyi. 1970’te karşılaşmıyoruz. Sen bu zamanda benden gençsin, ama yeni zamanda en az 40 yaş daha büyüksün. Hem galiba sen Amerika’dasın.”</p>
<p>&quot;Evet ama gelecekte uçaklar var.”</p>
<p>&quot;Biliyorum. Birkaç kez gittim Amerika’ya.”</p>
<p>&quot;Ah nereye gittin? Çabuk söyle.”</p>
<p>“Her iki yakaya da gittim. Fakat daha çok New York’ta kaldım. Columbia Üniversitesinde.”</p>
<p>&quot;Onun adı otuz yıldır farklı. Hatta bu ismi söylersen ceza bile alırsın.”</p>
<p>&quot;Tamam, muhakkak öyledir ama benim zamanımda öyle değil.”</p>
<p>“Farklı bir Jaunte seninkisi o zaman...”</p>
<p>“Ney?”</p>
<p>Bunu dediğine üzülmüş gibiydi. Değerli bir Çin vazosu kırmış gibi suratının hali değişti. Zaten söylediğine bin pişman gibi ağzından oldukça hafif çıkmıştı bu kelime. Kendi kendine konuşuyormuş gibi sanki. Sonra da hemen düzeltmek istedi. Kullandığı bu terimi çok dikkate almamam gerektiğini söyler gibi “Tamam, anlatamam sana bunu. Anlayamazsın ki” dedi.</p>
<p>“Bak yine çok acele karar verdin. Anlatmana gerek yok. Sadece sana bir soru soracağım: Sen de mi Kaplan! Kaplan! isimli romana kapılanlardansın?”</p>
<p>“Ne demek istiyorsun?”</p>
<p>&quot;Diyorum ki; Alfred Bester’in romanı, hani bilimkurgu... Onda geçer bu terim.”</p>
<p>“Aaaa. Sen de mi okudun?”</p>
<p>“Evet, 1955’te yazmış. Zamanı bana uyuyor. Çok sağlam kitaptır.’’</p>
<p>“Aynı fikirdeyim. Peki, bu yaptığımız Jaunte mi? Alman Teknoloji ve Uzay Bakanlığı bunun 2000’li yıllarda mümkün olacağını söylerdi de.&quot;</p>
<p>Ona bakarsan, halk arasında “Ay üssü Alfa” diye isimlendirilen bir İngiliz dizisi vardır. 1975 yılında çekilmiş. Orijinal adı neydi, hah Uzay: 1999. Fakat 1999 yılında öyle bir üs de kurulmadı, öyle bir teknoloji de yoktu. 1960’lardaki teknolojik gelişim ve tabii uzay keşiflerinin 2000’li yıllar öngörüsü fos çıkmıştır. Çıkmıştır da ben sana bunu nasıl anlatayım ki şimdi?</p>
<p>“Jaunte değil. Benim bildiğim yani romanda tanımladığı Jaunte’de zamanda yolculuk mümkün değil. Mekânda yolculuk mümkün.”</p>
<p>Ancak o beni dinlemedi bile, çok emin gibiydi. Devamlı “Bu iş Jaunte’lemek” diyor, başka da bir şey demiyor. Bu kitap ve bu terim, 2010'lu yıllarda bu kadar moda değil. Çok az kişi bilir. Peki, Can neden bu kadar takıntılı? “Bırak artık bu tür takıntıları” diyorum. Çok olumlu tepki vermiyor. Kısaca zaman değiştirme durumları onu daha fazla etkilemiş, arada sırada yatak sarıyor. Çan’ı konuşturdukça takıntıları ve takılınca plak gibi nasıl aynı şeyi biteviye tekrarladığını gördüm. Acaba çok mu üzerine gittim? Sonunda plak kendi kendine düzelemeyecek şekle gelince, ben döngüyü kırdım.</p>
<p>“Alfred Bester önemli bir bilimkurgu yazarı. Hatta sonra Süpermen hikâyeleri yazmış. Kolay kolay herkese Süpermen hikâyesi yazdırmazlar.”</p>
<p>“Süpermen mi? O da ne?”</p>
<p>“Haaa. Bilmiyorsun. Önemli bir şey değil.”</p>
<p>Kültürler arasındaki farklılıklar hakkındaki muhabbeti sonra da yapabilirdik. Endişeli bir şekilde konuya girdi. Beni uyarıyor.</p>
<p>“Mustafa Efendi, bak ben çok ciddiyim. Ülkemi bu zaman-</p>
<p>da kurtaracak bir şeyler yapmalıyım. Bana ihtiyaçları var.”</p>
<p>“Kurtarmana gerek olduğuna emin misin?”</p>
<p>“Neler çektiğimizi bir bilsen?”</p>
<p>“Öncelikle şunu söyleyeyim; benim geldiğim dünyada Amerika Birleşik Devletleri, Almanya’nın sömürgesi değil.”</p>
<p>Şimdi daha fazla şaşırma sırası ondaydı. Gözlerini pörtlet-mişti. Hızlı konuşmamı, hemen her şeyi açıklamamı istiyordu ki o anda bahçeden bağırış çağırış gelmeye başladı. Pencereden baktım. İki üç kişi Mehmet’i ve İstepan’ı tartaklıyorlar. Ben bakarken İstepan ellerinden kurtuldu, tabana kuvvet kaçıyor. Adamlarım ne zaman geri geldi? Boğos’a bu baskım haber vermek için mi böyle koşup uzaklaşıyor İstepan, anlamadım. Durum oldukça nazik. Hemen dışarı çıktım, Can da arkamdan.</p>
<p>Bahçenin içine kadar girmiş, sarıklı, yeşil cüppeli sıska ve uzun boylu bir herif ve arkasında bir sürü yeniçeri. AR-GE merkezimiz basılmış durumda resmen. Hemen söze girdim:</p>
<p>“Ne istersiniz bre!”</p>
<p>Ben bu kısa cümlemi bitirmeye kalkmadan, bir çene işareti ile Çan’ı yeniçeriler kargatulumba ediverdiler.</p>
<p>“Bu namus düşmanı, karımı taciz etmiştir. Bostancıbasının talimatı var. Bu zındığı alacağız.”</p>
<p>“Bu adam, benim adamımdır. Alamazsınız. Kadıdan izin var mı?”</p>
<p>Ben de yakalama emri soruyorum. Ayrıca avukat mı isteyecektim? 2010’lu yıllarda bile İstanbul’da herkesi sorgusuz sualsiz içeri alırlar. 1800’lü yıllarda nasıl hak arayacağız? Asıl amacım, İstepan sayesinde Boğos’a haber gidene kadar oyalamak saldırganları. Fakat başarısız olmam an meselesi.</p>
<p>“Sen kimsin ki karşı gelirsin?”</p>
<p>“Sultan’ın hizmetkârı Dadyan Ailesinin mimarı Mustafa Ayaş’ım. Bu kölenin sahibi Boğos Dadyan’dır.”</p>
<p>“Kölenin sahibi bulunur, hatta bu yaptığının hesabını sahibi verir, şimdi bu ırz düşmanı bizimle gelecek.”</p>
<p>“Ne ırzı? Ne düşmanı? Ne oluyor? Nasıl bu kadar emin oluyorsun?”</p>
<p>“Hamama gitmedi mi bu sabah? Orada kadınlar tarafında yıkanan cariyelerimize göz dikmiş. Hatta benim hanımıma bakmış.”</p>
<p>“Nasıl?”</p>
<p>“Hamamın duvarına delik açmış, gözlemiş.”</p>
<p>“Yahu hamama bir iki saatliğine gitti. O sırada delik mi açmış? Hamamda tek senin mi karın var?” deyince elindeki deriden kısa kırbacı suratıma savurdu. Ancak ben biraz temkinliyim. Savuşturdum ama diğer adamlar beni de yakaladılar. “Evi arayın!” dedi bu uzun boylu sakallı şahıs. İddia edilen taciz meselesinin yalan olduğu böylece ortaya çıktı. Madem Can tacizci, yakaladın işte elinde. Evi neden arıyorsun? Senin hanımını hamamdan kaçırıp buraya getirmedi ya. Başka bir amacınız olmasın sakın? Dayanamadım, “Evi arayamazsınız, malımıza mülkümüze göz dikemezsiniz. Bu Halet Efendiye kadar gider!” deyiverdim. Durdular, bu “Halet Efendi” ismi sihirliydi. Son anda akıl etmiştim. Çok sıkıştığımda beni hep kurtarırdı ya. Sarıklı bana döndü. “Ne hakla bunu dersin?” şeklinde bakıyor. Yine Zipçıktı Tekkesindeki kontağımın adını zikrettim.</p>
<p>Ama bu sefer tutmadı. Bu adam da başka bir tekkeden. Tanıyor, biliyor herkesi. Beni de kollarımdan tuttular, esir aldılar. Belli ki beni de götürecekler. Diğerleri konağa giriyordu ki Boğos yetişti.</p>
<p>“Nerede kaldın yahu” deyip kurtulmak istedim. Ama o ne bana ne de Cana baktı. Direkt sarıklının yanma gitti. Bizi canımızı acıtacak şekilde tutuyorlardı. Ne konuştuklarını duyamı-yordum ki AR-GE merkezini aramaktan vazgeçtiler.</p>
<p>Sonra ne olduysa o birkaç dakikada oldu. Nereden geldiğini anlamadığım bir emirle, nasıl tetiklendiler bilmiyorum, beni sıkı sıkıya tutan izbandutgibi o iki herif bana pata küte giriştiler. Gıkımı çıkartamıyordum. Bu kadar artistlik yapıp kendini bu kadar översen, dayak yeme sırasında o kadar güçsüz kalabiliyorsun. Boğos ise bana ikinci keleğini atıyordu o anlarda. &quot;Boynumu kırsalar da kurtulsam” diyeceğim ama Çan’ı da merak ediyorum. Öyle bir dayak yiyorum ki bayılıyorum.</p>
<p>* * *</p>
<p>Uyanıyorum, Mahmut yok yanımda. Hava karanlık, hemşirenin mesaisi bitmiştir. Mahmut da odayı zifiri karanlık şekilde beni de tek bırakmış, gitmiş. Mulholland Drive’da zavallı film yıldızı olma sevdalısı kızın intihar ettiği ve günlerce durduğu için bedeninin çürüdüğü sahne gibi. Neredeyse hiç ışık yok. Herif beni bırakmış gitmiş eşya gibi. Elli kez üstüne basa basa söylemedim mi Mahmut’a? “Beni yalnız bırakma, her an uyunabilirim” diye. Siz şahit değil misiniz? Şımarık herif, ne olacak! Canım sıkılıyor. Bağırıyorum. Faydası yok. Not bıraksam. Ona demiştim, “Uyanırsam dediklerimi not et, benimle iletişime geç, halimi sor” diye.</p>
<p>Tam o sırada telefonum titriyor. Duvardaki prize takılı vaziyette baş ucumda duruyordu. İster istemez baktım: 23 cevapsız çağrı vardı. Üç tanesi Necla’dan, iki üç tanesini bilmediğim numara, gerisi Musa’dan. Garip olanı, bütün çağrıları bugün yapmış. Benim bugün uyanacağımı bilemez ki derken ayrıca okunmamış mesajlarım olduğunu gördüm.</p>
<p>Musa, &quot;Hocanı uyandığınızı biliyorum, lütfen cevap verin. Bu benim için hayati önem taşıyor” yazmış. Şimdi hiç sırası değil ama uyandığımı nereden biliyor ki? Mahmut’un ağzından “Hoca uyanmadı” yazdım. Cevap anında geldi. “Sana telefonunun şifresini mi verdi?” Cevabım basit oldu: “Evet.”</p>
<p>Sonra yine Musa'dan makineli tüfek atışı gibi onlarca mesaj geldi: “Neredesin? Hemen geleyim” diyor. İlgilenmedim. Fakat benim uyandığımı bilebilmesi canımın sıkılmasına yetti. Önceden de aradı mı diye ya da sana ulaştı mı diye Mahmut’a sormalıydım ama beni böyle bırakıp gitmiş ya.</p>
<p>Bir not yazayım bari derken elimdeki damar yolu bağlantısı sızlıyor. Kalem kâğıt nereden bulacağım bu karanlık odada? Çok geçmeden yine uykuya dalacağım zaten. Kendimi bırakıyorum ama bunun hesabını sorarım ben o uzun saçlıya. Dur sen, dur.</p>
</body>
</html>