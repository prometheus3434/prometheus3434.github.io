<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Bundan İyîsî Şam’da Çelik</h3>
<p>b &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;b</p>
<div><div><img src="main-3.jpg" alt=""/>
<p>işte hayalimdeki ustura.</p></div>
</div>
<p>Peki, tamam, bakalım çaresine... İstanbul’da her şeyi bulabilirim de çok büyük bir şehir yahu burası. Şam çeliği usturaya sahip olmayı ne kadar çok arzu etsem de bu kadar işin gücün arasında, çarşı pazar gezmek de pek işime gelmiyor. Boşlayıp, kendi kendime unutturmayı deniyorum ama olmayınca olmuyor işte.</p>
<p>Bir yerde önüne satışı olursa hemen sipariş ederim belki. Forumlara takılmaktan vazgeçip internette kabaca arayınca, sadece Şam çeliğinin yapılma aşamaları hakkında bilgiler buluyorsunuz o kadar. İşte, farklı karbon değerlerine sahip, farklı sertlikteki çelik parçalarını üst üste koyuyorlar ve ocakta kor haline getiriyorlar, sonra onu dövü-</p>
<p>yorlar. Dövülen parçalar ısınınca birbirine kaynıyor ve daha da dövülünce uzun bir çubuk (lama) haline geliyor. Sonra onu yeniden ufak parçalar halinde kesip,yeniden üst üste getirip,yeniden ocağa sokarak kızdırıp, aynı şekilde yeniden uzun bir lama haline getirmek için dövüyorlar. Bu işlemler biteviye tekrarlanıyor. Tahin ile pekmezi karıştırıp ortaya çıkan farklı renkteki karışımları bir daha karıştırmak gibi.</p>
<p>Sonuçta karbon değerleri farklı olan metal parçaların hamur gibi iyice yoğurulduğunu görüyorsunuz. Çeşitli su verilme aşamalarından sonra üstü siyahi ı grili güzel bir görüntü verecek şekilde Şam çeliği ortaya çıkıyor. Çeliğin üzerinde zebra derisi gibi doğal çizgileri var. Bence çok hoş. Bu şekilde, eski usulde Şam çeliği üretimi çok uzun zaman alıyor. Her usta dövemiyor, istenen sonuca kolayca ulaşamıyor. Ufacık bir çakıyı yapmak için saatlerce uğraşmak gerekiyor. Şam çeliğinden ustura, yatağan ve hatta kılıç yapıldığını biliyoruz. Çakı bile çok uğraştırdığına göre, bu tür büyük parçalar için verilen emeği düşünsenize. Sırf görsel bir ihtiyaçtan böyle bir çelik üretme yöntemine girmiş olamazlar diyor ve araştırmayı derinleştirmeye karar</p><div><img src="main-4.jpg" alt=""/>
<p>Basitçe Şam çeliği yapım aşamaları.</p></div>
<p>veriyorum. Haçlı Seferleri sırasında, haçlıların zırh, kalkan ve kılıçlarında kullandıkları çeliğe karşı, sert olduğu kadar kırılgan olmayan Şam çeliğinin üstün geldiğini anlıyoruz. Avrupahlar çeliği ne kadar sert hale getirirlerse o kadar kırılgan oluyor ve bu onlar için büyük bir dezavantaj. Fakat Şam çeliği öyle mi ya! Farklı katmanlara sahip olduğundan hem sert hem keskin hem de esnek. Bir çelikten başka ne istenir ki?</p>
<p>Acaba usturanın kerametinde ve tabii bünyemde bu kadar tesiri olan bir takıntı haline gelmesinde, bu özel üretim sürecinin etkisi var mıdır? Bilmiyorum... Belki de bu yüzden tam olarak istediğim özellikteki usturaya ulaşmalıyım diye geriyorum da geriyorum kendimi.</p>
<p>İki yüzyıl önceye gittiğimde yanaşmalık yaptığım hamamda (kırk yaşımdan sonra hem de) benimle beraber hamamda çalışan berberin yani neredeyse hiç konuşmayan bu meymenetsiz adamın, ustura hakkında mesnetsiz ve hatta gereksiz de olsa bir soru sorulduğunda, bülbül gibi şakıması çok şaşırtıcıydı. O adam 2010’lu yıllarda yaşasa herhalde bahsettiğim forumun yöneticisi falan olurdu. İlk zaman yolculuğu maceram bir ustura ile sonlan-mıştı, yeni maceram da bir usturayla açılacak gibi geliyor. Hem eski macerada usturayı kendi boğazımı kesmek için kullanmıştım ama benim başka bir kopyam bunu yapmıştı. Eski zamanda benden bir tane yoktu. Acaba kaç kişiydik? Ben bu maceranın bu kadar çetrefilli olmasını dilememiştim. Cevap verilemeyen bu sorular da beni kurtlandırıyor. Durduk yere eski zamana dönmek istemiyor ve bunu kontrol altına almak istiyorum. İşte bu yüzden berberin bıraktığı zimmetimdeki usturanın tıpatıp aynısını bulamasam bile ona yakın bir şey bulmalıyım. Belki de hafızamı zorlamayıp, “Ustura usturadır işte, hepsi birbirine benzer. Başka nasıl olacak?” diye kendimi kandırabilirim galiba.</p>
<p>Hamam, berber filan dedik ama benim asıl mesleğimin ya da eğitimimin bu tür sıhhi hizmet sektörü ile alakası yok. Ben halis muhlis bir mimarım. Piyasada çok çalışmadım, akademisyenlik yaptım daha çok. Bu güzel şehrin güzide bir üniversitesinin taze rektörüyüm. Bu kallavi görevime rağmen gördüğünüz gibi kudretinden sual olunur, ustura mustura gibi garip şeylere nasıl da gereğinden fazla değer veriyorum. Sebep? Bir daha eski zamana geri dönebilmek için... Şükür ki kimsenin fark ettiği yok. Zaten günlük işlerde her daim enerjik ve heyecanlıyım. Rektörlük seçimini kazandığımdan bu yana bırakın hamamda çalışmayı, yoğunluktan herhangi bir hamama müşteri olarak bile gitmişliğim yok. Kısaca hamam ile olan ilişkim eski zamanda kaldı,günümüzde değil.</p>
<p>Çekişmeli geçeceği söylendiği halde rakiplere göre sürpriz şekilde ve hatta belirgin bir farkla kazandığım rektörlük seçimleri sonrası üniversitenin başındayım. Uzun süre dekanlık yaptığım halde, rektör olduktan sonra alışmadığım bir sürü şey varmış etrafımda onu fark ettim. Her gün şaşıracak yeni bir şey buluyorum. Örneğin makam aracımın önüne “çakar” denilen mavi-kırmızı zımbırtının araçtan sökülmesini istediğimde, şoförüm bana “çakacaktı” neredeyse. Ha bir de emniyet şeridinden gitmesine, ben makam aracındayken ya da değilken izin vermediğim için pek sevmiyor beni. &quot;Eski Rektör Bey olsaymış çoktan gideceğimiz yere varırmışız da. Bu bizim hakkımız hocam zatenmiş de. Bunun yerine emniyet şeridinde gitsek, bir arabalık rahatlama yaratırmışız da...” Bazen sabırla ve üşenmeden emniyet şeridinin gerçekten ihtiyacı olan araçlar için, örneğin “acilen hastaneye yetiştirilmesi gereken hastayı taşıyan bir ambulans için ayrıldığını” anlatıyorum ama hep başa dönüyoruz. Hakkı olmayanlar kullanıyormuş da biz neden kullanmı-yormuşmuşuz... Çünkü böyle bir hakkımız yok da ondan. Bana kural, hukuk anlatıyor. Ertesi gün trafik kanunundan maddeleri okutuyorum ona. Kanunu dikkate almama hakkımızın da olduğunu iddia ediyor. Şoföre saygı gösterdim, bir sürü zaman harcadım, benimle her konuda tartışabilir ama bu konu artık çok uzadı. Sonunda “Yine mi aynı konu? Bak bunu bir daha tekrarlarsanız...” deyiverdim benden on yaş büyük torun torba sahibi şoföre. O yüzden devamlı somurtuk. Tahmin ediyorum ki sadece emekliliğine gün saymıyor ayrıca bana da saydırıyordun</p>
<p>Sırf şoför olsa iyi, daha ne dertler varmış okulda. Pek takmıyorum ve hâlâ ustura satın almaya odaklanmış durumdayım.</p>
</body>
</html>