<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Ne Musa’ya Ne De Müsemma ya Yaran...</h3>
<p>Kahvaltı yapıyoruz, sabah erkenden. Çok çay sevmediğim halde boş bardağımı “tazeleyiniz” diye kibarca ileri uzattığımda nereden aklına gelmişse eşim Necla, “Musa geliyor Hollanda’dan” diyor ve der demez ben de otomatik olarak memnuniyet ifadesi takınmış halde soruyu yapıştırıyorum:</p>
<p>“Aaa, çözmüş mü bedelli işini?”</p>
<p>“Evet, çözmüş.”</p>
<p>Müsemma hiç konuşmuyor, yukarıda bahsettiğimiz kişi öz kardeşidir oysa. Araları hiç iyi değil. Nedenini bilmesek bile daha çok Müsemma’nın kardeşinden uzak durmak istediğini biliriz. Acaba ablaya ne yaptı da kendine bu kadar keskin olarak küstürdü bu hayırsız herif? Her şeye rağmen yine de kırk yılda bir aynı mekânda olurlar, olduklarında da birbirlerine ölçülü şekilde hiç sorun yokmuş gibi saygılı davranırlar. Düşünün, neredeyse altı yedi yıldır görmediği kardeşi yurtdışından geliyor, buna rağmen abla sevinmeyi bırak, sıkıntılı bir halde kıvranıyor. Aslında beni hiç ilgilendirmeyen bir giz bu... Yani benim hayatımda bu kadar bilinmeyen, çözülmesi gereken onlarca detay varken bir de abla kardeş çekişmesi ile uğraşamam. Yine de Mü-semma’nın cevap vermesini ister gibi bastıra bastıra sorularıma devam ediyorum.</p>
<p>“Ne zaman geliyor? Nerede yapacak askerliği? 28 gün değil mi?”</p>
<p>Necla bildiği kadarıyla cevap veriyor. Yani Müsemma’dan duyduklarını aktarıyor. Abla, inadına konuya girmiyor. Necla benim Musa’yı sevdiğimi bilir. Cevap vermeye çalışarak konuyu canlı tutuyor.</p>
<p>“Bu ayın sonunda gelecekmiş. Burdur’da yapacakmış askerliği, bedelli olarak. Yurtdışında çalışanlara özgü kanundan yararlanıyor galiba, Müsemma anlatsana yahu!”</p>
<p>Müsemma hiç konuşmak istemediğini hareketlerinden zaten belli etmiş durumda ama kabak tadı vermesin diye mecburen kısa kısa bilgiler vermeye başlıyor.</p>
<p>O zorla konuşadursun, ben size Musa’yı anlatayım. Oldukça garip bir çocuktu Musa. Müsemma ile aralarındaki yaş farkı da dikkate değer. Abladan çok anne gibi olmuş. O anne gibiyse eşimin ve benim de Musa’nın üzerinde hakkımız vardır. Müsemma on senedir evimizde. Bilgisayar kullanır, kitap okur. Basit bir bakıcıyı bırakınız, özel bir öğretmenden daha fazla entelektüeldir diyebilirim. Biz de onun maddi manevi değerini bilir, fikirlerine saygı duyarız. Maaşı ayın ilk günü otomatik ödemeyle tanımlanmıştır, öyle yatar. Neredeyse ona hiç maddi harcama yaptırmayız. Zaten onun da derdi para değildir. Maaşına her yıl ne kadar zam yapılacağına bile yorum yapmaz, Necla’ya bırakır. Arada sırada çevrimiçi kitap satan web sitelerinde benim hesabımı kullanmasına izin verir, teşvik ederim. Bana liste hazırlar, şunları almak istiyorum der, ben de alırım. Okuduğumuz kitaplar hakkında konuşur ve tartışırız. Hatta çocuklar ödevlerini filan yapmadıklarında bizden çok Müsemma’dan çekinirler. Evin masraflarını karşıladığımız, limiti belli bir kredi kartımız var. O kartı kullanarak çocuklara alınacak şeyleri bile bazen o seçer, o alır.</p>
<p>Müsemma, öz kardeşini de gerçekten anne gibi kollamış, sebebini bilmiyoruz ama keskin bir hayal kırıklığına uğramış ki Musa’ya hâlâ çok kızgın. Müsemma bizimle çalışmaya yeni başladığında, lisede çifter dikiş giderken Musa’yı tanımıştım. Ondan önceki aile ilişkilerini bilemem.</p>
<p>Bir iki yıl sonra, ablasının zoruyla ite kaka liseden mezun olabildi. Sıfıra yakın matematik bilgisiyle nasıl aldı o diplomayı, onu da bilmiyorum. Bazı liseler, öğrencilerini okuldan atmadan (asgari bilgi seviyesinde olmasalar bile) ne olursa olsun mezun ederek başlarından savmakla yükümlüler sanki. İki üç sene sonra, fakültenin dekanlığına yeni geçtiğim sıralardı. Musa da (yine Müsemma’nın iteklemesi yüzünden) üçüncü kez üniversite sınavına hazırlanıyor. Meslek yüksekokullarına tamah etmeyen tavrını da dikkate almak lazım. Aklı havalarda,gözü yükseklerde, puanı yerlerde, istediği üniversiteye giremiyor. Ama her sene, her seferinde devamsızlık rekorları kırdığı dershanenin ücretini, ablasının maaşından arttırdıklarıyla ödediğini eşek gibi biliyor. Yine de pek önemsemiyor,yani Musa işte böyle oyalanıp duruyor.</p>
<p>Hiç unutmam, bir pazar günü evde kitap okuyorum, geldi ve benden onu üniversiteye almamı istedi. Nasıl yani? Tekrarlattım, aynı şeyi söylüyor: Onu “özel öğrenci” olarak alacakmışım. İyi de bu olsa olsa yüksek lisans ya da doktora için mümkündür. Ancak bir dönemlik hak verilir, o da şartlar uygunsa. Bir yerlerden duymuş “özel öğrenci” diye bir şey var, üzerine alınmış. Şaşırdım böyle fütursuz isteğine, bari işi dalgaya vurayım da vazgeçsin bu sevdadan.</p>
<p>“Tamam, neden olmasın? Bunun için iki adet vesikalık lazım.”</p>
<p>&quot;Çektiririm Mustafa Abi.”</p>
<p>“Çektirmeyi iyi biliyorsun değil mi?”</p>
<p>Ablasına çok çektirmiştir ya bu konuda ironi yapıyorum, herif tınmıyor. Öyle ki, &quot;Seni özel öğrenci olarak almayı önceden akıl edemedim ve senin boşu boşuna o sınava üç kez hazırlanmana göz yumdum. Bunun için özür dilemem gerek” diye dalga geçmeyi abartacak oldum, sonra ablasına olan saygımdan vazgeçtim. Şöyle bir kere daha süzüyorum beyefendiyi, fena halde rahat, bir de üstüne hesap sorar gibi tavırları da var. Bu tutumuna hayret ediyor ve biraz da kızıyorum. Fakat yine de biliniz ki onunla dalga geçmek isteğimin asıl sebebi &quot;Soğuktan donanı buzla ovarlar” özdeyişini şiar edinmemden. Pazar günleri izinli olduğu halde yine de bizim evden çıkmayan Müsemma, duruma müdahil olmaya niyetleniyor. Gözlerini büyütüyor, hayretler içinde kaldığı belli ve kardeşinin benden böyle imkânsız bir şey istemesine kızgın olduğunu anlamak zor değil. Tam kardeşine haddini bildirecek, ben işaret edip durduruyorum. Kızmadan işi dalgaya aldığımı anlayınca kardeşine “dur, sus” diyemedi. Musa ise işaretleşmemizi fark etmemiş durumda, hâlâ vesikalık foto hakkında ahkâm kesiyor.</p>
<p>“Evet dershaneden de istemişlerdi vesikalık.”</p>
<p>“Bu dershaneler de bir garip yahu. Her sene her sene foto çektirmek gerekiyor değil mi?”</p>
<p>“Evet, ya garip hakketten. Dert değil abi, sen yeter ki al beni mimarlığa. Biz ablamla gider çektiririz. Fotoğraf iki tane değil mi?”</p>
<p>“Evet, ama dört tane de olabilir. Duruma bağlı.”</p>
<p>“Hangi duruma?”</p>
<p>“Yani Musacım, eğer birinci sınıfı atlayayım da direkt olarak ikinci sınıftan başlayayım dersen, dört tane vesikalık foto lazım olacak.”</p>
<p>“Haaa, peki, direkman<a id="footnote1"></a><sup><a href="#bookmark0">1</a></sup><sup></sup> üçüncü sınıftan başlarsam ya?”</p>
<p>“Eh onu da sen hesap ediver.”</p>
<p>Musa ciddi ciddi inanmış ve üzerine de sazanhğı abartmaya başlamıştı. Şimdi sınavı kazanamadığı için üç yıl zaman kaybetti ya, vesikalık foto sayısını altıya çıkartarak akranlarıyla olan arayı kapatacak aklınca. Nasıl inanır canım böyle bir şeye? Yok, yok. Belki de asıl dalga geçilen kişi benim. Sonunda endişemin boşuna olduğuna dair bir şey duydum kendisinden.</p>
<p>&quot;Mustafa Abi, daha çok fotoğraf versem böylece bir yıl filan okusam mimarlık fakültesinde,yeterli değil mi? Diplomayı cebe koyduk mu, zaten sen bana çizimin iyi filan diyordun. Hemen işe başlarım artık.”</p>
<p>Haydi oradan! Çizimin iyi filan değil ayrıca. Numunelik çizimlerinden seçtiklerini gösterdin, ben de seni motive etmek için birkaç yorumda bulundum o kadar. Halbuki pek de olumlu konuşmadığımı zannediyordum. Nasıl anlamak istiyorsa öyle anlamış. Ayrıca iyi bir mimarın sadece çizim yeteneğini değil, başka yetenekleri de bünyesinde toplamış olması gerekir. O yüzden ressamlık ayrı, mimarlık ayrıdır. Çizimin çok iyi olsa bile benim buna bakarak mimarlık yeteneğinin olup olmadığına karar vermişliğim, ne senin için ne de bir başkası için mümkün olmuştur. Ha bir de, koskoca mimarlık fakültesini bir yılda aradan çıkartacaksın öyle mi? Açıkçası tavuk-yumurta ilişkisine benzer şekilde, küçümsediği için küçülüyor gözümde ve küçüldüğü için küçümsüyor koca bir mesleği. Bu hesapla paraya kıyar, fotoğrafçıdan 24 vesikalık alır, bir de yanında büyük boy albüm yaptırırsa filan, doktora diploması bile alacağına inandırabilirim onu. Devam ettirmemek için kendimi zor tutuyorum.</p>
<p>Zira Musa’ya üniversite eğitimi şart değil. Eğer gerçekten bu derece küçümsüyorsan, üniversitede ve tabii ki ona girebilmek için sınavlarda zamanını geçirmene gerek yok. Belki ticarette yükseleceksin, belki başka bir meslekte ilerleyeceksin. Fakat “Herkesin üniversite okumasına gerek yok” dediğimde, çok üstten gören bir tavır oluyor. Dememeye çalışıyorum, kendi konumumu zirveye çıkarma kaygısı olarak anlaşılıyor.</p>
<p>Derken tutamıyorum kendimi, dalga geçmeye devam ediyorum.</p>
<p>“Senin için dert değil be Musacım. Sen şimdi orantı kur. Eğer sadece bir sene okuyup da dört yıllık bir üniversiteden mezun olmak istiyorsan, kaç vesikalık getirmek gerektiğini hesap ediver. Bu testi geçmen bile yeterli. Gerisini sen bana bırak.”</p>
<p>Salak salak sırıtarak yanımdan ayrıldı. Müsemma ise kardeşini tek başına yakaladığı ilk an öyle güzel fırçalamış olacak ki verilen “vesikalık-ders yılı” orantısına inanacak kadar saftirik ve bir o kadar da vurdumduymaz Musa, sonraki hafta bana kızgın olduğunu her hareketiyle belli etti. Bizim evde kalıyor ama yine de bana afra tafra yapma hakkına sahip. Korkuyorum, beni kendi evimden kovacak diye. Yine de herifi sevdiğimden ses çıkartmıyorum. Bizim ufaklıklarla vakit geçiriyor filan. Neyse, kızgınsa kızgın, onun iyiliğini karşılık beklemeden düşünen kişilere, garip olduğu kadar ahlaksız teklifte bulunmaması gerektiğini anlasa iyi olur.</p>
<p>Üniversite sınavı sonuçları açıklanıp yine açıkta kaldığı kesinleştikten birkaç hafta sonra, yine Müsemma’nın çabası ile bir işe girdi, olmadı, başka bir iş denedi, tutunamadı bir türlü. Sonunda yine bana gelip tanıdık mimari büro varsa orada çalışmak istediğini söyledi. “Getir-götür işi yaparım, sonra belki şantiyelerde işçilerden, malzemelerden sorumlu olurum” gibilerinden bir şeyler geveledi. Belli ki Müsemma bana böyle sormasını tembihlemiş, kelime kelime ezberletmiş, aynen tekrarladı. Türkiye ölçeğinde büyük sayılacak bir mimari büronun sahibi okul arkadaşım Semih’i aradım, beni kırmadı. Semih’in karısı HollandalI. İşe başlar başlamaz, tesadüfen o gün büroya uğrayan eşinin kız kardeşi ile arkadaş olmuş Musa. Ne kadar saf olursa olsun ya da tek kelime yabancı dili olmasın, Musa’da şeytan tüyü vardır yani sevimli çocuktur. Çıkmışlar üç dört hafta. Sonra bir akşam, kızı aldı bizim eve geldi, tanıştık. Yaşı biraz geçkin, sarı saçlı, mavi gözlü ve hafif kilolu, neşeli bir kız. Bizimkine sevgiyle bakıyor. Müsemma ise her ikisine de delici bakışlar atıyor, ikisi de tınmıyorlar ama özellikle Musa’ya bakışı neşter gibi. Hedefte olmadığım halde ben bile etkileniyorum. Jet hızı ile aldıkları her tarafından belli olan kararlarını ilk bize tebliğ ettiler: Evlenmek istiyorlarmış. Hemen mi? Hemen, hemen. Peki sonra? Hollanda’ya yerleşeceklermiş. İyi de evlenmek nereden</p>
<p>çıktı? Çünkü Musa başka türlü gidemezmiş oralara.</p>
<p>Ertesi gün Semih’i arıyor ve selam sabahtan sonra haberi veriyorum, tasvip etmediği her halinden belli. Semih’in karısıysa kardeşinin kararlarına yanlış dahi olsa karışmazmış, daha özgürlükçü ya. Semih, Musa’ya boşa maaş verdiği için gergin herhalde. Çünkü beyefendi işe başladığından beri sadece iki gün uğramış büroya. Her gün kızla beraber. Şehir dışına bile gitmişler hafta içi, hem de mesaide... Bürodan belediyeye ruhsat projeleri götürülecek, ozalitçiye gidilecek, yani tam da onun yapması gereken iş yoğunluğu olduğu zamanlar. Mecburen mimarlar ilgilenmişler, bürodaki görevlerini bırakıp bu tür işlere koşmuşlar. Ben ona biraz mahcup şekilde, ‘‘Madem öyle maaş vermeyi kes’’ dedim, eşi özgürlükçüyse buna da sesini çıkartmayacaktır. Semih ise “Yok be abi, asgari ücret alıyor zaten. Bırak onu, avans çeke çeke ülkeden ayrılacağı zamana kadar olan tüm maaşını şimdiden tüketmiş durumda. Olan olmuş, parasında değilim zaten, tek sorun getir-götür işleri için başka isteklilerin önüne geçti, belki ihtiyacı olan birinin kısmetini kapadı, bana bir zararı yok artık, gidecekse gitsin. Gitmezse zaten yolu gösterecektim, iyi oldu böyle” deyiverdi. Bana da “İyi, peki o zaman” demek düştü.</p>
<p>Ben yurttan gitmezden evvel Musa’yı kenara çekip konuştum. “Bak oğlum, madem çok ciddi bir kararı böyle jet hızı ile aldınız, bari dikkat edin hemen çocuk yapmayın. Sonra anlaşamazsınız, olan çocuğa olur. İki ülke arasında kahr bebe, perişan olur” dedim. Kafasıyla onayladı. “Orada ne iş yapacaksın, neyle geçineceksiniz?” diye sordum akabinde. Eşinin asistanı olacakmış. Eh müstakbel eş neyle iştigal ediyor? Ornifotocuy-muş.<a id="footnote2"></a><sup><a href="#bookmark1">2</a></sup><sup></sup> Manyas’ta ona yardım da etmiş. Orada çok iyi çalışmışlar da, öyle kaynaşmışlar da, böylece karar vermişler de, şu anda bu dünyada tek diledikleri hayatlarını birleştirmekmiş de, kız da o da özgürlükçü ve kalplerinin sesini dinleyerek hareket etmeyi düşünüyorlarmış da, dil problemi olabilirmiş, evermiş, kesin olurmuş da,önemli olan kalp diliymiş de, hemen önyargılı karar vermemek gerekirmiş de, uzun yıllar beraber olmayı planlamışlar da ve bir an olsun bile ayrılmayı düşünmüyorlarmış da, Vik-torya’nın parada pulda gözü yokmuş da, fotoğrafçılığı, doğayı ve tabii ki kuşları çok seviyormuş da, Musa’da da gizli bir ornifoto yeteneği saklıymış da, oraya kolay adapte olacakmış da, tüm kalbiyle buna inanıyormuş da, hem burada kalırsa onu hemen askere alırlarmış da, efendim Semih Bey de devamlı büroda bulunmasını istiyormuş da, Müsemma da onu ayrı sıkıştırıyormuş da, ayrıca ben ona devamlı “Hayatını planla’’ diyormuşum ya işte böylece planlamış oluyormuş da, artık bunları anlamam gerekiyormuş da, sonra gerekirse ablasını benim ikna etmem gerekiyormuş da, ama etmezsem de çok takmayacakmış da... Daha çok “mış da” “muş da” konuştu durdu, bir sürü şey anlattı, ben öncelikle düştüğü tüm tekrarları filtre ettikten sonra dediklerini size özet geçiyorum, tahayyül edin daha ne kadar saçmaladığını. Belli ki Musa, bu şekilde bana böyle beş dakikadan fazla süren nutuk atmayı yıllardır kuruyormuş kafasında. Bu cümlelerin makineli tüfek atışı gibi geldiğini görünce, önceden hazırlandığını tahmin etmek zor değil. Şimdi ben bilerek sessiz kalmayı tercih edince, sazı eline alıp akortsuz resital veriyor. İntikam alıyor aklınca. Anladım ki hayalperestliğin sevimli hali, sevimsiz küstahlığa doğru kayıyor. Cevap bile vermedim. Konuyu açtığıma bin pişman olduğumu da belirterek, bebek konusundaki öğütlerimi daha hafif olarak tekrarladım. Aslında kendimi tutmasam, konuşmamı bir güzel sinkafla bezer, bu “mış”h, “muş”lu laflarını ona yedirirdim, “Bana ne lan senin hayatından!” diye başlar, “Anan değilim baban değilim!” diye söyleyeceklerime temiz bir temel yapar ve finalde “Sadece ortaya sabi bir bebek çıkar diye endişeleniyor ve onu korumaya çalışıyorum.” Hık mık ederse “Zaten karar vermişsiniz oğlum, gerisi benim için önemsiz. Başıma dert almak istemem, bu sana son uyarımdır. Hayatını nasıl istiyorsan öyle yaşa” derdim. Demedim.</p>
<p>Hollanda’ya turist vizesi ile girdi. Daha da gelmedi. Mü-semma sayesinde kesik kesik Musa’dan haber almaya başladık. O zamanlar sosyal medya kullanılmıyor tabii. Zavallı Müsem-ma, ilk gittiklerinde aldığı haberlere kanıp kardeşinin Hollanda’da tanınmış bir ornifotocu olacağını bile hayal etmeye başlamıştı. Ne yazık, kızdan boşanması çok uzun sürmedi. Sonra çöküş dönemi...</p>
<p>Bir yıllık avarelikten sonra, Türkiye’ye geri mi dönse diye dönüş biletinin parasını buradan verip satın almayı planlarken bambaşka bir haber geldi. Bazı günler mecbur kalıp inşaatlarda amelelik yaptığını duyduk. Bir dakika yahu, eve yeni gelmiş pizzada mısır var diye altı kişilik pizzayı direkt çöpe atan Musa mı inşaatlarda çalışan? Yahu o pizza eve alınmıştı. Biz de yiyecektik.</p>
<p>Çok iyi hatırlıyorum, Musa’nın ikinci kez üniversite sınavına hazırlandığı zamanlardı. Zorla şerle ders çalışıyor da nerede çalışıyor? Tabii ki bizim evde ve Müsemma’nın refakatinde... Okuldan eve geliyordum, evdekiler bana telefon açıp, “Gelirken kola al” diyorlar. Geldim ki evde bir telaş. &quot;Yahu ne oldu?” diyorum, bana bir şey belli etmemeye çalışıyorlar. Cevap yok. Peki, yemek yiyelim o zaman. “Pizza gelmedi” diyorlar. “İyi de pizza geldi, soğumadan içecek al gel, demediniz mi bana?” Necla konuyu kapatayım diye kaş göz yapıyor, Müsemma gözden kaçınıyor, saklanıyor. Musa da sessiz. Sonra öğreniyorum; çöpe atmış herif pizzanın içinde mısırı görür görmez. O mısır sevmezmiş ve sipariş edilirken ona neden sorulmamışmış? Allah Allah... Mısırlı pizza sevmiyorsan, aç kalacak değilsin. Ablan sana makarna filan yapar. Bizim istihkakımızı neden murdar ediyorsun? Tövbeler çekiliyor ve hemen yenisi sipariş ediliyor. Müsemma parasını ödemeye filan kalkıyor. Kabul etmiyoruz, ben konuyu sonlandırıyorum, ablayı üzmeye gerek yok. Sadece bu değil ki başka vukuatları da var. Yanımızda çalışan ablasını zor durumda bırakacak kadar kendi ekseni etrafında görüyordu o zamanlar dünyayı Musa. Kendi çocuğum olsa ve başkasının hakkını böyle yok saysa sağlam kızarım, diye içimden geçirmiştim. Yine de bu şımarıkça davranışlarını görmezden geldim, vazgeçmedim, çok uğraştım Musa ile. Kendi doçentlik dosyamı hazırlamak için ayırmam gereken zamandan çalıp, onu üniversite sınavına hazırlamaya saatler verdim. Hiçbir işe yaramadı. Şimdi aynı Musa, zora gelince inşaatta çalışıyormuş. Aferin diyecekken, kazın ayağının öyle olmadığım anladık. Günlerden bir gün Müsemma, Musa ile telefonda konuşmuş, gözler kan çanağı olmuş ağlamaktan. Necla sorguladı durumu: Beyefendi ot parası için amelelik yapıyormuş. Yine de bana inandırıcı gelmedi, ot parası için hırsızlık ya da daha garip şeyler yapılır ama fiziki bir işte çalışanım ilk kez duyuyorum. Garip bir adamdı bu Musa.</p>
<p>Sonra dediler ki; Musa tıp fakültesine girmiş. Yahu nasıl olur, burada liseyi zorla bitirmedi mi? Bir şekilde, artık nasıl olduysa felsefe ve nöroloji konusunda üstün yeteneği olduğunu fark etmişler. Müsemma bunları söylerken pek inanmadığımı (“kusura bakma da” diye ön bir ekleme yapıp) beyan ediyorum. Belli ki o da pek inanmıyor ama inanmak istiyor. Neyse, olaya iyi tarafından bakalım: Tıp doktoru olmasa bile psikolog gibi bir şey olur. “Psikiyatrdan farkı var mıdır?” sorusu sorulur ya. İlaç yazabilir mi, yazamaz mı, bilmiyorum oradaki mevzuatı. Fakat yarım akıllı bir çocuğun, bir aşk macerası ile gittiği yurtdışında ota alıştı diye haber geldikten hemen sonra buradaki lise eğitimini kabul ettirip üniversiteye girme başarısını göstermesi takdir edilesi bir durum. İçin için seviniyorum. Sosyal medya hayatımıza girince ilk arkadaş olduğum kişilerden biri oluyor. Herife bir ciddiyet gelmiş, bir akıllanmış ki sormayın. Hem imreniyor hem de çok mutlu oluyorum. Artık değiştirdiği saç kesim şeklini dahi takip edebiliyorum. Yazışıyoruz. Bir ara Facebook kullanıcı ismini T.C. Musa Sakarya yapınca, “Oğlum, sana mesaj yazarken kendimi resmi daireye dilekçe yazmış gibi hissediyorum” diye dalga geçtiğimde, hemen düzeltiyor kullanıcı ismini. Aralıksız o beni “layklıyor” ben de onu. “Layklaşmak” karşılıksız olunca sorun çıkar zaten. Sosyal medya kurallarını bozmuyoruz katiyen. Sonunda o layklanan sosyal medyadan kaçarak bu zorlama sosyallikten tümden kurtuluyorum. Yıllar geçiyor, Musa ile ilişkim hiç kalmıyor.</p>
<p>Bu kadar yıl sonra askerlik için ülkeye gelmesi de şaşılacak şey. Askerlik gibi emir-komuta kavramını taa içinde hissedeceği bir duruma, 28 gün de olsa katlanmayı tercih etmesine şaşırmadım değil. Keza artık Hollanda vatandaşı. Türk vatandaşlığını önemsemesi çok hoş. Gelsin bakalım.</p>
<p>Kahvaltıdaki Musa muhabbetinden iki üç gün geçmişti. Okuldan yorgun argın döndüğümde, Musa’nın bizim eve geldiğini ve kızlarımla hemen yeniden kaynaşıp oynadığını görüyorum. Sarılıp hasret gideriyoruz. Yemekte bol bol konuşuyoruz. Yahu ne kadar aklı basında biri olmuş.</p>
<p>s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;S</p>
<p>Yemekten sonra çaylar kahveler derken herkes yatıyor. Ben de çokyorgunum fakat uzun süren uykularımı haberalmış,başladı beni sorguya çekmeye. İncelemesi gereken bir vaka olabilirmişim. Çok ilginçmiş. Kim bilir, Necla ben yokken ne kadar dert yanmış. İyi de ben incelenmek istiyor muyum? Kesinlikle hayır. Bir de Musa inceleyecek beni! Haydi hayırlısı...</p>
<p>Çok ilgili benimle, uyku durumum hakkında sorular sorup duruyor biteviye. Ben gıdım gıdım bilgi verdikçe daha fazla meraklanıyor. Çok tecrübeli bir tıp adamıymış gibi ilginç bir vaka olduğunu tekrarlıyor usanmadan. “Genelde hastalar, hastalıklarının nadir görüldüğü beyan edildiğinde hastalıkları ile övünür-lermiş. Bununla ilgili bir akademik çalışma dahi yapmışlar. Basit soğuk algınlığı geçiren kişilere, özel bir hastalığa yakalandıkları söylendiğinde önce isyan edip sonra kendilerine pay çıkardıklarının akademik olarak kanıtlandığını söylüyor. İlginç, “Eh sonra ne yaptınız zavallıları, gerçeği nasıl açıkladınız?” diye konuyu dağıtıyorum. Yine döndürüyor dolaştırıyor, konuyu bana getiriyor. Soruyor da soruyor.</p>
<p>İki gün sonra birliğine teslim oluyormuş. Uçakla mı gidecek? Yok, otobüs biletini almış. “Seni ben bırakırım otobüs terminaline&quot; diyorum. Konuyu yine bana getirecekken bu sefer ben sorularını usta manevralarla geçiştirip yatıyorum. Sabah erkenden okula gidiyorum. Gideceği gün öğleye doğru Necla arıyor, akşam saat 22.00’de otobüsü olduğunu bana hatırlatıyor. Güzel bir asker uğurlama yemeği hazırlanmış. Verilen resepsiyona katılıyor, vesikalık foto verip diploma alma teklifini ve mısırlı pizzayı görür görmez çöpe atma olayı gibi komik şeyleri örnekleyerek eski günleri yâd ediyoruz. Herkes mutlu, gülüyor ama Müsemma yine de buruk. Bu sefer kendine güveni gelmiş Musa, arada sırada ablasına takılıyor. Saat 21.00 gibi çıkacağız evden, bavulu filan yok, bir sırt çantası var. “Yahu fanila, don, çorap neyin alsaydın, haberim olsa araştırır bulurduk, askeri malzeme satan dükkân falan” diyorum. Ondan önce askerlik yapanların takıldığı forumları gözden geçirmiş. Ben ustura için yaptıysam o da askerlik için yapar, normal tabii. Burdur’da her şeyden daha cok cesit bulunurmuş ve bir sürü dükkân varmış, hem daha ucuzmuş. Alışveriş konusu açılınca aklıma geliyor. Peki, paran var mı? Müsemma da teklif etmiş, Hollanda’da iyi kazanıyormuş. Biriktirmiş. Askerlik için aldığı izni bile ücretli. Hesabına para yatmaya devam ediyor. Aferin lan!</p>
<p>Rektörlüğe başladım başlayalı arabamı hiç kullanmadığımdan elden çıkarmıştım. Necla’nın nispeten ufak arabasına biniyor ve terminale doğru yollanıyoruz. Hava yağmurlu, zaten süratli araç kullanmam, tıngır mıngır gidiyoruz. Musa ile muhabbeti genişletebiliriz. 28 gün de olsa sonuçta askere gidiyor. Çok heyecanlı da değil fakat mutsuz da diyemem. Daha çok çalışması gereken bir çalıştaya (vörkşop) gidiyormuş gibi bir havası var. Trafik sıkıştı. Kendi camımı araladım, ön camdaki buğu gitsin diye.</p>
<p>Musa artık konuşmanın seyrini değiştirecek ya da istediği hale sokacak kadar akıllanmış. Bende değişik bir şeyler fark et-t iğine getirdi konuyu. Neymiş o? Farklıymışım, öncelikli olarak &quot;Ukala ve herkese yaşamlarının nasıl şekillendirmesi gerektiğini söyleyen Mustafa Abi değilsin” dedi. “Eh tabii, idari görevim var ve çok yoğun sürüyor. İşler güçler yüzünden sadece görevime yoğunlaşmak zorunda kalabiliyorum” dedim. Yok,yok o değilmiş. “İltifat olarak kabul edeyim o zaman” diyorum deyince, “Zaten iltifat ediyordum ama yine de anladığın gibi değil” diyor. Söylese ya açık açık ne diyecekse. O açık konuşmayınca ben de laf olsun torba dolsun diye bazı şeyler geveliyorum.</p>
<p>“Evet, hayatımda birkaç değişiklik olduğu doğrudur. Meşgulüm dedim ya. Rektörlük zor zana...”</p>
<p>“Rektörlükten öte bir şey var.”</p>
<p>“Rektörlükten öte... İlla bahsetmek gerekirse basit bir düşünsel meşguliyetim var diyebilirim.”</p>
<p>“Ustura, onun bir göstergesi mi?”</p>
<p>“Haa.. Necla mı bahsetti yahu? Herkese göstermiyorum diye çok önemli zannediyor herhalde.”</p>
<p>“Evet, Necla Abla bahsetti ama asıl endişelendiği, şu meş-huuuur uzun uyuman ve tabii tedaviyi reddetmen. Ayrıca usturanın ne önemi olduğunu merak etmediğini,bunun da senin şu sakladığın eski püskü şeylerden biri olduğunu söyleyip geçiyor. I'ek merak ettiği, bu eşyaların şendeki garipliklerle olan ilişkisi var mıdır diye soruyor işte.”</p>
<p>“Dur yahu! Ne kadar da evirmiş çevirmiş durumu. Öncelikle tedaviye falan ihtiyacım yok ki reddedeyim. Bizim üniversiteden bir psikiyatrdan bahsediyor. Yarım filan bıraktığım yok. Hiç başlamamalıydı. Adamın derdi başka. Eğer öyle olmasa onu görmeye devam ederdim. Ondan önceki tedavi macerasını ise bilemezsin. Çok can sıkıcı şekilde bitti.”</p>
<p>&quot;Ruhiyi tanırdım ben.”</p>
<p>Haydaaa, nereden alakası oldu ki Ruhi ile?</p>
<p>&quot;Ruhi derken?”</p>
<p>“Şenol Topar canım, sen Ruhi diyorsun ya...”</p>
<p>“Ruhiyi nereden tanıyorsun ya da onu geçtim Doktor Şenol’a benim Ruhi dediğimi nereden biliyorsun?”</p>
<p>“Eh ben Hollanda’da deneysel bir klinikte psikolojik sorunları nörolojik yönden inceleyen akademik birimdeyim. Onunla akademik bir toplantıda karşılaşmıştık. Çok aktifti, hatta sen ne kadar beğenmesen de Türkiye’nin önemli tıp adamlarından diyebilirim onun için. Seni tanıdığını söylemişti. Hatta ‘Benim ismimi değiştirip bana öyle hitap eden ama bunu komiklik olsun diye yapan tek hastam’ derdi senin için. Dünya ne kadar küçük değil mi abi? Sonra Hollanda’da iki üç gün boyunca konu hep sen oldun. Neredeyse haftada bir defa uzun uzun konuşurduk telefonda. E-posta aldık gönderdik, ta ki vefat edene kadar.”</p>
<p>“Allah Allah, hasta-doktor mahremiyetine ne oldu?”</p>
<p>“Dertleri vardı Ruhinin ve ben ona yardımcı oluyordum.”</p>
<p>“Eh yani, Ruhi hastamdı’ diyorsan bu sefer sen hasta-doktor mahremiyetini bozuyor olmuyor musun?”</p>
<p>“Hayır. Öncelikli olarak biliyorsun ki Ruhi hayatta değil. Eğer bana Gökalp senin durumundan bahsetseydi haklı olurdun. Ya da ben Ruhi’den senin hakkında bilgi alsam ve Gökalp’e versem, yine haklısın. Bu arada bilmelisin ki ağzımdan laf almaya uğraşan Gökalp, Necla Abla’dan daha ısrarcıydı. Ben pek ciddiye almadım ısrarını.”</p>
<p>“Gökalp’i de bu kadar yakından tanıyorsun yani? Üçgen oluştu. Ben de katılınca Volttan olacak belli. Ooo sen beni gözüne kestirmişsin de haberim yok. Peki, haklısın diyelim. Ruhi ne dedi, benim hakkımda?”</p>
<p>“Şimdi Mustafa Abi sen hasta-doktor ilişkisini...”</p>
<p>Elimi kaldırdım, konuşmasını kestim.</p>
<p>“Aynı kısırdöngüye girmeyelim. Zaten anlatmana da gerek yok. Halihazırda okumuş durumdayım dosyamı. Okumaz olaydım da...”</p>
<p>Bu sefer o sırıttı. Fakat bitmiyor sırıtması. Sordum.</p>
<p>“Ne?”</p>
<p>“Ne, ne?&quot;</p>
<p>“Ne, ne, ne?”</p>
<p>Azıcık duraklıyor ve ama sırıtmaya devam ediyor.</p>
<p>“Ne diye diye böyle uzar gider Mustafa Abi.”</p>
<p>“Tamam, uzatma koçum sen de. Ne diyeceksen de işte.”</p>
<p>“Abi az çok senin şu eski zamana gitme muhabbetini Ru-hi’den biliyorum. Usturanın eve yeni geldiğini ve senin açıp kapamaya bile cesaret edemediğini de... Kesin bir ilişkisi var da onu soruyorum işte. İnat etme anlat. Daha en az yarım saat daha buradayız.”</p>
<p>“Vallahi trafik açılmazsa yarım saatten fazla da sürebilir. Otobüsü kaçıracağım diye endişe ediyorsan, her türlü yetiştiririm seni. Dert etme. Olmadı Sapanca’daki ilk verilen molada yakalarız otobüsü.”</p>
<p>“Konu o değil abicim. Otobüsü yakalama konusunda endişe etmiyorum, senden endişeliyim.”</p>
<p>Bak sen! Zamanında vesikalık foto ile üniversite bitirmeye niyetli haşarı çocuk benim için endişeleniyor. Hastasını düşünen bir doktor gibi sorumluluk taşıyor. Şimdi onun ne kadar medikal bilgiye sahip olduğunu ya da resmi olarak doktor sayılıp sayılmadığını sorgulamanın zamanı değil. Keza minnacık bir arabadayız, dışarısı yağmurlu, soğuk ve tatsız. Belki de başımdan geçenleri birine anlatmam daha doğru olacak. Ruhi hayatta değil, Gökalp’i çok güvenilir bulmadığımı fark ettiniz. Karşımda sırıtınca sırıtma istediği duyduğum ve elimde büyüyen bu yeniyetme var sadece. Tabii ondaki bu gelişimin az da olsa benim emeğimin ürünü olması filan, hoşuma gidiyor. Madem dinlemeye bu kadar istekli, anlatayım bari böylece bu rezil trafikte zaman da geçer. Zaten 200-300 metre ötemizde vinç gelmesi gereken bir kaza olmuş. Arabasından çıkıp, o yağmurda sıkışıklığın başladığı yere kadar yürüyerek gidip durumu tahlil eden komşu arabaların şoförlerinden öğrendik. Bir de ambulans ve diğer görevlilerin kaza yerine intikali ve müdahalesi için ayrılmış emniyet şeridini kapatanlar olmasa. Belki de bir rektör arabası yüzünden bekliyoruz, kim bilir? Neyse konuya döneyim; anlatmadan önce biraz sorgulama ve biraz da kapris yapma hakkım var galiba.</p>
<p>“Sen ne zaman beni gözetledin oğlum evde?” diye biraz da şaşırarak soruyorum. Cevap vermiyor, ben de üzerine gitmiyor, konuşmaya devam ediyorum.</p>
<p>“Peki, fark etmişsen doğrudur. Usturaya anlam yüklediğimi inkâr etmeyeceğim. Bununla beraber uyku durumumla ilgili endişelenecek durumu geçtik. Ben uyuduğumda tam olarak etraftan kopuk değilim.”</p>
<p>“Duyuyor musun etrafı?”</p>
<p>“Az çok duyuyorum. Nasıl anlatsam bilmiyorum ama yaklaşık üç saat duymuyorum, bir saat duyuyorum. O da az çok.”</p>
<p>“Saatli yani?”</p>
<p>“Evet, saatli. Bilinçsiz değilim derken aslında duyup duymamak anlamında söylememiştim. Kafam oldukça meşgul oluyor. Yine bu bilerek uyuduğum ya da ne zaman uyuyacağımı bildiğimi veya kontrol edebildiğimi de göstermez. Ben karar veremiyorum, ne zaman, ne olacak.”</p>
<p>“Peki, ustura?”</p>
<p>“Biraz hayal ama beni yeniden uykuya düşürecek şey ustura galiba. Emin değilim.”</p>
<p>“Denedin mi?”</p>
<p>“Bu yeni geleni denemedim. Ama başkasını denemiştim tabii. İşe yaramışlığı vardır. Çok kritik bir anda işe yaradı hem de.”</p>
<p>“Başka usturan da mı var?”</p>
<p>“Var olmasına var da. Bunları açık etmek rüya anlatmak gibi bir şey. Musacım beni bu kadar sıkı sorgulamanın amacını tam olarak anlayamadım desem?”</p>
<p>“Abi sen rahat ol, amacım filan yok. Biliyorsun ben bir ma-</p>
<p>ceraya atıldım, ne İngilizce ne de Felemenkçe bir kelime biliyordum ama yine de Viktorya ile Hollanda’ya gittim. Evlendik .ima uzun sürmedi. Süremeyeceği belliydi. O zaman ne kadar avare olduğumu düşündükçe üzülmüyor, gülüyorum. Ablamın üstüne yük olmamak için dönmedim. Sonunda orada sıfırı tükettim. Kulağına gelmiştir, ota sardım hayatı. En dipteyken bir adam beni keşlerin takıldığı kimsesizlerin evinden aldı, çıkardı. Nasıl buldu ya da o leş gibi yerde onlarca erkek, kadın, genç,yaşlı her milletten bağımlı varken beni nasıl seçti ya da neyime güvendi bilmiyorum. Uzun uzun konuştu benimle.Temizlendim. İşe bile girmeden, onun sayesinde üniversiteye hazırlandım ve kabul edildim. Tez çalışmam da işte böyle eşyayla ortaya çıkan metafizik sonuçlar üzerine. Senin durumun çok özel olduğunu anladım hemen. Belki de ustura seni uykuya düşürüyor. Zaten akademik araştırmamızda da bu tür örneklerin üzerinde calisi-s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s s</p>
<p>yoruz. Beni bir adam yoktan var etti. Seni de belki bir eşya, farklı düşünmeye itti, ne biliyorsun? Küçümseme abi, bir eşyanın varlığı, bir kişiyi çok canlı ve zeki yapabilir; bazı kişileri ise bir kitap ayracı intihara sürüklemek için yeterlidir. Bazı arazları te-tikleyenin sadece eşya olduğu doğrudur. Yok yok, aklına hemen birinin kemerini çıkarttığını görünce korkudan bayılan, sülaleden ya da mahalleden birinden ufakken işkence görmüş problemli çocuk gelmesin. Daha çok pasif bir tetiklemeye sebep olan eşyalar ve psikolojik etkilerinden bahsediyorum. O yüzden usturayla olan ilişkin ilgimi çekti. Keza bilirim, kimseye hele hele çocuklara elletmediğin cep saati koleksiyonun vardır. Facit ve sürgülü hesap cetveli merakın vardır. Eski kalem, defter... Bunları biliyorum ama usturayı Necla Ablayla bile paylaşmıyorsun. Diğer biriktirdiğin ya da değer verdiğin eşyalardan daha farklı bir durumu var. Tamam, İstanbul’a geleli üç dört gün oldu ama bu konuda tez yazmış biri olarak bunu hemen anlayayım, izin ver. Asıl sen beni merakta bırakmayıp şunu doğru dürüst anlat-san? Hem anlatırsan ne kaybın olacak ki? Benim tezime anonim bir katkın bile olabilir. Bana her konuda yardımcı oldun, bunda da olursun.”</p>
<p>“Olurum. Tamam, hikâyemi anlatacağım. Ancak haberin olsun, hikâyemi sağda solda açık edersen, ısrarla inkâr ederim.”</p>
<p>“Ne demek abi, bu kadar önemli bulduğuma göre açık etmem. Anlıyorum seni. Gizliyse gizli o zaman.”</p>
<p>“Tam olarak gizli de değil aslında. Karmaşık be koçum. Şöyle işte, benim bir panik atak sıkıntım vardı. Şişkoluktan olsa gerek, bir de uyku apnesi var. Ruhi bana kafadan ilacı dayadı.”</p>
<p>“Olanzapine etkili ilaç mı verdi?”</p>
<p>“Evet, ondan. Benden daha iyi biliyorsun. ‘Öküz uyutan’ denenlerden. Neyse, beni hallerden hale soktu bu ilaç. Ben ilacı da, Ruhiyi de zart diye bıraktım. Sonunu biliyorsun olayın.”</p>
<p>“Ya evet, cenazeye gelemedim. Ancak ölüm raporunu da, senin hakkında ölmeden önce yazdığı raporu da okudum. Senin eski zamana gitme istediğinden ve zekâ oyunundan bahsetmişti. İlginç olanı da bu herhalde.”</p>
<p>&quot;Ölüm raporunu okumuş olabilirsin de onun benim hakkımda yazdığı raporu nasıl okudun? Bilgisayarda yazmamıştı, elle yazmıştı. Ayrıca rapor hâlâ bende duruyor.”</p>
<p>“Cepten foto çekmiş göndermişti.”</p>
<p>“Hı, doğru. Merhum, bilgisayar kullanmaz ama çok iyi telefon kullanırdı, unutmuşum bu detayı. Umarım sadece sana göndermiştir. Biliyorsun işte, Ruhiyi toprağa verdiğimiz günün gecesi bana bir şeyler oldu ve ilacı fazla doz aldım. Kaçırdım yani. Amacım intihar değildi. Zaten öyle taraklarda bezimiz yoktur. Sonra kendimi bir hamamda buldum. 1800’lü yıllarda...”</p>
<p>“Ne? Ciddi misin?”</p>
<p>“Evet, çok ciddiyim. Anadan üryan. Sonra tarihi öğrendim. Orada dayak yedim,yaşamaya çalıştım. Bazı kurallar kendiliğinden çıktı.”</p>
<p>&quot;Çok ilginç. Nedir, örneklesene abi?”</p>
<p>Herif çok heyecanlı ve bir de konuşurken suratında oluşan mimiklerini görseniz... Güzel soru soruyor, güzel laf alıyor benden. Dalgaya kaptıralım bakalım kendimizi.</p>
<p>“Deliksiz uykuya daldığımı biliyorsun. Buradaki bir gün, eskide bir yıla karşılık geliyor. Orada kendimden geçersem, örneğin dayak yersem ya da bayılırsam filan, burada ayaklanıyorum. Ama orada örneğin bir gün baygın kalırsam, 2010’lu yıllarda birkaç dakikaya karşılık geliyor, koskoca gün. Ya da orada normal uykuya dalarsam yeni zamanda bir saat kadar etrafı hayal meyal duyuyorum. Demin etrafı duyuyorum dediğim buydu. Sakalım uzamıyor. Yaşlanmıyorum, kronik miyobum bile düzelmiş halde, gözlüksüz idare edebiliyorum. Eski zamana gittiğimde doğuştan solak gibiyim. Sol elle yazıyor çiziyorum. Fransızcam daha iyi. Doğal olarak buradan oraya bir şey götüremiyorum. Oradan buraya ise ancak bir şey gömersem...”</p>
<p>“Gömdün değil mi abi?”</p>
<p>“Gömdüm tabii ki. Kaçırır mıyım? Ama birkaç ufak değerli şey ya da yanlış basım akçe filan gömerim diyordum. Biraz abarttım, yani çuval dolusu altın ve değerli şey gömdüm.”</p>
<p>“Oooo, bu durumda işler değişti.”</p>
<p>“Sen sırıtıyorsun ama ben ciddiyim. Sırf bu çuvallaryüzün-den kaç defa ölüm tehlikesi geçirdim. Kaç adam telef oldu altın hırsından, sen biliyor musun? Öyle ya da böyle hâlâ benim kontrolüm altında sayılır. Hikâyem sağlam oğlum.”</p>
<p>“Muhakkak abi. Rica ederim kızma. Sırıtmam hoşuma gittiğinden. Merak etme,ayrıca işini bildiğini bilirim. Sen bana fazla takılma. Lütfen devam et.”</p>
<p>“Orada günler çok rahat geçmiyor. Siyasi olayların içinde de buluyorum kendimi. Ağız tadıyla İstanbul’u hatta Kapahçar-şı’yı dahi gezdim diyemem. Yine de orada, hem de o zamanda, bu güzel Dersaadet’in içinde bulundum. Bilirsin böyle şeyler benim için çok önemlidir.”</p>
<p>&quot;Bilmez miyim? Peki, ustura ile alakan nedir?&quot;</p>
<p>“Orada sığındığım ve çalıştığım hamamda bulunan berberin iki usturası vardı. Biri Fransa’dan gelmiş. Onu bir şekilde yanına aldı ama bunu bıraktı. Ben de ayaklanmalar, kavgalar, yangınlar esnasında, böyle hengâmelerde zayi olmasın diye sahiplendim Şam çeliğinden yapılmış usturayı.”</p>
<p>“Haa, o yüzden yeni ustura da Şam çeliği. Peki, kerameti nedir bu çeliğin?”</p>
<p>“Tam çözemedim işte onu. En son kapayıp açtığımda beni eski zamandan bu zamana göndermişti.”</p>
<p>“Zaman değiştirmeye yaradı diyorsun yani bu alet?”</p>
<p>“Öncelikle seni otobüse yetiştirelim. Kalkmasına az vakit kaldı. Umarım bu trafikten sıyrılır da yetişiriz.”</p>
<p>“Abi önemi yok. Boş ver otobüsü. Telefon açarım, bileti değiştiririm.”</p>
<p>“Sabaha yetişir misin birliğine?”</p>
<p>Roller değişmişti. Bu sefer ben hikâyemi anlatmaktan imtina eder gibi olmuştum. O dinlemek için her şeyi feda edebilir konumdaydı. Yine de ben askerliği yansın ya da geç teslim olduğu için ceza çeksin istemem.</p>
<p>“Her türlü yetişirim.”</p>
<p>Derken, sanki elli kere İstanbul-Burdur arası yolculuk yapmış gibi konuşuyor. Ya da izinden dönen tecrübeli komando gibi halleri var. Neyse bu kadar emin konuşurken zorla arattırdım seyahat acentesini. Biletyokmuş sonraki otobüse. Sebep? Asker teslimi yüzünden. Peki, ek sefer? O da yokmuş. Başka firmayı mı arasak? “Ne yapalım abi?” diye bana sorunca “Yetiştik yetiştik, yetişemedik başka bir yol buluruz, sen dert etme” dedim. Sonra acenteyi yeniden arattım, koltuğu başka yolcuya satmasınlar, Sapanca’da arabayı yakalarız, hangi dinlenme tesisinde, yaklaşık kaçta olacağı bilgisini ve otobüsün plakasını almasını söyledim. TEM’den Ataşehir’deki otobüslerin kalktığı yere yönelmek yerine, gişelerden geçmeye karar verdik. Artık muhabbeti Sapanca’ya kadar bölecek bir durum kalmamıştı. Konuşmaya devam ettik. İlk maceramı temel hatları ile anlattım. Sonuna doğru “Hamamın külhanında beni üç adam dövmeye kalktı. O sırada benim bir nüsham da aynı mekânda dayaktan bayılmış vaziyetteydi” dedim.</p>
<p>“Bir dakika, senin bir kopyan daha mı vardı aynı mekânda?”</p>
<p>“Evet, sanırım farklı zamanlarda başka bir ben olabiliyor.” “Bak bu daha ilginç abi. Peki, kendinle karşılaştın mı hiç?” “Sadece bir kere. İşte bu olay sırasında. Bu üç adam nasıl bir nefretle dolmuşlarsa artık, kopyamı fena dövmüşlerdi. Onu kurtarmaya yeltendim.”</p>
<p>“Başarılı olamadın gibi gözüküyor.”</p>
<p>“Olmayı bırak, benden usturayı istedi ve kendi boynunu kesti.”</p>
<p>“Hani bu taraklarda bezin yoktu? İntihar sayılmaz mı bu?”</p>
<p>“Bak hâlâ sırıtıyorsun.”</p>
<p>“Abi valla hoşuma gittiğinden.&quot;</p>
<p>“Neyse... Kopyam kendine kıyınca, ben de kendimi korumak için usturayı elime alıp bıçağını açtım ve onlara doğrulttum. Bu üç adam minnacık usturadan deli gibi korkuyorlardı. Öyle böyle derken üçü birden üzerime çullanınca, ustura kapandı ve bir anda hepsi yok oldu.”</p>
<p>“Yok mu oldular? Hepsi derken?”</p>
<p>“Evet, yok oldular. Hatta benim kendi boynuna ustura ile kesik atan nüsham da yok oldu.”</p>
<p>“Sonra ne yaptın?”</p>
<p>“Artık orada duramazdım. Hamamın suyunu ısıtan daracık külhana girdim ve yeniden usturayı açıp kapadım. İşte burayım.”</p>
<p>“Hıımm, açık artırmadan aldığın şu yeni gelen usturayı denemedim demiştin, değil mi?”</p>
<p>“Denemedim.”</p>
<p>“Bence denemelisin.”</p>
<p>“Denemeden önce durumu ayarlamaya çalışıyorum. Öncelikle Necla’yı ve çocukları bir yere göndermem lazım. Sonra eski zamanda altı yıl kalmayı planlasam,yeni zamanda altı gün beni yaşamak için yedirip içirmesi gereken bir bakıcıya ihtiyacım olacak. Bakıcıyı bulsam da onu ikna etmek için bir sürü mazeret uydurmam lazım. Çok istediğim halde yeltenmedim. İşler pek bir yoğun üniversitede.”</p>
<p>“Haklısın ama bakıcıdan önce başka sorunlar var bence.”</p>
<p>“Aynı zamana gidip gidemeyeceğim gibi mi?”</p>
<p>“Evet, onun gibi. Sorunlardan biri bu olabilir ama dediğim o değil. Bir de o sırada senden birinin yine orada bulunma ihtimali de var.”</p>
<p>“Bırak onu, bir taneden fazla Mustafa Ayaş Ofyaz bulunma ihtimali de var. Düşünsene, üç dört tane benden sağda solda dolandığını. İstanbul da küçük zaten. Yani zaman yolculuğunu 2010 yılındaki ben tekrarlıyor olabilirim. Belki de 2030 yılındaki ben, yani gelecekteki ben, usturanın kerametini çözmüş olarak 1800’lerin başlarına bilinçli olarakgiderse usturanın ne işe yaradığını dahi bilmeyen ben ya da benlerle karşılaşabilir. Belki yardım eder, bazı durumları ayarlayabilir. Çünkü diğer gidişlerim gelecekte oluyor. Yani orada boynunu kesen ben, 2010 yılında zaman yolculuğunu daha bilinçli yapan ben olabilirim.”</p>
<p>“Karışık, yine de güzel. Abi sen şunu yeniden anlatsana bana.”</p>
<p>Maceramı daha uzun ve sonuna daha fazla gönderme yaparak anlatmaya karar verdim. Sapanca’ya hemencecik vardık. Yol gişelerden sonra açıldı çünkü. Acenteyi aramadık ama dinlenme tesisindekiler daha otobüsün gelmediğini söylediler. Bir şeyler yiyelim dedik. Konuşmaya, daha doğrusu ben anlatmaya, o da ilgiyle dinlemeye devam etti. Bizim yiyecekler geldi ama tam o sırada otobüs de geldi. Ya yemeği rezil edecektik ya da otobüsü kaçıracaktık. Musa otobüse yetişmeye meraklı değil gibi. Ben de ani bir kararla telefona davrandım, Necla’yı aradım ve “Ben Musa’yı direkt birliğine teslim edeceğim” dedim. “Sen bilirsin, yarın işin yok mu?” diye sordu. “İdare ederim, sen dert etme” deyince ‘‘Uykusuz araba kullanma” diye uyardı. Musa ise otobüs, askerlik teslimi gibi detayları unutmuş gibiydi. Derdi maceramı anlamaktı.</p>
<p>Kıramadım onu, uzun uzun anlattım. Galiba benim de anlatmaya ihtiyacım varmış ki iyi geldi. Necla’nın arabası zaten hızlı gitmez, zorlamadım da, yavaş yavaş Burdur’a sabaha karşı vardık. Kahvaltı ettik. Don, fanila, çorap gibi eşya alışverişi yapıldı ve törenle Musa’yı teslim ederken sanki o anda hatırlamış gibi yaparak “Abi usturayı dene ama külhanda anlattığın duruma benzer bir hal yaratmalısın” dedi.</p>
<p>“Dayak mı yemeliyim? Ya da tehlikede filan mı olmam gerek?”</p>
<p>“Orasını bilmiyorum. Eski usturanın o zamanda bir kerameti varsa yeni aldığının bu zamanda aynı şeyleri yapabildiğine emin olamazsın. Belki de sadece ustura değil, bulunduğu ortamın ya da usturayı tutma şeklinin bile bir anlamı olabilir. Belki de sadece eski usturanın bir gücü vardır ya da ikisinde de değil, belki asıl keramet şendedir. Analitik düşün lütfen. Askerliğin bana gurbet murbet acısı vereceğini zannetmezdim ama şimdi çok meraklandım. Nasıl geçecek 28 gün bilmiyorum.”</p>
<p>Gülüştük, ayrıldık ama ben usturayı denemeye kararlıyım. Sonucu ne olursa olsun deneyeceğim.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Bu kelime konuşma dilinin anlaşılamaz ölçekteki yaratıcı gücünü gösterir. &quot;Direk-man&quot; ortadirekten çıkmış Süperm An!</p>
<p><sup><a href="#footnote2">2</a></sup><a id="bookmark1"></a></p>
<p><sup></sup> Kuş fotoğrafçısı.</p>
</body>
</html>