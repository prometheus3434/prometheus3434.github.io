<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Ustura İle Denemeler</h3>
<p>Sözde Musa’yı otobüs terminaline bırakıp en fazla bir saat sonra geri dönecektim. Git, dön tam on sekiz saattir evden dışarıdayım. Dönüşte Adapazarı civarında çok fena uykum geldi. Güvenli araç kullanmamı engelleyecek kadar tehlikeli hale gelince durmak zorunda kaldım. Önüme çıkan ilk tır park alanına zor attım kendimi. Normal şartlarda hiç değilse bir benzinci bulana kadar devam ederdim. Sote bir yere park edip biraz kestirmeyi denedim ama bir türlü uyumayı beceremedim. Çok tuhaf, had safhada uykusuz olmama rağmen uyuyamıyorum. Sanırım eve varır varmaz hemen usturayı denemek istiyorum ve olacakları düşünmek yüzünden uyku tutmuyor. Arabanın yan koltuğuna geçtim, koltuğu yatırdım, öyle denedim, böyle denedim, bir türlü rahat edemedim. Biraz uyuyabilsem eve varır varmaz usturayı deneyeceğim diye kendime söz verip uykuya dalmaya odaklandım. Ya ilk açıp kapadığımda zart diye beni eski zamana götürürse ne olacak? Çok tehlikeli bir durum aslında. Hazırlıklı olmalıyım ve öncelik sırasına göre yapılacakları sıralıyorum kafamda. Şöyle mi etsem, böyle mi etsem diye kararsızlık kaplıyor beynimi. Tanımsız bir umutsuzluk çöküyor üstüme ve uykusuzluk karıştırılınca altın vuruş yapmış gibi oluyorum.</p>
<p>Uyudum diyemem ama en azından gözümü kapadım. Dinlendirdim diyebilirim. Uyumayacağım diye kendimi teskin ede ede, ancak öğlen gibi evde olabildim. Evde kimse yoktu. Usturamı gizlediğim yerden çıkardım, yatak odasındaki yatağa uzandım ve düşünmeye başladım. Elimi kessem ve sonra kapasam eskiye dönebilecek miydim? Haydi eskiye döndüm diyelim, o anda uykuya düşsem, elimde usturayla intihara yeltenmiş zannederlerdi. Hiç hoş değil. Zaten canına kıymaya karar verecek kadar önemli bir anda, uykuya yenildiği için intiharı beceremeyen kişi yoktur herhalde. Böyle bir konuda değil başka bir konuda gazetelere konu olmak isterim.</p>
<p>Offf, çok fena. Yatakta doğruldum. Ne yapsam, nasıl etsem? Ayaklandım, ustura ve diğer eski objelerimi sakladığım kadife kutumu, çalışma odamdan aldım ve yatak odasına getirdim. Yataktan biraz uzağa, odanın köşesine doğru koydum. Elimi keser kesmez hemen kutuya atacaktım usturayı. Kutunun odada olmasına takılmazlardı. Arada sırada açıp içinde sadece bana değerli gelen ıvır zıvırı, dikkatlice incelediğimi bilirlerdi.</p>
<p>Kutunun içinde;</p>
<p>Şam çeliğinden söz konusu usturam olduğu gibi birkaç değerli saatim; örneğin, kadranındaki sayılarından kolaylıkla anlaşılacağı üzere yani “5” sayısı bildiğin “0” olarak yazılmış, kim bilir hangi Osmanlı beyinin, zamanı anlayıp ve zamanı idareli kullanmasına hizmet etmiş, minesinin kenarında, meçhul bir zamandayere düştüğünde, rastlantıyla oluşmuş ve bir ressamın dikkatlice sanatını konuşturduğu fırça darbesi gibi kılcal olduğu kadar tek parça ve yıllar geçtikçe koyulaşan çatlağı mevcut, arkadaki kapağının açılmasıyla ortaya çıkan ve saatin zincirine zapt edilmiş kurma kolu marifetiyle kurulması gereken, el emeği göz nuru ile yontulmuş kösteği ile tombul denecek kadar yuvarlak kesitli gövdeye sahip, altın kaplama ama biraz yorgun cep saatim, yanında 1970’lerin başında on altı yaşma girdiği için Sovyet Sosyalist Cumhuriyetler Birliği tabiyesindeki, Elena isimli küçükhanıma alındığı belli olsun diye, arkasına bu kibar saati hediye eden babasının da ismi kazınmış “yaprak” cep saatim,</p>
<p>Ebay’den sabahın üçünde biten heyecanlı bir açık artırmayla kazandığım, saf gümüş ve mağrur Omega marka saatim, ki bu saat oldukça nadirdir ve çil kondisyondadır,</p>
<p>bunlardan gayrı, kurulduğunda ortalığıyıkan tik taklarla, tam üç gün boyunca geri kalmadan çalışan ve bulunduğu odada çıkardığı ritmik olduğu kadar sinir bozucu sesle kimseyi uyutmayan, büyük gövdeli, tek aynalı makineye sahip fotoğrafçıların küçük bulduğu, Canon EF 50mmf/1.4 USM portre lensinin büyüklüğünde, silindirikformda, alüminyum kasaya sahip, Ukrayna’dan gelmiş ve bir Sovyet tankından çıkartıldığı iddiasına,yan cenahında kazınmış seri numarası ve ait olduğu tankın bölüğünün flamasını gördüğüm andan itibaren, tüm gönlümle kani olduğum, siyah kadranlı “Mübarek” bir saat, ve saatlerden başka Dünya Ticaret Merkezinin ikiz kulelerinin, an-tensiz olanının terasına,yıkılmadan sadece doksan bir gün önce çıktığımı belgeleyen, on altı dolarlık turist bileti,</p>
<p>Tayland’ın Phuket sahiline 55 deniz mili uzaklıkta, üzerinde baraka dahi olmayan, nispeten ıssız bir adaya, her biri 250 beygirlik çift motoru olan bir sürat teknesi ile vardıktan sonra, bembeyaz ve toz gibi ince kumla kaplı sahilde bir mayo defilesine rastlasam da gözlerim bayram etse diye yersiz umutlarla doluyken tesadüfen.gözleri alacak kadar mavi ve berrak okyanusta gördüğüm ve hemen sahip-lendiğim.sanki Times Neıv Romanfontuna bakarakyontulmuşgibi şaşılacak kadar düzgün ve oranlı ismimin baş harfi “M” şeklindeki doğal mercan parça, yine internetten başka bir artırmadan aldığım ve acıtacak kadar bir meblağ vererek sahip olduğum, Çanakkale Savaşı gazi madalyası, hem de subaylara ihsan edilenlerden, bir arkadaşımın dayısının -ki kendisinin kıskanılacak kadaryük-sek zekâsıyla Türkiye’nin en iyi mühendislerinden biri sayıldığını belirteyim-yengeyi kaybettikten sonra ilerlemişyaşm da getirdiği etkiler yüzünden akli melekelerinde eksilme olduğunu ve Florya’daki milyon dolarlık deniz manzaralı evini çerçöple doldurduğunu ve ancak onun vefatından sonra eve girebildiğimizde attığımız dolu dolu üç kamyon eşya arasındaki dört adet, artık çalıştırılması neredeyse imkânsız,siyah beyaz televizyonun bir tanesinin arkasındaki plastik kapağın iç tarafına, ince naylon iple bağlanmak suretiyle raptedilerek ustaca gizlenmiş eski bir metronomun, ritmik salınımlar yaparak ses çıkartan çubuğunun, oksitlenmiş pirinçaltparçası,</p>
<p>Londra’dan gelme değersiz taşlı ama el işçiliği övülmeye değer, kim bilir hangi hanımefendinin güzel göğsünün dekoltesini kapatırken çok ustaca konumlandırılıp iğnelendiği için yine de etrafta merak uyandırmaya yaramış ve bu yüzden kenarları az biraz kararmış gümüş ayna önünde fazlaca zaman geçirmesine sebep, bana göre gösterişli ama zevceme göre “Çok eski tarz canım” sayıldığından ve yarım ağız “Kullanırım” dediği halde hiçbir zaman kullanmayı düşünmediği bir broş,</p>
<p>tedavülde çokfazla kaldığından aşınmış ve kararmış, diş macunu ile silinmişyinekararmış,sonrayinesilinmiş,sonrayinekararmış,son-ra üşenildiğinden daha silinmemiş böylece doğal haliyle bırakılan, Hicri 1293’te hem de 1293/1 emisyonu ve RRRR nadirliğinde olduğundan ederi 1.600 dolarlara kadar çıkan, Kostantiniye’de darp edildiği bilinen, II. Abdülhamid tuğralı gümüş on kuruşun, sadece hatıra parası olarak kalmasın, ayrıca mektup açacağı olarak kullanımı imkân dâhilinde olsun diye üzerindeki damgadan 925 ayar saflıktagümüş olduğu anlaşılan sivri veyassı bir ek parçayla gümüş kaynakla kaynatılması ile meydana getirilmiş kibar obje, babamdan kalan iğnesi kırılmış ama koyu kan kırmızısı renkli, işlemeli ayı ve minesi temiz kalmış, Kızılay daimi üyesi rozeti, babamın profesyonelfutbol hakemi olduğuna dair belge,</p>
<p>Birinci Dünya Savaşı’nın bittiğini haber veren, kan portakalı renkli yani şaşırtıcı derecede koyu kâğıda basılmış Bulgarca gazete, koleksiyonumun en değerli mekanik parçası, ismi Kurt olan Linçes-tayn Yahudisi ama seküler cemaatine mensup mekanik ustasının, esaret altında yapacağı AR-GE çalışmalarının meyvesi, mastırpiiz sayılacak bir prototipinin, Führer’e Moskova’ya girdiğinde hediye edilmesi için, toplu Yahudi tutuklanmalarında yakalanıp, çalışma kamplarına gönderilecekken mekanik hesap makineleri hakkında derin bilgisi ve karşı konulmaz bir merakı olan bir Alman subayının dikkatiyle, hususi olarak topluluktan ve ailesinden ayrı bir garnizonda günlerce tutulup Enigma ile kriptolanmış şifrelerle, SSyönetimiyle defalarca yapılan yazışmalar sonucu, toplama kampı yerine özel bir atölyeye kapatılması kararının, kayıtlara geçtiği zamandan, İkinci Dünya Savaşının bittiğine delalet en önemli gösterge sayılan, Magda Goebbels’in, Hitler’in vasiyeti üzerine sadece bir günlüğüne Üçüncü Reich’m şansölyeliğini yapan kocası ile karar verip sapsarı saçlı, ari ırkın tüm özelliklerini taşıyan altı taneyavrusuna, kendi elleriyle siyanür karıştırıp içirdiği, iyi geceler sütü sayesinde, “Dünyanın en soğukkanlı evlat katili annesi” unvanını kazanması sonrası aynı ruhsuz ifadeyle intihar ettiğinin,sığmağı ele geçiren Rus askerlerinin teyit etmesine kadar olan sürede, hapis tutulup çalıştırıldığı, dört metrekarelik atölyemsi hücresinde prototipiniyaptığı, hayattaki tüm akrabalarını toplama kamplarındayitirdiğinden habersiz, işkence gibi geçen dört buçuk yıllık esaretten kurtulduktan sonra ülkesinde kurduğu imalathanesinde, elindeki bu prototipten sadece iki parti seri üretimegeçirdi-ği, dünyanın en küçük ama Ukrayna’dan gelme tanktan sökülme kurmalı silindirik saatimden az biraz büyük ve çivisi çıkmış bu dünyanın belki de evrenin en başarılı mekanik hesap makinesi olan Curta II, babamın masif meşedenyani bir ahşap kütükten oyarakyaptığı zincir ve yine ondan kalan Graphos marka aydıngere teknik resim çinile-meyeyarayan kalem, bir adet çil halde Aristo marka sürgülü hesap cetveli,</p>
<p>eski tip çevirmeli kadran telefonların ahizelerinin kıçına takıldığında, ahize ile telefon makinesi arasındaki kıvrımlı kablonun dönerek dolaşmasını engelleyen pirinç zımbırtı,</p>
<p>özenle kullanılmış 1888yapımı Thales marka, US. patent numarası üzerine kazınmış halde, pimvhell denilen kollu hesap makinesinin, elleyapılmışfasit daire yedek parçası,</p>
<p>Kenya’dan ithal ve 1999’da bizzat Neıv York’ta Doıvntoıvn’da, hayatımda girdiğim ilk beş katlı kırtasiyeden aldığım cildi kaim kösele, say-/alarmda işbu kutunun içerdiği eşyanın tafsilatlı listesi, özenle ve tabii pompalı haznesine ruby kırmızısı renkli Pelikan marka mürekkep konulmuş, iridyumdanyapılma Alman malı ucu olan, gövdesiyse mavi, yeşil, kırmızı alacalı siyah renkli mine kaplı, Amerikan malı Montever-de marka bir dolmakalemleyazılmış, ufak boy, el yapımı not defteri, içine lavanta doldurulmuşfakat artık kokusu kalmamış, annemin elcağızleriyle diktiği keseye bağlı nikâh şekerimiz,</p>
<p>Heybeliada’da 1907 yılmdayapılmış ahşap Rum evinin içinde, halâ çalışan ama haftada bir buzunun çözülmesi gereken 1948 üretimi Westinghouse’un, açık bej renkli saman kâğıdına kırmızı mürekkeple basılmış resimli kullanım kılavuzu,</p>
<p>üzerinde markasından büyük “Made in West Germany”yazan parlak siyah portmin kalem,</p>
<p>ilk baskısı 1916 Eylül’de yapılmış cep boy kitabın Ekim 1916 tarihli ikinci baskısı,yazarı John Masefiled’in General Sir lan Hanıilton ve onun komutasındaki tüm askerlere adadığı, Çanakkale Savaşını tafsilatlı ve haritalı izah eden, el yazısı pek bir kötü olan Mrs. Brin-gham tarafından Xmas’ta, adı okunamayan birine, sevgiyle hediye edilmiş kitap,</p>
<p>dağılmış bir bezik takımdan kalan cam cilalı, ahşap tek marköz, babamın mezarına diktiğim bir gülfidamnm gövdesinden çıkan dal parçasının budaksız on yedi santimlik parçasına kesik uç monte etmek suretiyle kendi elimle yapmış sayıldığım kalem,</p>
<p>Saatleri Ayarlama Enstitüsünün ilk kez neşredildiği yıl olan 19S9’da, Yeni İstanbul gazetesinin tam 1.700. sayısında geçen söz konusu romanın tefrikasının kupürü,</p>
<p>daha nişanlı bile değilken zevcem olacak hanıma yazdığım mektubuma ek olarak zarfa koyduğum, ofiste çalışır halimi şelfi niyetine çizdiğim bir eskizin dörde katlanmış hali,</p>
<p>Osaka’dan aldığım mürekkep haznesi kartuşlu,fırça hat kalemi, yerini hatırlamadığım bir şantiyede işini iyiyapmayan ameleye kızdığımda, bana Türkçe olarak sarf ettiği “Nasıl işyapılacağım biliyorsan göster” cümlesini ve anlamadığımı zannettiği Kürtçe küfürle bezemesi üzerine, “Bak işte böyle” derken sinirden “hıh, hıh” diye istemsiz sesler çıkartarak ağır balyoz ile duvarı kırarken parmağımda takılı ve duvarın bir bölümün indirdikten sonra balyozun sapını çok sıkı tuttuğum için bir tarafindan kırdığımı ancak fark ettiğim, Kadıköy’e gidildiğinde, hurda altın olarak tartılıp ederinin tahsil edilmesi için kuyumcuya verilmek üzere parçaları ufak bir zarfa konulmuş, incecik ve dörde parçalanmış sözyüzüğüm de vardı.</p>
<p>Bu objeleri toplarken kutuya sığmaz diye üzüldüğüm olmuştur. Derin ve büyükçe bir kutu seçtim ve içindeki eşyanın tam olarak nerede olması gerektiğini ezberlemiş durumdayım ve kutu içinde ziyan edilmiş bir milimetreküplük boşluğa bile tahammülüm yok. Bir, objelerin sayısı ya da boyutu değil, hatırasının zenginliği önemli. Kısaca bu benim hazine kutum sayılabilir. Sayfalarca hikâyelerini ya da detaylarını anlattığım içindekilerin değeri, sadece benim verdiğim değer kadardır. Yani bir antikacı görse içinden ölü fiyatı teklif edip satın almak isteyeceği üç dört parça çıkar ya da çıkmaz. Yani işini bilen bir eski obje uzmanı, II. Abdülhamid tuğrah gümüş on kuruşa, yine gümüş kaynakla da olsa başka bir parça kaynatılıp mektup açacağı haline getirildiği için orijinalliğinin bozulmasına bozulabilir, bana fırça bile atabilir, hem de benim hiç suçum yokken. Gümüş paraya, o gümüş parça Harbiye’deki ufak bir gümüşçüden satın aldığımda zaten kaynatılmıştı ve 2000 yılında eski parayla tam seksen milyon vermiştim. Ne bileyim sadece gümüş para 1.600 dolar ediyor (Tabii kaynak yapılmamış olsaydı). Sonra, 1916 basımı Çanakkale Savaşını anlatan kitap, ikinci baskı olması sebebiyle değersiz bulunur, Westinghouse kullanım kılavuzunu ise &quot;Biz bunları öğle yemeğinde masaya seriyor, üzerine dökülenleri sofrayı kaldırırken avucumuzda sıkıştırıp, top yapıp çöp sepetine basket denemeleri yapıyoruz” diye aşağılayabilirdi. Bense eşyaya aktardığım anlamları ya da benim için taşıdığı değeri kimseye açık etmek ya da kanıtlamak zorunda değildim. Her şey sadece benim kararıma ve görüşüme göre değerlenirdi. Kabul edip etmemek muhatabın endişesine kalmıştır, beni ırgalamaz. Bazen bir şey bu kutuya girer, bazen de kutudaki yerinden sessizce tenzil-i rütbe alır, kutudan masamdaki çekmeceye jübilesiz geçerdi. Eşyaya verdiğim bu değer, hayatımın romanı Saatleri Ayarlama Enstitüsünde geçen, Cemal Beyin bir kat elbisesini, onuru kırılmasına rağmen yardım niyetine kabul edip giyen Hayri İrdal’ın, patronun elbisesini giyer giymez Cemal Bey’in narin ve dünyadan bihaber zevcesi Selma Hanıma karşılıksız ve pek bir ümitsiz aşk beslemesiyle eşyanın kişileri değiştirebilme ve ayrıca kişilikleri aktarabilme özelliğinin olduğunu anlamamdan ve Lost Room isimli sadece üç bölümlük şahane mini dizinin, ortalama Amerikan halkının anlama-sevme kapasitesinin çok üstünde olması sebebiyle yayından kaldırılmasından ve hatta Masumiyet Müzesi’ni hevesle okuyup yazarının Tanpınar’dan bile doğru dürüst beslenememesinin verdiği hayal kırıklığından çok çok öncelerine rastlar. Eşyam 1800’lü yıllardaki gömümdeki altınlar kadar değerli olmayabilir belki ama 2010’lu yıllarda benim için paha biçilmezdir. Hele bir de şu kerameti olduğunu varsaydığımız ustura da eklendi ya. Kimse tutmasın beni. îşte tüm bu şevkle listelediğim eşyaya ev sahipliği yapan kutu, Paşabahçe’den süs olsun diye alınmış, salondaki yemek masasına, nedense bilerek kırıştırılarak serilmiş örtünün üstüne konulmuş, el yapımı kristal koca bir meyveliğin, kadife kutusuydu. Kocamandı ve artık sadece benim için değerli, başkası için garip eşyalarımı koyduğum kutu olarak görev yapıyordu işte. Benden izinsiz kimse dokunamazdı. Eşim Necla ise “Değerli bulmuyorum bu eski püskü eşyayı” dercesine ilgi göstermezdi. Göstermesin ve bu yüzden kurcalamasın, benim işime gelir.</p>
<p>Yatağa uzandım. Sonra yine dikildim. Kutuya birkaç kez usturayı atmayı denedim. Genelde beceriyordum. Birkaç denemeden sonra kaçırmayacağıma emin oldum. Özenle bir Bismillah çektim, usturayı açtım. Şöyle derin bir nefes alıp elime ufak bir kesik attım. Kanım usturanın metal kısmına dağıldı. Hemen kapadım ve kutuya doğru, dilimi de çıkartarak dikkatlice fırlattım.</p>
<p>Ve ıskaladım. Pöfff, kürek dışında herhangi bir sporda başarım yoktu, keza baskette ayrıca beceriksizmişim belli. Kutunun kenarına çarpan ustura, 7-8 santim uzağına düştü. Yerden usturayı alıp, inceleyip belki de açan biri üzerinde kanım olduğunu görürdü. İntihara kalkışmış diyeceklerdi benim için. Artıkyapa-cak bir şey yok. Kafamdan bunları geçiriyorken kendimi yatağa bıraktım çaresiz. Tavana bakıyorum.</p>
<p>Bakıyorum.</p>
<p>Bakıyorum da bakıyorum ama bir gelişme yok. Neredeyse on dakika sürdü, tavan ile böyle manalı manalı bakışmamız. Ha şimdi, yok olmadı birazdan zaman değiştiririm, diye kendimi avutuyorum ama hiçbir cacık olduğu yok. Biraz daha bekledim ve sonunda yatakta doğruldum. Elim kanıyordu. Kalktım, usturayı yerden aldım, yatağa geçmeye üşendim, ayakta açtım kapadım çeşitli seferler.</p>
<p>I-ıh bir işe yaramıyor bu ustura. Elime yarabandı yapıştırdım ve kendimi yatıştırdım. İşime gücüme dönmeliyim. Ya da Musa’nın dediği gibi eski usturanın kerameti var diye yetmiş dolarlık Pakistan’dan gelenin aynı özelikte olmasını beklemek boş bir ümit galiba. Musa aklıma soktu, ben de denedim. Belki de keramet usturada değil benim kanundaydı. Denedim ve işe yaramadığını gördüm. Neyse...</p>
<p>Odama geçtim. Bu sevdadan vaz mı geçsem diye düşünüyorum. Buraya kadarmış işte, üzülmeye gerekyok, diye kendimi teskin ettim. Kutumu toplamıştım, özenle yerine kaldırdım. İşime gücüme döneyim derken uykusuz vaziyette o kadar araba kullanmak sonrası üstüne hayal kırıklığı ve salgılanan adrenalinin tükenmesi yüzünden uyku fena bastırdı. Acaba yatağa gittiğimde uyuyabilir miydim? Arabadaki gibi ya uyku tutmazsa? İlaç almaya hiç niyetim yok. Odamdaki kanepeye uzanıp gözlerimi kapadım, biraz da unutmaya çalışınca hemen dalmışım.</p>
</body>
</html>