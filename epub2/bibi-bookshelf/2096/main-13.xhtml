<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Yeniden Kipris...</h3>
<p>Ucuz kurtuldum.</p>
<p>Biraz sakinleşince sadece kurtulmakla kalmadığımı, ayrıca usturanın nasıl işe yaradığını anladığımı fark ettim. Kendi kendime düşünüp bu şekilde sevindirik olurken, eroin bağımlısı gibi köşesine sığındığım otel odasının kapısı yumruklanıyor ki kırılsın. Aynı anda cep telefonum da çalıyor. Zorlanarak da olsa doğrulabiliyorum, bulunduğum hali gözden geçiyorum ve hemen anlıyorum ki vaziyetim çok sakat. Her tarafım tutulmuş. Kapıdaki her kimse, biraz rahat versin diye “Bir dakika geliyorum” diyorum düşünmeden. Umarım bu sözüm üzerine, kapıdan hıncını almayı bırakır. &quot;Hocam?” diye meraklı bir sesle halimin olağan olup olmadığını, bir anda kibarlaşarak anlamaya çalışan kapı düşmanı kişi tahmin ettiğim gibi rektör yardımcısı Fuat Bey. Seçilmeden önce benimle çalışmışlığı yoktu. Takıma girmeden önce beni soruşturmuşsa, genelde rahat bir adam olduğumu söylemişlerdir ona. Yine de uçağı kaçıracak ya da planlı davranmayacak kadar pervasız olmadığımı tahmin ediyordur. Ki o kadar rahat değilimdir. Gerçekten böyle şeyler yapmam. Benim rahatlığım, gereksiz bürokrasi ve sorgusuz biata karşı durmaktan gelir. Fazla kendine güven yani.</p>
<p>Neyse... Ayaklanır ayaklanmaz önce telefonuma baktım keza Fuat Bey bir iki saniye bekleyebilirdi, arayanı cevaplamam gerekir önce. Baktım ki arayan da o. Hem kapıyı yumrukluyor hem de aynı anda telefonumu da çaldırıyor. Çok meraklandığı,</p>
<p>iki ayrı kanaldan bana ulaşmaya çalışmasından belli. Herhalde çaldırmayı sonlandırır derken ekran gidiyor, evet, telefonun pili bitti. Neredeyse 48 saattir şarj etmedim, ayrıca sadece o değil başka kişiler de yüz defa aramışlardır.</p>
<p>Fuat, “Hocam iyisiniz değil mi?” diye bir daha sordu, kapının arkasından.</p>
<p>“İyiyim iyim, birazdan aşağıda olurum.”</p>
<p>Pek rahatlamış gibi değildi.</p>
<p>“Ha... Fakat hocam, neredeyse yarım saattir telefonunuzu çaldırıyorum. On dakikadır da kapıyı çalıyorum. Merak ettim.”</p>
<p>“Haklısın. Kulağıma tıkaç koymuştum. Sesten uyuyamıyorum da. Saat kaç?&quot;</p>
<p>“Hocam kahvaltıya bile zaman kalmadı, hemen çıkmamız lazım. Ben check-in yaptım uçağa.”</p>
<p>“Evet, evet. Kahvaltı elzem değil. Tamam, siz taksiyi çağırın, ben hemen geliyorum.”</p>
<p>Saatime baktım, tam olarak 09.05. Uçak kaçtaydı? 10.30. Havalimanı, otelden ne kadar sürüyor? 45 dakika. Haklı! Hemen üstümü başımı giyip bilgiseyyarı<a id="footnote1"></a><sup><a href="#bookmark0">1</a></sup><sup></sup> çantama, diğer eşyaları da kabin boy bavula tıktığım gibi aşağıya indim. Saat 10.00 olmadan havalimanına vardık, hatta 15 dakika rötar ilan etmiş uçağa binmeyi beklerken bir sandviç yiyecek kadar vaktimiz bile oldu. Fuat uçağa binince “Hayrola hocam, meraklandırdınız?” diye sordu. &quot;Çok çalıştım, gece geç yattım, uyku tutmadı. Sanırım sesten uyuyamadım, uçaklarda verilen kulak tıkaçlarından kullanıyorum da duymamışım&quot; diye konuyu kapattım. Tam “Sizi uyutmayacak kadar gürültülü bir şey mi vardı hocam odanızın etrafında?” diye soracakken ben erken davrandım ve ona toplantının katılmadığım bölümünü sordum. Anlattı, geçen seneden farklı değilmiş. Genelde ikinci gün oturumlarına</p>
<p>rektör yardımcıları katılırmış zaten. Konuyu bilinçli olarak değiştiriyorum ama yine aynı bilinçle toplantı hakkında uzun uzun konuşmak istemiyorum, keza konuşmaktan öte olanları düşünmek istiyorum. Bir yerden sonra “Ben pek uykumu alamadım&quot; deyip uyur gibi yaptım, düşünebilmek için gözlerimi kapadım ve İstanbul’a geldik.</p>
<p>Uçakta gözlerim kapalıyken, takside yola bakarken, evde bu sefer doğru dürüst sıcak suyla banyo yaparken olanları düşünüyorum.</p>
<p>Böyle durumlarda analitik düşünmeyi kendime yol edindim. Ne yapacaksın, mecbur... Zaten karmakarışık olmuş bu tür konularda, dağınık düşünme lüksüm yok. Düşündüklerimi dökeyim kucağınıza.</p>
<p>Eski zamanda bir şekilde dayak yersem ya da kendimden geçersem 2010’lu yıllara dönüyorum. Mantar gibi uyuşturucular ancak geçici süre zaman değiştirmeyi sağlıyor. Bunlar cepte, yani bilinen şeyler. Hatta bilindiği bilinen (bilinen bilinen) şeyler.</p>
<p>Ustura daha kuvvetli bir zaman değiştirici belli ki. Ayrıca zaman geçişleri geçici değil. Yine de tam olarak nasıl çalışıyor, onu çözmeye odaklanmalıyım. Otel odasında sırrını çözecek gibi ipin ucunu bulduğumu anlamıştım. Kural: Elimi usturayla kesip kanatmam lazım. Kullanmam gereken kesici aletin yani usturanın Şam çeliği bıçağa sahip olup olmaması fark ediyor mu? Tam olarak emin değilim yani bilmiyorum. (Bilinen bilinmeyen.)</p>
<p>Ancak belirtmeliyim ki bu bir kurgu ve zekâ oyunuysa ve zaman geçişleri kesici bir aletle mümkün olacaksa bunun bir kullan-at jilet ile ya da plastik saplı teneke ustura ile değil böyle özel bir kesici çeliği olan ustura sayesinde mümkün olması gerekir. O kadar da saygımız var kendimize yani. Bu kuralı biliyorum (böyle olmasını tahmin etmiştim, usturayı bulmak için ne kadar çok çaba sarf ettiğimi biliyorsunuz) ama nereden bildiğimi bilmiyorum. (Bilinmeyen bilinen.)</p>
<p>Usturayı açıp kapamak zaten anlamsız. O kadar da cin çıkartan lamba gibi olmaması iyi. Usturayla sadece kendi kanımı akıtmak da bir işe yaramıyor. Birkaç kez denedim, işe yaramadı. Çok düşününce “Usturanın ayrıca başka birinin kanını taşıması lazım” şeklinde çok emin olmadığım bir sonuca vardım.</p>
<p>Usturanın kerametini ilk kez gösterdiği yer, hamamın külhanıydı. Düşmanlarım üzerime çullanınca elimi kesmiştim. Benim kanım usturanın bıçağına geldi ama zaten ustura kanlıydı. Kimin kanı vardı? Kendi canına kıyan suretimin ve zamanında III. Selim’i katleden yeniçerilerden birinin kan kalıntısı vardı.</p>
<p>Sonraki zaman değiştirmemde ustura temiz miydi? Ermeni Ayaklanması’m bastırmak isteyen bir süvarinin yatağanı ile tek darbede canını aldığı arkamdaki adamın üstüme çullanmasına kadar temizdi. Onun önünde süvariden koşarak kaçıyordum daracık sokakta, arkasından yetişen süvarinin kesici aletle sırtında derin bir yara açıldığında sırtımdaki mintana can havliyle yapışmış beni de düşürmüştü. Biz ikimiz düştükten sonra atını ikinci saldırıya hazırlamak için 10-20 metre öteden U dönüşü yapıp atın üzerinde sayı yapmayı kafaya koymuş bir polo oyuncusu edasıyla hafiften eğilmiş şekilde elindeki kılıcı sallayarak eğildiğini gördüğüm süvarinin beni de öldüreceği belliydi. Bir şey yapmalıydım. Yerden kalkıp kaçmamı engelleyen cansız adamın kanı beni kırmızıya boyamıştı zaten. Yani akıl edip kuşağımdaki usturaya hamle ettiğimde sadece üstüm başım gibi elim de ölmüş birinin kanı içindeydi.</p>
<p>Bu üç kişinin ortak noktası neydi? Biri sarhoştu, diğerleri değil. Biri asker, öbürü mimar, üçüncüsü hakkında ayaklanan Ermeniler arasında olmasından öte hiçbir şey bilmiyorum, arkamdan gelmişti yüzünü dahi görmedim. İkisi eski zamanlarda doğmuş, diğeri 1960’larda. Akla hemencecik gelecek kadar belirgin bir ortak yanları yok. Tek ortak yanları nedir peki?</p>
<p>Ölmüş olmaları!</p>
<p>Aman Allahım! Yoksa usturanın üzerinde ölmüş birileri-</p>
<p>nin kanı mı olmalı işe yaraması için. (İşte size bilinemeyen bilinenin, bilinen bilinmeyen olma durumu.)</p>
<p>Bu çok fena yahu. Ben adam öldüremeyeceğime göre, bir daha eski zamana gitmek için ölü birinin kanını mı bulmam lazım? Yok yahu, çok saçma.</p>
<p>Evet, acilen bu saçma fikirden vazgeçmeliyim. Bakınız, masum bir zekâ kurgusu nerelere doğru evriliyor. Beynime mukayyet olsam bir...</p>
<p>Sonra, diyelim ki haklıyım. Eski zamanda berberden hacıla-dığım ustura ile yeni zamanda açık artırmadan aldığım usturanın aynı güçlere sahip olduğunu kim söyledi? Eski zamanda gitme işi, bu sefer yüksek doz alınan ilaçlarla da olmadı. Bir otel odasında üşüme krizine girdim de öyle oldu. 2010’lu yıllardaki usturanın bir anlamı ya da gücü olduğuna nasıl emin oluyorum ki?</p>
<p>Açıkçası bu eski zamana gitme işi çok yoruyor beni. Bir konuyu tam olarak anlayamazsam, “Eh, çözemedim ki” diye kendime mazeret yaratıp boş versem daha fazla rahatsız oluyorum. Yine de çok acımasız olmadan kendime biraz zaman tamsam iyi olacak.</p>
<p>Bir de şu sıkıntı var. Diyelim ki usturayı bu yeni zamanda da işe yarar kıldım. Eski zamana döndüğümde, en son usturayı kullandığım yerde yani dar bir mahalle sokağında, arnavutkal-dırımı üstünde, yatar vaziyette peyda olacağım. Keza bundan önce ustura sayesinde zaman değiştirdiğimde, nerede elimi kesip usturayı kapattıysam, tam oraya geri döndüm. Örneğin daracık bir külhanın içinde sıkışmış vaziyette buldum kendimi. Şimdi de yol ortasında olacağım. Hatırladığım kadarıyla tenha bir sokaktı. Umarım ben meydana çıktığım sırada, sokaktan bir at arabası geçmez de pestilim çıkmaz. Pöööf ne sıkıntılı şeymiş.</p>
<p>Havalimanından eve öğleden sonra geldim, duş muş sonrası mesainin bitmesine az zaman kaldı, okula gitmeye niyetim yok. Hafta sonunu çocuklarımla beraber geçirmek iyi gelebilir. Pazartesi sabah işbaşı yaparız artık.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Laptop yahu. Bildiğiniz dizüstü bilgisayar, seyyar olduğu için ben ona &quot;bilgiseyyar” diyorum.</p>
</body>
</html>