<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Ar-Ge</h3>
<p>Mesai sonrası eşyamı aldım, Darphane’den dışarı çıktım.</p>
<p>Malumunuz dergâha ve hana gidemem. Bu akşam yine sokaklarda yatmak istemiyorum. Sığınacak bir yer bulmalıyım derken, Boğos’un arabacısının sesini duydum. Yanına gittim, içeriden Boğos seslendiği gibi arabaya atladım, Divayolu’ndan Çemberlitaş’a yöneldik. Et Meydam’na gelmeden, sokak aralarına girdik. Yol boyunca konuşmadık. Konuşmadığımız iyi oldu, etrafı bir de arabadan görmek benim için çok zevkliydi. Dün başıma gelenlerden bahsetmek istemedim. Öyle hemen şikâyetçi ayaklarında olmak istemiyorum. Keza eski zamana gelmeyi ben tercih ettim, bilinçli olarak istedim. Zaten Boğos’u da her şeyi paylaşacak kadar “kanka” görmüyorum. Bir ara kalacak yerimin olmadığını söyleyeyim dedim, vazgeçtim. Boğos’un handa sinek vızıldasa haberi olduğunu biliyorum, yani bu saldırıdan habersiz olma ihtimali yok gibi bir şey. O konuyu açarsa konuşuruz.</p>
<p>Cağaloğlu’nun ara sokaklarında ufak bir bahçenin önünde durduk. Kıpkırmızı aşı boyalı ahşap bir ev. Bir buçuk katlı, zemine yarı gömülmüş bir alt katı var. İçeriye kibar bir bahçe kapısından geçerek girdik. Ufak ve güzel bahçeyi geçtik. Evin içinde ufak odalar var. Masalar konmuş bile. Güzel bir ocak var odanın birinde. İşte benim çalışma odam o olsa gerek. Üst katta iki oda daha var. Benim kalacağım oda büyük olanı. İki hizmetlim var. Biri tek gözü görmeyen Ermeni yardımcım İstepan, diğeri Ye-</p>
<p>niçeri Ocağı’ndan terk Mehmet. Mehmet benimle kalacak, yemeğimi yapacak ve güvenliğimden sorumlu. Tahminim doğru çıkıyor, geçen gece ne olduğunu Boğos ayrıntılarıyla biliyor olmalı ki böyle birini tahsis etmiş bana. îstepan çizim ve diğer işlerde bana yardım edecek. Her sabah gelecek ve ben git dediğimde gidecek. Ayrıca Boğos ile iletişimimi sağlayacak.</p>
<p>Eski zamanda ilk kez bu kadar konforlu bir yerim oluyor. Teşekkür ettim ve Boğos’u yolcu ettim. Sonra geldiğinde toplantı yapardık artık. Ertesi gün düzenimizi kuruyorduk. İki yardımcım da istekli ve söz dinler vaziyetteydi. Öğleye doğru Boğos geldi. Oldukça kibar. Ben de onu nezaketle karşıladım. Çalışma odasına geçtik, ben masanın başına oturunca bir şekilde hizmetlileri odadan gönderdi ve karşıma oturdu. “Buğu gemisini ne zaman elde edersin?” diye soruyor. Belli ki metresine ev açmış orta yaş bunalımındaki cimri erkekler gibi hevesli. Önemli bir husus şu ki; ben kadın değilim ve ayrıca ne istediğini bil be adam.</p>
<p>“Boğos Efendi,ben sana ‘hemen’ demedim ki.”</p>
<p>“Ey, ne zaman dedin?”</p>
<p>“Şimdi miladi kaçtayız?”</p>
<p>“182 E”</p>
<p>“Tamam, daha altı yıl var.”</p>
<p>“Neeeee?”</p>
<p>&quot;Evet, 1827’de elde edeceğim ve senin emrine vereceğim gemiyi. Daha belki de yapılmadı bile bizim gemi.”</p>
<p>“O zamana kadar kendim de bulurum gemi.”</p>
<p>&quot;Emin misin bu konuda?”</p>
<p>Durakladı. Sanki yarın elde edecekmiş gibi ümitlendiği ortadaydı. Ben devam ettim:</p>
<p>“Haydi, yarın gemiyi elde ettin. Nasıl kullanacaksın? Sul-tan’a nasıl sunacaksın?”</p>
<p>“Her şeyi bildiğini söylüyorsun ama bu yalansa? Gemi daha ortalıkta yok.”</p>
<p>“Diyelim ki ben sözümde duramadım. Ancak şimdiden bu konuda çalışırsak ileride kendin gemi sahibi olduğunda hazırlık evresine ihtiyacın da olmaz. Rakiplerinden bir değil onlarca adım önde olursun. Sabırlı ol. Amacım seni kandırmak değil. Nasıl Benderli’yi bildim, bunu da biliyorum. Nedenini sorma. Gemi daha İstanbul’a gelmedi. Gelince görüşürüz. Bırak da çalışayım rahat rahat.”</p>
<p>Ofladı pufladı. Kabul etmek zorunda kaldı. Sonra kalktı ve gitti. Biz işimize devam ettik.</p>
<p>Bir yıl böyle geçti.</p>
<p>Boğos bana devamlı olmasa da arada sırada buğu gemisini soruyordu. Hakkıdır, sorar tabii. Siz Boğos’u böyle orta yaşlı filan zannettiniz. Değil, daha çocuk bu. Sadece yirmi bir yaşında, benim yarı ömrümde. Azadh’da teknik alanda neredeyse tüm bildiklerini ben öğretmiştim ona. Tamam, pratik bilgileri ve tabii hükümet ile olan ilişkiler, Fransız ve İngilizlerle, Dadyan Ailesi arasındaki anlaşmalar konusunda ona bir fayda sağlamış-lığım yoktur. Bu alanlarda nereye geldiyse kendi ilişkileri sayesinde gelmiştir. Ancak tasarım ve çizim konusunda onun tartışmasız yol göstericisi ve ustasıydım. Mühendishane ile rekabet halindeyiz, bir de İngilizler var, Fransızlar var, onların teknik casusları da boş durmuyor. İstanbul’da, mühendislik üzerine her yol mubah, çalışılıyor yani. Dadyanlar, Sultan ın teknik konularında tek güvendiği aile olmaları ve bu konuda tekel olarak kalma konusunda çok titizler. Bu özelliklerini kaybetmeyi bırakın, azalmasına bile tahammülleri yok. Çok hırslılar ve çok çalışıyorlar. Aile içinde de AR-GE işlerinin düzenlenmesi Boğos’un görevi. Asıl endişesi, benim gibi “garip” bir adamı kaybederse daha fenası rakiplerine kaptırırsa, AR-GE düzeninin sarsılacak olması. Fransızlara sunum sırasındaki İngilizce müdahalem üzerine bana olan ilgilerini gördü. Halet Efendi’nin, benim bu özelliğimi bilirse beni onlara pazarlayacağından da korkuyor. Sanırım bunun gibi ufak şeylerin toplamı sayesinde, bana karşı böyle bir zaafı var. Asıl canını sıkan şey ise benim bu detayın farkında olmam. Biraz dillensin, altta kalmıyor hemen lafı çakıyorum çünkü.</p>
<p>Bu gerçeklere rağmen dikkatli olmalıyım. Dadyanlara karşı ne kendimi bulunmaz Hint kumaşı görmeliyim ne de hizmetkârları gibi davranmalıyım. 1800’lü yılların başındayız ve “soft power” denilen şeyin literatürde geçmesine neredeyse 180 yıl var. Bu zamanda az dayak yemedim, kapalı yerde kalma sıkıntım olduğu halde az tıkılmadım deliklere. Sanırım ben kendimi pohpohladıkça, beynim bedenime cezayı veriyor hak ettiğim kadarı ile. Bir rahat dursam...</p>
<p>Yine de Boğos bir gün rahat etsin diye, “Boş ver sen buğu gemisini de İran Bakü petrollerini kaybetti. Bu konuda çalışma yap. Çok önemli” dedim.</p>
<p>“Petrol de ney?”</p>
<p>“Yahu şu siyah yağ var ya. Oralarda çok çıkar.”</p>
<p>&quot;Seni bir şey bilir sanırdım.”</p>
<p>Bak sen! Boğos beni aşağılıyor mu ne?</p>
<p>“Nasıl yani?”</p>
<p>“Rus Çarı bu siyah yağı, akademi azalarına inceletmiş. Verdikleri raporda ‘Petrolün her türlü faydadan uzak, yapışkan ve fena kokulu bir sıvı olduğu, herhangi bir hususta kullanılmaya katiyen müsait olmadığını’ zikrettiler ki...”</p>
<p>Daha fazla uzatmasına mahal vermeden sözünü kestim.</p>
<p>“Heh. Gerçekten öyle mi demiş Rus akademi azalan?”</p>
<p>“Evet, senin böyle müneccimlik yaptığın her şey doğru çıkmayabiliyor.”</p>
<p>“Haklısın, sen kitaplara ‘petrol yatırımcısı’ olarak değil, He-reke Halı Fabrikası kurucusu olarak geçiyorsun zaten.”</p>
<p>“Ney?”</p>
<p>“Tamam” diyorum, “hah ve Hereke daha önemli.”</p>
<p>Anlamıyor, cevap da vermiyor. Ben uzatmıyorum, konuyu kapatıyorum. Rus akademi azalarının bu raporu aslında şehir efsanesi gibi bir şey. O zamanlarda da kömürün değerini bilenler, petrolün değerini anlamamış olabilirler mi? Ona bakarsanız zamanında IBM’in üst düzey yöneticileri de kişisel bilgisayarların faydasız olduğunu iddia etmişti. Sonra kişisel bilgisayar kavramını ticari olarak piyasaya sürüp bu seviyeye gelmesini sağlayanların başında geldi bu firma. Önemli olan, yanlış ata oynadığını anladığın anda değişimi yakalamak ve ayak uydurmak. Rus akademi azalan da devamlı değişen bir kurul olsa gerek. Geçiyoruz, biz kendi ufak dünyamızdayız. Petrol çıkarmak ve işlemek hem madden hem de manen çok uzak bize, genelde hah tezgâhı çiziyoruz. Tabii arada sırada tüfenk AR-GE’siyle de meşgul olduğumuzu söylemem lazım. Çuha da ilgi alanımıza giriyor. Karışık takılıyoruz. Arada sırada atölyelere gidip üretimi de denetliyoruz. Allah’tan Dadyanlar bizim minik tasarım stüdyomuzdan memnunlar. Mehmet’in yemekleri iyi. İstepan ise iyi hesap kitap yapıyor, stüdyomuzda eksik bırakmıyor. Keyfimiz gıcır. Kevork fedakârdı ama İstepan’ın hem kafası çalışıyor hem de çizim yapabiliyor. Az çok, çat pat Fransızcası da var. Angarya gördü mü, ya hemen Mehmet’e yıkar ya da ortadan kaybolur. Eh olacak o kadar, uyanık adam. Elli kere tercih ederim Kevork’a. Artin’in sürgünden gelmesini bekliyoruz.</p>
<p>O sırada Yunan İsyanı, İstanbul’un Rum nüfusunu derinden etkiliyor. Halet Efendiye dayanan Yeniçeri Ocağı, ortalıkta terör estiriyor. Yeniçerilerde iyi yönde herhangi bir gelişme yok. Halet Efendi bile beslediği bu ocağın iyiye gitmesini ve hatta düzelmesini istemiyor gibi. Kısaca, çok da iyi günler geçmiyor İstanbul’da.</p>
<p>Külhanın içinde altı yıl kaybettiğimden, Arakel Dadyan’ın ölümünde onlarla beraber değildim. Arakel’in üç tane oğlu var. Simon Dadyan, Hovhannes Dadyan, ancak üçüncü kardeşi ne gördüm ne de ismini duydum. Bu kişi, teknik işlerde ya da barut işiyle ilgilenmiyor herhalde. Sadece Boğos’la haşir neşirim. Fazla görüşmediğim Hovhannes, ağabeyi Simon Dadyan’ın Beşiktaş’taki konağında kalıyor. Orası Galata’dan bile uzak. Hiç gitmedim ama biliyorum ki devamlı haberleşiyorlar. Hatta bazen konuşması, tavırları ve fikirleri değişmiş Boğos görürsem; yakın zamanda Beşiktaş’taki konağa gittiğini ve orada gaza getirildiğini anlıyorum. Birkaç kez bizim AR-GE merkezine geldi, o kadar. Bana yokmuşum gibi davranmasa bile yine de çok değer vermediğini belli ediyor. Tamam, el pençe divan durmasın ama Azadlı’dan Beykoz Kâğıt Fabrikası’na giderken, “tüfenk yivi nasıl açılır” diye sabaha kadar ona teknik destek verirken bana gösterdiği hürmetin onda birini gösterse daha tutarlı olurdu. Neyse, Hovhannes daha çok üretimle ilgileniyor. Bir kere bile masaya oturup çizimlere baktığına şahit olmadım. Olmasın, Boğos’tan sonra bir de onunla uğraşamam.</p>
<p>Osmanlı’da sadece biz mi böyle mühendislik ve çizim işleri ile uğraşıyoruz? Değil tabii, mecburen rakipleri de bilmem lazım. İstanbul Teknik Üniversitesi nin ilk ama ilk atası kurulmuş halde. Bence oldukça ileri görüşlü bir padişah olan III. Selim’in 1792 yılında kurduğu Mühendishane-i Sultanî var. Kuruluşuna denk gelemedim. Zaten bir hamam yanaşması olarak bu okulun kurucuları ve hocaları arasına girmem olanaksızdı. Şimdiyse rakibiz. Bu okulda Türkçe, Latince ve Avrupa dilleri ve teknik konularda dersler verilirmiş. 1210 yılında (1795) kanunnâme çıkartılmış. Hasköy’de Mühendishâne-i Berrî-i Hümâyûn kurulmuş ve hâlâ faaliyette. Hatta 1808 yılında denizcilik bölümü ayrılmış. “Beni denizcilik tarafı pek ilgilendirmiyor” desem büyük konuşmuş olacağım. Buğu gemisi yüzünden o işlere de bulaşacağım herhalde. Benim de içinde bulunduğum Ermeni teknik ekip, söz konusu okulu ve eğitimini rakip olarak görüyor ve hususi olarak işbirliğine uzak duruyor. Sanırım bu okulun rekabette var olması da AR-GE çalışmalarına önem vermemizdeki başlıca sebep. İşime geldiğinden ben de sesimi çıkartmıyorum.</p>
<p>Zaten bir şekilde Dadyanları ikna edip onlarla ilişkilere gir-sem bile, okulda her şey Fransızca okutuluyor. Benim Fransız-cam pek iyi değil. Yine de eski zamandaki Fransızcam, 2010'lu yıllardaki yarım yamalak halime göre oldukça iyi. Sol elimi kullanmam, sakallarımın uzamaması, daha az acıkmam, gözlüğe ihtiyaç duymamam gibi farkların yanında Fransızca biliyor olmam oldukça garip.</p>
<p>Kısaca eski zamanda bazı şeyleri başarma niyetim varsa, Fransızcamın çok daha iyi olması gerekiyor. Bu acı gerçeği kabul ettiğimden, dil öğrenme hususunda bana Dadyanlardan yardımcı olacak var mıdır diye Boğos’a danıştım. İtiraz etmedi ve genç bir çocuk gönderdi ertesi gün. Daha on dokuz yaşındaymış; Tovmas Dadyan. Mükemmel bir Fransızcası var. Sanırım ders vereceği ilk öğrencisi benim.</p>
<p>Her ne kadar bu dili öğrenmeye istekli olsam da pek bir ukala öğrenciyim, sormayın. Başta Fransızca sayma sistemini garip bulduğumu belirttim. Sanki hocam bilmiyor. Neymiş efendim, 70 demek için 60+10 denmesi gerekiyor. 71=60+11, 72=60+12... Sonra diyorum ki &quot;80 için de 60+20 deriz, Fransızların 60 takıntısı var galiba’’ der geçeriz. I-ıh... 80 içinse 4.20 deniyor. 81 demek içinse 4.20+1.90’lar,bu şekilde devam ediyor. Yani 95 demek için 4.20+15 demek gerekiyor. Bu tür zorlamalardan pek hoşlanmadığımı belirttim. Ancak o hiç üzerine alınmadı. Saçma bulmuyor, Osmanlı harflerini okumak daha zor ayrıca alışınca sayıların bu şekilde isimlendirilmesini fark etmiyorsun filan diyor. Haklı.</p>
<p>Neyse bunu ve diğer özel durumları öğrenmeye mecburum ve Tercüme Dairesi ile ilgili bir planım varsa,Tovmas’ı hoca belleyip onunla derslere devam etmeliyim.</p>
<p>1821 yılında Yunan İsyanı sırasında, bir Rum tercümanın önemli bir tercüme işini, kasıtlı olarak Rum azınlığın işine geldiği şekilde manipüle etmesi yüzünden, Rumlar tercümanlıkta güvensiz azınlık olarak ilan edilmişler ve tercümeyi işine geldiği şekilde değiştirdiği anlaşılan tercümanın kellesi gitmiş. O günden sonra Rumların tercüme işlerindeki baskınlığı son bulmuş. Devletin tüm tercüme işlerini Rumlardan almasıyla yeni bir daire kurulmasına karar verilmiş. Mühendishane’den transfer Yahya Naci Efendi’nin ilk dersine başlamasıyla Tercüme Bürosu ya da Tercüme Dairesi kurulmuş sayılmış. Bu daire kurulmadan önce Boğos’a anlatmıştım.</p>
<p>Daire sadece tercüme işi yapılan bölüm değil, geç başlanmış bir eğitim sürecini başlatan kurum olacak. Yani sadece bir dil okulu olarak kalmıyor ve bir eğitim kurumu gibi çalışıyor. Tovmas ileride iyi bir Fransızca öğretmeni olacaktır da şu anda benim gibi kırk yaşını çoktan geçmiş bir adam için uygun bir hoca değil galiba. Belki de ben iyi bir öğrenci değilim. Arzu ettiğim kadar hızlı öğrenemeyeceğim bu dili. Tamam, 2010’lu yıllara göre çok çok daha iyiyim ama burada bir Fransız mühendisle tartışıp teknik konularda ahkâm kesecek kadar öğrenemedim ve hâlâ ne kadar istekli olduğumu sorguluyorum.</p>
<p>AR-GE merkezimize sağdan soldan gelenler de oluyordu. Planlı programlı yani Boğos tarafından izin verildiği halde gelen kişilerin isimlerini, ne sorduklarını, nasıl cevaplandığı ve hatta ne kadar kaldıkları, ikram edilen içeceklere kadar detaylı şekilde îstepan, bir bir raporlardı Boğos’a. Bazen Boğos rica ederdi birileri ile görüşmemizi ve merkezi tanıtmamızı isterdi. Sorun yok, sadece ne kadar açık olacağımızı, ne kadar gösterip de açıklama yapacağımızı Boğos kararlaştırırdı ve îstepan da organize ederdi. Bir gün bir İngiliz geldi. Oh be! İlk kez benden hallice Fransızcası olan İstepan’a muhtaç kalmayacağız. Gelen kişi ağır Londra aksam ile konuşan yakışıklı bir genç. Hemen fark ettim ki Taylor, İstanbul’a gelmeden önce durumu kolaçan eden bir yarı teknik casus. Boğos’un bu detayı kaçırma ihtimali de yok. Tiyatro yapacağız biraz da. Her şey planlı, programlı.</p>
<p>Neyse bu kibar mı kibar, kızıl ve çilli herif merkezimize teşrif etti. Elinde sıkı sıkı tuttuğu bir kitap var. Bu kitabı bazen Tarkan’ın imzalı resmini elde etmiş ergen kızlar gibi histerikçe göğsüne bastırıyor, Lord Byron’un şiirlerini hatmediyor. Kitabın iç</p><div><img src="main-9.jpg" alt=""/></div>
<p>kapağında Yunan köylü kıyafetleri ve burma bıyığı ile pozu da var yazarın.</p>
<p>İncelemem için ısrar edip zorla elime tutuşturduğu kitaba şöyle bir bakıp, “İyi, güzel” dedim, geri verdim. Çok ünlüdür bu portre. Hatta güzel ciltli ve kullanmaya kıyamadığım defterlerimden birinin kapağını süsler. Bu kitaptan ve zamanın metro-seksüeli olduğu belli Lord unvanlı yazarından çok, makineler hakkında konuşalım istiyorum. Böylece bu istenmeyen misafirin bizi meşgul etmesi daha az zamanımıza mal olur. O gittikten sonra sakladığımız çizimleri ortaya çıkarır, kaldığımız yerden işimize gücümüze bakarız. Fakat bitmiyor, bitemiyor konuşması. Artık asıl amacı neyse, devamlı konuyu Lord Byron’un şiirlerine getiriyor. Bana Yunan milliyetçiliğini savunup duruyor. Onun Yunan halkı için yaptıklarını övüyor. Lordluğun verdiği tüm rahatlığı elinin tersi ile itmiş de, haklı mücadelesinde Yunan halkının yanındaymış da, falan filan... Hayır, ne dememi bekliyorsun ki amacın, olayın nedir? Yani belli ki bizi böyle tasarlayan çizen, üreten, mürekkep yalamış filan belledi de hep beraber monarşik yönetimi yerin dibine sokup, “Senin Lord Os-manh’yı da ele geçirsin, bizi kurtarsın” filan dememizi bekliyor herhalde. Ayrıca ben ucuz milliyetçilikten pek hoşlanmam. Yunan, Bulgar, Arnavut, Kürt, Laz ya da herhangi bir millete olumsuz yönde takıntım da yoktur ama İstanbul’da doğmuş, büyümüş, okumuş, yaşamış -hem eskisinde, hem de yenisinde- bir Türk’e bunlar denir mi? Tamam, vardır Osmanh’nm yanlışları ama İngilizlerya da Fransızlar da yanlış yapmışlardır. Milliyetçiliği körükleme meselesi, emperyalist dünyanın hem büyük bir oyunu hem de lanetidir. Osmanh’nm mitolojik Yunana yaptığı zulmü ayykuka çıkartan Avrupa, başta Kuzey Afrika’da aynı sebepten dolayı tutunamayacak. Emperyalizmin başka tür oyunları öğrenmesine daha çok var. Bunu anlamaları için sömürge ve güç savaşını zalimleştirecek iki büyük dünya savaşma ve sırf güç gösterisi için iki atom bombasına ihtiyaç var. Bunu karşımdaki çillinin anlaması olanaksız ve o hiç pes etmiyor. Beni etkilemeye çalışıyor. Garip olan, bu şekilde garip propaganda yaparak beni yandaşı yapacağına inanması.</p>
<p>“Yahu, sizin Lord, bir iki sene önce İstanbul’a geldiğinde, Sultan Mahmut tarafından kabul edildiğinde, huzurda bu tür laflar etmiyordu. Her lafın arasında, ‘Türk dostuyum’ diyordu ama” diye yumuşattım. Önce çok şaşırdı bu detayı bilmeme. Nereden bildiğimi sordu. “Siz diplomatik görüşmeleri kayıt altına alırsınız da Osmanlı almaz mı sanırsınız?” dedim. Buna itiraz etmedi. Sonra toparladı aklınca: Efendim, Lord durumu yeni görmüşmüş de, bu Yunan halkının haklı mücadelesiymiş de, mitolojiyi yaratan milletmiş de, şimdi ise düştükleri durum şöyleymiş de, böyleymiş de, aslında amaç yeniden Antik Yunan medeniyetini küller arasından çıkartacakmış da, bu insanlık tarihi için önemliymiş de, mitoloji tüm dinlerin altlığı oluyormuş da falan filan. Bir türlü &quot;Lord dönek değildir, hâlâ Türk dostudur” diyemiyor. Tekrara düşüp duruyor. Yahu, Türk dostu olsa ne olmasa ne? Lord’u takmıyorum ki ben, Türk dostu olup olmamasını dert edineyim. Hem nereden biliyorsun, Lord’u-muzun sonu nasıl olacak? Yunan ideasının asıl istediği, Antik Yunan fikri aydınlanması mı yoksa egemen devlet olmak mı? Merakta kalma, Osmanh’nın ayaklanma bastıracak ordusu yok. Zaten kendi ordusu, kendi sultanına, hem de kendi başkentinde ayaklanacak. İç savaş çıkması yakındır. Bu boşlukta Yunanlar da yakında rahatlıkla ayrı bir devlet olacaklar zaten. Hatta öyle ki Birinci Dünya Savaşından sonra Anadolu’yu da işgale kalkışacaklar. Fakat Anadolu’yu alamamak onlar için uzun vadede ufak bir hayal kırıklığı sayılacak. İkinci Dünya Savaşı’nda yani 1940’ta asıl kâbusları İtalyanlar olacak, Türkler değil. Ekim 1940’ta İtalya’nın Yunanistan’ı işgaldeki başarısızlığının ardından Adolf Hitler, Balkanları kontrol altına alabilmek için ordusunu doğruca Yunanistan’a yönlendirecek. “Yıldırım savaşı” taktiği ile 1941 Nisan’ında ülkeye girilecek. O zamanki kıyım, şimdikinin yanında akıllara zarar. Sana bunları üstü kapalı dahi anlatsam dudağın uçuklar. Kısaca bu tür milliyetçi yaklaşımlarda daha çok yöre halkı zarar görür, bu durum sadece bu zamanda değil gelecekte de en çok üzerinde oyun oynanan zafiyettir diye hafif anlatımlar yapmak niyetindeyim ama dinlemiyor ki beni.</p>
<p>Sonunda, çok abarttığı bir an dayanamadım ve &quot;Aman ha, Mister Byron sıhhatine dikkat etsin, Yunana harcadığı servetin dışında, sağlığını da beyhude amaçlar için heba etmesin, hastalıktan telef olmasın” dedim. Bozuldu. Mübalağa yaptığımı ve tabii çamur attığımı zannetti ama sonra aldı onu bir korku. Yoksa bu barbar Türkler onu zehirleyecekler miydi? “Buna gerek ol-madiğini, Türklerin ilahi bir adaleti yerine getirecek dualarının bazen çok etkili olduğunu” söyledim. Daha da korktu.</p>
<p>Öyle şeylere inanmadığını beyan edince, “Ben de inanmam” dedim. Çok şaşırdı cevabıma ve herifi bir hüzün kapladı.</p>
<p>Ondan sonra o hayal kırıklığı ile bizim çizimlere doğru dürüst bakmadı bile. Sanırım Boğos, bu adamın teknik altyapısı olmadığını anlamış ama ilişkileri kuvvetli olduğundan merkezimizi görmesine izin vermişti. Daha da gelmezdi zaten.</p>
<p>Bu kafası karışık İngiliz’den sonra birkaç Fransız da geldi. İstepan, ziyaretçilerimiz olduğunda tetikte kalırdı. Çok gerilirdi ziyaretler sırasında nedense. Ağırlama sırasında İstepan’a “Kahve getir bize” diyorum. O da Mehmet’e söylüyor. İt kuyruğu durumu işte. Bir an yanımızdan ayrılmıyor. Yabancılarla tek başıma kalmamam konusunda tembihlenmiş belli. Gelenlerse yaptığımız çalışmaların sadece kâğıt üzerinde kaldığım, üretimimizin kısıtlı olduğunu biliyorlar. Arakel’in Azadlı’da kurduğu çuha üretim tezgâhları, tüfenk üretimi, hah ve tabii barut. Avrupa’daki orta büyüklükteki atölyeler bile bizden büyük işletmeler sayılır. Bunlarla sanayi devrimi yapacak durumumuz yok ama yine de bu tür ziyaretçilerle kontrol ediliyorduk işte. Önemli biri gelmeden önce Boğos merkeze gelir, hangi çizim-lerimizi göstereceğimizi kararlaştırır, ona göre sunumu yapardık. Genelde önemsiz şeyleri gösterirdik. Üretmiyor olsak bile, zamana göre oldukça gelişkin bir çizme tasarlama yetimiz var, inanın. Gelenler, belki de bu özelliğimizin olup olmadığını daha iyi anlamak için fütursuzca projelerimizi çok dikkatli incelemek istiyorlar. Hatta bazen Latin harfleri ile Türkçe aldığım notlar yüzünden kafaları karışıyor. Adamların gördüklerini kendi defterlerine not almalarına izin vermiyoruz. Sadece, “Bu gösterdiklerimiz, icat edip çizdiklerimizin onda biri” diyerek gizem ve korku salıyoruz bir tutam. O da inanırlarsa artık. Para pul istemeden bizimle çalışmaya razı daha çok yabancı, birkaç Türk ve bir de numunelik Hollanda Yahudisi gelmişti. Hepsini reddettik. Biz bize yetiyorduk.</p>
<p>Sonunda bir Amerikalı gönderdi Boğos. Diğerlerinden farklı olarak buna daha rahat davranıldı. Zaten benim ve tüm maceram için bir dönüm noktasıydı onun gelişi.</p>
</body>
</html>