<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Tarİhİn İlk Fotomontaji...</h3>
<p>Modern zamanlarda ne yaparsanız yapın, nasıl bir ses kaydınız çıkarsa çıksın (hatta görüntü de olabilir) “montaj” diye reddedersiniz, geçer gider. “Bu ülkede her şey olabilirsiniz ama rezil olamazsınız”'<sup>4</sup> lafı ne kadar da sağlamdır. Ancak rezilce iftira 1800’lü yılların başında ediliyorsa hatta montaj olduğu her yönünden belli olduğu halde, belgelerdeki ufak bir manipü-lasyon kıyamet koparabilir. Örneklerle anlatacağım efendim, bir sabır...</p>
<p>Sultan’dan Patrik Boğos’a kesin emir gelmiş. Bütün Erme-nilerin “Ortodoks Patrikliği” altında birleşmelerini emrediyor. Keza ceddi, Fatih Sultan Mehmet zamanında bu cemaate böyle bir ayrıcalığı bu şartla vermiş. Sultan bir yerde haklı. Bu mezhep çatışması artık üst düzeyde sorunlara yol açıyor. Katolik olma meselesini Fransa’nın başı çektiği kolejli misyonerler büyütüyorlar. Büyüttükçe birlik dağılıyor ve sorun çıktıkça AvrupalIların işlerine geliyor. Bazı büyük aileler Katolik olmuşlar bile. Örneğin, Düzyanlar Katolik. Bazıları mezhep değiştirmemiş. Artin Kazaz Ailesi hâlâ Ortodoks.</p>
<p>Önceden belirttiğim gibi Katolikliğe geçenler böylece “Avrupalılaşmış” oluyorlar. (Ya da öyle hissediyorlar mı demek lazım?) Avrupa ile ilişkileri üst düzeyde olan Düzyanlar da ör-</p>
<ul style="list-style:none;"><li>
<p><sup>14</sup> Murathan Mungan’ın zamanında Vatan gazetesindeki bir makalesinde geçmiş ve siyasi hayatımıza oturmuştur.</p></li></ul>
<p>neğin yabancı memleketlere gittiklerinde papalığa bağlı dini liderler tarafından çok iyi karşılanıyorlar. Sultan bu durumdan rahatsız çünkü Ortodoks iken Katolik olanlar, Roma’da bulunan papalığa bağlanmış oluyorlar. Kendi hüküm sürdüğü ülkedeki azınlıklara, İstanbul’da bulunan Ortodoks Partiği’nin altında birleşmelerini emrediyor. 1054 yılında Roma ve İstanbul Kiliseleri birbirlerini aforoz etmişler çünkü.</p>
<p>Ermeni cemaatinden olanları Katolikliğe özendirme, siyasi bir manevra olarak görülebilir. Ya da bilmiyorum, ayinlerine katılmadım, dini ritüellerini bilmem, Katolik ile Ortodoks mezhepleri arasında ekmek şarap, vaftiz edilme, takdis ve kutsal ruhun babadan mı yoksa hem babadan hem de oğuldan çıkması ile ilgili birkaç fark dışında öyle belirgin bir fark yok, bildiğim kadarıyla. Haşa! Küçümsemiyorum. Patrikliğe bağh kalmanın ve patriğin siyasi güç olan Osmanh Hanedam’na olan itaatinin boyutlarını da bilmem. Artin bile (ne yazık) bu kavgalar yüzünden sürülecek, benimse bu zamandaki sürem doldu gibi, bir şekilde (galiba ve inşallah usturam sayesinde) 2010’lu yıllara döneceğim. Tüm bu ayaklanmalar cereyan ederken dayak yememeli ve mümkünse ölmemeliyim. Sultan Mahmut’un azınlıkların dinlerine karışmış ve tabii biraz da sert önlemler almış olmasına yorum yapmam bile doğru değil. Yine de her türlü din içinde mezhep kavgalarını anlayamıyorum.</p>
<p>Düzyanların idamı, Ermeni cemaatinin, Sultan’ın emirlerinin yeniden önemsemelerine sebep olmuş. Tüm Ermeniler emre uyuyorlar ve hepsi Grogeryen tipi dini kıyafetler giyen liderleri ile Ana Kiliseye gelmişler. Patrik mesh yağını tasdik etmiş ve “iman ikrarı” metninde Katoliklerin itiraz ettikleri bazı maddeler varmışmış, onlar kaldırılmışmış. Kevork sanki teoloji okumuşum gibi ya da Ermeni cemaati içinde tüm tarihi detayları biliyormuşum ya da tüm İstanbul Ermenilerinin soy kütüklerini ezberlemişim gibi her şeyi artık sıkıcı hale gelen detaylar ekleyerek anlatıyor da anlatıyor. Hangi aile meclisinin ya da Er-</p>
<p>meni soylusunun ne düşündüğünü, kimin kimi sevmediğini, aradaki husumetleri filan varsa onları... tek tek isim vere vere, gereğinden uzun şekilde anlatıyor işte. O kadar kendini kaptırmış ki arada sinirleniyor ve ağzından küfür dahi çıkıyor. Bu konu onlar için o kadar önemli ki şaka yapmayı bırakın, &quot;Bahsettiğin kişileri tanımıyorum, o yüzden benim için bu gelişmelerin hiç önemi yok” desem, dediklerini dinlemesem morali bozuluyor. İlgiliymişim gibi davranıyorum mecburen.</p>
<p>Kızmayın bana, bu kadar içlerinde olduğum halde şu Er-menileri anlayamıyorum. Mutlu mesut ibadetinizi yapsanız, güzelce yaşasanız, bak tüm iltizam işleri sizin elinizden geçiyor efendim, ipek ve hatta kuyum işinde tekel konumundasınız. Sonracıma Darphane yüzyıllardır sizin elinizde.Tamam, bir aile Darphanenin başındaydı ve müsadere edildi ama o katledildiği halde sonra kendi rızası ile başa gelen de Ermeni. Sanayi deseniz, barut deseniz, o da sizde. Mimarlık da Balyanlar sayesinde sizde olacak. Musiki keza öyle. Kendi hastaneniz, vakfınız, okulunuz, kiliseniz, patrikliğiniz var. Yakında Yunan Ayaklanmasının etkisi ile oradaki Rumlar bertaraf edilince Tercüme Daire-si’nde de boşalan tüm önemli yerlere sizin adamlarınız gelecek. Tehcire, mübadeleye ve tabii İttihat ve Terakki’nin Anadolu’yu Türkleştirmek için verdiği emirlerin uygulanmasına neredeyse 100 yıl var. Haydi onu geçtim, Ermeni anarşist aktiviteleri ve Osmanlı Bankası’nın basılması meselesi bile çok uzak. O konu ayrıca konuşulur ama şu anda toplumda oldukça saygın bir yeriniz var. Şimdilik cemaat içindeki mevki hırsı, ayrıca mezhep çatışması yüzünden birbirlerine yaptıkları eziyeti ve dışlamayı anlayamıyorum. Zaten Ermeni meselesi çok karmaşık. Dahil olmak istemiyorum.</p>
<p>Her ne kadar umursamıyorum ya da dahil olmak istemiyorum desem de Darphane’deyim ve iş arkadaşımın dertlerine duyarsız kalamam. Yorum yapmadan dinliyorum mecburen. “Hıraver Siro” denen (sevgiye davet) Milli Birlik Günü yapıldı</p>
<p>birkaç gün sonra. Takip eden ilk pazar, Aşayi Rabbani Ayini de yapıldı. Kevork umutluydu.</p>
<p>Kimse bilmiyor ki asıl ayaklanma Sultan emriyle yani zorla yeniden Katoliklikten Ortodoksluğa döndürülenler kaynaklı değil; Ortodoksken mezhep değiştirmeyen, yani zaten Orto-doksken bu mezhepte kalanlardan çıkacak. Katoliklerin yeniden tasdik edilmesine ve Ortodoks kilisesine kabul edilmelerine içerleyecekler çünkü. Ortodoks Ermenilerini gaza getirmek ise çok kolay. Bu galeyanın provokatörleri de kolejli papazlardır deniyor ama ben bilmediğim konularda ahkâm kesmek istemiyorum. Kayseri Ermenilerinden Garabet ortalıkta laf edip duruyormuş “Bizim müronumuz varken son mesh yağı neden takdis edilmiş? Böylece bizi Katolik yaptı, bu Patrik Boğos!’’ diyormuş.</p>
<p>Asıl ayaklanmayı başlatansa tarihin ilk fotomontajı olacak. Kim artık ne sebeple yapıp dağıttıysa dindar Ortodokslara; kutsal saydıkları Aziz Krikor Lusavoriç’in resmi üzerine, Vatikan’daki Katolik Papa’nın resmi yapıştırılarak beceriksizce yapılmış bir montaj resim herkesin elinde. Ben de gördüm bunu, taşbaskı gravür ve ne olduğu zar zor anlaşılıyor. Montaj, bilerek ya da bilmeden oldukça özensiz yapılmış. Fakat kim yaptıysa artık, beklediğinden daha fazla etkili olduğu kesin.</p>
<p>Bu fotomontajı görüp, çok sinirlenip sokağa fırlayan ve birbirlerini gaza getirdiklerinden çok geçmeden kalabalıklaşıp bayağı bir gürültü çıkartarak yürüyen grup, patrikhanenin kapısına dayanıyor. Ben Darphane’den çıkmaya hiç mi hiç niyetli değilim. Keza ne zaman böyle bir halk hareketinde dışarı çıksam, olan bana oluyor. (Gezi Parkı dahil. Hem de sadece ilk üç günü de değil.) Ben bu işi ustura ile bilinçli olarak yapmak istiyorum. Dayak yiyerek değil.</p>
<p>Kevork da patrikhaneye gideceğini söyledi. Patrik’i koruyacakmış. İyi peki, git, ne yapayım. Ben Darphane de kaldım. Zamanım daralıyor, bir şekilde Kıbrıs’taki halimi kurtarmam</p>
<p>gerekiyor. Hazır buralar birbirine girmişken, ben de usturayı mı denesem? Evet, ne olacaksa olsun. Yeniçeriler şimdi Kevork’un da katıldığı bu olayları bastırırken pek bir acımasız olacaklar.</p>
<p>Haddehaneden çıktım. Arkasındaki kömür yığının yanında kuytu bir köşe buldum. İşte burada usturayı açıp elimi kesip yeniden kapayabilirim. Bence usturayı çalıştıran şey benim kanım. Ama bir dakika, burada olmaz ki. Çünkü 2010’lu yıllara geri dönersem, bir daha eski zamana geldiğimde burada yani Darphanenin tam ortasında peyda olacağım. Güvenliği geçmeden içeride var olan biri sorun çıkartır, nasıl girdin diye beni fena hırpalarlar. Gideyim de Galata’da kaldığım handa, kendi odamda bu işi yapayım diyorum. 2010’lu yıllarda kendi yatağımda denemiştim, bu sefer 1800’lü yıllardaki yatağımda denerim diye içimden geçiriyorum. Tam peremecilerin yerine inecekken Kevork’un Darphaneye doğru koştuğunu görüyorum. Hiç ses etmesem iyi olur. Başka bir amaçla gidiyordur, benimle ne işi olur ki? Ermenilerin bu mezhep çatışmasına katılmak istemediğimi kendisine de beyan etmiştim.</p>
<p>Fakat o beni görüyor. Meğerse beni çağırmak için geri dönmüş, “Artin Amira’nın emri var, hemen patrikhaneye gelmelisin” diyor. “Tüm çorbacılar orada olacak, Boğos Amira da orada” diyor. Boğos Dadyan da mı orada? Yani benim şimdiki patronum da isyanın merkezine gitmiş. İnanmam vallahi, ne Artin ne de Boğos Dadyan böyle hezeyanlardan etkilenirler. İkisi de çok akh başında tiplerdir. Boğos Dadyan’dan para alıyorum, Darp-hane’ye onun sayesinde girebiliyorum, söz konusu diğer kişi de Artin Kazaz. Biri patron, diğeri velinimet yani. Kevork doğru söylemiyor olsa bile gitmem ve kontrol etmem lazım. Ancak bir dakika, iki tane soru oluştu o an kafamda:</p>
<ul style="list-style:none;"><li>
<p>1- Benim ne gibi bir faydam olacak ki o hengâmede? Ayrıca amiralar neden oradalar?</p></li>
<li>
<p>2- Çorbacı ne demek? Bu Kevork’un hatları yine karıştı belki de.</p></li></ul>
<p>Soruları soracağım ama durmuyor ki. Ben de mecburen onunla beraber koşar adım Nişanca’ya (Kumkapı) doğru ilerlemeye başladım. Soruları sordum, ona yetişmeye çalışır vaziyetteyken. Patrikhane kuşatılmış. Patrik Boğos Katoliklerin, Ortodoks Kilisesi’ne yeniden alınmalarını (Sultan’ın emri var ya) kabul edip şu “iman ikrarı’’ denen anlaşmada bazı maddelerin çıkartılmasına taviz verdi diye tehlike altındaymış. Yani ayaklananların patrikhaneye girmesi an meselesi. Boğos ve Artin ise Patrik’i korumak için oradalarmıs.</p>
<p>s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>“Amiralarla beraber Patrik’i kurtaracağız. Sen de yardım edeceksin.”</p>
<p>“Eh nasıl yani? Ben mi kurtaracağım?”</p>
<p>“Evet, sen.”</p>
<p>&quot;Nasıl yapacağım bu işi,buhar makinesi çizerek mi?”</p>
<p>“Yok, sen arka taraftaki konaktaki Türk aileyi ikna edeceksin, Patrik de arka bahçeden kaçacak.”</p>
<p>“Tanımam etmem, nasıl ikna edeceğim yahu?”</p>
<p>“Çorbacılar seni söylediler, Mustafa Ayaş becerir dediler.&quot;</p>
<p>&quot;Lan, çorbacı deyip duruyorsun. Çorbacı ne? Şimdi çorba, pilav sırası mı?”</p>
<p>“Yok, biz büyüklerimize kendi aramızda çorbacı deriz. Boğos ve Artin hususi olarak senin orada olmanı istediler. Başka adam yok.”</p>
<p>İkinci sorunun cevabını da almış oldum, “Öğrenince, ufkunu iki katma çıkartan” şeylerden biriymiş ya şu çorbacı meselesi, neyse.</p>
<p>İçimden geçiriyorum ki eğer bana vurdulu kırdılı iş vermezlerse, dayakçılar arasında olmayacaksam, eli kırbaçlı yeniçerileri de görmeyeceksem, ikna etmeye razıyım herkesi. İkna edemezsem, “Denedim ama başarılı olamadım” derim yani, ne var?</p>
<p>Daha da hızlandık. Nefes nefese kaldık. İki dakika dinlenmeden, kalabalığa karışmadan arkadaki konağın dış kapısını çaldık. Kimsenin açtığı yok, adını sordum Kevork’a, Salih Efen-</p>
<p>di’ymiş. İsmini çağırınca kapıyı açtı. Ben direkt konuya dalma taktiğini benimsedim.</p>
<p>“Merdiven var mı, merdiven?”</p>
<p>“Ne için?”</p>
<p>“Patrik’i buraya alacağız. Bahçe duvarına dayamak için merdiven lazım.”</p>
<p>“Nereden çıktı bu,yeniçeri ile aram kötü olsun istemem.”</p>
<p>“Yahu Salih Efendi, kaç yıllık komşun işte. Adamı öldürecekler,yardım etsen de kaçsa.”</p>
<p>“Kimi öldürecekler?”</p>
<p>Hımm, demek ki öyle ani gaza getirmek, Salih Amca için uygun motivasyon yöntemi değil. Hiçbir şeyden de anladığıyok herhalde. Ben tane tane anlatmayı deniyorum. Zaman da kısıtlı.</p>
<p>“Salih Efendi, senin komşun Patrikhane değil mi? İşte Patrik’i linç edecekler.”</p>
<p>“Linç?”</p>
<p>Yine hata, yine hata. Beni tanıyanlar bilir, genelde panik anlarında soğukkanlı olurum. Buradaki durumu biraz ciddiye almıyorum, belki de ondan. Yahu nasıl böyle bir modern kelime kullandım da hata yaptım? Pöfff. Hemen düzeltmem lazım.</p>
<p>“Ayaklanma oldu duvarın öbür tarafında. Eğer Patrik’i hemen kaçırmazsak öldürecekler. Eh bir izin ver, onu buradan alalım.”</p>
<p>“İncir ağacını kesecekler mi peki?”</p>
<p>“Ne?”</p>
<p>“O Patrik Efendiye kaç kez söyledim, beni dinlemedi, incir ağacı yapış yapış ediyor benim bahçemi. Kökü onda kesmiyor.”</p>
<p>Salih Efendi 2009 model, değişeni yok, Aksent almış da incir ağacından düşen meyvelerin kaportayı rezil etmesini dert ediyor sanki. Ben kafadan teminatı verdim.</p>
<p>“Dert etme Salih Efendi, istediğin ağacı kestireceğim ben.”</p>
<p>Muhatabımın kulağının iyi duymamasını bahane ederek artık konuşmayı ayrı bir gerçeküstü katmana taşıyorum, kimsenin haberi yok.</p>
<p>Niye bu kadar rahatım ki? Sebebi basit; ben bu Patrik’in kurtarılmasına vesile olsam da olmasam da Patrik kurtulacak. Yani dediğim gibi tarihin akışını değiştiremiyorum ben. Patrik’in kurtulduğunu tarih kitaplarından öğrendiğime göre sorun yok. Fakat patrikhanenin içinde ve etrafında biraz sonra şahit olacağım kıyımı bilsem bu kadar rahat konuşmazdım. Yani belki de oradaki bir sabinin yaşamasını sağlayacağım. Patrik’in kendi cemaatinden kurtulması belki kitaplara giriyor ama tarih kitaplarına girmeyenlerinkini dikkate almam lazım. Yani can candır. Bu yüzden kendime gelsem ve bana verilen görevi yerine getirsem iyi olacak.</p>
<p>Salih Efendiyi razı etmek lazım. Sadece merdiven vermesini sağlamak değil, ayrıca bahçesinden geçirip Patrik’in kaçmasını ayarlamak lazım. Fakat Salih Efendi de pek oralı değil. Çaresiz kalan Kevork, bu adamın biraz sofu olmasından ötürü Ermenilere karşı önyargılı olabileceğini düşünüp arada sırada kaldığımız tekkedeki şeyhin adını çok fazla sesini yükseltmeden Salih Efendiye çıtlattı. Çünkü Kevork’un o şeyh ile arası oldukça iyiydi.</p>
<p>İşte o zaman olan oldu. Bir sinkaf, bir sinkaf. Bizim Salih Efendi o tekkeden kovulmuş olmasın mı? Yani Kevork daha fena etti durumu. Anladım ki benim müdahil olmam şart. Yani Salih Efendiyi, Boğos ve Artin’in öngördüğü gibi ikna etmek bana düşüyor. Durum da çok nazik. Duvarın öbür tarafında Pat-rik’i koruyan adamlar bir bir eksiliyor, dayanacak durumu kalmamış, sonunda ben devreye girdim.</p>
<p>“Heyyt yetti be gari! Halet Efendiye bir haber uçururum o zaman görürsün. Vereceğin bir merdiven. Nedir zorun bre?”</p>
<p>Bir anda bir sessizlik oldu. Adam, Halet Efendi isminden korkmuştu. Işık hızı ile ortaya çıkan merdivenin üstünden diğer tarafa haber uçuruldu ve Patrik’i son anda kurtarmış olduk. Kevork ise adamı bir şekilde ortalıktan kaybettirmeyi başardı. Ben de bana verilmiş görevi layıkıyla yapmış biri olarak Gala-</p>
<p>taya gitmeye kadar verdim. Umarım Kevork bu başarımdan Boğos Dadyan ve Artin Kazaza bahseder.</p>
<p>Dışarı çıktım, tarihin akışının değişmesini engellemiş Doktor Who gibi hissederken kendimi, biraz önce aklıma takılan konu yeniden beynimi kemirmeye başladı. Ya tarih kitabına giremeyen birinin hayatı söz konusu ise? Şeytan dürttü ve patrikhanenin önündeki karmaşaya doğru hamle ettim.</p>
<p>Bir baktım ki kalabalık dağılıyor ama kime doğru? Tabii ki bana doğru. Ath yeniçeriler ellerindeki keskin yatağanları savaş meydanındaymış gibi sallıyorlar. Herhalde ayaklanmayı çıkartacak gibi görünenleri yani elebaşı olacak tipteki kişileri, tereddüt etmeden rastladıkları yerde infaz ediyorlar. “Yok yok, benim buradan kaçmam lazım” dedim ve ilk ara sokağa kendimi attım. Atar atmaz, at nalı sesi arkamdan gelmeye başladı. Demek ki benim sığındığım sokağa başka biri de girdi. Onu kovalıyor, ben de önlerinde kaçıyorum. Adam kurtulsa ya da bir dar sokağa girse ben de kaçtığım için yeniçeri beni doğrayabilir. Yavaşlayıp dursam daha kolay hedef olurum at sırtındaki yeniçeriye. Mecburen hızımı arttırdım, onlar benden daha hızlı ne yazık, tarihi değiştirelim derken göz göre göre güme gidiyorum. Kaybolayım desem, bu kadar hızlı kaçmaya çalışırken kuşağıma sıkışmış usturayla uğraşamam ki.</p>
<p>Tüm anlattıklarım sadece iki üç saniye sürdü. Bir feryat duydum ve sırtımdan biri tutuverdi. Kurtulmak için yüzümü ona döndüğümde ath askerin elindeki kılıç gibi yatağanı adamın sırtından çıkartırken gördüm. Sırtından yaralanan ise eliyle benim mintanımı can havliyle o kadar sıkı tutmuş ki kurtulamadım ve o üstte ben altta yere yığıldık. Ath, dar sokakta ilerledi ve anladığım kadarıyla yarım bıraktığı işi bitirmek istiyor. Atını zapt edip geri dönecek ve beni de temizleyecek. Üstüm başım, sırtından aldığı kılıç yarasıyla o anda can veren adam sayesinde kan içinde.</p>
<p>O anda tek çarem ustura. Kuşağıma elimi attım, çıkardım ve kanlı usturayla ben de bir kesik attım kendime.</p>
</body>
</html>