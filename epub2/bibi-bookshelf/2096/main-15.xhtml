<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Dez-Enfektan...</h3>
<p>Cok üzgünüm. Yaptığım şeyi tarif etmek bile zor. Bu zekâ oyununa bu kadar değer vermem beni korkutuyor aslında. Diğer taraftan düşünüyorum da eski zaman gitsem, belki orada masum bir adamı kurtarsam; onun çocukları, torunlarıyla 2000’li yıllarda kocaman bir aile, sülale olacak. Eski zamana gittiğimde tarihi değiştirmediğimi biliyorum da ya tarih benim sayemde zaten olması gerektiği gibiyse? Ya başka bir tarih mümkünse? Paralel zaman olabilir mi?</p>
<p>Kendimi bu kadar önemli bir görevi üstlenen tarih düzeltici olarak görmesem ya da sanki bir vampirmişim gibi yine kendimi sorgulamaktan vazgeçsem iyi olacak. Ben sadece -bir amaç için-otoyolun kenarında ertesi gün kuruyacak bir kanı aldım o kadar.</p>
<p>Bu şekilde kendimi teskin edebildiğime göre, şimdi usturayı deneyebilirim. Yapacağım şey basit; usturaya kanı sürmek, sonra da elimi kesmek. Fakat bir sıkıntı yok mu? Var tabii; hijyen meselesi. Kandan kana hastalık bulaşabilir. Elimi keserken ustura üzerinde varsa bir hastalık, ben de nasiplenebilirim. Trafik kazasında hayatını kaybeden delikanlının sağlık durumunu bilmiyorum. Öncelikle usturayı dezenfekte etsem iyi olacak.</p>
<p>Berberler bitmiş bir parfümün ya da kolonyanın plastik şişesinin içine ispirto doldururlar, jilet taktıkları usturaya iki üç kere fıslarlar ispirtoyu. Sonra çakmakla yakarlar, az biraz alevlenen usturanın ağzına birkaç kez daha fıs fıs ispirtodan sıkınca alev güçlenir, iki üç kez pof-pof ses çıkararak müşteriye “Bak us-</p>
<p>turanın mikrobunu kırıyorum” demeye çalışırlar. Öyle üç dört saniye yanarak mikrop kırılmış oluyor. Aslında haklılar, “mikrop” denilen şey “kırılgan” bir şey ya...</p>
<p>Pof pof seslerle müşteriye gösteri amaçlı değil de bilimsel şekilde yani tıbben dezenfekte etmem lazım usturayı. Bir mimar olarak hastane tasarlamayı severim. Otoklav ünitesi de tasarlamışlığım vardır. Bu ünitedeki makineler boy boy ve çeşit çeşit olabilir. Basınçlı su buharı ile doymuş bir ortamda 121 santigrat derece sıcaklıkta 15-20 dakikada sterilizasyon yapabilecek özelliktedir. Eski bir buluş sayılır, 1879’da icat edilmiş. Kullanılmış ameliyat aletleri üzerlerindeki kan, pıhtılaşmadan suyla temizlenir ve bu ünitede sayesinde sonraki kullanımlarına hazırlanır. Özel olarak hava almayacak şekilde paketlenir. Fakat benim tek bir ustura için bu üniteyi kurmam anlamlı değil. Düşünün, sadece donanımlı bir hastane için gerekli olan bu alet edevatın evde ne işi var? Hastane kurmaya niyeti olmayan benim için daha basit iki yol var:</p>
<ul style="list-style:none;"><li>
<p>1- Biraz pimpirik annelerin kullandıkları biberon steriliza-törlerinden almak. 300 lira harcayarak dört biberonluk kaliteli bir sterilizatör edinebilirim.</p></li>
<li>
<p>1. a- Aleti evde tutsam, saçma bir şey, ne gibi bir mazeret uyduracağım ki?</p></li>
<li>
<p>1. b- Bu alet profesyonel bir otoklav ünitesi değil ama yine de su buharını 100 dereceden fazla ısıtıyor olabilir. (Kullanıcı kılavuzuna bakmadım.) Benim usturamın sapı kemik. Çelik bıçağı dayanır ama kemik kısmı dayanmaz bu sıcaklığa. Ya da kemik sap, bu kadar su buharı ve basınç sonrası nem alır, kuruduğunda kırılabilir, zarar görebilir. Çelik kısmını, sapından ayırmam da olanaksız.</p></li></ul>
<p>Bu aleti almaktan vazgeçiyorum.</p>
<ul style="list-style:none;"><li>
<p>2- Dezenfektan solüsyonlarla usturayı temizlemek. Bunun için kısa bir araştırma yapıyorum. Çeşitli seçeneklerim var.</p></li></ul>
<p>2. a- Etil alkol. Eczanelerde satılan dezenfektan alkol. Spo-rist etkisi yok (sporlara karşı etkisiz yani), kan pıhtısına etki etmiyor, üzeri korumasız (nikelajı yapılmamış) metalleri paslandırıyor. Ustura için uygun değil.</p>
<p>2. b- Sodyum hipoklorit. Hepatit ve AIDS virüslerine karşı etkili. En çok korktuğum bu iki virüs zaten. Adı oldukça cafcaflı olan bu maddenin bulunması kolay mı? Kolay vallahi. Keza bahsettiğim afili isme kanmayın, bu bildiğiniz çamaşır suyu. Evde gani gani var ama çok kötü kokuyor, bir de kıvamı yoğun falan filan garip türevleri ve markaları var. Su dökünce köpürüyor ayrıca. İçinde deterjan gibi şeyler katmışlar galiba. Bana belki vatandaş usulü, su gibi saf olanı gerekli. Eskiden üzerine kuğu resmi olan bir marka vardı. Herhalde ucuz markalardan bulabilirim saf çamaşır suyu ama gerçekten kokusu çok kötüdür. Bu kadar önem verdiğim bir alete, çimen lekesi çıkmayan şort muamelesi yapamam.</p>
<p>2. c- İnternet yeniden imdadıma yetişiyor ve GDA %2 solüsyonu aktive edilmiş bir ürün buluyorum. Formaldehit ve fenolsüz hem de. (Ne bileyim ne, herhalde iyi bir şey bu özellikler.)</p>
<p>Tek bildiğim bu solüsyonun, tıbbi aletlerin her türlüsü için soğuk sterilizasyonunda kullanılması. Sadece 15 dakikada bakteri, spor, virüs filan bırakmıyor. Isıya ve neme dayanıksız her türlü kauçuk, lastik, cam, ahşap, porselen ve paslanmaz çelik türü malzemeye uygun. Beni sancılara sürükleyen soruna bulduğum çözümün maddi bedeli beni şaşırtıyor. 500 gramı 22,5 TL. Bana 20 gram yeter her steril seansında.</p>
<p>Hemen sipariş verdim, zart diye geldi ve üniversitemdeki odamda saklıyorum.</p>
<p>Yapacağım basit, önce usturayı dezenfekte edeceğim, bulduğum kanı azıcık suyla seyreltip usturaya damlalık yardımıyla süreceğim ama tüm bıçağa değil. Mümkünse sapma yakın kıs-</p>
<p>mına... Sonra usturanın ucunu elime batıracağım, kendi kanımın ustura üzerinde kaymasını seyredip, birleştiklerine emin olup usturayı kapatacağım.<a id="footnote1"></a><sup><a href="#bookmark0">1</a></sup><sup></sup></p>
<p>Buraya kadar tamam da gerçekten eski zamana gittiğimde kim bana bakacak? Kıbrıs’ta bir gün vaktim vardı. Ama ya üç dört yıl kalırsam ne olacak eski zamanda? 2010’lu yıllarda üç dört gün kesif bir uyku içinde olduğumda bana kim bakacak? Bir kere serum bağlamak lazım. Bitkisel hayattaki hasta bakımı gibi bir şey. O kadar profesyonel olmasa bile bir bakıcım olmalı. Önceki maceramın yarısından fazlası tam teşekküllü bir hastanede geçti. Sonra zar zor ikna edebildim hanımı da öyle eve alındım. Evdekilere bir daha bu derdi yaşatamam. Evden farklı bir yerde ve tabii ki İstanbul’da bir mekân bulmalıyım.</p>
<p>Tüm bu araştırma ve usturayı kullanmak için hazırlıkları boşuna yapmadım ama bana yardım edecek bir asistan bulmadan harekete geçemem.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> &quot;Önce kendi kanını usturaya sür, sonra bulduğun kanı üzerine sür” demeyiniz. Sırayı bozmamalıyım. Diyelim ki olmadı, sonra bir daha dezenfekte etmek gerekebilir. O zamanda ne olduysa aynısını yapacağım.</p>
</body>
</html>