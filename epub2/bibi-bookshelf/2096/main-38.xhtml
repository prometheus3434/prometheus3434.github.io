<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>14 Haziran 1826, Çarşamba</h3>
<p>Bab-ı Âli ve Ağakapısı’na yapılan baskınlardan, tam zamanında Sadrazam ın kaçması yüzünden kelle alamayacak isyancılar. Fakat Sadrazam’ın hâzinesinden 6 bin kese para ve mücevheryok olacak. İşte aslında yeniçeri ayaklanmasında çözülmenin ya da gereğinden çok cesaretlenmenin sebebi bu. Ben burada devreye gireceğim sadece.</p>
<p>O gün öğle olmadan Darphane’den çıkıp Et Meydanı’na gitmek istiyorum. Kapıdaki görevliler “Çıkmayasın ha dışarıya!” diye beni uyarıyorlar ama ben, “İşim var” diyorum ve dinlemiyorum onları. Artık Artin ile devamlı görüşen ve istediği zaman Darphaneye girip çıkan ben, onların üstünde bir memur sayılırım. Seslerini çıkartmıyorlar ama haber gidiyor, gerekli yerlere.</p>
<p>Yürürken beni Mahmut karşılıyor, “Konuşmamız lazım” diyor ve Soğukçeşme’de gördüğümüz ilk kahveye giriyoruz.</p>
<p>&quot;Evet, ne var?”</p>
<p>“Mustafa Ağam deli misin, bugün dışarı çıkılır mı?&quot; işim var.</p>
<p>“Ağam o Amerikalı deliyleyse işin, artık bu sevdadan vazgeçsem Beraber gittik ya, olmadı işte.”</p>
<p>“Yok onunla ilgili değil, başka işim var.”</p>
<p>“Boğos tembihledi, seni Darphaneye geri götürmem lazım.”</p>
<p>Vayyybaksen şu işe. Boğos da beni düşünürmüş. Aferin!</p>
<p>“Sen mi götüreceksin? Başka adamı mı yok?”</p>
<p>“Var. Hatta seni derdest edip Darphane geri sokarlar, gerekirse hırpalarlar ama bugün ortalık karışık. Bugün gayri müs-limler şehirde gözükmezler. O yüzden iş bana düştü.”</p>
<p>“Mahmut, limandaki işi hatırlıyorsun değil mi? Hah ben o işten ne kazandım?”</p>
<p>“17 sikke ağam.”</p>
<p>“Sen de sikke aldın.”</p>
<p>“He aldım.”</p>
<p>“Tamam, şimdi düşün bakalım. Bugün ortalıkta o sikkeden altı bin tane daha olacak.”</p>
<p>“Ne!”</p>
<p>“Yaaa. Şimdi yine de beni Darphaneye sokmak istiyor musun? Şehirde Boğos’un adamları gözükmez ama Mustafa Ayaş Ofyaz gözükür. Anladın mı nedenini?”</p>
<p>&quot;Ağam nereden biliyorsun, nasıl biliyorsun, sen bunları nasıl yapıyorsun? Başımıza iş gelecek.”</p>
<p>Genel olarak yeniçerilerden tırstığımı itiraf etmiştim ama gel gör ki burada Mahmut’a biraz şov yapmanın bir mahsuru yok.</p>
<p>&quot;Sen daha bıyıkların terlememiş, külhanda hamamın kadınlar tarafını nasıl dikizlerim derken ben Nizam-ı Cedit askerleri ile iş peşindeydim oğlum. Hatırlasana Kerem Zabit i. İstersen bana takılabilirsin.”</p>
<p>“Evet ya öyleydi, sana mektuplar gelir giderdi.”</p>
<p>“Neyse, şimdi sana dediklerimi yapacak mısın, yapmayacak mısın?”</p>
<p>Mahmut’u kafalamak işte bu kadar kolaydı. Yine de ben kendi hayatımın yanında onunkini de tehlikeye atıyordum. Bunun için kendimi suçlamah mıyım? Hiç sanmam.</p>
<p>Akşama kadar Soğukçeşme’deki o kahvehanede kaldık. Ezberlediğim kadarı ile bugün neler olacağını, onun da anlayacağı şekilde basitleştirerek fısır fısır anlattım Mahmut’a. Yarısını anladı, yarısını anlamadı. Zaten not filan almadığından anlamış olduğu yarımın,yarısını da unutmuştur. En fazla çeyrek akıl bir adamla beraberim yani. Fakat gözünü para bürümüşlük katsayısı on numara, beş yıldız.</p>
<p>Fenerlerini yakmış grup Ayasofya’dan yokuştan aşağıya inerken biz de iyi bir zamanlamayla yola fırladık. Aralarına karıştık. Bağırış çağırış Bab-ı Âli’den içeri girildi. Zamanında ben Fransızlara sunum yapmak için ilk binaya girmiştim. Sadece orayı biliyorum. Ben önde Mahmut arkada, bu binanın üst katına çıktık. Bizden gayri gelen oldu ama salondaki büyük masaya baktılar, bir şey bulamayınca indiler. Saraydaki işgal ve yağmayı görmek için binadayız. Mahmut’a pencereden “Bu kim, şu kim?” diye soruyorum. O da bildiği gibi anlatıyor. Yeniçeriler o ana kadar herhangi bir direnişle karşılaşmadılar. Sadrazam burada değil ama onlar yine de onun mekânını yağmalamadılar. Ben Mahmut’a, “Habib Bölükbaşı’nı tanıyabilir misin, bana gösterebilir misin?” diye sordum. “Bu karanlıkta görürsem söylerim” dedi.</p>
<p>Ve gördü manyak. “Aha şurada!” dedi. Hamle ettik aşağıya. Koşa koşa yanma geldim. Bir anda mahiyeti bana cephe alınca, “Ağam, maruzatım var” dedim.</p>
<p>“Nedir?&quot;</p>
<p>“Ağam, asıl yağma Ağakapısı’m basanların yaptığı. Kaldırdıkları keseler ile Sultanahmet’teki dergâha geçtiler. Ben dergâhta kulum ama şeyhimiz bize hakkımızı vermiyor. Yağmaya katılanları dövüyor. ‘Yağmayı Habib Bölükbaşı biliyor mu?’ dedik, ‘Biliyor’ dedi. Hakkımızı isteriz.”</p>
<p>Ben bunları der demez etrafımdaki herkes de benzer şeyleri söylemesin mi? Bölükbaşı bir anda galeyana geldi, kalabalığı arkasına aldığı gibi Sultanahmet’e yöneldi. Ne kadar kolay yönlendiriliyorlar, hayret!</p>
<p>Aslında burada altından gayri, kaçırdıkları yani göremedikleri bir detaydan bahsetsem işler fena olacak. Sadrazam şu anda Beylerbeyi’nde bu baskının olacağını biliyor, hatta reform yanlısı Yeniçeri Ocağı Ağası da yerinde değil. Bununla beraber Sadrazam’ın haremindeki kadınlar, şu anda içinde olduğumuz bahçenin altındaki mahzende saklanıyorlar. İsyancıları acilen buradan uzaklaştırmam lazım. Onları buradan çıkartacak tek şey ise paylarını alamadıklarını düşündükleri keseler.</p>
<p>Ben de onlarla beraber geliyor gibi yaptım. Liderlik yapan ve gittikçe hızlanan gruptan biraz uzaklaşınca (itip kakıyorlar öne geçmek için, bir şeyler kaçırma korkusu yaşıyorlar zaten) o hengâmede kimsenin benimle ilgilenmediğinden emin olup kendimi kaybettirerek hemen Darphaneye geri geliyorum. İçeri girmem zor oluyor. Galiba sabah sözünü dinlemediğim için kapıdaki güvenliktekiler bozulmuşlar. “İşim bitti, açın bre!” deyince sorun çıkmıyor, güvenli yere atıyorum kendimi. Ben düzensiz yürüyen gruptan çıkmaya çalışırken Mahmut’u son kontrol ettiğimde grubun önünden arkaya düşmemek için çaba sarf ediyordu. Kısaca koyun sürüsüne katıldı. Ne yaptı bilmiyorum. Yarın anlarız artık.</p>
</body>
</html>