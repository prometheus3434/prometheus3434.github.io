<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Kel Mahmut Değil, Kelek Mahmut</h3>
<p>Bir anda kendimi 2010’lu yıllarda buluyorum. Uyandım ama üstümde bir ağırlık var. “Uyku sersemisindir” demeyin, gerçekten bir ağırlık var. Bir baktım birisi bacaklarını açmış, göbeğime oturmuş, ellerinde bir şeyler var, sevinçle bağırıp duruyor:</p>
<p>“Geri getiriyoruz. Şimdi oldu.”</p>
<p>Kendime geldiğimde üstümde oturan kişinin, beyaz önlüğüyle, minyon ama bakımlı vücuduyla Dr. Gökalp Dinler olduğunu görüyorum. Elinde de mobil elektroşok cihazının aparatları var, kıvrımlı kablosunun biri çenemin altından geçiyor. Uyandığımı görünce mutlu olmuş.</p>
<p>Uyanır uyanmaz, ayrıca hiç sevmediğim bu herifin üstümde olduğunu görünce sinirim tepeme fırlıyor. Herifi boğazından tuttuğum gibi yataktan alaşağı ediyorum. Beraber yere düşüyoruz, her tarafıma yapıştırılmış duyargaçlar var. Yarısı kopuyor. Damar yolum açılmış, serum borusu elimden çıkıyor, kanıyor ama ben dert etmiyorum. Üstümdeki ameliyat önlüğünün de bir yeri gizlediği yok. Her taraf püfür püfür. O halde Gökalp’in üstündeyim ve boğazına yükleniyorum. Ona göre oldukça ağır ve çok güçlüyüm. Beni eski zamanda o kadar zor durumda bıraktı ki o anda öldürebilirim bu pis herifi. Arkamdan Necla’nın panik içinde, çığlık atan sesini duyuyorum. Mahmut’a “Bir şeyler yap!” diyor, sonunda önce Necla sonra Mahmut birlikte mü-dahil oluyor ve elimden herifi zorla alıyorlar.</p>
<p>Ne yaptıklarının farkında değiller. O mezarlıkta beni kalp krizine soktular. Şükür ki boşlamadım da hemen kuytu bir yere saklandım. Üzeri biraz kurcalanmış mezara yakın bir yerde saklanmış da olsam, mezar hırsızı sayılmaya namzet pozisyondayım.</p>
<p>Gökalp, boğazını tutuyor. Ben sorgulamaya başlıyorum hem de bağıra çağıra.</p>
<p>&quot;Siz nasıl geldiniz buraya?”</p>
<p>Necla atlıyor.</p>
<p>“Anlamıştım senin yine uykuya düştüğünü. Bunu bilerek yapıyorsun Mustafa. Bilerek yapıyorsun bunu bana!”</p>
<p>&quot;Ne yaptım yahu? Başka bir kadınla filan basmış gibi konuşuyorsun, manyak mısın?”</p>
<p>Gökalp, kısık sesle haddini yine aşıyor:</p>
<p>“Ne farkı var ki?”</p>
<p>“Lan sus, seni öldürmeyeyim şuracıkta!”</p>
<p>Mahmut’a dönüp sinirimi ona yönlendiriyorum.</p>
<p>&quot;Mahmut neden eve birilerini alıyorsun? Bu istihare sırasında kimse gelmemeli demedim mi ben?”</p>
<p>“Hocam dediniz de Necla Hanım, eşiniz, sizin uyudukça aslında kötüye gittiğinizi söyledi. Mecburen kabul ettim.”</p>
<p>&quot;Kötüleştiğim filan yok.Tamamıyla bu herifin uydurması” diyerek Gökalp’i gösteriyorum çenemle. Yutkunup lafları sıralamaya devam ediyorum:</p>
<p>“Hem uyudukça kötüye giden kişiye, elektroşokla mı mü-dahil olunur? Benim durumum hakkında bir çözümü bilse zaten söylerdi. Her şeyi deniyor manyak. Farklı niyeti var, anlamadınız mı? Hay senin doktorluğuna!”</p>
<p>Benim asıl derdim Gökalp ile değil. Zaman kaybetmemem lazım. Mahmut’un bu yaptığına çok bozuluyorum. Çok güvenmiştim bu herife, öncelikle bir art niyeti var mı onu anlamam lazım. Hepsini kovuyorum. Öyle bir hışımla bağırıyorum ki Gökalp minik bir yoğun bakım odası haline sokmak için getirdiği tüm alet edevat ne varsa bırakıyor, kaçarcasına daireden çıkıyor, arkasından Mahmut da. Odada ben ve Necla kalıyoruz.</p>
<p>&quot;Mustafa çok kötü huylusun. Bu kadar kişi senin kötülü-</p>
<p>ğünü mü düşünüyoruz? Musa uyardı beni, ben de Gökalp’i aradım. Arkasından biraz araştırınca Mahmut’ta olduğunu, Neslihan arayınca öğrendik. Senin tez öğrencin.”</p>
<p>Anlaşıldı. İnekliğin her türlü ibarelerini gösteren hırs küpü Neslihan, doktora tezi konusunda sürüncemede kalmıştı. Ben de ona alternatifleri azalt ve öyle gel demiştim. İlla bana soracak. Delicesine beni aramış olmalı. Çünkü ona göre tez konusu dünyanın en önemli şeyi. Böyle kendi dışındaki her şeyi unutan akademik hırsı olan yani kendini dünyanın merkezinde görenleri, öğrenci de olsa, hoca da olsa hiç sevmiyorum. Neslihan ısrarla sorunca, Mahmut da ağzından kaçırınca evi basmışlar. Gökalp beni öldürmeye bile razı. Yeter ki ne olduğunu anlasın. Zaten Musa ile işbirliği içindeler. Gökalp sesini çıkartmıyor, benden korkmuş biraz. Evden önce Gökalp’i kovdum törenle. Çok zevkliydi vallahi. Mahmut’u içeri kışkışladım. Sonra Necla’ya, “Bana bak. Kaç yıllık karımsın, sanki beni garsoniyerde başka bir kadınla basmış gibi hallere girme. Böyle bir şey yapmam ben” dedim.</p>
<p>“Yapmazsın ama ben senin...”</p>
<p>“İyiliğim için değil mi? Yahu ne olduğunu az çok biliyorum diyorum. Bu bir istihare. Sana elli kez söyledim.”</p>
<p>“İstihare çok eskidenmiş.Şimdi nereden çıktı böyle köhne-miş âdetler?”</p>
<p>&quot;Uykuda bir nevi meditasyon yapıyorum diye farz etmek çok mu zor? Yahu öyle mistik bir halim, spiritüel ya da metafizik tarafım da yok. Ben klasik hatla uğraşıyorum, kurmalı saat kullanıyorum. Diğer yandan bunlara tezat, en kuvvetli bilgisayarları kullanarak üç boyutlu modelleme yapıyorum, kalp ritmini ölçen elektronik saatim de var. Günde 15 saat çalıştığım da oluyor, istihare hakkım neden olmasın? Sen ya da arkadaşların yoga yapınca, Feng Shui kursuna gidince, kuantum enerjisi ile evrene mesaj gönderince her şey tamam, hatta çağa uygun davranmış oluyorlar; ben istihareye yatınca eski kafalı, geçmişe kafayı takmış oluyorum. Üniversiteyi ayarladım. İşlerimi yoluna koydum. Çocuklar ve sen tatildesiniz, rahatsınız. Kızım manyak mısın? Yeter pimpirikliğin. Şu anda sırf seninle konuşarak bir dakika zaman kaybettim. Altı saat demek bu! Bu adamla görüşmeni ve benim hakkımda bu tür haddinizi aşan kararlar almanızı menediyorum. Bu adama hayran mısın nesin? Tekrar söylüyorum; seni menediyorum. Bunu sana söylemiştim. Şimdi bırak, yarım bıraktığım şeye geri döneyim.”</p>
<p>“Ne yani bir daha mı yatacaksın? Beni kovuyor musun?”</p>
<p>“Hayır, seni kovmuyorum. Ben gidiyorum. Yoksa yeniden Mahmut’un evini basarsınız, bu sefer mahkemeden kâğıtla gelirsiniz. Benim başladığım bir şey var ve bitirmek zorundayım. Bu şekilde davranmaya devam edersen sonu kötü olur.”</p>
<p>“Herkesin sana karşı olduğunu düşünüyorsun.”</p>
<p>“Paranoyak olduk şimdi. Kızım, Rahmetli Ruhi, Gökalp ve Musa’nın aylardır benim uyumam üzerinde çalıştığını ve Ruhi öldükten sonra işi artık benim özgürlüğümü kısıtlamaya kadar vardırdıklarını biliyor musun? Hem Gökalp’in bir seanslık vizite ücreti ne kadar? Bak bu odaya bir ambulanstan daha fazla tıbbi cihaz ile doldurmuş. Aylardır bir kuruş almadan bu konu üzerinde çalışıyor, bu onun için oldukça sıradışı bir durum, biliyorsun. Üstüne başına, binlerce liralık harcama yapar da kütüphaneye bir kitap alıp bağışlamaz. Nedense benim vakamı maddi manevi takıntı haline getirmiş belli, başka bir çıkarı var muhakkak. Sana devamlı tehlikede olduğumu söyleyip duruyor. Uyumanın, sonra uyanmanın ne tehlikesi olabilir? Hem artık kontrollü uyuyorum. Sonra uyuyorum diye sana felaket senaryoları yazan herif, demin bana ne yaptı? Az daha öldürecekti beni. Sen de buna göz yumdun. Kalbi canlandırmaya da yarayan bu alet, kalbi çalışan adamın kalbini durdurma tehlikesi de yaratır. Rektörlük seçiminde son ay, önceden kanlı bıçaklı olduğu diğer rektör adayının tarafına boşuna mı geçti? Musa’ya benim kadife kutumu neden gösterdin? Neden bu kadar ilgililer her şeyimle? O kutudakilerin hatıra değerinden öte bir yanı yok. Musa’yı Burdur’a bıraktım ve benden daha fena takıntıları olduğunu gördüm. Tamam, senin, Müsemma’nın ya da bu evde bana yardımcı olması gereken Mahmut’un bana karşı olduğunu düşünmüyorum. Sadece iki kişi, Musa ve Gökalp’ten uzak durmak lazım. Anladın mı? Benim bunlarla bir ahp veremediğim ya da düşmanlığım da yok. İstiharemi irdelemek istiyorlar, hâlâ ne dertleri var anlamış değilim. Benim derdim kendimle. Bir rahat ver, rica ediyorum. Şimdi yeniden çocukların yanma dön. Ben iyiyim ve iyi olacağım. Bak beş dakika geçti. Bu bir günden fazla demek.”</p>
<p>Son dediklerimi anlamadı bile. Çok fark ettirmeden yastığın altında usturamı aradım. Bingo. Oraya bakmamışlar. Necla’nın gözleri dolmuş durumda, neredeyse ağlayacak ama ikna olmuş vaziyette. Biraz da pişman. “Ne zaman geleceksin?” diyor.</p>
<p>“Yarın gelmeyi düşünüyorum yanınıza, uzun uzun konuşuruz. Bana vereceğin zaman sadece bir gün. Belki daha az.”</p>
<p>Koridora çıkıyorum, Mahmut’u endişeli biçimde beni beklerken gördüm. Bakışımdan hiddetimi anlıyor.</p>
<p>“Lan oğlum, saf olma oğlum. Her gelene kapıyı niye açıyorsun? Herif beni öldürecekti neredeyse! Bu kadar tıbbi cihazı neden içeri alıyorsun? Kimseye söyleme demedim mi? Neslihan’a söylemişsin. Tamam, nişanlısın, gizli sakh iş çevirme anladık ama daha her konuda boyunduruk altına girmedin zannediyordum. Sana bu kadar bile güvenemeyecek miyim? Bundan önce bir kere uyandım, o zaman da evde değildin. Hemen neden her şeyi kabul ediyorsun, herkese tabi oluyorsun? Hemşirelere söyle, daha gelmesinler. Ben bundan böyle kendi başımın çaresine bakarım. Senden bana hayır yok.”</p>
<p>Dedim mi? Demedim. Keza çok zaman yitirdim. Zaten bir sürü dert anlattım Necla’ya. Şimdi Mahmut’a da ders mers veremem. Nasıl mutlu oluyorsa öyle olsun, öyle davransın, öyle kendini konumlandırsın, kendi bilir. Sadece hızlıca üstüme elbiselerimi giyerken suratına pis pis bakıp okkalı bir “Hıyar!” dedim o kadar.</p>
<p>Kemerimi filan merdivenden inerken bağlıyorum. Bağcıklı ayakkabı zaten sevmem, kullanmam (zaman kaybı), spor ayakkabılarımı çekip sokağa çıkıyorum. Yaklaşık altı dakika oldu. Bir buçuk gündür saklandığım kavak ağaçlarının arkasındayım eski zamanda. Beni kimse bulmamış olsa bari. Ay bu endişe beni öldürecek. Zaten az daha kalpten gidiyorduk.</p>
<p>Acilen bir yere gitmem, sığınmam ve eski zamana dönmem lazım. Analitik maddeleme modunu aç: K.I.T.T.</p>
<ul style="list-style:none;"><li>
<p>1- Bir otel odası kiralarım. Derdim başka mı diye gündüz vakti gelmemi sorun edebilirler. Kimlik versem, Gökalp araya emniyetten adamlar sokup yerimi bulabilir. Ama bulsa da fark etmez zaten, en fazla bir saat uyumaya niyetliyim. Ancak taksiye bin, eli yüzü düzgün, temiz ve o iş için olmayan bir otel bul, resepsiyonda form doldur, odaya çık, büyük zaman kaybı.</p></li>
<li>
<p>2- Üsküdar’dayız, eve Fenerbahçe’ye geçmem de çok zaman alır. En az yarım saat. Bürom Bahariye’de, oraya gitmek de aynı. Eski zamandayaklaşık bir haftaya karşılıkgelir. Olmaz.</p></li>
<li>
<p>3- Fıstıkağacı’nda merkezi bir yerdeyiz, etrafta bir banka şubesi var. Girsem, rastgele bir işlem numarası alsam, doğalgaz faturası ödemeye niyeti olan mütekaitlerden boşalmış bir koltukta yarım saatten fazla dururum. Fakat ustura ile elimi kanatmam kurumsal kimliği kıpkırmızı olan bir banka şubesinde dahi ters kaçabilir.</p></li>
<li>
<p>4- Yanda bakkal var, biraz ileride beyaz eşya bayii. Ara sokaklara gireyim diyorum ama uyanalı yaklaşık yedi dakika oldu. Genelde panik olmayan ben, paniklemeye doğru evriliyorum. Bu sokaktan çıkıp başka bir sokakta uygun bir yer aramaya gidemem, vaktim kalmadı. Aha bir kahve. Oraya sığınabilirim. İşte burası olur.</p></li></ul>
<p>Yeşil çuha masalar var. Yuvarlak kesimli kahverengi buzlu camlarla çay ocağı ayrılmış. Masalarda süslü olsun, kristal gibi gözüksün diye yapılmış girinti çıkıntıları pislikle dolu olan şeffaf plastik kaplarda şeker var. Hoş bir görüntü arz etmiyor. Oldukça karanlık olan en arkadaki masalardan birine oturuyorum. Cebimde ustura. Kahve istiyorum acil, “Çok uykum var” diyorum. “Ben soğuk bile içerim, masaya bırak lütfen” diyorum çocuğa. Cebimden usturayı çıkartıyorum, motosikletli çocuğun kanının izi gözüküyor, elimi başka bir yerden kanatıyorum, kanları birleştirip kapatıyorum. Şimdi kafamın masaya düşmesi lazım. Ustura elimden düşmesin diye kucağıma saklayacağım.</p>
<p>Fakat bir cacık olduğu yok. Korktuğum gibi bir mevtanın kanı sadece bir kere zaman değiştirmeye yarıyor olabilir. Kahvem geldi. Usturamı yeniden cebime koydum. Canımın sıkkın olduğunu anlayan çocuk “Hayrola abi?” diyor. “Kötü haber aldım, biraz kendimi dinleyeyim” diyorum. Üzülüyor, bir şey de soramıyor. Uzaklaşıyor.</p>
<p>Ne yapsam? Yan masadaki eski at yarışı bültenini ve kupon doldurmak için kullanılan plastik tükenmezkalemi alıyorum. Yeni zaman, eski zaman hesabını yapıyorum.</p><div><img src="main-11.jpg" alt=""/></div>
<p>Hıımmmm. Mehmet’in mezarını kazarken altı yedi dakikalık aralarla kalp krizi geldi bana. Demek ki Gökalp saniyede bir, kalp şok cihazının derecesini arttırıp denedi. 12-13 dakika içinde, mezarı üstünkörü kapatmayı ve kendimi kuytu bir yere atmayı başarmıştım.</p>
<p>Şimdi sekiz dakika geçti. Eski zamanda iki günü devirdim ama daha fazla orada durabilir miyim? Külhanda daha fazla durmuştum. “Tek sorunum, birinin beni görmesi” derken... güzel şeyler olmaya başladı. Uykum geliyor. Şahane.</p>
<p>Kocaman kafam vardır benim. 61 numara şapka takarım, o kadar büyük. İşte o yuvarlak şeyin “donk” diye, zamanında okey-de kim bilir kaç taş çalınmış, gizli gizli içilen sigaraların kaçının külünün ufaktan yaktığı, tüylendiği için ters çevrilmiş, pis yeşil çuhaya düştüğünü dahi hatırlamıyorum. Dibimde ucuz, hazır kahveyle yapılmış sıvı dolu, dumanı tüten, üstünkörü yıkanmış fincan olduğu halde.</p>
</body>
</html>