<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Camtasi</h3>
<p>b</p>
<p>Kontrat montrat her türlü işlemleri tamamladık. Ben de birkaç hafta sonra zaman değişimi için hazırdım. Yeni kiraladığımız ayarlanabilir, profesyonel özellikleri olduğu gibi sürmeli ördeği de mevcut hasta yatağı sipariş edildi, getirildi. Mahmut’un evinde kiraladığım yatağı iade ettim. Farklı firmadan, farklı isimle kiraladım. Gökalp ve ekibi benim nerede olduğumu takip edememeliydi.</p>
<p>Steril suda tükenmezkalemi yıkamış, böylece üzerindeki kanı bir tüpe koymuştum. Şimdi hastanenin tıbbi atık bölümündeki o kadar torba içinde vefat etmiş bir hastanın (birden fazla da olur) kanı bulaşmış bir parça olup olmadığını, kalemin ona denk gelip gelmediğini anlayacağız.</p>
<p>Ozan gelmeden usturayı steril ettim. Bir damlalıkla tüpten kanı aldım ve usturanın metal kısmının sapma doğru sürdüm, sonra usturanın ucuyla elimi kanattım. Usturayı kapamadan Ozan’ı çağırdım.</p>
<p>“Bu benim istihare objem. İster inan ister inanma, istiharede faydasını görüyorum.”</p>
<p>“Peki, Mustafa Abi.”</p>
<p>“İnanmıyorsun değil mi, doğruyu söyle. Böyle şeyler saçma değil mi?”</p>
<p>“Abi ne diyorsan öyledir. Pek orasında değilim. Para kazanmam lazım, vakıf üniversitesinde okuyorum, yarı bursluyum ve...”</p>
<p>“İnanmadığın daha iyi. Neyse. Ben uykuya dalınca bu usturayı al, yastığımın altına koyuver lütfen.”</p>
<p>“Tamam, ne zaman uyanırsın abi?”</p>
<p>“Bilmiyorum. Bir saat sonra da olabilir, bir hafta sonra da. Sen hemşireleri sıkı tut. Tüm ödemeler yapılıyor, merak etme. Paran otomatik EFT ile yatacak. Nuran Teyze’ne de para gönderebilirsin.”</p>
<p>* * *</p>
<p>Çaktırmadan usturayı kapadım ve hemen uykuya daldım. Dr. Murat’ın hastanesinde en az bir kayıp vaka olduğunu anladık. Hiç değilse yeni zamanda yattığım istihare seanslarını düzene sokmuştum. Artık Asistan Mahmut’un laubaliliği ya da Necla’nın aşırı ilgisi, ayrıca genel olarak basımlarımın garip kaprislerini çekmeyecektim. Bir de ben neden Gökalp ve Musa ile hasım oldum ki? Benim sakladığım çuvalın içindeki değerli eşyaların peşinde olduklarını biliyorum. Yazışmalarında geçiyordu. Sonra bu ikisi nasıl bu kadar sıkı fıkı oluyorlar? Hollanda’da ota alışmış haldeyken Musa’yı oradan kurtaran adam... Kıllan-mamak elde değil. Neyse ben şimdi işime bakayım.</p>
<p>Eski zamanda yapmam gerekenler:</p>
<p>İş kalemi 1- Elimdeki o bileğitaşı mıdır nedir, işte onun kerametini çözmeliyim.</p>
<p>İş kalemi 2- Can, Gökalp’in adamı; ona dikkat etmem lazım. Yine de ben konaktan ayrılırken bana bir şey anlatmak ister gibi yaptığı garip hareketin anlamını kavramam lazım. Kendisine sorabilsem keşke. Artin’in bana Patrik’i kurtardığım için verdiği bir altın ile Çan’ı satın alabilir miyim? Belki de yetmez, bu altına ek olarak biraz daha para kazanmalıyım. Yani eski zamanda, en önemli siyasi olaylarda</p>
<p>dahi görev ediniyorsam, hatta bazen sadece bana güveniliyorsa para kazanmayı da becerebilirim. Bir yolunu bulur da Cana onun anlayabileceği şekilde gerçekleri anlatırsam, belki benim safıma geçebilir, yine benim adamım olur. O zaman Gö-kalp’e karşı daha da güçlenirim.</p>
<div>
<p>İş kalemi 3-</p>
<p>İş kalemi 4-</p>
<p>İş kalemi 5-</p>
</div>
<p>Hâzinemi Rasimpaşa Camisi’nin altına gömebil-meliyim.</p>
<p>Yeniçeri ayaklanmasında planlama yapmalı, rolümü belirlemeliyim.</p>
<p>Dergâhın şeyhi ve beni hapiste tutan vekil Darphane Amiri’nden intikam almalıyım.</p>
<p>Ustura çalıştı, sayesinde eski zamandayım ve en son saklandığım şekilde külhanın içindeyim. Önce hamamda kimse var mı diye ortalığı dinledim. Sessizlik hâkim. Güzel, hemen dışarı çıktım. Külhanın, kalaslarla üstünkörü kapatılmış bahçeye çıkan kapısından gelen ışıkla elimdeki bileğitaşını incelemeye başladım.</p>
<div><div>
<p>Bu birtaş değil, cam parçası.</p><img src="main-12.jpg" alt=""/></div>
</div>
<p>Yandan bakınca üstü yay gibi usturanın ağzının sürülmesine uygun hale getirilmiş yarı şeffaf camtaşi.</p>
<p>Evet, ustura gibi keskin şeyleri bilemek için zamanında cam kullanılırmış. Cam çok sert bir malzeme. Arabanın ön camını yarım açıp usturasını, camın kenarına sürtüp bileyen adamların videolarını YouTube’dan izleyebilirsiniz.</p>
<p>Şimdi kesici aletleri bileme hakkında bazı bilgiler:</p>
<p>Çeliği bilemek için daha sert ve parçacıklı yapıda bir şeye sürtmek gerekiyor. Bunun için çeşitli taşlar kullanılıyor. Dilenecek çelik, taşın üzerinde kaysın diye su ya da yağ sürülüyor. Taşlar ihtiva ettikleri minerallere ve bunların taşın içindeki dağılımı ve yoğunluğuna göre sınıflandırılıyorlar. Sınıflandırmada kullanılan tabir ise “grit”.</p>
<p>Girit Adasının taşı meşhurdur acaba oradan mı geliyor bu terim? Bilmiyorum ve inanır mısınız, bu konuda da delicesine araştırma yapmak istemiyorum. Daha beş maddelik iş sırasının ilk maddesindeyim ve koskoca Osmanlı ordusu ilga edilecek ve ben bu sürecin tam ortasında olacağım. Şimdi taş bilemenin ve detaylarını kafaya takmanın sırası değil diyeceğim ama elden ne gelir? Elimdeki parçanın özelliğini anlamak ve anlatmak için buna mecburum.</p>
<p>Doğal taşlar dünyada bazı özel madenlerden çıkıyor. En meşhuru Belçika’da çıkan sarı coticule bileğitaşı. Ardennes bölgesindeki ocaklardan çıkan bu taş ve tahminen 500 milyon yılda volkan külleri ve kilin tortullaşmaları ile oluşmuş. İçindeki kristaller çeliği sadece 2-3 mikron aşındırıyor. Taşlar kullanım rahatlığı sağlamak ve kırılmayı önlemek için bulunduğu kayaç-la birlikte kesiliyorlar. Benim ilk maceramda berberin çok değer verdiği ve yanma ahp götürdüğü taş iki tabakaydı. Ayrıca herhalde daha kolay kullanılsın diye meşe bir kaide içine gömülmüştü. Berber, taşı kullanmadan önce eliyle birkaç damla su ile ıslar, bileme işleminden sonra kurular öyle kaldırırdı yerine. Rengi böyle beje çalan boğuk bir renk. Sanırım içindeki kil ona bu rengi veriyor. Sonra Belçikalılar mavisini bulmuşlar, onu da pazarlıyorlar.</p>
<p>Girit Adası’ndan çıkan taşlar da var. (“Turkey Oilstone” diye geçiyor sadece Girit’ten değil, Türkiye’nin güneybatısından da çıkıyor. Sadece deniz, kumsal, güneş olarak görmeyin oraları.) Anadolu’da çıkan sutaşları da var, &quot;kösüre taşı’’ diye duymuşluğunuz olabilir.</p>
<p>Bir de Japonların taşları var. Kyoto’nun kuzeyindeki Naru-taki Madeni ünlü. Ayrıca taşları ezip ve kil ile karıştırıp kalıpta presleyerek yapay olarak da üretiyorlar. Kullanmadan önce suda beş altı dakika bekletip öyle kullanıyorlar. Oldukça pahalı olanları var. Japonlaryapmış.</p>
<p>Önem gösterilen diğer taş ise Arkansas (Evet, Amerika) taşı. Yumuşağı var, serti var. En önemli özelliği ise bileme öncesi su değil,yağ ile kayganlaştırılması gereği.</p>
<p>İşte Arkansas taşlarının en değerli ve en iyilerinden biri olan tipi şeffafyani 1200 gritlik bileğitaşı.</p><div>
<p>Arkansas yarı şeffafyağtaşının endüstriyel olarak kesilmiş hali.</p><img src="main-13.jpg" alt=""/></div>
<p>Berber elimdeki camtaşını çeşitli kereler kullanmış olacak. Sanırım bunun içine kan da sirayet etmiş. Kim bilir taş kaç yıllık, kim bilir kaç kişiyi tıraş etmek için bilemede kullanıldı? Belki de ustasından ona kaldı. Amerika’dan taaa Arkansas’tan nasıl gelmiş bilmiyorum. Berber malzemeleri o zamanda bile küreselleşme etkileri gösteriyor. Bir sürü hengâmenin yaşandığı hamamdaki ufacık nişte bir şekilde tezgâhın arkasına düşürmüş olmalı. Kadere bak ki elimde.</p>
<p>Bu taş benim için hazine. Belki de yüzlerce kez zaman yolcuğu yaptıracak kadar farklı kanla yüklü. Şu dünya çok garip, hele hele benim maceram daha farklı ve daha garip, kabul ediniz.</p>
<p>Bu taştan bir tane daha olmadığına göre ve benim hem eski zamanda hem de yeni zamanda kana ihtiyacım olduğuna göre (vampir olmadığımı biliyorsunuz) bu taşı ikiye kırmam lazım. Bir parçasını yeni zamana göndermem lazım. Öncelikle bu taşı nasıl eşit iki parçaya ayıracağımı çözmeliyim. Yere atsam parçalanır. Pöfff ne zor bir iş. Sanki tek parça çıkan kocaman bir elması kesmeyi planlayan uzmanlar gibiyim. Şimdilik kuşağımda dursun. Yine de mutluyum, ilk iş kalemini aradan çıkardım. İkinci maddeye sıra geldi.</p>
</body>
</html>