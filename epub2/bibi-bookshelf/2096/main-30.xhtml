<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Küslükler -I-</h3>
<p>Necla yaptığı hatanın farkında. Gökalp ile ilişkiyi zart diye kesti. Zaten oldum olası bu kadar samimi olmalarına kızıyordum. Beni, Mahmut’un evinin yarı karanlık odasında, oramda buramda kablolar yapıştırılmış şekilde, bir de fütursuzca yapılan elektroşok yüzünden yatakta yarı çıplak zıplar şekilde görünce, Gökalp’in amacına ulaşmak için her türlü yolu deneyeceğini anlamış sanırım. “Seni rahatsız ederse haberim olsun” diyorum. “Söylerim” diyor ama Necla’yı bir daha arayacağını hiç zannetmiyorum. O kadar büyük saçmalık yapacak değil.</p>
<p>Necla’yı aramadı ama bana meyletti. Yani e-posta attı pişkin pişkin. İçeriği oldukça kısa...</p>
<p>Hocam,</p>
<p>Artık her şeyi biliyoruz. Neden yardımımızı kabul etmiyorsunuz? Herkes için dahajaydalı olur.</p>
<p>Konuşalım lütfen.</p>
<p>Gökalp Dinler,Dr.</p>
<p>Cevap vermeyi o anda düşünmedim. Sonra diğer işlere daldım. Cevap vermek zorunda değilim, ne zannediyorsa kendini? Ev-üniversite-ev çizgisinde giderken evde yaptığım rutin bir bilgisayar temizlemesinde garip bir şey dikkatimi çekti. Söz konusu ilginç detayı tam olarak deşifre etmem ve sonra bütünüyle anlamam saatlerimi aldı. Fakat buna değdi. Bu aydınlanma sonrasında Gökalp’in e-postasına cevap vermemek olmazdı. Belki zevkli bile olabilirdi benim için. Yine de ilk etapta olumsuz yanıt vermekte fayda var.</p>
<p>Sayın Doktor,</p>
<p>Hemen cevap veremediğim için üzgünüm. Fakat değişen bir şey yok. Defalarca belirttiğim gibi bu özel ve tekil bir durum. Uzak durmanızı ve hatta sizi ilgilendirmeyen bu olayda paydaşmışgibi davranmamanızı öneririm. Kısaca: Hariçten gazel okumayınız.</p>
<p>Konuşmayalım lütfen.</p>
<p>Mustafa Ayaş OJyaz, Mimar</p>
<p>Ben iki e-posta arasını birkaç hafta açtığım halde, o birkaç dakika bile geçirmedi. İki satırlık bir cevap daha geldi. Sanki telgraf çekiyor.</p>
<p>Tekil ya da özel değil, bayağı şekilde paydaşız. Haberiniz yok ve nazikçe haber vermek istiyorum. Gazel olmasa bile dahilden ben de türküye iştirak edeyim. Tınısı iyi olur. Davete icabet ediniz. Size tabiyiz.</p>
<p>Bu kinayeli meylini ahr almaz, Gökalp’i seyyar numarasından aradım. Neredeyse bir kere bile çalmadı, elinde mi telefon nedir? Zart diye açtı. Selam bile vermeden konuya girdim. Alo-laşmadıkyani.</p>
<p>&quot;Gökalp, paydaşlık konusunda emin misiniz, yoksa bu da bir manevra mı?”</p>
<p>&quot;Değil.”</p>
<p>“Peki, o zaman sadece tek bir sefere mahsus görüşmeyi kabul edeyim. Keza size bazı bildirimlerim de olacak.”</p>
<p>Kabul etti. Yarım saat sonrası için üniversitenin yakınında bir kafede buluştuk. Elinde bir tabletle geldi. Benim elimde sevdiğim bir dolmakalemim ve detektif tipi bir not defterim de var.</p>
<p>Kısa bir selam sabah sonrası, kafadan girdim.</p>
<p>“Nedir bu paydaşlık?”</p>
<p>&quot;Ruhi sayesinde eski zamana gittiğinizi biliyorduk.”</p>
<p>“İnanmam. Keza öyle olsa da fark etmez. Başka?”</p>
<p>“ Paralel yolculukları biz ayarladık.”</p>
<p>“Aynı anda benden iki tane olmasını mı?”</p>
<p>&quot;Aynen, planlı ve programlıdır.”</p>
<p>“İnanmam. Keza öyle olsa da fark etmez. Hâlâ tekil ve özel bir durum. Bunları Musa’ya anlattım, oradan biliyorsunuz. Paydaşlık sağlamaz. Zaten iki olduğuna emin misiniz? Belki 3 belki de 33. Başka?”</p>
<p>“En az iki demem gerekirdi. Peki, ayrıca usturanın kerametini biliyoruz.”</p>
<p>&quot;İyi, umarım şantaj yapmaya niyetlenmezsiniz?”</p>
<p>“Yok. Duyulması işimize gelmez.”</p>
<p>“Benim de sizinle herhangi bir şekilde paydaş olmam işime gelmez.”</p>
<p>“Hocam, açık olacağım. Musa’yla ben, sizin sancılarla fark ettiğiniz çoğu şeyin zaten farkındayız. Söyledim ya, usturanın kerametini biliyoruz.”</p>
<p>“O yüzden mi Musa, usturayı denediği halde eskiye gidemedi? Zaten ilaçları da denemiş. Bana ısrarla ustura işe yaradı mı, diye sorması nedir? Ben ona ustura değersiz dediğimde, neden bana yan etkisi bol ilaçları hem de o kadar tehlikeliyken kullandırmakta ısrarcı oldu? Usturanın ne kadar etkili olduğunu biliyordunuz ama sadece bazı kişilerde çalıştığına, bazı kişilerde çalışmadığına emin değildiniz yani?”</p>
<p>“Fark etmenizi istemiyorduk.”</p>
<p>“Gökalp, bana bak! Her türlü yolu denedin. Necla’yı dahi olaya soktun. Bundan sonrasına karışırsan, ben de sizinle uğraşmak zorunda kalırım. Benim derdim bana yetiyor. Konuya hâkim olduğunuzu iddia edip ne kazanacaksınız ki? Bunları biliyorduk da, planlıydı da, programlıydı da... Devamlı aynı terane.</p>
<p>Bilmen olaya ortak olduğunu mu gösterir? Ben de Elon Musk’ın elektrikli araba ürettiğini biliyorum,Tesla’ya paydaşım mı diyeyim? Eeee... Bu tür söylemlerin amacı, benim başımdan geçenleri küçümsemek içinse daha fena. Olaylar bana özel, ne kadar değerli olduğunu ya da olmadığını ben bilirim, ben karar veririm. Yok, her şeyi biliyoruz diyorsanız, siz neden gitmiyorsunuz eski zamana? Siz giderseniz belki de bütün macerayı siz yaşarsınız, ben de belki rahata ererim. Madem biliyorsunuz kendiniz yapın, bana niye sardınız?”</p>
<p>“Hocam, sizin gittiğinizi biliyoruz da neden sizin gittiğinizi bilmiyoruz. Fakat bilmediğimiz bazı şeylerin olması ve istediğimiz zamana gidemememiz, oraya kimseyi göndermediğimiz anlamına gelmez.”</p>
<p>İlk aklıma geleni söyledim:</p>
<p>“Can?”</p>
<p>Sırıtıyor. Oooo iyi gol yedim. Hatırlıyorum Can, “Doktorum Türktü” demişti. İşte o doktor, karşımda durduğunu ima ediyor. Yine de maç bitmedi. Daha doğrusu ne zaman biteceğine ben karar vereceğim. Yoksa bu golü ofsayt kararıyla iptal ettirebilir miyim? Dur bakalım, benim de çalıştığım yerler var, paylaşabilirim artık.</p>
<p>“Can 1970’lerden geliyor.”</p>
<p>“Ruhi Bey o zamandan beri çalışıyor bu işe.”</p>
<p>“Ruhi’nin yaşı tutmaz.”</p>
<p>“Tutar.”</p>
<p>O zaman duraksadım. Benden önce Ruhi yapıyormuş bu zaman yolcuğunu sanırım. Soramam bunu ona.</p>
<p>“Ruhi, gitme gelme işinin nasıl olduğunu çözememiş zan-nımca.”</p>
<p>“Evet. Çözememiş, hatta bunu takıntı haline getirmiş ama o gittikten sonra bu görevi ben devraldım.”</p>
<p>&quot;Aferin. Göreve devam ama bana karşı bu denli yapışkanlığınızın sebebi?”</p>
<p>“Yani bazı şeyleri sizden öğrenmek istiyoruz. Can da bana fayda sağlayacak. Jaunte konusunda o da bilgiye muhtaç, yani o da sevgilisine kavuşmaya niyetli.”</p>
<p>“Eski zamanda Çan’ı benden uzak tutuyorlar, ayrıca ruhi bunalımda olduğu belli, depresif ve iki uçlu kişilik bozulması teşhisine varmak için doktor olmaya gerek yok. Yani sağlam ayakkabı değil, biliyorsunuz. Ciddi takıntıları var. Mental olarak daha kuvvetli veya bu yüke daha dayanıklı birini gönderseydiniz iyi olurdu. Haaa pardon, kimin zaman yolculuğu yapabildiğini ayarlayamıyorsunuz değil mi? Can ve ben... Sadece bizim gibi garip adamlar zaman yolculuğu yapabiliyor herhalde. Almanya’nın dünyaya hükmettiği bir zamanda Amerika’da Türk doktor olmak Ruhi için çok iddialı değil mi?”</p>
<p>“Öyle hocam.”</p>
<p>“Ruhi artık yaşamıyor. Can ile nasıl iletişime geçiyorsunuz?”</p>
<p>“Sorunuzu iltifat olarak kabul ediyorum. Ayrıca cevap veremeyeceğimi de tahmin etmişsinizdir. Bunları da beni küçümsemeyin diye söyledim.”</p>
<p>“Peki, küçümsemem. Yine de bir bilgi vereyim. Çok geçmeden, eski zamana yeniden gideceğim. Çan’ın doktorunun Ruhi olduğuna dahi inanmıyorum. Diyelim ki öyle, yapabildiğiniz tek şey Çan’ı göndermek ise çok başarılı sayılmazsınız. Ulaşmak istediğiniz bir amacınız olmalı. Tabii bir teklifiniz de.&quot;</p>
<p>“Hocam, beraber çalışalım.”</p>
<p>“Tamam, ne istiyorsunuz?”</p>
<p>Şaşırmıştı. Kabul ettim mi diye emin olmak istiyor. Ben vazgeçmeden uygun olduğunu beyan ediyor.</p>
<p>&lt;&lt;rrı &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;W</p>
<p>Tamam.</p>
<p>“Evet, ne istiyorsunuz?”</p>
<p>“Size gidişleriniz için güvenli bir istihare ortamı yaratırız. Tıbbi destek ünit...”</p>
<p>Sözünü kestim.</p>
<p>“Ne sağlayacaksınız diye sormuyorum, ne istiyorsunuz diye soruyorum.”</p>
<p>“Sonuca gelelim diyorsunuz yani, bir isteğimiz olacak ama şimdi onu söylemek uygun olmayabilir.”</p>
<p>Küstahlığa bak sen! Ne isteyeceğini bile gizliyor.</p>
<p>“Bayılıyorum böyle tiplere. Ne istediğini bile söylemiyor ama borçlu bırakmaya niyetli. Karşılığında da hiçbir şey teklif ediyor. Neyse, çok uzadı bu konuşma. Sana bazı konularda uyarılarım olacaktı. Arada kaynamasın, dinlemen faydana olur.”</p>
<p>“Evet hocam, ne diyecektiniz?”</p>
<p>Gol atma sırası bende. Kaleyi boşalttı. Topu dışarı atmam daha zor.</p>
<p>“Evdeki internete bağlantısı olan modem ayrıca bir router görevi görür. Evdeyken, Musa ya da siz kaç kez bağlanmışsınız ve daha önemlisi sağa sola neler gönderilmiş, ne türlü veriler çekilmiş, tüm bunları loglamıştım. Boşuna o modemin bağlı olduğu sunucuda 4 terabyte sabit sürücü yok. Keza elinde tuttuğun o tabletin timsah derisi-alüminyum karışımı malzemeden yapılma kılıfına, Milano merkezli bir mağazadan 299.90 dolar vererek almana çok şaşmıştım. Siparişi evimde, benim odam-dayken verdin. Musa ile bu kadar çok bilgi paylaşmana daha çok şaşırmıştım. Bilerek, evde şifre koymadığım internet bağlantısından... Bu kadar maddi olanağa sahipken, mesela bir kılıfa o kadar para verebilirken, kendi internet bağlantını kullanmak yerine “free wi-fı” bulur bulmaz bağlanmanızı anlamıyorum. İşime geldi vallahi, delil bırakıp duruyordunuz. Eski zamana birinin gönderilmesi hususunda yazılanları da okumuştum. Demek ki başarmışsınız ama iletişim kuramadığınızdan dert yanıyordunuz. Ne yazık ki tek taraflı bir iletişim. Can, benimle görüştükten sonra olanları yazıp gömmüştür. Fakat siz Can a emir veremiyorsunuz. Bunu da biliyorum. Ayrıca bana açık etmekten imtina ettiğin şeyi yani benimle beraber çalışmanızı kabul edersem ne isteyeceğinizi de az çok biliyorum Gökalpçiğim.”</p>
<p>Bir es verdim. Zaten hasmımın gıkı çıkmıyor. Devam ettim: “Yazışmalarınızı hatmettim de ondan sonra e-postana yani çağrına olu mlu cevap verdim. Kusura bakma, bunu fark etmem birkaç hafta sürdü. Amma da yazmışsınız birbirinize. Farklı bir gelecekte hem de Amerika’da Ruhi’nin doktor olabilmesi mümkün değil. Lisansı ya da onu geçtim İngilizcesi yoktur. Bir şekilde o zaman depresif durumdaki Çan’ı bulmuş kıyıda köşede bir yerde. Fakat yine de senin Ruhi’den bu bilgileri alman takdire şayan. Merak etme, seni küçümsediğim yok. Fakat emin olmalısın ki eskiye gittiğimde Cana duruma göre davranacağım.”</p>
<p>O anda fena oldu. Maçı 1-0 kazanacağını zannederken golü sayılmamış, üzerine nizami ve can acıtıcı bir gol gelmişti. Suratına bakıyorum, susuyor. Çok zaman kaybettim bu toplantıda. Keza müzakere etmeye gelmedim. Geldiğime pişman değilim, Necla ile ilişkiyi kestiğine göre eve gelemez.Tabii Müsemma da uyarıldığına göre Musa da eve gelemez. İlişki bitti. Gökalp-Mu-sa İkilisi, artık olsa olsa beni takip eden sapıklar gibi olabilirler. İki kelime edip kalkıyorum.</p>
<p>“Paydaşlık diyordun?”</p>
<p>Bu sefer susuyor, geveleyerek cevap vermiyor. Israrcı bir adam değil, ayrıca biraz da gururludur bilirim, arkamdan koş-turmayacaktır.</p>
<p>İyi, arabaya atladığım gibi şoföre eve gitmek istediğimi söylüyorum.</p>
</body>
</html>