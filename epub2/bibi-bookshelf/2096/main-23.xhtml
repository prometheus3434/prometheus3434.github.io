<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Can</h3>
<p>Gelir gelmez kısa bir toplantı yaptık kendisi ile. Çizim yapabileceğini, hem de çok hızlı ve düzgün yapabileceğini söyledi. İngilizce anlaşıyorduk. Kırık birîurkçesi de var. Fakat böyle giderse çok sürmeden çat pat konuşmaya başlar. Buna rağmen kafadan bir sorunumuz var. Bu herif Amerikalı ya, tüm çizimlerde metre, santimetre yerine empreyal yani inchjeet gibi saçma sapan ölçü birimlerini kullanacak. Hiç sevmem. Zamanında bu şekilde çizim yapmak zorunda kaldığım doğrudur, çok da önemsemem fakat burası bir eğitim kurumu da sayılır. Merkezimizde metrik kullanımı konusunda ısrarcıyım. Daha Avrupa’da dahi bu sistemler yeni yeni otururken, bu ufacık tasarım atölyesinde sistemimiz çok iyi.</p>
<p>Sordum, “Benim için problem değil, biz zaten yıllardır metrik kullanıyoruz” dedi. Ben de “Amerika’da mı metrik kullanıyorsunuz?” diye sordum istemsizce. Durakladı. “Yok ileride kullanacağız” dedi. Zavallım kendisini buna alıştırmış. 1960’h yıllarda bir kere niyetlenmişler, ancak 2010’lu yıllarda hâlâ em-peryal sistemi kullandıklarına göre tutmamış belli. “Tabii, tabii” deyip geçtim. Yine de kabul ettik onu. Bizde çalışmaya başladı. Gerçek ismi John olan bu adama ismini sorunca, düğmesine basılmış gibi heyecanla &quot;Can” diyor aksanlı aksanlı. Ben de benimseyip aynen Can diyordum ona. Benimkisi aksansız ama. Ben dahil herkes bu isme hemen alıştı. Sorun yok.</p>
<p>Bir gün öylesine, ona demiryolları hakkında bir şey bilip bilmediğini sordum. Çat, çat, çat sanki endüstri tarihi sözlüsündeymişçesine İngiltere’deki Stockton-Darlington arasındaki dünyanın ilk demiryolu hattı hakkında geniş bilgiler de içerecek şekilde cevap verdi. Almanların demiryolu konusunda daha iyi olacağını söyledi. Almancayı çok iyi konuştuğunu ve yazışmalarda çoğu kez Almancayı kullandığını ilk günden öğrenmiştik. Gel gör ki bir Amerikalının bu denli Alman olması beni şaşırtmıştı.</p>
<p>AR-GE merkezimizde kalıcı olarak ikamet edeceği belli olan bu arkadaşımıza kanım kaynadı. Burada tek “garip” adam ben olmayacaktım böylece.</p>
<p>Artık 1823’teyiz. Bu zamana kadar Artin’in tam olarak ne zaman İstanbul’a döneceğini bilmezken bir anda bilirkişi oldum. 3 Ekim 1823’te cuma selamlığından sonra bizzat Sultan tarafından affedilecek. İki üç gün sonra sürüldüğü adaya haber gidecek ve Ekim’in ortalarına doğru İstanbul’da olacak. Peki ben bunu nasıl biliyorum? Yakın zamanda bayılıp yeni zamana da dönmedim ki en ince detayına kadar araştırmadım ve ezberlemedim. Ne ara öğrendim bu kadar kesin bir bilgiyi, bilmiyorum. Gariplikler silsilesi işte.</p>
<p>Dediğim gibi Artin Kazaz affedildi. Dadyanların bu affedilmede büyük emekleri vardır. Bizzat şahidim, neredeyse sıfırdan yeni bir makine tasarlayıp hatta imal edecek kadar zaman ve emeği kulis yapmaya, binlerini görmeye harcadıklarına şahit oldum. Sadece araya girme olsa iyi. Kesenin ağzını da açtılar. Ermeni cemaati arasından birinin Darphane Amiri olması oldukça önemli. Ayrıca Artin Kazaz, böyle bir sürgün ihtimalini önceden hesap ettiğinden mi yoksa gerçekten salt titizliğinden mi bilmem, zamanına göre çok modern ve bir o kadar temiz hesap defterleri bırakmış. İncelenmiş, hayran kalınmış, Sultana rapor edilmiş. Zaten bu göreve ondan daha iyi başka birini bulmak mümkün olmayacağından ve sürülme işinin mezhep çatışmasının ortasında kalmak yüzünden olduğu dikkate alınmış ki af geldi.</p>
<p>Artin gelir gelmez, hapis yatıp hallerden hale girdiğim yer olduğu halde, Darphaneye dönesim depreşti. Boğos ise gariptir, oldukça yavaştan alıyor ve Darphaneye uğramak için hiç acele etmiyor.</p>
<p>Sonunda hadde makinesini görmeye ayrıca İngilizlerden alman buhar tahrikli makinenin adapte edilmesini teftiş için Darphaneye gittik. Direkt haddehaneye geçtik. Önceleri üstümüz başımız aranırken, yanımızdaki eşya çuvala konulurken şimdi daha rahat içeri girdik.</p>
<p>Haddehanede yarım saat konu hakkında istişare ettik. Sonra Artin içeri girdi. Ufak bir baş hareketiyle bizi selamladı. Hemen işe giriştik. Genel kanaat, dolabın tamamen devreden çıkartılması yönünde. Darphane’de bir ahır olması; at, eşek filan beslenmesi; samanı ayrı, kokusu ayrı dert olduğundan istenmiyor. Doğrusu bence de hoş bir şey değil. Ben konuya bodoslama girdim.</p>
<p>“Dolabı kaldıralım da at eşek gibi hayvanlardan kurtulmamız olanaksız gibi. Kalhanede eritilmiş altın, potalarda yine at eşek arabası ile geliyor haddehaneye. Bu ağır potayı caraskal gibi bir şey ile kaldıralım, eğim yok tekerlekli arabayla iterek de taşıyabiliriz. Çok hızlı haddehaneye gelir, madeni soğutmamış oluruz.”</p>
<p>Caraskal ne olsa gerek? Herkes şaşkın. Boğos da beni susturmadı. Ben de onlar sormadan açıkladım:</p>
<p>“Kol gücü ile bu potayı taşımak dert. Mecburen sopaya takılıyor, omuzlara alınıyor, öyle taşınıyor. Çok tehlikeli. Yukarı kaldırmak ve tabii haddehaneye dökmek de mesele. Caraskal basit bir dişli tertibat ve sadece pota değil, bütün ağır şeyler bununla kaldırılabilir.”</p>
<p>Aslında bu yeni bir buluş değil. Azadlı’da makinelerin yer değiştirmesi işinde kullanıyoruz. Burada asıl sorun, bu düzeneğin, Darphane’de kolaylıkla kullanımını sağlamak. İngiltere’de çoğu madende bu şekilde ağır yükler yani cevher, bu yöntemle çıkartılıyor. Zaten neden kurmuştuk Sultanahmet’teki AR-GE merkezini sanki? Tabii ki bu tür problemleri çözmek için.</p>
<p>“Tamam, siz bunun nasıl olacağını ayarlayın&quot; dedi ve haddehaneden çıkıverdi Artin. Boğos suratıma baktı. Fransız heyete yapılan sunumdaki izinsiz hamlem birinciydi ve bu sefer ikinci kez atlıyordum olaya. Cevaben biraz da kızgın bir tavırla, “Bir haftada çöz getir. Deneme tahtası da olmayacak bu iş” dedi. “Peki” dedik, Darphane den çıktık.</p>
<p>Görevin ciddiyetini algıladım ve agresif bir şekilde işe başladım. Sadece tasarlamak yetmiyordu. Asıl sorun, tasarlananın üretimi. Bir haftada caraskal tertibatını yapmak zor olacaktı. İlk üç gün sadece araştırma yapmak ve konağın arkasında ahşaptan 1/1 maketini yapmakla geçti. Rakibiz ya, Mühendishane’den de yardım alamıyorduk. Dördüncü gün sabahı çizimi sonlandıra-bildim. Ahşap prototipler de çalışıyordu. Çok zorlanırsam en sert ağaçtan bol yağlı bir kutu yapacaktık. En önemli husus, eldeki metal malzemeleri iyi irdelemek ve üretimi de düşünerek parçaları kurgulamak. Bunun için Halic’in kıyısında ve hususi deposu olan atölyemizdeki parçaların dökümünü çıkarttırdım. Hatta İstepan’a bunların ufak eskizlerini ve rölövelerini de hazır ettirdim. Muhakkak bir gün böyle bir görev verilecekti bize. İstepan’ın bir gözü görmüyordu ama detaylara hâkim, çizgisi de düzgün ve titizdi. Söz verdiğimiz güne yetişir mi bilmiyordum ama tüm tertibatın ya da büyük bir yedek parçanın Fransa’dan veya başka bir yerden getirilmesine gerek duyulmadan, üretilecek gibiydi.</p>
<p>Bir hafta sonunda Boğos önceden haber vermeden, atölyeye geldi. Maketin çalıştığına kani oldu. Bir hafta gibi süreyi bize iyi ki Artin’in yanında vermemiş. Yetiştirememiştik ama çok ilerlemiştik. Baktı, sorular sordu. “Devam edin” dedi ve gitti. İşler şimdilik iyi gidiyordu.</p>
<p>Caraskal, dişlilerden ve zincirden oluşuyor. Mecburen Ermeni bir demirci aradık. “Ermeni olması şart mıdır yahu?” diye itiraz edecektim ki, “Şart” dediler. Tamam, cemaat sağlam, hemen bir tane önerdiler. Öyle peşinen kabul etmeyeyim, ufak bir atölye gezisi yapayım dedim. Önerilen demircinin işlerini görünce itiraz edemedim. Adamın kafası çalışıyor, sanatkâr ve daha güzeli, hem atölyede gösterdiklerimi hem de çizdiklerimi anlıyor.</p>
<p>Şimdi sıra atölyede üretilen caraskahn testlerini yine atölyede yapmaya gelmişti. Caraskahn, Darphane’de kalhane ile haddehane arasındaki potaya nasıl taşınacağı düşünmeli, Darphane’de bazı ölçüler almalı yani yerinde keşif yapmalıydım. Bo-ğos’tan izin aldım, o da Darphaneye haber gönderdi. Çan’ı da yanıma aldım. Ona sağdaki soldaki binalar hakkında bilgi vere vere Darphaneye kadar gittik. Can, tasarım ve üretim sürecinde bana çok yardımcı oldu. Garip bir modernlik var herifte. Darphane kapısına geldik ve onu içeriye almadılar. Alsalar iyi olurdu, sıfırı o tutacaktı. Yani bana ölçüde yardım edecekti. Tek başına ölçü al, çiz, çok zor. Rölöve, üç kişiyle alınır aslında. Acaba dönüp İstepan’ı mı alsam yardım için? Onu içeriye alırlar. Ancak buraya kadar gelmişim dönmek olmaz dedim, tek başına ölçü almaya karar verdim. Aldığım ölçülerde bir sıkıntı olursa bir daha geliriz artık, ne yapalım... Üstümü başımı aradılar ama üzerimden bir şeyi almaya ve çuvallamaya gerek görmediler. Zaten usturam ve yatağanım Sultanahmet’teki AR-GE merkezindeydi.</p>
<p>Haddehaneye gittim. Gelmeden önce bir iple kendime metre yapmıştım. Tabii biraz göz kararı oldu. Aslında bir metre, ışığın boşlukta 1/299.792.458 saniyede aldığı yol. Modern şerit metreler ya da lazer ölçen aletler dahi buna kesinlikle yaklaşa-mıyordur ama üretim toleransının yanında yanlış ölçü dikkate alınacak bir sapma değil. Metre birimine bağladığım ipi kullanmak işime geliyor. Arşın marşın ya da kulaç gibi değişken birimlerle ölçecek değildim. Caraskal üretilirken atölye ile ölçü problemi olmasın diye kendi metremizi oluşturmuştuk. AR-GE merkezinde kalasları yan yana koydum. Oluşan düzleme bir ongen çizdim. Bu ongenin köşelerine çivi çaktım. Sonra bu ipi onun etrafına doladım. Arttı biraz onu da kestim gitti. Çivilere dokunduğu yerleri kökboyası ile boyadım. Kendime ait bir ölçü birimim çıkmıştı ve ona bölünmüş birimleri vardı. Yaklaşık bir metreydi<a id="footnote1"></a><sup><a href="#bookmark0">1</a></sup><sup></sup> işte, o kadar ince üretim yapmadığımızdan ince ölçüye de gerek olmuyordu açıkçası. Aynısından birkaç tane daha yaptım, benimle çalışan herkese dağıttım.</p>
<p>Bu iple ölçü almaya başladım. Derken hemen arkamdan Artin’in sesini duydum.</p>
<p>&quot;Fransız metresine hacet olur mu?”</p>
<p>Teşekkür ettim, “Olursa sevinirim” dedim. Hemen getirilmesi için talimat verdi. Metreyi beklerken, caraskal için nasıl bir şey düşündüğümü sordu. Biraz da basitleştirerek anlatmaya çalıştım. Anladı da. Hatta birkaç tuzak soru da sordu. Güzelce yanıtladım. Sonra birisi ahşap kasah bir metre getirdi. İçinde kahn sayılabilecek metal şeridi var. Tüm harfler elle kazınmış şeride. Çan’ı içeri almamışlardı, işim kolay bitsin ve daha az yanlış yapayım diye bir de yardımcı istedim. Metreyi getiren kişi talip oldu. Artin onayladı. “Kolay gelsin” dedi ve gitti.</p>
<p>Artık metre sorunumuz da çözülmüştü. Sevinçle dışarı çıktım. Çan’ın canı sıkılmış, beni bekliyor. AR-GE merkezimize döndük. Caraskahn üretimi ve montajı için çalışmalara devam ettik. Artık günlerimiz demircide geçiyordu. Can üretimden de anlıyordu. Bazen sabah ezanı sonrası demircinin kalfası bizi alıyor, arabası ile atölyeye götürüyordu. Ben orada talimatları veriyorum, Çan’ı dökümhanede bırakıyorum. AR-GE merkezine yürüyerek dönüyorum. İstepan ve Mehmet etrafımda dört dönüyorlar. Maddi açıdan bir eksiğimiz yok. Tovmas’tan dersler almaya, Fransızcamı ilerletmeye devam ediyorum. 1824 un yazında caraskal bitiyor ve birkaç hadde işini artık onunla yapıyoruz. Durumlar, bu eski zamana geldiğimden beri hiç bu kadar iyi gitmemişti.</p>
<p>O sıralarda Yunan tarafı hâlâ kaynıyor, Mısır Valisi işe dahil edilmiş. O da Girit ve Mora valiliklerini almak karşılığında daha disiplinli Mısır ordusu ile ortalığı dümdüz ediyor. Yeniçerilerin bu isyanı bastırmaktaki kifayetsizliği ise herkesin dilinde. Haberler geliyor. İstanbul’daki Rumlar diken üstünde. Romantik Lord Byron, Yunan köylerinden birinde hastalıktan telef olmuş. Ayaklanmanın bastırılmasını sıkı takip eden İngilizler, Ruslar, Fransızlar durumdan oldukça rahatsız. Yunan Ayaklanmasının hisse senetleri satılmış Londra Borsa’sında. Bu hisselerle toplanan para Yunana verilmiş. Eğer ayaklanma bastırılırsa, o hisselere yatırım yapanlar toptan batacak. Her şey Osmanlı’nın aleyhine gelişmiyor. Örneğin, İran tarafında neredeyse tüm doğuyu işgal etmiş Şah’ın orduları koleradan kırılıyor. Ateşkesi ve aldıkları yerleri aynen geri vermeyi onlar teklif ediyorlar. Yakında Osmanlı’nın isteğine uygun koşullarla anlaşmaya varılacak. Salgın hastalık sayesinde Osmanlı, hiç değilse doğu kısmıyla ilgilenmek zorunda kalmayacak.</p>
<p>Boğos da elçiler gibi genel olarak endişeli; “Büyük devletler işe el atsalar da şu isyan sonlansa artık’’ diyor, başka da bir şey demiyor. Bense Navarin’i düşündükçe deli oluyorum. Hiç renk vermiyorum. Renk de kalmayacak, donanma da. Neyse...</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Platin-iridyum alaşımı standart çubuğun üzerindeki iki merkezi çizginin eksenleri arasındaki 0° C'deki uzaklığın, 1 atmosfer standart basınç altındayken yatay duru-yorken yapılan ölçümüne gerek yok artık.</p>
</body>
</html>