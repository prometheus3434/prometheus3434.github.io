<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Azatli Buzatli</h3>
<p>Hanımlar Azadlı’ya geri dönmediler, evde kaldılar, erkekleri uğurladırlar. İki at arabası vardı. Önde gidenin üstü kapalı ve eşya değil, insan taşıyor. Arkadaki yük arabasına öteberi konuldu ve ben de ona geçtim tabiatıyla. İlkbahar ama nedense yoldayken hava çok soğuk geldi bana. Sabahın erken saatleri, çiy düşme zamanı ve ancak kaba keçe battaniyelerle durula-biliyor arabada. Ben hemen kendimi kundaktaki bebek gibi sardım. Keza arabanın tabanından da soğuk geliyor. Küçükçekme-ce’nin merkezden uzak taraflarına doğru ilerliyoruz. Yollar çamur içinde ve bozuk. At arabası saplanmıyor ama oldukça yavaş ilerliyor. Acaba hava kararmadan varabilir miyiz?</p>
<p>Yol boyunca Boğos ve Hovhannes ile konuşmak istedim ama nasip olmadı. Keza ayrı arabalardaydık. İyi tarafı, mola verilince hemen yanıma zıplıyorlar, böylece konuşabiliyoruz. Patronun delikanlıları tarafından sevilmek güzel. 18-19 yaşında kocaman delikanlı olmuş artık bunlar. Ben 2010’lu yıllarda olduğumdan yaşlanmıyordum ama onlar doğal olarak 1800’lü yıllarda büyüyorlardı.</p>
<p>Hovhannes Dadyan; Arakel Dadyan’ın oğlu, Simon Dad-yan’ın kardeşi. Baba Arakel Dadyan’ı ilk görüştüğümüzde, yani çocuklar 12 yaşındayken (6 yıl önce) kaybetmişler. Başa Simon geçmiş. Hovhannes, Boğos’un amcası ama amca bir yaş küçük yeğenden. Amca Hovhannes ve Boğos ikiz kardeş gibiler; baba ve ağabey Simon benim hakkımda biraz olumsuz düşündüğü</p>
<div><div><img src="main-6.jpg" alt=""/>
<p>&quot;7fr*&gt; _ ^^5</p></div>
</div>
<div>
</div>
<p>halde, delikanlılar inadına olumlu davranıyorlar.</p>
<p>Önceki maceradan biliyorum, miladi 1819 yılında idik. Azadlı’ya gittiğim iyiydi de acaba istediğim zaman oradan dönebilecek miydim? Dönmek derken, nereye dönmek? İstanbul’a dönmek var, bir de 2010’lu yıllara dönmek var. İçim hiç rahat değil keza yeni zamanda, an itibariyle Kıbrıs’ta bir otel odasında titrer vaziyetteyim. Odada beni komaya girmiş şekilde bulurlarsa hastaneye kaldırılırım. Eğer böyle bir şey olursa eşim Necla panik olacak, ilk uçağa atlayıp ta Kıbrıs’a gelecek. Zaten uzun uyuma konusunda sabıkalıyım, rektörlükten dahil her işten istifamı isteyecek, ısrar edecek. Doktora (Gökalp) devam etmedim diye kıyamet koparmıştı. Tamam, göründüğü gibi rektörlük makamı da hayatımın amacı değil. Rakipler ve potansiyel selefler,yine yatağa düşüp uykuya dalayım diye gün kolluyorlar, ellerini ovuşturuyorlar zaten. Fakat bir işe girdim, üniversitede belirgin değişiklikler yapmadan bırakmak istemiyorum. Bu zaman yolculuğu da aklımdan çıkmıyor. İkisinden de feragat etmek istemiyorum. Kısaca, hastaneye yatırılma ihtimali aklıma geldikçe canım sıkılıyor.</p>
<p>Ben bu tür kuruntularla kıvranırken yolculuk da tüm yavaşlığı ile devam ediyor. Baruthane, Küçükçekmece’nin dört kilometre kadar kuzeyinde kalıyor. Yalnız o dört kilometre bitmek bilmiyor kardeşim. Zannedersin İstanbul’da cuma iş çıkışı köprü sıkışıklığında karşıya geçiyoruz.</p>
<p>Baruthanenin 1796’da kurulduğunu biliyorum. 1804’te barut imalatında kullanılacak gerekli su için bir bent yaptırılmış ve hatta toplanan su kanal ile binaya taşınmış. Bunları biliyorum bilmesine de orada bana ne görev verecekler, nasıl çalışacağım hakkında hiçbir şey konuşmadık. Aslında böyle belirsizlikleri pek sevmem. Zira devamlı belirttiğim gibi ben pek beden işi yapamıyorum.</p>
<p>Baruthane, Sazhdere’nin yatağına yakın. Bahsettiğim bent oldukça ufak ve bu yüzden yetmiyor. Dadyanlar buraya daha büyük bir bent yaptırmaktan bahsediyorlar. Hemen yapılır zannediyorlar ama 7-8 yıl sonra mümkün olacak. Değirmen var bir tane ufak. Öğütmek için buğday getiren yok. Değirmenin amacı baruthaneye güç vermek sadece. Her şey bu değirmene bağlı. Tozlar onun sayesinde karıştırılıyor, perdahlanıyor. Ezilme işi de bu değirmen sayesinde yapılıyor. Bir nevi hidroenerji santrali var tesiste. Burası zamanına göre ileri teknoloji içeren bir tesis ve çalışma şeklini çok açık etmiyorlar. Bendeki sadece merak... Kedi değilim ki öldürsün. Başka bir eksiğim daha var. Hâlâ casus olup olmadığımı kesinlikle kanıtlayabilmiş değilim. Rahat durmak lazım...</p>
<p>Baruthanenin bu kadar uzakta olmasının sebebi sadece su kaynağına yakın olması değil. İlk baruthaneler Bab-ı Âli’ye çok yakınmış. Sultan İkinci Bayezid Han devrinde İstanbul’da Atmeydam’nda da bir baruthane varmış. Bir gün yıldırım<a id="footnote1"></a><sup><a href="#bookmark0">1</a></sup><sup></sup> düşmüş. Şehrin tam ortasındaki patlamayı ve tahribatı düşünebiliyor musunuz? Sonra Şehremeni’ye,Unkapanı’na ve Bakırköy’e, sonra sonra Kâğıthane’ye kadar uzaklaşmış baruthane ve barut mahzenleri. Anadolu’da da baruthanelerin varlığı biliniyor. Barut tehlikeli bir madde ve uzakta göz önünde olmayan biryerde üretilse ve depolansa daha iyi...</p>
<p>Baruthanede çok adam çalışıyor. Tahminime göre seksen kişi civarıyız. Su basmayacak kadar yüksekte çadırlar var. Çalışanlar çadırlarda kalıyor. Öğrendiğim üzere sayıları artan personelin konaklaması için kışa kalmadan ahşap barakalar yapılacakmış. Herkes aynı tip elbiseyi giyiyor. Benimse üstüm başım fena. Bana da kalın bir mintan verdiler. Bir de koyu renkli keçe gibi bir şeyden bir pantolon ve bir çift yün çorap. Hemen çarık edinemedimse de şehirden ilk gelen araba ile ayağıma uygun çarık tedarik etmiş oldum. Kuşağıma tek mal varlığım, Şam çeliğinden usturamı da koydum. Keyfim yerinde.</p>
<p>Baruthane taş bir bina. Avlusunda bir kule var. Hatta Boğos Dadyan, Azadlı’da bu kulede dünyaya gelmiş. Kule binaya girmek bile izinle. Çalışanlar arasında askeri disiplin var. Osmanh ordusu barutu çok kullanmaya başladığından beri Cebeci Ocağı içinde kurulmuş Barutçu Birliği önem kazanıyor. “Serbaruti” diye tanımlanan bir barutçubaşı, bu birliğin yöneticisi. Dadyan-lar yeniçeri olmadıkları halde, sanırım Sultan’dan ayrıcalıklı olduklarından, Azadlı’nın tek hâkimi konumundalar. Ayrıca Bab-ı Âli’de barut ve mühimmat ile ilgilenen Baruthane Nazırı Necib Efendi ile araları oldukça iyi. Arada sırada tesisi teftişe geliyor. Hatta bir keresinde Azadlı’da şerefine verilen bir yemekte, sofrada ben de bir minder işgal ettim. Yapacağımız tasarımlar ve çizimleri ileride daha fazla inceleme imkânı bulacak ve benim de ondan isteyeceklerim olacak.</p>
<p>Ayrıca belirtmek gerekir ki Azadlı’da üretilen barut, Osmanlıya barut satmak isteyen yabancıların ürünlerinden bile daha iyi. Dadyanlar sadece barut değil, teknik ve sanayi konusunda da tekel konumundalar. Bu özellikleri benim için bir tehlike arz ediyor dahi diyebiliriz. Kendimi parlak bir mucit olarak konumlandırmaya niyetliyim ama gel gör ki nasıl bir ilişkimiz ve yararlanma formülümüz olacak bilmiyorum. Zaten tanışmamız karşılıklı sorunlar ile gelişti. Üzerine ben altı yıl yok oldum. Sonra yine çıktım karşılarına falan filan. Onlar da çizimleri görmeden önce beni evlerinden kovmuşlardı. Tüm bu olumsuzluklara rağmen şimdi beni kabul etmeleri oldukça şaşırtıcı. Neyse, artık unutmalıyım bunları. Azadh’da tek hâkim onlar ve ben de buranın bir parçasıyım, çalışanıyım. Ters bir şey olduğunda şehre haber (istenirse) aylar sonra bile gitmeyebilir. Saygıda kusur olmamalı.</p>
<p>İlk gün sabah ezanı ile kalktık. Toplam çalışan sayısına göre azınlıktaki Müslüman çalışanlar, namazlarını kıldılar. Müezzin var, imam da var. Tüm din adamları aynı zamanda baruthanede işçiler. Ezan okunuyor beş vakit. Rubu kullanıp ezan saatlerini tayin edebiliyor imam, aferin. Sabah ibadetinden sonra işbaşı yapılıyor. Burası çok serin. Hele hele sabahları çok çok daha soğuk oluyor. Kışın dahi kalın çorap giyemeyen ben, neredeyse bir santim kalınlığı olan yün çorabımı çıkarmaya ve tabii onları yıkamaya dahi üşeniyorum. Bir çift daha verseler keşke. İlk akla gelen soru: Neden baruthanede kalmıyoruz? Cevabı basit, baruthanede ateşli bir şey kullanmak yasak. Soba gibi ısıtma araçlarını geçtim, hava kararınca yağ lambası kullanımı bile yasak. O yüzden gün ışığından oldukça fazla faydalanmalıyız.</p>
<p>Barut, mucizevi bir toz. Tarihini, yok efendim Çinlilere bağlayarak anlatacak değilim. Siz merak ederseniz, Google orada. Bir şeyi patlatmak, kapalı bir kapta bir şeyi bir yere yönlendirmek için kullanılıyor. Örneğin, bir ucu açık diğer tarafları kapah bir borunun içinden mermi büyük kuvvetle fırlatılsın diye arkasından barut konuyor ve ateşlendiğinde mermi ya da gülle hız alıyor ve karşı tarafa zarar veriyor. Yandığında bir anda beyazımsı bir gaz çıkışı oluyor. Çok yüksek hızla genleşen şey aslında barut değil, çıkardığı o gaz. O kadar hızlı bir dönüşüm ki ortalığı yıkıp geçiriyor. Kara barut denen şey; potasyum nitrat, odun kömürü ve kükürtten oluşuyor. Normal sıcaklıkta kendi kendine patlamıyor ama dışarıdan verilen enerji ile reaksiyona giriyor.</p>
<p>Ateşlendiğinde çıkan beyazımsı gaz bazen o kadar yoğun oluyor ki savaş esnasında göz gözü görmediği oluyor. Bu durumun, barutu kullanan orduya faydası mı var, aksine zararı mı olur, kimse bilemez. Rüzgârı mı hesap edecekler,yoksa barutun vereceği ateş üstünlüğünü mü? İleride barut üretimindeki en büyük gelişme, dumansız barutun üretilmesi olacak.</p>
<p>Azadlı’daki tesiste iyi barut üretildiğinden bahsetmiştim. Hammadde teminine bu yüzden oldukça dikkat ediyorlar. Örneğin potasyum nitrat -diğer adıyla güherçile- Azadh’ya hazır geliyor. Çoğunlukla Kayseri’den gelirmiş. Ayrıca Anadolu ve Rumeli’de çok sayıda güherçile kalhanesi var. Bu malzemenin ayrıca gübre özelliği de var. Bitkiler için ciddi bir azot kaynağı ama bizim için sadece kara barut üretmeye yarayan bir hammadde. Çeşitli tipte güherçile var. Dikkatlice istiflenmiş güherçile çuvallarını açıyorlar, büyük dikkatle bir karıştırma kabına koyuyorlar. Sonra yine tartılmış, ölçülmüş şekilde önceden ezilmiş, elenmiş odun kömürü tozunu ekliyorlar. Simon Dadyan’ın 22 yaş küçük kardeşi Hovhannes elindeki parşömene hangi çuvaldan kaç tane açıldığını, ne kadarının hangi karıştırma kabına döküldüğünü not alıyor devamlı.</p>
<p>Baruthane tertemiz. Çarklar, mengeneler tıkır tıkır çalışıyor. Suyla gelen kuvvet bir mil ve ona bağlı ahşap bir kol yardımıyla, nereye güç aktarımı gerekiyorsa onun çarkıyla birleştiriliyor. Bazı makinelerde ilkel bir redüktör mekanizması dahi var. Örneğin karıştırma işini yapan kol, mile üç farklı hızla bağlanabiliyor. Kuvvet kolunu farkh büyüklüklerde çarklarla aktarıp, hızlı ama kuvvetsiz, yavaş ama daha kuvvetli güç aktarımı yapılabiliyor. Redüktörü incelememe şimdilik pek izin vermediler. Ben de ısrar etmedim.</p>
<p>Tüm tesisin ve çalışanların en büyük düşmanı ise nem. Güherçile iyi kurutulmuş olmah ve tabii böyle kuru halde iken neme karşı daha dikkatli olunmalı. Kömür tozu ve kükürt kesinlikle topaklanmamak. Çeşitli hızlardaki karıştırma süreci, kapalı kaplarda yapıldığından nem alma tehlikesi de engellenmiş oluyor. Sonradan öğrendiğim üzere sistem Boğos’un dedesi Arakel’in bir tasarımı. En büyük ustalık, hammaddeleri karıştırma kabına ölçülü şekilde koyarken neme maruz bırakmamak. Sistem çalışıyor ama bir kayzen olsa fena olmaz.</p>
<p>Kükürt de ezilmiş toz olarak, çuvallanmış şekilde tesise geliyor. Aslında kükürt yığınlarına pek fazla yanaşmak ve solumak istemiyorum, kokusundan hoşlanmam. Belki de zehirli bir şey. Benden başka bu detaya kimsenin takıldığı yok tabii ki.</p>
<p>Mangal kömürü hariç, diğer tüm hammaddeler toz halinde hazır olarak çuvallarla tesise geliyor. Yine tesis içinde ama baruthanenin 150-200 metre uzağında (hatta kıvılcımın rüzgârla binaya ulaşmasını engellemek için iki metrelik taş duvar örmüşler araya) mangal kömürüne uygun odunların üstü kapatılıp saatlerce için için yakılarak karbonlaşması sağlanıyor. Sonra onlar eziliyor, inceden eleniyor. Mangal kömürü ile ilgilenenlerin her tarafları is. Toz karbon solumak istemediğimden bu departmanda da çalışmayı pek arzu etmiyorum.</p>
<p>Suya yakın olması, yerleşim birimlerine uzak olması ve izole edilmiş haliyle burası barut üretimi için çok ideal ama hammaddenin getirilmesi ve mamul kara barutun şehre götürülmesi büyük sıkıntı.</p>
<p>Kimseye rahatsızlık vermemeye çalışarak ve göze batmadan tesisi gezmiştim ilk gün. Öğleye doğru hava biraz da olsa ısındı. Öğle yemeğinde işçilerle yemek yedim. Hava kararınca tayın dağıtıldı. Yanında da çorba ve bir de etsiz fasulye. Lezzetliydi ancak ekmek çok kaliteli sayılmazdı. Yemekten sonra gür sesi ile Hovhannes Ermenice ve Türkçe kısa bir konuşma yaptıktan sonra herkesi çadırına gönderdi. İşçiler kendi aralarında bile az konuşuyorlardı. Çoğunluğu Ermeni ve doğal olarak Ermenice oranın resmi dili gibi olduğundan genellikle konuşulan-lan anlamıyorum. Katolik-Ortodoks oranını bilmiyorum ama oldukça dindar olduklarını söyleyebilirim, buna rağmen mezhep çatışmasına rastlamadım. Herkes işinde gücünde. Şimdilik işçilerle kaynaşmak gibi bir sosyalleşme zorunluluğum yok, bu yüzden din ve mezhep konularına da girmemiş oluyorum. Bir Müslüman olarak suya sabuna dokunmamak istiyorum. Şu anda işe yeni girmiş, elit bir beyaz yakalıyım. Çoğu baruthane işçisi ise siyah yakalı. İsten, tozdan.</p>
<p>Paydos sonrası ben de herkes gibi bana gösterilen çadırıma gideyim derken Simon Dadyan beni çağırdı. Yanına gittim. Hele dur bir burada” dedi. Bekledim. Bana yarın beden işi verecek diye korkuyorum. Yine de kükürt derse mangal kömürüne razı olacak, mangal kömürü derse de karıştırma kabında bulunayım diyeceğim. Yok, karıştırma kabı derse de güherçile ile ilgileneyim diyeceğim. Hangisi daha az yorar tam olarak bilemiyorum ama bildiğim, zehirli bir şeylerle muhatap olmamam gerektiği. Bedenimi pek bir düşünür oldum, sormayın.</p>
<p>Herkes gidince, bana döndü.</p>
<p>' Sen çizim yapacaksın.”</p>
<p>“Ne çizimi?”</p>
<p>&quot;Buhar makinesi çizimi.”</p>
<p>“Ama bu iş resim çizer gibi olmaz ki.”</p>
<p>&quot;Ya nasıl olur?”</p>
<p>“Bunları yapmak için ayrıca mühendislik bilgisi gerekli.”</p>
<p>“Mühendislik? Sende yok mu?”</p>
<p>“Yok pek...”</p>
<p>Şaşırmış ve üzerinde hiç memnun olmamıştı belli ki.</p>
<p>“Eh ne yapacaksın?”</p>
<p>“Yani ben çizerim ama çizimde kalırsa bir işe yaramaz ki? Örneğin, bu derede kurulu değirmen yerine buhar makinesinden güç gelse ve Azadlı yerine şehre daha yakın bir yerde olsa bu baruthane?”</p>
<p>Çok biliyorsun diye suratıma bakıyor. Sonra da geç bunları deme niyetliyle, “Eeee, tamam” diye ekliyor.</p>
<p>“Tamamsa çizilenlerin bir de üretilmesi lazım.”</p>
<p>&quot;Demirciliğim yok demiştin.”</p>
<p>“Yoktur da...”</p>
<p>Tam o sırada Boğos girdi içeri. Önceden konuyu biliyor gibi. Sonra Hovhannes de geldi. Simon emir vermeye devam ediyordu bana:</p>
<p>“Çizeceksin sen.”</p>
<p>“Amiram ben de onu diyorum...”</p>
<p>“Sus! Kes lakırdıyı! Çizeceksin ve çizdiklerini teslim edeceksin. Sana burada bir oda ayarlasınlar. Çizebildiğin her şeyi çizeceksin.”</p>
<p>“Eh bu bir haftada biter. Bir hafta sonra gidebilir miyim?”</p>
<p>“Nereye gideceksin?”</p>
<p>“İstanbul’a.”</p>
<p>“Ne yapacaksın orada?”</p>
<p>“Eh, ömrümü burada mı geçireyim?”</p>
<p>Durdu. “Evet, geçir” diyecek gibiydi. Yine de uzlaşmacı bir halde.</p>
<p>“Hele sen bir çizmeye başla da...”</p>
<p>Sessizlik. Dinleyeceğini dinledin, haydi çık git, der gibi kardeşi suratıma bakıyor. Dediğini anlamamazlık yapmadan çaresiz gittim yattım ama uyuyabilene aşkolsun. Hiç sevmem böyle işleri, “Hele bir yap da bakarız” denmiyor mu? Fena oluyorum. Ben de bir idareciyim. İstanbul’da yüz yıldan daha fazla mazisi olan bir üniversitenin rektörüyüm. Burada itilip kakılmaktan öte, herkes bana emir veriyor ve yapacaklarımı, yapmayacaklarımı tayin ediyor. Çizme heyecanımı dahi körelttiler. Zaten mekanik şeyler çizmedim ki hayatımda. Hep mimari çizimler yaptım ben. Hep mekân çizdim, bina çizdim; cephe,kesit,siluet, hatta üretim detayı... Mekanik üretim tasarımı ve çizimi için bir de üzerine mukavemet, statik ve mühendislik bilgisine sahip olmak lazım. Yakında bunlar benden dereden gelen tahriki nasıl daha iyi kullanırız, diye akışkanlar mekaniği hesapları parçalamamı da beklerler. Olmaz yani.</p>
<p>Diyelim ki Azadlı’dan kaçtım. Buradan şehre kendi imkânlarımla gidemem. Haydi, kaçtım ve sonra bir şekilde şehre de ulaştım. Diyelim ki kendimi sevkiyata verilen bir barut çuvalı gibi gösterebildim -o nasıl olacaksa artık- Artin Kazaz’ın yanına varıp, “Hani senin ustanın (Düzyanların), beni gönderdiği adamlar var ya onların yanından bir kaçtım ki hiç sorma macera yani. Neyse sen onu bırak da Darphane’de bana ne iş vereceksin?” diyeceğim. Olmaz. Bu Ermeniler Katolik ya da Ortodoks fark etmiyor, böyle bir durumda yine birbirlerini tutuyorlar. Düzyanlar ve sonra Artin kesinlikle beni araştıracak. Çuvala girersem de fark edilmesem, boğulma riskimi de dikkate almasam dahi sonuçta fena çuvallarımyani.</p>
<p>Buradan onların izniyle ve başarılı şekilde çıkmalıyım. Bu kararı verdim vermesine de şimdi karardan sonra aksiyon planı da yapmam lazım. İşte size bunun için aklıma gelen iki alternatif:</p>
<p>Alternatif bir: Hiçbir şey çizmem. Böylece bir işe yaramadığımı düşünürler zaten. Kısıtlı tayını birde diğer işçilere nazaran barut üretimine direkt katkısı olmayan bir şişkoya vermeyelim, derler. Gönderirler beni, olur biter.</p>
<p>Birinci alternatife yanıt: O zaman itilip kakılır ve belki temizinden, belki de pis olanından çeşitli dayak stillerini üzerimde denerler ki dayak yemeyi hiç sevmediğim malumunuz. Bakmayın, Dadyanlar çok sert. Çok despot. Öyle ki Osmanlı’da gelişmesi muhtemel bir başka sanayi hamlesi fark ederlerse anında müdahil olabiliyorlar. Kendi adamlarına da çok sert ama eşit davranıyorlar. Müslümanmış, Etmeniymiş, birinin yakınıymış, değilmiş diye bakmıyorlar. Çalışma koşulları oldukça ağır. Ancak ve ancak çalışan kişiye değer veriliyor burada. Okyanustaki petrol kuyuları çalışanları gibi buradaki işçiler daha çok para alıyor şehirdekilerden belli. Çalışmayan, kaytaran kimseye acımıyorlar. Hemen gönderiyorlar. Bana mı acıyacaklar?</p>
<p>Alternatif iki: Aynı şeyleri çizer dururum. Bir ışık olmaz. Biryerlerden bakmış da ezberlemiş hissiyatı uyandırırım.</p>
<p>İkinci alternatife yanıt: Evet, bu çözüm fena değil ama hayal kırıklığı yaratmak da istemem. Asıl yapmam gereken, vazgeçilmeyecek kadar değerli bir adam olduğumu ama İstanbul’da bu aileye teknik ve sanayi konusunda rakip olmayacağımı göstermem. Yine de ne olursa olsun hırpalamasınlar beni. Tamam, kovsunlar, kurtulsunlar benden. Sonra bir yerde karşılaşmayız diye garanti veririm. Bir nevi sulh yapmış oluruz. Fakat ne olursa olsun, buradaki çalışma disiplinimle, Artin’e karşı iyi bir referans edinmiş olmam gerekiyor.</p>
<p>İlk hafta, iki ayrı çizim teslim ettim. İkisi de birbirinin aynısı neredeyse. Cuma günü de, pazar günü gibi tatil değil. Dindar dediğim Ermeniler, birkaç mum dikiyorlar. Pazar çalışması sadece biraz daha geç başlıyor, o kadar. Sabah ezanı vaktinde kalkmaya alıştığım için kimse beni kaldırmadan uyanıyorum ve çadırımdan çıkıp binadaki odama, masama geçiyorum. Bazen mimari çizimler ve hatta perspektifler ortaya çıkartıyorum. Öyle böyle derken dayanamadım, çizdiğim buharlı makinenin üç boyutlu açılım perspektifini de çizmeye başladım. Arada sırada Dadyanlar gelip çizimlere bakıyorlar. Üç boyutlu çizimle-ri çok beğendiler. Neden yaptım ki sanki? Amacım aynı şeyleri çizip kendimi kovdurmak değil miydi? İtiraf ediyorum ki çizim yapmayı özlemişim. Bir meslek deformasyonu olsa gerek. Yoksa gizli bir övülme, adamdan sayılma ihtiyacı mı yaşıyorum bu yaşımda? Hiç de stratejik değil.</p>
<p>Açıkçası işlerine yarasın yaramasın düzgün yapılmış her türlü çizime önem veriyorlar. Beni hiç beden işinde çalıştırmadılar. Kış bastırdı artık. 1820’ye geldik. Zamanım azalıyor. Buradaki üçüncü ayımı doldurdum. Daha yaklaşık dokuz ayım var ve böyle bir sürem olduğunu ancak tahmin ve umut ediyorum. Ne zaman İstanbul’a döneceğimi bilmiyorum ve bu belirsizlik canımı sıkmıyor değil. Çadır yerine söz verdikleri gibi ahşaptan daha korunaklı barakalar yaptılar. İç yüzeylerini astar niyetine bir kat sıvadılar. Kuruduktan sonra ıslak ve gevşek dokunmuş keten çuval bezini serip üzerini yeniden sıvadılar. Böylece duvarlar çatlamıyor. Kerpiç, oldukça uygun bir yalıtım malzemesi. Çadırdan bin kat iyi. Yazın buraları serinmiş. Güzel fakat sonbaharda bile kış kadar soğuk. Rahatlıkla diyebilirim ki hayatımın en sert kışlardan birini geçiriyorum. Azadlı’nm soğuğuna alışmam lazım. Adı da bir acayip buranın. Kim azat edilip buraya gelir ki? Demek ki çok büyük suç işleyeceksin ya da köle filan olacaksın ki azat buzat sonrası buraya tamah edeceksin.</p>
<p>Çalıştığım odada mangalı devamlı canlı tutuyorum. Uyurken mangalı yakmıyorum. Gece çok üşüyorum ama karbonmo-noksit zehirlenmesi diye bir tehlike var. Hamamda iken dedikodu yapanlardan duymuştum, veziri azamin tüm cariyelerini tek gecede kaybettiğini biliyorum mangaldan. Acısız olur belki ama saçma sapan bir durum yüzünden maceramdan olamam. 1800’lü yıllardaki bedenime iyi davranmalıyım.</p>
<p>Unutulmuş bir yer bence burası. Nakliyeyi sağlayan arabalar, kış şartlarında zor ulaşıyor buraya. Hammadde ve gerekli malzemelerin arkası kesiliyor, tabii erzak tedariki zorlaşıyor. Üç öğün yemek, iki öğüne düşüyor. Aynı şekilde ürettiğimiz barut da gideceği yere gidemiyor. İstifleyip duruyoruz. Doğal olarak tehlike arz ediyor. Tamam, depolama alanları çok iyi korunuyor. Ateşle yaklaşılmaması konusunda da sıkı kurallar var ama yine de endişe yaratıyor çuvallar. Dadyan Ailesi’nin diğer fertleri ve hanımlar kış başlamadan tesise gelip yerleştiler. Boğos ve Hovhannes’in vasıfsız işçiler gibi baruthanede çalışmasını annesi pek tasvip etmemiş ki ikisinin de yanımda durmaları tembihlenmiş. Sonuçta annelerin ne kadar etkili olduğunu da anlayabiliyoruz. Onlar gelmeden Simon’un öz oğlu ve öz kardeşine iltimas sağlamadığını, diğer işçilere nasıl davranıyorsa aynı şekilde davrandığını gözlerimle gördüm ama anneler gelince işler değişti. Cin gibi delikanlılar. Benim yanımda olmaktan çok hoşnutlar. Önceleri çok mesafeli davranıyorlardı, şimdi ise konuşkanlar. Bana devamlı sorular soruyorlar. Ben de dilimin dön-düğünce ya da onların anlayacağı şekilde yanıtlar veriyorum.</p>
<p>O kışı atlattığıma çok sevindim desem yeridir. Ben böyle soğuk görmedim arkadaş. Sözde İstanbul’dayız. Bazı günler soğuktan ellerimi korumak için çizmekten çok sobaya yakın tutuyorum. Sonra sıkılıyorum elimi öyle tutmaktan, gevşiyorum uykum geliyor, uyuşukluktan nefret ettiğimden ya da beynimin aktif olarak çalışmasını arzu ettiğimden kısaca süper egomun iflası yüzünden yeni şeyler çizmeye devam ediyorum.</p>
<p>Çizimleri çok acele yapmıyorum. Yerli kömür kalemleri çok kaliteli değil. Fransa’dan gelenleri de idareli kullanıyorum. Parşömene çizim yapıyorum. Ben çiziyorum, omzumdan iki çift meraklı göz beni takip ediyor. Sonra eğer kurşunkalem ile çizdiklerimi beğenirsem çiniliyorum. Çinileme işi çok zahmetli. Sıkıldığımdan ve birkaç kez canım çizimi mahvetmiş olduğumdan, kurşunkalemi bırakmaya niyetleniyorum. Fakat Simon Dadyan devamlı suretle çinilenmiş çizim görmek istiyor. Bahara doğru Boğos ve Hovhannes’e çinileme işini verir duruma geldim. Onlar benden daha titizler. Ben AutoCAD ve Sketc-hUp’a fena bağımlı hale gelmişim yahu.</p>
<p>1820 yılının kışını tam olarak atlattım ve içim kıpır kıpır çünkü yedi ay zamanım kaldı ve hızla eriyor. Kıbrıs’ta içinde bulunduğum vaziyet de nazik, aklımdan çıkmıyor. Azadlı’da ya da İstanbul'da 2010’lu yıllara geçişin nasıl olacağını bulmam lazım. Beni çok kritik bir anda, 2010’lu yıllara gönderen orijinal Şam çeliği ustura kuşağımda ama korkumdan bir kere bile açıp kapatamadım. Tek başıma kaldığımda elime alıp inceliyorum. 2010’lu yıllarda açık artırmayla satın aldığım, Pakistan’dan gelen yine Şam çeliğinden ustura, bir tas cacık için hıyar doğramaya dahi yaramadı. Çalışma odamda masamın üstündeki rafta, DVD dizisinin arkasındaki, içindekileri tam bin iki yüz doksan iki kelimelik paragrafla tanımlayabildiğim, meşhur kadife kutumda sakh.</p>
<p>Azadh, medeniyetten uzak bir yer olduğu için burada artık daha fazla zaman yitirmeden İstanbul’a geçmeli ve usturayı denemeliyim. Artin, amira olmuş ve Darphane’nin başına geçmiş durumda ve gariptir ki yakın zamanda mezhep kavgalarında rolü var diye sürülecek. Hem de hesapları tam ve eksiksizken. Şükür ki idam edilmeyecek. Sürülmeden önce onunla görüşmem lazım.</p>
<p>Benim burada iki takım mintanım, pantolonum var. Zenginim yani. Ha bir de gözden ve gönülden ırak bir servetim olduğunu unutmayalım. Gömülü durumda ve 2010’lu yıllarda bir AVM’nin altında kaldığını fark ettiğim hâzinemin yerini değiştirmem şart.</p>
<p>Baruthanenin ufak bir hamamı var. Hiç beden işi yapmadığım halde yani ağzım yüzüm diğerleri gibi her gün is pas olmadığı halde, alışkanlık olmuş bende, hamamı sık kullanmama ses etmiyorlar. Su bol. Kendin odununu kırıp, taşıyıp,yaktığın sürece tesise bir maddi yükü de yok. Kimseden dayak yemiyorum, zor kullanma da yok şükür. Kimse bana karışmıyor yani. Yine de her şey tıkırında diye aylarca burada bekleyemem.</p>
<p>1820 yılında hassamimarının da değiştiğini biliyordum. Araştırmıştım, Başmimar Mehmet Emin Efendinin eceli ile ölmesi sonucu Ali Bey başmimar olmuştu. Bense güçlü Müslüman tebaaya bir türlü ulaşamıyordum. Önceki maceramda eski yeniçeri ağası Bekir Usta ve onun hamamdaki çevresiyle, şimdiyse Ermenilerle muhatabım. Madem Ermenilerden gidiyoruz, Artin’i hedeflemek yine de doğru. Mimarlık yapmak bir başka bahara artık. Fossati’yi bekleyecek kadar ömrüm yetse, bu eski zamanlarda iyi olacak.</p>
<p>Uzun vadede planımı şöyle yapmıştım: Darphaneye bir şekilde girecektim. Amacım altın çalmak değil, Galata bankerliğine soyunmak... Sermaye olarak Bekir’in altınlarını kullanacaktım. Ama bu altınları aklamam gerekiyordu. Bir anda zart diye çıkartamazdım ortalığa. Hele hele Darphane ile ilgiliyken Darphane’den altın çaldım zannederlerdi. Allah korusun, vücudumun her türlü deliğine bakarlardı girer çıkarken. Lavman seven var mıdır bu dünyada bilinmez ama bana göre değil malumunuz.</p>
<p>Eğer bir nüsham daha ortaya çıkmaz ve yine kendimi öldürmezsem, bir şekilde Darphane sonrası para piyasalarına hâkim olmak ve kaimelerle ilgilenmek istiyordum. Sarraflık da olur. Onlarca farklı akçe var. Gramajları farklı, tağşiş görmüş görmemiş... Sonra sahteleri de var.Tedavüldeki paraların hangisi değerli, hangisi değersiz onları bilmek bile ayrı ustalık. Döviz bürosu işletir gibi paralar farklı paralara çevriliyor. Akçe veriyorsun, akçe alıyorsun yani. Bunların uzmanı olsam köşe olurdum aslında, bu yuvarlak halimle. Rumlarla takılmak gerekiyor belki de. Bir şekilde “Tercüme Dairesi”ne girip Osmanhca yazımı ve tabii ki devletin resmi dili Farsçayı, belki de Fransızcamı daha iyi hale getirebilirim. Hatta arada İtalyanca öğrensem ne iyi olur.</p>
<p>Sonra kaimelerle ilgili bir sıkıntı olduğunda (ki olacak) fınans sektörünü bırakıp saat işine gireyim diyorum. Saatten ayrı olarak dünyanın ikinci büyük donanmasına sahip olacak Osmanlı’da yine teknik işlerle uğraşabilirim yani tersaneciliğe girişebilirim. Telgraf, zamanı geldiğinde o kadar önemli hale gelecek ki şaşırırsınız. O sektör de pek bir bakir.</p>
<p>En sonundaysa, Fosattilerle beraber Ayasofya’yı onarmaya kadar gidecek inşallah. Mimarlık benim hayat felsefem olduğuna göre bir şekilde bu işe de girmem gerek. Sonra da yine Erme-nilere dönecek, Balyanlara yapışacaktım belli. Yedi ay içinde şu zaman değiştirme işini usturayla ya da değil, nasıl mümkün olduğunu bir şekilde çözmeliyim. Dilediğimde istediğim zamana dönemezsem, yukarıda bahsettiklerimin hiçbirini yapamam.</p>
<p>Benim şu aralar muhatabım Ermeni amiralarla arası pek iyi olmayan ve şu anki Osmanlı yönetiminde oldukça güçlü olan Sadrazam Halet Efendi iktidarda. Çoğu kitap ve kaynak, onun için “şeytanın çırağı” diyor. Birkaç kaynak ise “bunlar dediko-</p>
<p>du, bu kadar kötü olamaz” diyor. Paris elçiliği yapıp, sonra II. Mahmut’un has adamı olup, Benderli Ali Paşa hatta Yanya Ayanı Tepedelenli Ali Paşa’nın hal edilmelerinde parmağı olduğu iddia edilir. Cin gibi biri ve onunla ilgili yaptığım araştırmalar sayesinde edindiğim bilgileri o ya da bu şekilde, 1800’lü yıllarda kullanmam gerekiyor. Zaten karışık zamanlar. Yeniçeriler hâlâ çok güçlü. II. Mahmut’un ise onların biletini kesmesine daha zaman var. Kapahçarşı’yı özlemişim ve esir pazarlarını merak ediyorum. Kıbrıs’ta 2010’lu yıllarda bu kadar namüsait vaziyette tezahür etmeseymişim çok iyi olacakmış.</p>
<p>O kadar çok tasarı ve çizim işine dalmışım ki ezbere buhar kazanı ve hareketlendirme mekanizması çizer duruma gelmiştim ama çek valfı bile sanal olarak çiziyorum. Ne işe yarayacağını anlatıyorum. İnanmıyorlar, yüzüme şaşırmış vaziyette ve gözlerini açarak bakıyorlar. Onlara mantıksız bir varsayım olarak gelse dahi yine de çok önemsiyorlar. Nasıl oluyor da içinden geçen sıvıyı ya da buharı geldiği tarafa geri vermediğini merak ediyorlar, devamlı soru soruyorlar. Ufak bir Google araması ile konu üzerine uygun tez dahi bulma imkânım varken internet-sizlikten onlara cevap veremiyordum. Elimden geldiği kadarıyla anlatıyorum: Bu bir boru aslında, içinde bir kapak var. A yönünden gelen ve B yönüne giden basınçlı sıvı ya da gaz, kapağı açıyor; ne zaman ki akış B yönünden A yönüne geri ivmelene-cekken kapak geri gelen sıvı ya da gaz sayesinde kapanıyor ve A yönüne akışkanı bırakmıyor. Çiziyorum kesitini, o zaman da kapakçığın nasıl bir formu olacağını nasıl üretileceğini soruyorlar. Görmemişler bir örneğini, yok ki sanayi memlekette. Tesis yok, tesis.</p>
<p>Çalışanların tümü nöbetleşe fabrikaya gidiyor ve her ay fabrikada rotasyonda çalışıyorlar. Fastfood lokantalarında olduğu gibi Azadlı’da herkesin, her işi yapabilmesi isteniyor. Bir hafta önce güherçile taşıyan vasıfsız işçi, sonraki hafta karışım bölümünde çuvalların ağzını diken takımda yer alabiliyor. Gün</p><div><img src="main-7.jpg" alt=""/>
<p>Soldan sağa gelen akışkanın, geri kaçmasını engelleyen hali ile modern bir çek valf. Bunu çizdim işte.</p></div>
<p>gelir kükürt karıştırabilir, başka bir günse kömür ezme bölümünde çalışabilir. Simon dahil Azadlı’da yeri doldurulamayacak bir eleman yok. Bu bir üretim politikası.</p>
<p>Tabii ki fabrikada uyulması gereken bazı kurallar var. Demiştim ya; binanın içi çok soğuk olduğu halde içeride kesinlikle soba yakılmıyor. Bu yüzden kar yağdığında dahi üst üste giysiler giymiş işçiler fabrika içinde çalışmaya çalışıyorlar. Böyle mevsimlerde mecburen ısınma araları daha sık veriliyor. Dışarıdan gelen sıcak içeceklerden en çok bol limonlu ıhlamur seviliyor. Sıcak içecek dışında tütündü, nargileydi böyle şeyler kesinlikle fabrikaya yaklaştırılmıyor. Sağı solu ağrıyanlara içince ince öğütülmüş tuz olan şerit halinde bez torbalar veriliyor. Onları enseden aşağıya sırtından beline doğru verip öyle belde bir kere dönünce yaklaşık 1-2 saat dondurucu soğukta çalışmak mümkün oluyor. Bazı günler eldivensiz çalışırsak elimizi hissetmiyoruz.</p>
<p>Bizim çizim yaptığımız ufak bina da fabrikadan oldukça uzak. Bu sayede ayrı bir sobası olma hakkına sahip. Fabrika içinde sadece gün ışığından faydalanılıyor. İçeride gaz lambası yakılamadığından doğru dürüst aydınlatılamıyor. Bence bir seçim yapmışlar ve kolay üretim yerine, meşakkatli ama güvenliği yüksek zor üretimi yeğlemişler. Az barut üretilsin ama yeter ki patlamasın. Akla mantığa uygun. Gün ışığından daha fazla yararlanmak için İstanbul’dan aynalar sipariş edelim dedim. Fikri beğenmiş olmalılar ki getirildi. Ayna içinde ciddi miktarda gümüş olduğundan ve Fransa’dan geldiğinden oldukça pahalı. Bazı stratejikyerlere dikkatlice konuldu. İşe yaradığı görülünce fabrikada beni tanımayanların gözünde de “Garip adamdır ama kafası çalışır” şeklinde kabul edilir hale geldim.</p>
<p>Buna rağmen fabrika binasının çatısına önerdiğim hatta detayını çizdiğim çatı penceresi pek ilgi görmedi. Yıldırım düşmesinin bir baruthane için felaket olacağını öngörüp en azından kuleye bir paratoner konulması gerektiğini ileri sürmemse oldukça büyük bir ilgi uyandırdı. Bakır çubuk ve bir tel tertibatı yeterli idi. Amerika’da Benjamin Franklin bunu daha yeni bulmuştu, aynadan daha kolay bulunan bakır çubuklar sayesinde artık dâhi çocuk olarak kabul edildiğimi herkes gibi ben de biliyordum.</p>
<p>Ne çizsem çok dikkat ediliyor, hemen arşivleniyordu. Kimse bana karışmaz olmuştu. Bazen yemekhane binasına gidiyor, işçilerle yemek yiyordum. Gitmezsem yemeğim ayağıma kadar geliyordu. Kesinlikle ayrıcalıklı bir çalışandım. İşçilerle yemek yemişsem, yemekten sonra hemen aralarından ayrılmıyor, çalışanlarla muhabbet ediyordum. Onlar da benimle konuşmaktan memnundular, her şeyi konuşuyorduk. Çoğunun çoluğu çocuğu da vardı. Maaşlar fena değilmiş. Eh, benim niye maaşım yok? Bak kafama takıldı bu iş.</p>
<p>Bir haber geldi: Hovhannes, Azadlı’dan ayrılacakmış. Beykoz Kâğıt Fabrikası’nın başına geçecekmiş. Kâğıtçılık çok önemliydi o zamanlar. Biliyorum ki Hovhannes’in asıl derdi tüfek imalatı... Takıntılı şekilde tüfek namlusunun nasıl yapılacağını düşünüyor ve bana sorular soruyor.</p>
<p>Zamanım bol olduğundan ona basit bir torna tertibatı çizdim. Hatta tekerlekliydi ve gerekirse suyun kuvvetiyle dönen</p>
<p>çarkın gücüne bağlanabilirdi. İlkel bir debriyaj sistemi dahi çizdim. Bütünüyle anladıklarını söyleyemem. Ben de bu sistem uygulanmadığı için ne kadar verimli olur bilmiyorum. Anlama-salar bile gençler çok heyecanlandı bu konuda. Bu çizim de diğerleri arasına sessiz bir törenle konuldu.</p>
<p>Dediğim gibi mekanik alanında çok eksiğim olduğunu devamlı suretle hissediyorum. Muhakkak bir yerde karşıma çıkıyor. Her şeyi mimari tasarım yapar gibi eskiz formunda çiziyorum. Ortaya çıkardığım formun çizim takımları ile çinilenmeye kadar geçen sürede defalarca değiştiğini de söylemem lazım.</p>
<p>Şaka maka Azadlı’da AR-GE bölümü kurmuştuk, verimli ya da verimsiz çalışıyordu işte. Simon Dadyan bizim çalışmalara sesini çıkartmıyor, içten içe destekliyordu. Bir tesisin içinde ayrıca bir tasarım ve AR-GE ekibinin varlığı görülmemiş bir gelişme. Bize böyle iltimas geçmesi yine de çok ileri görüşlü olduğunun kanıtı. Her türlü çizim dikkatle saklanıyor. Hepsi tek bir yerde, kilit altında. Belki de benim alıp gideceğimden korkuyorlar. Karakalemle yaptığım şelfimi bile arşivlediler vallahi.</p>
<p>Tüfek yivinin nasıl yapılacağı konusunda tartıştık, Hov-hannes’e bazı bilgiler verdim. Ezberlemesi için bazı eskizler çizdim. Hovhannes ileride ithalat, ihracat ve tüm dış ilişkilerden sorumlu olacak; Boğos ise baruthane ve iç üretimle ilgilenecekti. Doğru bir karar çünkü Boğos, çizime ve mekanik tasarıma karşı daha yetenekli. Dadyanlar bir tekel ve bu teknik-sanayi özellikleri yüzünden çok ciddi vergi indirimleri var. Ayrıca yurt-dışında ekipman getirilmesi konusunda ayrıcalıklılar. OsmanlI’nın yeniliklere karşı olduğu gibi bir önyargı vardır kafamızda. Bilin ki kesinlikle doğru değil. Tamam, Sanayi Devrimi’ne çok uzak oldukları ortada, keza şimdiden çok geri kalmış dürümdalar. Sonuna kadar merkantilist politikaya sahip Fransızlardan medet umuyor. Fransızlar ise adama karşılıksız bir şey yapmazlar ya da kendilerine güçsüz de olsa bir rakip yaratacak duruma izin vermezler ki.</p>
<p>Hovhannes’in yıl sonunda Beykoz’daki kâğıt fabrikasına müdür olarak gideceği kesin ama asıl benim ondan önce İstanbul’a dönmem gerek. Bu sefer kararlı şekilde işi yavaşlatıyorum ve sadece önceden çizdiklerimi revize ediyorum. Yani oyalanıp duruyorum ve bu sefer kendimi kontrol edebiliyorum, icat çıkarmıyorum. Simon yapılan çizimleri haftada bir aldırıp ben yanında değilken iyiye inceleyip arşive kaldırtırdı. Çizimleri dikkatle incelediğine eminim, belli oluyor ama buna rağmen çizi-lenler hakkında konuşmuyor, yorum yapmıyor. Yeni stratejimi anlamıştır, yani eski işlerimle karşılaştırıp bu aralarda verdiğim çizimlerde bir cacık olmadığını kesinlikle fark ediyordur.</p>
<p>Sonunda Simon Ağa’dan acil notlu bir iş geldi. Boğos bu işe çok sevinmişken, ben izlemem gereken politikam gereği uzak durdum. Fransa’dan gelmiş ufak ama daha verimli bir redüktö-rün tıpkı çizimini istiyordu. Yani makineyi parçalayacaklar, ben de tabiri caizse rölöve alacaktım. Artık yavaştan İstanbul burnumda tüttüğünden, mesaj verme kaygısıyla bu işi de kösteklemek gerekliliği duydum. Bu sefer daha da kararlıyım, kendimi tutacağım, çizim yapmayacağım.</p>
<p>İlk bir hafta oyalandım durdum. Makineyi parçaladılar. Öylesine orada duruyordu parçalar. Benim makineyi iyice incelemiş olmama rağmen çizim masasının başına geçmediğimi gören Simon, sonunda bir gün beni çağırdı. Derdim ve isteğim olup olmadığını sordu. Ben de hiç uzatmadan işçilerin bile belirli zamanlarda İstanbul’a gittiklerini, benim hiç para almadığım halde burada kaldığımı, biraz İstanbul’a gitmek istediğimi söyledim.</p>
<p>&quot;Kimin kimsen var mı?”</p>
<p>“Vardır.”</p>
<p>Aslında olmadığını biliyordu.</p>
<p>&quot;Akraban var yani?”</p>
<p>“Akrabam yoktur. Sadece tanıdıklarım vardır.”</p>
<p>“Beklerler mi seni?”</p>
<p>“Beklerler tabii, ben de İstanbul’a bir geçmek isterim. Biraz da para göndermek isterim onlara.”</p>
<p>Anlamıştı durumu. Bu kadar zamandır hiçbir talebim olmamıştı. Gerçek amacım, para almaktan çok İstanbul’u görmek ve Yunan Ayaklanmasının ahalideki yansımasına şahit olmaktı. Biraz çarşı izni istiyordum işte. Çok mu şey istiyorum sizce? Para vermeseler bile olur, biraz özgür kalsam... Hamamın yanışından sonra çok parasız kalmıştım. Parasızlığı da bilirdim. Ama bu zamana kadar konusunu dahi etmemiştim. Bir de Kıbrıs’taki durumum da aklımdan çıkmıyor, Azadh’da oyalanıp usturanın kerametini öğrenemeden, sadece barut üretimi hakkında genel kültür sahibi olup yeni zamana dönmem benim için hayal kırıklığı olur. İsteğimi ciddiye almazsa bastıracağım. Fakat gerek kalmadı şükür, biraz düşündü ve kabul etti. “Bizde kimsenin parası kalmaz” mealinden birkaç laf geveleyip, “bakacağız” der gibi bir halde sıkılarak uzaklaştı.</p>
<p>Ertesi gün, yine benim masamda ölçülmüş çizilmiş bir şey görmedi. O günkü olağan görüşmemiz sonrası, odadan çıkarken sanki o anda aklına gelmiş önemsiz bir detaymış gibi ilk nakil arabası ile gidebileceğimi, bir hafta kadar İstanbul’da kalabileceğimi söyledi. “Sana verilen işi bitir” de demedi.</p>
<p>Galata’da bir yer bile ayarlanmış. Altı ayım kalmışken, bir şekilde İstanbul’a yani medeniyete dönebilmek çok güzel. Çok sevindim ve o hızla rölöveyi yani normalde iki günde çizeceğim işi iki saatte bitiriverdim. Zaten kendimi zor tutuyordum. İki gün sonra, nakliye arabasının geleceği bir gece önceden bana bildirildi.</p>
<p>O sabahı zor ettim. Sabah ezanı vaktinden hemen sonra çizim odasına gelen Simon, kırmızı kadifeden yapılma (romantikliğe bakınız) bir kese verdi bana. Teşekkür ettim ama içine bakmaya fırsatım olmadı. İçi barut yüklü at arabasına oturdum. Benimle beraber arabada üç kişi daha olduğundan orada da kesenin içine bakamadım. Hiç tanımıyorum onları zira. Belki bi-</p>
<p>rini görmüşlüğüm vardır. Artık güvenli limandan ayrılıyorum. Dikkatli olmam lazım.</p>
<p>Öğle olmadan ilk molada ihtiyaçlarını giderirler diye düşündüm, o zaman keseyi kontrol edebilecektim. Üçü de arabada oturmayı yeğledi. Mecburen ben indim. Her taraf çamur. Biraz uzaklaşıp işimi görmeden keseye baktım. Üç altın liram vardı. On kuruş kadar para, biraz da akçe. Çok hoş bir durum bu. İlk işim, sayesinde aç kalmadığım aşevinin bağlı olduğu vakfa altın liralardan birini vermek. Bu sayede en az bir hafta, kapılarına gelen tüm açları doyururlar. Ben böyle hayır işlerimi düşünürken arabadan bağırdılar “Haydi bre!” diye, çişimi yapamadan çamurlarda kaymamaya dikkat ede ede yerime geçtim. Mesanemi zorlamam gerekecekti.</p>
<p>YENİDEN DERSAADET E...</p>
<p>Gece vakti Zeytinburnu’nda depo gibi bir yere vardık ve burada çuvallar dikkatlice istiflendi. Beden işlerinden kaytarmayı iyi bilirim diye hava atarken istesem bile barut çuvalı taşıyamayacağımı anladım. Barut çuvalları özel bir teknikle taşınıyor. Yere atılmıyor, kaldırırken indirirken bazı incelikleri var. Bunları bilmediğimden yardım edemeyeceğimi, çok fena üzülerek (!) anladım. Kesemi korumaya çalışarak deponun konaklama için ayrılmış bölümünde uykuya dalayım dedim. Bu sefer de bir uykusuzluk... Dert bitmiyor ki. Sonunda dalmışım ama ne rüyalar gördüm. Sabah ezanında kalktık.</p>
<p>Yunan Ayaklanması daha başlamamıştı. Fransız Dev-rimi’nin ilk etkilerinden biri olduğunu herkes kabul etse de Osmanlı yönetimi etmiyor, göremiyor bir türlü. Bir de tabii ki 1814’te Odesa’da kurulan “Philiki Hetairia” isimli örgütün de etkisi var. Bu örgüt aslında müflis işadamlarının kurduğu bir örgüt ama fitili ateşliyorlar işte.</p>
<p>Rumlar İstanbul’da kendilerini Bizans İmparatorluğu’nun devamı olan bir zümre olarak görürlermiş. Daha çok tercüme konusunda olmak üzere önemli devlet mevkilerini işgal ediyorlar. Ermeniler kendi aralarında Katolik-Ortodoks tartışması yaşarken Rumlar biraz daha kaynaşmış dürümdalar. Fakat yeri geldiğinde para pul yüzünden birbirlerinin gözlerini oydukları biliniyor. Kısaca para kazanma konusunda tüm azınlık OsmanlIları oldukça hırslılar. Kiliselerinde ibadet etmekte özgürler ve</p>
<p>cemaat olarak birbirlerini kolluyorlar. Aslına bakarsanız mutlu sayılabilecek bir şekilde yaşayıp gidiyorlar. Ortodoks kilisesinin merkezi konumunda İstanbul... Fransızlar, Ermenileri Katolik yapmaya ant içmiş. “Kolejli” dedikleri Cizvit papazları yollayıp işleri karıştırıyorlar. Katolik olmak isteyen Ermeniler, böylece Avrupalılaşacaklarını zannediyorlar. Ruslarsa zırt pırt kendileri gibi Ortodoks olan Ermenilerin zorla Katolikleştirildiğini iddia edip Osmanlı’nın azınlık politikalarına ve iç işlerine karışıyorlar.</p>
<p>Bildiklerim; Tepedelenli Ali Paşa’nın Yunan isyanlarını bastıracağı ve ayrıca bir rivayete göre Kaşıkçı Elmasına sahip olduğu. Yine de hayallere dalmaktan kendimi alamadım. Anladınız siz onu. Boş hayaller bunlar. Dadyanlardan aldığım bir haftalık çarşı izninde bu elmas için çalışma mı yapacağım? Zaten tarihi değiştiremiyorum. 2010’lu yıllarda bu elmas hâlâ Top-kapı Sarayı’nda olduğuna göre. Eee daha ne ki? Otur oturduğun yerde.</p>
<p>Yanya valisi Tepedelenli Ali Paşa, Yunan ayaklanmacıları gerçekten sıkı bastıracak. Ayaklanmayı bastırırken de o bölgede tek güç olacak. Kendisinin Osmanlıya başkaldırmaya niyeti var mıdır bilemem. Halet Efendi etkisi de var tabii. O ayrı bir tez konusudur. Ancak bilinen bir gerçek şu ki; 11. Mahmut ile Tepedelenli Ali Paşayı karşı karşıya getiren etmenlerin başında Fener Rum Patrikhanesi gelir. Yunan İsyanını sert şekilde bastıran kişiye Patrikhane rahat verir mi? Osmanlı’da bu kadar geniş topraklarda iletişim sorunu var ve olumsuzlukları çok derinden hissediliyor. Osmanlı ileride telgrafı herkesten fazla sahiplenecek ve çok verimli kullanacak, keşke şimdiden atlı haberciler dışında bir yöntemleri olsa. Telgrafa borsa simsarları sayesinde alışacaklar, hatta her konuda dışa bağımlıyken hatları kendileri çekecek kadar ilerleyecekler. Beklemek lazım, verimli kullanılmasına daha çok zaman var.</p>
<p>Yunan Ayaklanmasını bastıran, biraz da özerkliğini ilan eden Tepedelenli’nin kuyusunu, Patrikhane kazacak demiştim.</p>
<p>Halet Efendi’nin Rumlardan destek aldığı rivayet edilir. Yeri geldiğinde kendi çıkarları doğrultusunda yeniçerilerle birlik olduğu da tartışılmaz. Olası Yunan İsyanı konusunda Sultan’ı uyaran Tepedelenli’ye karşı, Halet Efendi ve Etniki Eterya’ya casusluk yapan Rum tercümanın komplo yaptığı bilinen bir gerçek. Yine de ben II. Mahmut’un bunu göremediğine, kavrayamadığına pek kani değilim. İran ile uğraşmakta olan OsmanlI’nın güçlerini buraya kaydırması, sadece söylentilerle karar verdiği bir şey olamaz gibi. İleride bu detayların doğurduğu sonuçlar ile birebir muhatap olacağımı umuyorum. Ancak başka bir sorun devamlı beynimi kemiriyor: Nedir?</p>
<p>Kıbrıs sorunu!</p>
<p>Döndüm dolaştım, Kumkapı’ya geldim ama bu sefer üstümde kahn giyecekler ve cebimde param var, ayağımda sıcak tutan pabuçlarım ise çok afili. Söz verdiğim gibi ilk iş olarak Azadlı’dan aldığım parayla çok yüklü bir bağış yaparak aşevine olan borcumu ödedim. “Ben buradan verilen aş ile karın doyurmuştum. Buyurun kabul edin bu parayı&quot; dedim. Çok şaşırdılar, o sırada Monte Kristo Kontu havalarındayım, kasım kasım kasılıyorum.</p>
<p>Sonra hamama bakmalıydım. Fındıkzade’ye gittim. Değişen bir şey yok. Yalnızca içeri kimse girmesin diye boşluklara çakılan ahşapları sıklaştırmışlar. Dikkat çekmeden sağında solunda dolaştım biraz. Başka bir değişiklikyok. Sonra Samatya’ya geçtim. Mehmet’in mezarına uğradım. Başına bir taş koymuş ve taşın üzerine de kırmızı bir boya ile Latin “M” harfi yapmıştım. O silinmiş. Yakındaki aktardan kökboyası buldum ve harfi yeniledim. Yine silinecekti ya olsun. Mezarcıya gidip taştan bir çerçeve yapmasını istedim. On kuruş istedi. Çok para. Şimdilik böyle kalsın. Arkamdan seslendi ama benim uzaklaşmaya devam etmemin sebebi “Beş kuruşa da olur&quot; lafını duymadığımdan değil, beni iki katı kadar kazıklamasını normal saymasından. Hemen paramı harcamamahyım. Aşevine bağış yapar-</p>
<p>ken ne kadar cömertsem, bu iş için de o kadar cimriyim. Bekir Usta’nm ve Külhan Mahmut’un mezarı nerede bilmediğimden onları ziyaret etmedim ve zaman kaybetmedim. Bekir Usta muhtemelen bilinen mezarında değil, başka bir yerde şekerden telef olmuş gitmiştir. Kabir ziyaretlerini sevmem ama Külhan Mahmut’ada bakmak isterdim. (Bkz. önceki macera.)</p>
<p>Artık Kapahçarşı’ya bile uğrayabilirim. Bir şey almaya niyetli olmasam da hızlıca gümüşçüleri, halıcıları geziyorum ve fakat ister istemez sahaflarda çok zaman yitiriyorum. El yazmalarına merakım bilinir ama ben bile bu kadar çok el yazmasını beraber görünce kendimi kaybedeceğimi bilemezdim. Artık kendime bir hâkim olabilsem ya. Sonunda ileride rahat rahat gezerim diye kendimi teskin edip Nuruosmaniye çıkışından çıkıyorum. Biraz yürüyorum ve Mısır Çarşısı içinden peremecilerin oraya geliyor ve kayıkla Galata’ya geçiyorum. Kayığa otuz para veriyorum. Arap Camisinin oradan, Simon’un bana tarif ettiği yere gidiyorum. Hava kararmamış.</p>
<p>İşteeeee, sonunda Galata’dayım. 2000’li yıllarda çok vakit geçirdiğim için sokakları az çok tanırım. Büyük Hendek Sokak’ın bir üstündeki sokakta, bir Etmeninin işlettiği, odalarını kiraya verdiği ahşap kâgir bir eve varabildim. Aslına bakarsanız sokak isimlerini bilmem pek işe yaramadı. Keza 1800’lerde sokakların bir adı yok, sora sora zar zor buldum. Elimdeki Simon’un kâğıdını gösterdim. Kırık Türkçeyle beni yerleştirdi kadın. İlk incelediğimde, temiz sayılabilecek bir döşek ve bir masa marifetiyle Feng Shui tarzında dekore edilmiş odamda tahtakurusu bolluğunu fark ettim. Tahtakuruları cirit atarken döşeğin üstündeki seyrek dokunmuş örtü temiz olsa ne olur olmasa ne olur? Odanın kapısı nedense dışarıya açılıyor. Kenef aşağıda. Masanın üzerinde bir tas var, bir de güğüm su dolu vaziyette. Biraz içeride durup dışarı fırlıyorum. 2010’lu yıllarda farklı bir şehirde, yabancı olduğum bir yerde bulunuyorsam, beni orada ağırlayanlara, otele erken gitmek istediğimi söyler ve böylece onları daha erken azat ede-</p>
<p>rim. Ağırlıklarımı otele bırakır ve hiç bilmediğim şehri tek başıma dolaşmaya, anlamaya çıkarım. Bu sefer 1800’lerdeyim ve aynı şeyi yapıyorum. Kapahçarşı ziyafetinden sonra bendeki zevke bakınız! Hava yeni kararmış. Fenerim olmadığından çok uzak-laşmayıp yeniden odama çıkıyorum.</p>
<p>Uykum var. İnşallah yatak üstüne böcek gelmez diye kendimi avutuyorum. Ufak bir mangal var odada, söndü sönecek. Sönmesini sağlayıp yatıyorum. Dedim ya, karbonmonoksit korkum var. Sordum; diğer odalarda söndürmüyorlarmış.</p>
<p>Azadlı’da alıştığımdan olsa gerek, hava çok soğuk gelmiyor bana. Zaten nisanın yirmilerindeyiz. Miladi takvimi çok kolay takip edemiyorum. Biraz tahminle ya da bilen biri bulursam, ısrarla sorarak öğreniyorum ancak.</p>
<p>Yunan Ayaklanması, Osmanh payitahtında öfkeyle karşılanıyor. Arabayla Azadlı’dan gelirken de konu edildi. Saray, Yunan Ayaklanması İstanbul’a sıçrarsa diye endişe etmiyor değil. Galata ve Pera Rumlarla dolu. Sultan ve saraydan ileri gelenler öfkeyle, sözde gizli emirler vererek Müslümanların muhtemel Rum ayaklanmasına karşı koymaları için toptan silahlanmasını istiyor. Bu istekler, yarı gizli yarı açık. Bu kadar yıl birlikte yaşamış toplumda, böyle böyle çatlaklar oluşturuyor, ne yazık. Ekonomik yönden çoktan sıfırı tüketmiş, aşırı milliyetçi tüccarlardan oluşan basiretsiz bir örgütün, zayıf kalmış Osmanlıya karşı bilinçsiz galibiyeti bu olsa gerek. İstanbul’da nefret tohumları ekilmeye başlanmış.</p>
<p>Sabahleyin erkenden kalkıp Ermeni sandığım kadının kahvaltı hazırlayacağını umuyorum. Tabii bu hoş ama boş bir beklenti. Oda+kahvaltı veren otel değil ki burası. Zaten kadın da Ermeni filan değil, İtalyan çıktı ama Ermenice biliyor. Bir kahvaltı olaydı da milliyeti farklı çıkaydı keşke, boşuna ümitlendiğimi anlayınca binayı terk ediyorum.</p>
<p>Sokaklar bomboş. Fırın gibi bir yer bulsam da karnımı do-yursam. Simit o zamanın kolaylığı değilmiş galiba. Fırın ararken</p>
<p>sevimli bir oğlan gördüm. Yanımdan geçip gitti. Arkasından bakınca, belinde kocaman bir yatağan olduğunu fark ettim. O sevimliliğe ters bir durumdu aslında. Yoluma döndüm, daha on metre uzaklaşmıştım ki Rumca ve hemen akabinde Türkçe bir bağrışma duydum. Demin görüp sevimli bulduğum o ufacık velet var ya, adamın birinin boynuna bacağı kadar bıçağı dayamış, bağırıp duruyor. Ne istiyor ki? Ben durumu anlamaya çalışırken adamı kuytu köşeye doğru ittirdi. Öldürecek vallahi.</p>
<p>Hemen fırlayıp yanlarına gittim.</p>
<p>“N’oluyor?” dedim velede.</p>
<p>“İblis Rum, keseceğim onu!”</p>
<p>“Ne kesiyorsun, tavuk mu?”</p>
<p>Kabul, bu çok çağdaş bir soruydu. Anlaması imkânsızdı. Önce benim kimliğimi merak etti.</p>
<p>&quot;Sen kimsin bre?”</p>
<p>Ölümle tehdit edilen Rum, doğal olarak fena korkmuştu. Yunan İsyanı, Galata’da dahi tüm Rumları tehdit ediyordu ama boğazına keskin yatağan dayanmış herifin olaylardan çok haberi olmasa gerek. Yüksek ihtimal yeni gelmiş Pera’ya. Peki, nasıl anladı bu velet bunun Rum olduğunu? Neyse ne, durduk yere bu katle izin veremezdim.</p>
<p>Ben de Osmanh’dan geliyorum sayılır, Bekir'den de yemişliğim vardır. Anladınız, “Osmanlı tokadı’ndan bahsediyorum. Velet benim müdahil olacağımı hiç beklemezken, hatta onunla birlik olup bu Rum’u beraberce keseceğimizi düşünürken, ben demin kaynağını açıkladığım tokadı velede yapıştırdım. Oldukça sert oldu. Elindeki yatağan düşecek kadar sert.</p>
<p>&quot;Lan, deyyus. Yol mu kesiyorsun? Haraca mı bağladın?” diye bağırdım. Sokak çınladı. Korkmuştu belli. Arada derede sağa sola bakıyor ki sokakta ona yardım edecek birileri var mı diye kolluyor. Sabahın çok erken vakti, kimse yok. Benden bir sinkaf.</p>
<p>&quot;Bacak kadar boyunla adam mı keseceksin? Ne derdin var adamla?” dedim.</p>
<p>Cevaben yarım yamalak cümlelerle Mora’da dayısını Rumların öldürdüklerini söyledi. “ 182 l’e gelince daha neler göreceksin” demedim çocuğa. Tarih mevhumunu bile bilmeden, bilerek bilenmiş adam öldürmeye. “Kahraman olursun” denmiş bir tetikçi gibi davranıyor. Bir beyaz beresi eksik kafasında...</p>
<p>Rum’a döndüm.</p>
<p>&quot;Haydi, sen de yaylan.”</p>
<p>O sırada çocuk yerdeki yatağanına hamle etti. Benden beklenmeyecek bir hızla kuşağımdan meşhur Damascus çeliği usturamı çıkardım. Sustalıymış gibi şak açtım ve bu sefer veledin boğazına dayadım.</p>
<p>“Şam çeliğini bilir misin?”</p>
<p>Zebra gibi boyalı büyük boy usturanın çeliğini bildiği yoktu tabii. Soğuk bıçağının tam şah damarına dayandığını anlamıştı.</p>
<p>Veeee bir anda benim başımdan aşağıya kaynar sular boşaldı. Yani neden açtım ki ben şimdi usturayı? Tam olarak kerametini çözemediğim bu aleti hazırlıksız açmamam gerekirdi. Ya kapattığımda zart diye dönersem 2010’lu yıllara? Daha İstanbul’da çok az zaman geçirmiş durumdayım. Tüh!</p>
<p>Aslında düşünüyorum da yapacak bir şey yok. Hızlıca toparladım kendimi. Keza bir adamın hayatı söz konusu. Benim için de tehlike sürüyor. Oğlan yatağanına ulaşıp, eline alıp, rast-gele sallarsa, sağ kolumun sağ omuzumla olan münasebetinin tehlikeye girmesi de imkân dahilinde. O anda gerekliydi ve düşünmeden usturayı açtım işte.</p>
<p>Göz ucuyla bakıyor usturaya. Başındaki takkeyi attım kenara, yağlı uzun saçını iyice kuvvetlice çektiğim gibi bir iki sarsıp ileri doğru savurdum. Ela gözleri var, hem de temiz yüzlü bir çocuk ama çocuk yani. Rum’u öldürürse bir şey başaracağını zannediyor. Ya da iltifat mı alacak nedir? Silkelenince yere kapaklandı. Gözlerinden yaş gelmiş. Yavaşça hamle edip takkesini aldı. Küfürler ede ede çekip gitti. Yerden yatağanını aldığımı gö-</p>
<p>rünce daha hızlı uzaklaştı. Rum zaten korkmuştu. “Yaylan” dediğim anda o zaten kurulmuş yay gibi koşar adım uzaklaşmıştı. Ben iki üç saniye sonra çocuğun arkasından bağırdım: “Dolaşma lan buralarda!”</p>
<p>Asıl canımı sıkan ve endişelendiğim şey ise usturayı bir şekilde kapatmam gerektiği. Yapacak bir şey yok, usturayı açık taşıyamam, öyle fetiş gibi korkmak da anlamlı değil. Sonra elimi kanatmadım, usturayı kullanmadım. 2010’lu yıllarda açıp kapamanın bir yararı olmamıştı. Berberden bana intikal ettikten sonra incelemek için bile çok açtım kapadım. O zaman da olmamıştı,şimdi de bir şey olmaması lazım. Yine de nefesimi tuttum, tam tekmil besmelemi çektim ve kapadım. Bir şey olmadı. İyi.</p>
<p>Uhdemde bir ustura ve bir yatağan vardı artık. Tehlikeli biriydim ben bundan böyle. Usturayı kuşağıma soktum. Yatağanı ise koyacak yer bulamadım. Sonra içeriden şalvarımın içine, baldırımın yanma sokmayı akıl ettim. Geniş şalvarım sayesinde görünmüyordu. Ben gizlemek için bu kadar çok çaba sarf ederken velet yatağanı olduğu gözüksün istiyordu. Kamufle ettiğim yatağanın çeliği de soğuk. Kaldığım pansiyona geri döndüm. Odaya çıkıp yatağanı yatağımın (güzel kafiye oldu) altına koydum. Aşağıya indim, yine kahvaltı yoktu tabii. İtalyanmış, pöh! Ne biçim Akdenizli bu kadın? Zeytinyağını ufak bir kaba koy, içine biraz kekik, pul biber ek yanma da iki dilim ekmek, tamam. Çıktım bir daha dışarı. Artık gün ışımış ve ortalıkta millet görünmeye başlamıştı.</p>
<p>Elimde Ermenice yazılmış bir mektup ile Kumkapı’ya geldim. Nasıl mı? Şöyle; Karaköy sahildeki peremecilerin oradan beni karşıya değil de Kumkapı’ya götürmeleri için bir kayık istedim. Kethüda vekili beni şöyle bir süzdü. “Paran var mı?” dedi. “Var” dedim. Bir daha bakıp benden kırk para istedi. Otuz para sadece Halic’i geçmek için alıyorlar zaten. Kırk para uygun Kumkapı için, pazarlık etmedim zaten edecek halim yoktu, karşımdaki edilecek adam değildi. Biraz duraklayınca peremeye</p>
<p>binmeden parayı çıkardım. Vardı param, kayığa binmeden ona mı vereceğim, kayıkçıya mı vereceğim bilemedim. O elini uzatınca uzatıverdim, kayıkçıya dönüp baktım, hiç oralı olmadı, ben de olmadım kendi aralarında anlaşırlar diye.</p>
<p>Para meselesini çözünce kayığı incelemeye başladım. Çift kürekçili kayık, incecik bir gövdeye sahipti. İnanmazsınız ama 1990’larda ben spor olsun diye kürekçilik yaparken kullandığımız antrenman kayıkları gibi narindiler. Çok mükemmel bir kürekçi değildim ama tekne işinden anlardım.Teknenin dengesi oldukça iyiydi ama dediğim gibi inceydi işte. Sağa sola birkaç kez kuvvetli salınsanız, kayığın dengesini dahi bozabilirdiniz. Su alırdı yanlarından. Önceden bindiklerimden daha sportif bir tekneydi bu. Yolcu olsanız dahi rahat ve dengeli olmanız gerekiyordu. Ben binerken biraz bozdum dengeyi. Fazla laf etmediler, demek ki normal. Yine de tedirgin ve heyecanlıyım. îlk kez sırf benim için birileri kürek çekecek. Kayığın tabanındaki ince kilime oturdum. İki kürekçi ustalıkla kayığı siya yaparak iskeleden ayırdılar. Karaköy’deki hengâmeden çıkarken de seriydiler, hiçbir kayık birbirine dokunmamıştı. Maazallah bir çarpsalar hemen birbirlerini batırırlar. Birbirlerine yakın geçseler ve hatta çok hızh yaklaşsalar bile ufak bir hareketle sıyırıyorlar. Dokunma, sürtme dahi yok. O hengâmeden kurtulunca, yay gibi fırladık. Kardeşim bu ne hızdır. Öyle hızlı gidiyoruz ki şaşırırsınız.</p>
<p>1800’lerde tarihi Halic’in girişini geçip Yarımadayı sıyıran bu denli hızlı ve şahane bir yolculuktan sonra Kumkapı’da balıkçıların çekek yerine geldim. Kayıktan iner inmez eyvallah çekiverdim. Sessiz kürekçiler kethüda yokken konuşabiliyorlarmış ki, “Akşam ezanında geri alalım mı?” dediler. Aslında kırk para, az değildi benim için. &quot;Yok” dedim, “yürürüm.” Endişemi anlamış olmah ki &quot;Otuz para” deyiverdi. Ben “Ya gelemezsem?” dedim. “Kısmet” deyiverdi. Peremecibaşına komisyon vermeyecekler, bir de müşteri sırası beklemeyecekler. Geri gelirler ve beni bulamazlarsa biraz bekler giderler demek ki. Ama ben de sözümde</p>
<p>durmaya çalışacağım, yine bu kayıkla dönmek istiyorum. Pek hoşlandım durumdan, kabul ettim. Onlar da bana eyvallah dediler. Bu sefer ben kayıklarında ağırlık yapmadığımdan, daha da hızlı bir biçimde uzaklaştılar. Arkalarından bakakalmışım.</p>
<p>Yine de hesabımı bilirim ben. Elimde mektup, Gedikpa-şa’ya çıkacağım ya aslında oradan yaya olarak Divanyolu’ndan Eminönü’ne inerdim ve öyle geçerdim karşıya ama söz vermiştim ya bir kere. Sözümden caymış olsam ayrıca yine Halic’i geçmek için kayık ücreti ödeyecektim. Otuz para diye teklif gelince kabul ettim, zira kârlı bile sayılırım. Sonra Sarayburnu’nu kayıkla geçmek ve Topkapı’nın eteklerini bir de gece görmek çok hoş bir görüntüydü. Ayasofya gözükmüyordu ama olsun.</p>
<p>İstanbul o zamanlarda bile pahalı bir şehir. Kabul etmek lazımdır ki her zaman dünyanın en önemli metropollerinden biri olmuştur. Geçen maceramda hamamdayken neredeyse hiç harcamam olmuyordu. Fakat şimdi bu kayıklarla sağa sola gitmek, uçağa binmek gibi bir şey. Ne kadar ucuz olursa olsun, her gün iki kere bu şekilde masraf edince eldeki para eriyor. Hamamda yıkanmak bile çok ucuz sayılmaz. Ayrıca yemek yemek de para tutuyor. İnanın modern hayatta, bir öğretim görevlisi olarak günlük yaşamı idame ettirmem daha kolaydı. Ya da burada düzenli para kazanamadığımdan olsa gerek, hazıra dağ dayanmıyor. Ne yapalım, biz de paramızı idareli kullanırız artık. O kadar altını olan biri diyor bunları.</p>
<p>Dönüş aracımı da ayarladıktan sonra Kumkapı’da elimle koymuş gibi Dadyanların konağını buldum. Boğos, benden bir hafta önce ayrılmıştı Azadlı’dan. Vardığımda konaktaydı ve beni çok iyi karşıladı. Neredeyse sarılacak. Durumu anlattım. Mektubu açtı ve daha okurken tereddüt etmeden sol eliyle divitini alıp mürekkebe batırdı, mektubu kenara koyarak kibar el yazısıyla başka bir kâğıda Ermenice bir şeyler yazdı. Darphaneye gidip oradaki adamlarından biri olan Kevork Ustayı bulmamı tembihledi. Kâğıdı katladı ve koyu kırmızı mumu yaktı, damlattı ve</p>
<p>damgaladı. Daha tam donmadan bana verdi ve bizzat yolcu etti.</p>
<p>Elimdeki kâğıt parçası o kadar değerli ki. Bu kâğıdı bir şekilde yeni zamana götürebilsem varya! Ticari değeri yok mu diyorsunuz? Haklısınız yok. Daha eski belge arıyorsanız, İstiklal Caddesi’nde Büyükparmakkapı Sokak’tan girin, sağdaki ilk dar sokağın köşesinde bir sahaf var.<a id="footnote2"></a><sup><a href="#bookmark1">2</a></sup><sup></sup> Dükkânın içine girmenize bile gerek yok, vitrinin önündeki bir sepete eski evrak, fotoğraf yığmışlar. Seç beğen al, üç-beş liraya daha eski bir belge bulabilirsiniz. Elimdeki belgenin değeri eski olmasından değil, beni Artin Kazaza ulaştıracak olması sayesinde ortaya çıkıyor.</p>
<p>Boğos’un üstünkörü anlattığına göre, Kevork’la beraber Dadyanların işçisi ya da servis elemanı gibi Topkapı Sarayı’n-daki Darphane’nin haddehanesinde değerli madeni sıcakken silindir haline getiren sonra kesen makinenin bakımını yapacağız. Hatta sonra darp edilmesini de inceleyeceğim. Törenle hazırladığı ve arkasına mum damlattığı bu belge ise Darphane’nin güvenliğini geçmek için olsa gerek. Yine de anlamıyorum, bana neden ihtiyaçları var ki? Kevork söyleyecek herhalde.</p>
<p>Akşam ezanına doğru, Galata’dan kuş uçuşu uzaklaştığımı bile bile Kumkapı’ya döndüm, kayıkçılara verdiğim sözü tuttum, beni bıraktıkları yere vardım. Onlar erken bile gelmişler, beni bekliyorlar. Hava kararınca nasıl yollarını bulacaklar demeye kalmadan, beni zırt diye Galata’ya atıverdiler. Kayıkların önünde yağ lambası gibi bir şey var. Bu ışık kaynağı sadece karşıdan gelene uyarı mahiyetinde herhalde,yolu aydınlatmazdı ki.</p>
<p>Oyalana oyalana kaldığım odanın bulunduğu ahşap hana doğru yöneldim. Kapıda biri bekliyordu. Acaba benimle mi ilgiliydi? “Hayırlı akşamlar” deyip içeri geçecekken, “Sen Mimar Mustafa mısın?” dedi. Başımla onayladım. &quot;Ben Kevork” dedi ve tanışmış olduk. İçeri buyur ettim &quot;Yok geliver hele sen benimle bir” dedi, dışarıyı gösterdi.</p>
<p>Onu yarın bulurum diye düşünüyordum. Sabah buraya gelmezse Darphane’nin oralarda dolaşırdım, beni bulur diye düşünmüştüm. Beni zırt pırt daha kesif kalabalıklarda bulan Ömer’den sonra çok dert etmiyordum. Yine de Kevork’un beni gecenin bu saatinde bulması garip gelmişti.</p>
<p>“Buyur Kevork Ağa ne istedin?”</p>
<p>Sessiz kaldı, biraz daha uzaklaşmaya niyetli gibiydi. Handan<a id="footnote3"></a><sup><a href="#bookmark2">3</a></sup><sup></sup> uzaklaştık. Bir ağacın altına geldik, ağacın kesilmiş kökü üzerine oturdu.</p>
<p>“Yarın Darphaneye gideceğiz. Oradan bir şey almayacaksın,gereksiz hiçbiryere dokunmayacaksın.Tamirde bile yardım etmeyeceksin.”</p>
<p>“Tamam, bir şey almam. Aklımı peynir ekmekle yemedim. Ne yapacağım pekiyi?”</p>
<p>Peynir, ekmek. Tabii ne gereği var bu deyimlerin? Aklı karıştı belli ama devam etti. Çok zeki biri gibi değil belli bu Kevork.</p>
<p>“Sen kesme aletine bakacaksın. Haddehanenin buğu makinesi ile çalışmasını tahlil edeceksin. Şimdiki makinenin çizimi yokmuş, onu çizeceksin. Boğos bu makine yerine bir buğu makinesi koymak ister. Darphane içinde değil, mesai sonrasında çizimini yapıp Boğos Amira’ya vereceksin. Yarın buraya çizim takımları gönderecek.”</p>
<p>“Biraz önce yanındaydım, bana bu mektubu verdi ama çizmekle ilgili bir şey demedi.”</p>
<p>“Demez. Seni de işçi olarak gösterdi orada. Orayı gözlemleyip akşam çizimini yapacak biri olduğunu anlasalar, seni oraya sokmazlar.”</p>
<p>Hımmm, Ermeniler arasında da demek ki bir iç güvenlik durumu var. Boğos’la konaktaki karşılaşmam sırasında yanındaki kişiler yüzünden açık açık konuşmamış olabilir benimle.</p>
<p>2010’lu yıllarda Türkiye Cumhuriyeti Cumhurbaşkanı<a id="footnote4"></a><sup><a href="#bookmark3">4</a></sup><sup></sup> ile defalarca görüşmüştüm bir mimari proje danışmanlığı için, o zaman da böyle güvenlik prosedürleri vardı.</p>
<p>“Beni bilirler mi?”</p>
<p>“Evet, hamamda yanaşmalığından ve Azadlı’daki hizmetlerinden bahsedilmiş. Onay alınmış. Zarfında yazar muhakkak.”</p>
<p>Oooo... Önceden hazırlık filan yapılmış. Benim gördüğümü çizebildiğim söylenmiş belli ki.</p>
<p>“Artin Kazaz Darphane’de mi?”</p>
<p>“Ne sorarsın onun adını? Nereden bilirsin?”</p>
<p>Artin’in adını telaffuz eder etmez korumacı tarafı kabardı, dikleniyor. Bunu fark ettim de yine de kıllandırmayayım.</p>
<p>“Yahu yıllardır Azadlı’dayım. Orada çizer dururdum. Beni buraya gönderdiler. Darphane’de çalışacaksın dediler. Ben de Amira ile görüşmek için kabul ettim. Faydam dokunur, fayda görürüm.”</p>
<p>“O mu senden fayda görecek?”</p>
<p>“Görür. Sen ne edeceksin? Boş ver orasını, yarın gün ağarınca geliver hana. Beni al, gidelim Darphaneye. Karşıya nasıl geçeceğiz?”</p>
<p>&quot;Pereme ile.”</p>
<p>“Pekiyi, sabah görüşürüz.”</p>
<p>Uzaklaştı. Ben de hana geçtim. Yüzümü yıkadım ve yattım. Sabah kendiliğimden uyandım. Daha gün ağarmamıştı. Üşüdüm biraz. Günün ağarmasını beklesem mi derken dışarı bakmak aklıma geldi. Kapıda Kevork. “İçeri gel, bir şeyler bakalım yiyecek içecek” dedim. “Yok” dedi, “sen gel.”</p>
<p>Zifiri karanlık da değil ama daha aydınlanmamış etraf. Beyaz iplik, siyah iplik farkı anlaşılmaz modu... Çıktık, hızlı hızlı konuşmadan aşağıya indik. Peremecilerden birinin kayığına atladık. Karşıya jet hızıyla geçtik. Otuz parayı ödemek bana düştü,</p>
<p>keza bir harcama yapıldığında Kevork hiç oralı olmuyor. Hava ağarmıştı, aynı şekilde hızlı yürüyüşle Topkapı Sarayı’nın kapısına geldik. Artık ben de hızh yürüyebiliyorum ama Kevork o kambur vücuduyla daha dinç. Kapıda onu tanıdılar ama bana geçit vermediler. Mektubu gösterdim. Kapıkulu ağası geldi. Zarfı açmadan arkasındaki mühre baktı da beni ancak öyle içeri aldılar.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Yıldırım Bayezid unvanı buradan gelmiyor. Karıştırmayınız.</p>
<p><sup><a href="#footnote2">2</a></sup><a id="bookmark1"></a></p>
<p><sup></sup> Sanırım artık yok antikacı. Bulamazsanız kızmayınız.</p>
<p><sup><a href="#footnote3">3</a></sup><a id="bookmark2"></a></p>
<p><sup></sup> Handan kim ya?</p>
<p><sup><a href="#footnote4">4</a></sup><a id="bookmark3"></a></p>
<p><sup></sup>11. Cumhurbaşkanı. Sonra 12. gelince, ben de o görevden azlettim kendimi.</p>
</body>
</html>