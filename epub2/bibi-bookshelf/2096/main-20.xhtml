<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Büyükbaşlara Sunum</h3>
<p>s</p>
<p>Kapıda bekliyorum ertesi sabah. Kuyumcubaşı ya benden erken gelmiş ya da Darphane’de kalmış geçen gece, mahiyeti ile kapıdan çıkıyor. Ama ne sükse ne sükse, görseniz cuma selamlığına çıkan padişah gibi. Araba önümden geçiyor durmadan, ben afallamısken arkadaki arabanın sürücüsü bana işaret ediyor. Arabayı tanıyorum, bu Boğos’un arabası. O da çok erken gelmiş. Duracaklar ve arabaya bineceğim zannederken yavaşlamaya bile tenezzül etmeden bana “Bab-ı Âli’ye gel” diye emreder gibi bağırıyor arabacı. Hızlarını hiç kesmeden devam ediyorlar. Hemen seğirtiyorum ama dizimin acısı yerli yerinde.</p>
<p>Sonra...</p>
<p>Bir dakika yahu! Neden kendimi paralıyorum ki? Çizim-leri ben yaptım. Varsa bir diyecekleri, bana demeleri lazım değil mi? Ben neden koşturuyorum ki peşlerinden? Onlar beklesinler beni. Hatta bayağı bir beklesinler. Laf ederlerse dizimi bahane ederim. Fakat gitmesem de olmaz, mecburen arkalarından takip ediyorum, hangi yoldan gittiklerini kaçırmadan. Gördüğüm işkence hâlâ aklımdan çıkmıyor. Bu yüzden inadına peşinden koşmam gerekmiyor bu herifin ama içimden bir ses de “Durma ve onlarla bir daha dalaşma!” diyor. Onlara yetişemedim diye ceza verirlerse versinler. Normal yürüme hızımı tayin ediyorum. Yani dizimi zorlamayacak kadar yavaşlıyorum. Boğos bana bu toplantıyı bildirmediğine göre, önceden o da haberli değil belli ki.</p>
<p>Hemen sarayın kapısından çıkar çıkmaz, sağa dönüyorlar. Şimdiki Soğukçeşme Sokağı’na giriyorlar. (Adı o zaman da böyle mi bilmiyorum, belki de bir adı yok.) Çok hızlı gitmiyorlar, zira araba içindeki yolcular için taş kaplı yolda takır tukur seyahat etmek rahatsız edici oluyordur. Onlar arabada, ben yayan, aşağıya iniyoruz. Gözden yitirmiyorum arabaları. Bir anda sola dönüyorlar. Üçyüzlü Çeşme tarafına. Sanırım düz giderlerse -ki Bab-ı Âli tam karşılarında aslında- dik yokuştan atların inmesi oldukça tehlikeli. Çeşmeye vardıktan sonra Yerebatan Sarnı-cı’ndan sağa dönecekler. Oranın eğimi daha az. Ben Gülhane Parkı kapısının yanından geçip biraz zaman kazandığım halde, onlardan biraz sonra varıyorum kapıya. Arabalar gözümün önünde içeri giriyorlar, ben kapıda kalıyorum. İstesem bir koşu yetişirdim ama bilerek biraz uzak duruyorum ki kapıdaki görevliler kıllanmasınlar, beni iter kakarlar diye çekiniyorum. On-on beş dakika sonra Boğos’un adamı içeriden geliyor. Telaşla görevlilere bir şeyler söylüyor ve beni içeri alıyorlar. Hah şöyle...</p>
<p>İçeri girince hemen sağ taraftaki binaya yöneliyoruz. Giriş katindayız. Kimler var diye bakıyorum, Boğos ve Darphane yöneticileri ayakta bir şeyler konuşuyorlar. Çoğunu tanımadığım bir sürü sarıklı marıkh kalantor adam, yaverleri, hizmetlileri tam tekmil birden oradalar. Osmanlı yönetiminden ağalar da var, mültezim paşalar da... Kuyumcubaşı Boğos ve Boğos Dad-yan dört dönüyorlar etraflarında. Boğos’un o hengâmede benim orada olmadığımı fark etmesi bile büyük bir değer benim için, çaktırmayın. Sonunda bizi yukarıdaki salona davet ediyorlar. Yukarıya daha önce alındıkları belli Fransız heyeti bizi bekliyor. Kesif bir Fransızcayla karşılaşınca afallıyorum.</p>
<p>Ben sunum yapacak ve oranın kahramanı filan olacaktım ya, tek yapabildiğim ayakta bir köşede beklemek. Fransızcam orada sunum yapacak kadar iyi değil çünkü. Bizim Darphanebaşı da anlamıyor ki tercüman mesaiye başlamış telaşlı. Sunuma geçiliyor ama ben değil, Fransızlar yapıyor sunumu. Şu meşhur pudralı peruklarını da takmış dürümdalar. Fiyakalarından geçilmiyor. Gide gele Osmanlıya alıştım ama şu anda masanın etrafındaki-lerin sunduğu manzara, sinema setindeymişim gibi hissettiriyor bana. Aslında çok tipik ama yine de çok zevkli bir durum. Büyük bir masada sunum yapılıyor. Çizimler profesyonelce çizilmiş ve çinilenmiş. Kâğıtlar daha güzel. Fakat gelin görün ki mühendislik hafif. Evet, o zamana göre bile en az on yıl öncesinin tahrik sistemini öneriyorlar ve redüktör namına verimli güç aktarımı sağlayan bir detay yok. Yahu biz Azadlı’da bile bunları oldukça verimli olarak kullanıyorduk. Hamle etmek istiyorum, Boğos görüyor ama izin vermiyor. Boğos çok politik ve onlara karşı çok kibar. Anlaşıldı, olay Fransız makinesi almak ile sonuçlanacak.</p>
<p>Bana sıra filan gelmiyor. Sunumlar yapılıyor, herkes kibarlıktan kırılıyor. Para pul gibi konular da konuşulmuyor. İzzet-i ikram süper. Öğleye doğru hepsi yemeğe iniyorlar. Ben Boğos’a yapışıyorum.</p>
<p>“Ne ki şimdi bu?”</p>
<p>“Ney ne?”</p>
<p>“Yahu herifler 10 beygirlik makine koyuyorlar. Bunun gücü sadece silindirden madeni geçirmeye yeter. Bizim hadde makinesinden daha kötü. Haddehanedeki mevcut makineyi senin deden Arakel Amira yapmış. Sonra kesme işini neyle yapacağız? Sonra darp işini?”</p>
<p>“Darp işini karıştırma.”</p>
<p>“Peki kesme?”</p>
<p>“Onun için mil değiştirecekler.”</p>
<p>“Yahu bana neler çizdirdiniz. Ben ayrıca makineden çıkan buharı, kesilecek madenin yumuşatılma işi için kullanıyordum. Bu önerilende öyle bir şey yok. Hem bir çırpıda dedenin mirası makineyi kenara mı atıyorsun? Bunun hiç mi bir değeri yok?”</p>
<p>“Olaylar benim dışımda gelişiyor. Karışma sen fazla...”</p>
<p>Boğos’un, kendisine bu kadar ağır laflar ettiğim halde Fran-sızları neden tuttuğunu anladım. Aklıma dank ediyor son anda.</p>
<p>Bu makineyi Fransa’dan Boğos getirtecek ve güzel bir komisyon alacak, zaten gümrük uygulanmıyor Dadyan Ailesi’ne. Kızgınlığım had safhada. Diğer taraftan ihaleye fesat karıştırma işinin daha fenalarım 2010’lu yıllarda bildiğimizden kendimi teskin ediyorum. Zaten artık Dadyanlarla daha temkinli bir çıkar ilişkisine gireceğimiz belli oldu.</p>
<p>Fransız heyeti için özel olarak hazırlanmış ziyafet verilirken, ben de arabacı ve uşak takımı ile beraber aşağıda bir şeyler yemeyi akıl ettim. Hiyerarşik olarak seviyem belli ve oldukça alt düzeyde. Yemekten sonra salona geçiliyor. Havada uçuşan karşılıklı iltifatları çevirmekte zorlanıyor tercümanlar. Şimdi para puldan konuşulmaya başlanıyor. Fransızlar, Osmanh’nm önerdiği parayı kabul etmiyor bir türlü. Boğos ise kabul etmeleri için neredeyse yalvarıyor, daha fazla bütçe olmadığına yeminler ediyor ama kabul eden yok. Arada dağlar var.</p>
<p>Yeniden içecek servisi yapılacak belli, benim gibi neden orada olduğu bile belli olmayan bir hizmetçiye vermiyorlar ama hoş bir şerbet olduğunu görüyorum; kuyuda filan tutulmuş sanırım, cam şişelerin üzerindeki buğudan içindekilerin soğuk olduğu da belli. Ben servis edenlerin getirdiği şişelere odaklanmışken Boğos aniden bana döndü. “Çizimleri arabadan al gel” diye emir verdi. Heyecanla arabaya indim, arabacıdan evrakları aldım. Boğos kibarca ve Fransızca olarak araya girdi. Dedikleri hemen çevriliyordu, bizden ve yaptığımız çalışmalardan, sanki suç işlemişiz gibi çekine çekine bahsetti. Tercüman, sadece Fransızcadan Türkçeye çevirmiyor ayrıca benim koşarak aşağıdan arabadan getirdiğim çizimleri sanki kendi tasarlamış gibi bahsettiren kuyumcubaşının dediklerini Fransızcaya da çeviriyor. Çizimlerimi masaya açtılar. O ana kadar hem küçük hem de büyük dağları yaratmış olan Fransız ekibinin, zoraki ilgi içeren “Hum görelim bakalım sizin CinAli’leri” şeklindeki acıma duygusu,yerini garip bir terlemeye bırakıyor.</p>
<p>Okuyucu kardeşim. İnan bana daracık dehlizde ne kadar işkence çektiysem, şu anda da o nispette mesudum. Fransızlar soğukkanlılıklarını yitirmiş gibiler ve daha aceleci davranıyorlar. Hatta birbirlerinin sözünü kesiyorlar. Makineli tüfek gibi soru sormaya başladılar. Güzel. Bu afalladıklarının göstergesi. Boğos cevap veriyor. Bir yerde tıkandı. Genişleme kabının adını yazmamışım. Genç ve “parlak peruk” Fransız sorunca, Boğos da biraz duraklayınca, tercüman da çeviremedi. Çizim üzerinde parmağının sorulan detayın üstünde olduğunu görünce, bu sefer “Expansion chamber” diye İngilizce olarak ben cevap verdim. Herkes döndü bana baktı. Fransız hemen İngilizceye çark etti, aksanlı ama düzgün bir gramerle soruları sormaya devam etti. Ben de ne sorarsa dikkatlice cevapladım. Mecburen safdışı kalan Fransızca tercümanın görevini Boğos üstlenmişti. İngilizcesi, Fransızcası kadar iyi değil. Müdahil de olamıyor ama şeklinden şemailinden ne kadar rahatsız olduğu belli. Sonra aynı genç parlak peruk, redüktörü nasıl çözdüğümüzü sordu. Fazla detaya inmeden anlattım. Bu bizim Azadlı’da denediğimiz bir şeydi. &quot;Çalışmaz” dedi, “Çalışıyor, denedik” dedim. “Nerede bu makine” diye sordu. “Konfıdenşıl!” Yaaaa gördün mü?</p>
<p>Boğos, afallamış Fransızları kollayacak ya, araya girdi. Azad-h’dan isim vermeyerek üstü kapalı olarak bahsetti.</p>
<p>Toplantı bitti. Fransızlar ve Kuyumcubaşı uğurlandı. Benimle görüşmek isteyen Fransızları, Boğos, “Sonra, sonra, daha sonra...” diye salladı. Boğos da onlarla gidecek zannettim. Kapıya yönelip Galata’ya gitmeye niyetlendim. “Sen dur bakalım” dedi. Misafirlikte yaramazlık yapmış çocuğa, “Dur sen hele bir misafirleri uğurlayayım, göstereceğim gününü” diyen ebeveynler gibiydi. Önceleri “Eyvah” dediysem de yine kendimi teskin ettim. Onları layıkıyla uğurlamasını bekledim, yanıma geldi. “Yürü bakalım” dedi. Sultanahmet Meydanına çıkmaya başladık. Bana verdiği paralardan ve tabii sunduğu olanaklardan bahsetti. Sustum, sustum. Patlayacağım an gelmişti. Yokuş yukarı çıktığımızdan ötürü nefes nefeseydi. &quot;Bitti mi?” dedim. Şaşırdı.</p>
<p>Ben sazı akort ettim, başladım senfoniye.</p>
<p>Verme para kardeşim. Ben senin kölen miyim? Beni Darha-ne’de darp ettiler, üç gün boyunca deliğe tıktılar, o zaman neredeydin? Bal gibi biliyordun zindanda olduğumu. Niye gelip kurtarmadın madem? “Darphaneye daha gitmem” diyorum. “Ne istiyorsun?” diye soruyorsun. “Çizim atölyesi kuralım” diyorum. Kabul ediyorsun sözde. “Şöyle atölye kuracağız, böyle iş yapacağız” diye beni gaza getiriyorsun. Sana da, kardeşine de, hatta amcana da Azadlı’da bir sürü çizim yaptım ben. Aha Fransızlar bile beğendi. Beğenmiyorsan, ben gidiyorum. Başlarım sana da verdiğin paraya da. Kalktın, Fransız heyete çizimleri gösterdin işte. Çizimleri ben yaptım ve ben savunurum. Madem onların makinesini aynen alacak, getirip buraya kuracaksın, ne demeye çizim yaptırdın ve çizimleri çıkardın ortaya? Fransızlara gözdağı vermek için değil mi? Ya da eğer iki taraf para konusunda anlaşamazlarsa elindeki kozu arttırmak için.</p>
<p>Biliyordum üzerine fazla gittim Boğos’un ama haklıyım kesinlikle. Tevazuuya gerek yok, etkili cümle kurarım. Şöyle ki bir tartışma esnasında karşıdakinin zaten zor cevaplayacağı bir argümanı ortaya koyar ve daha o kafasında buna cevap ararken daha da zorlanacağı bir başka soruyu yapıştırırım. Hatta nasıl savunma yapacağını bile bilir, &quot;Sakın bana bunla gelme, senin üreteceğin mazereti ben empati yapıp yakaladım, cevabı da şu” derim. Şaşırır kalır, hangisine o anda karşılık versin; vereceği cevabı doğru tahmin etmeme mi, tüm tartışmayı bir anda onun yönünde tıkamama mı? Bu taktiği siz de deneyin, tutuyor. Fakat çok iyi düşünmeli, iyi cümle kurmalısınız. Yani konuyu o kadar iyi tartmaksınız ki ve hatta mümkünse tartışma öncesi tüm tartışmayı dört beş farklı opisyonla kafanızda bitirmeniz gerekiyor. Yalan yok, zordur. Sonra hakarete kesinlikle başvurmayın. Sadece onun vereceği akla ilk gelen cevapları önceden kurun kafanızda. Ben ona kıpırdayacak bir alan bırakmamıştım.</p>
<p>Dedim ya, üzerine gitmeyi biraz abarttığımın farkındayım.</p>
<p>O da biliyor ki beni küstürürse bir şey çizmem. Fakat böyle olursa işe yaramaz hale gelirim ve beni bir gece Galata yolunda hal ettirebilir, onun için çok basit. Hatta bir haber uçursa beni Galata’ya geçirmekle yükümlü peremeci, kayığı Boğaz’ın ortasına doğru açar ve işimi halledip, kayıkta sakladığı taşı da ayağıma bağlayıp... Hooooppp. Bunu yapabileceğini de biliyorum ama daracık yerde tutulup işkence görmem ölümden beterdi benim için ve bu gördüğüm muamele bende çok şey değiştirdi. Çoluk yok, çocuk yok. Gurbetteyim ve bu maceranın astarı yüzünden pahah olmaya başladı bana. Beni öldürmekle tehdit edenler de dahil kimse kolay kolay istediğini yaptıramaz bana.</p>
<p>“Çok lakırdı etme!” diye payladı önce bir. Haddimi bilmem konusunda konuştuktan sonra, tahmin ettiğim gibi “Bir gece bir bakmışsın ki gidivermişsin” deme cüretini dahi gösterdi.</p>
<p>Yine lafını bitirmesini bekledim. Sonra hamle ettim; “Ne duruyorsun, zaten bir kere daha işkence görmemek için bunu kendim bile yaparım&quot; dedim. Buna çok şaşırdı. “Canına mı kıyarsın yani?” dedi. “Sen yapacağına ben yaparım” dedim. İntihar etme kültürü daha gelişmemiş belli. Afalladı.</p>
<p>Aç kalacağımdan dem vurdu. Sanki kalmadık. Geçiniz. Sonra Dadyanların bana iş vermemesinden filan bahsetti. Onu da geçiyoruz, suratına bakıyorum. Daha “Darphaneye sokmam seni” diye tehdit etti son olarak da. İstanbul’da iş bulamazsın gibilerinden daha da ağırı. Bunu da geçiniz. Omuzumu kaldırdım, dudağımı büktüm. Ellerimi açtım. Öyle bir bulurum ki Dadyan-lara kıl olanlar da var. Düşünmemiş hiç ya da benim habersiz olduğumu düşünüyor. Belki bir işe girmekte ve kendimi hemen kabul ettirmekte biraz zorlanırım ama Osmanh’da hangi şey kolay oldu ki benim için?</p>
<p>Sözünü her zamanki gibi yine büyük bir sabırla bitirmesini bekledim. Sonra benden bir hamle daha bekliyor muydu diye bakmadan öldürücü darbeyi ona İndiriverdim:</p>
<p>ŞAH.</p>
<p>“Fransa’ya gidiyorum zaten ben. Artık İngiliz Konsolosluğumdan önce teklif etmezlerse.”</p>
<p>MAT.</p>
<p>&quot;Nasıl?” diye sordu.</p>
<p>“Halet Efendi ile ilişkilerim sayesinde. Paris sefirliği yapmıştır, bilirsin.”</p>
<p>“Halet Efendi mi?”</p>
<p>İlk etapta hemen kabullenmemişti. Artin’in sürgüne gönderilmesinde büyük rol oynayan II. Mahmut’un çok güvendiği Halet Efendiydi. Nedense bir türlü çekişmeleri bitmiyordu Ermeni amiralarla. Halet Efendi, Fransız sefirliğinden vezirliğe gelmişti ve onlarla ilişkileri hâlâ sürüyor olacak ki Fransızların, teknolojisi eski fakat buna rağmen fiyatı uçmuş (komisyon içinde) makinenin Darphaneye alınması konusunda önayak oluyor. Kim bilir ne çıkarı var? Ondan çok çekindiklerini adım gibi biliyordum. Boğos’un gözünde ben hâlâ Azadlı’da, mangal başında çaresiz çizim yapan bir garibim. Tek varoluş amacı onlara hizmet etmek olan bir adam ya da bir teferruat... O da hakh... Ona göre rüşvetin, entrikanın merkezinde faydası dokunmayan kimsenin sözünü dinlemeyi bırak, var olmasına bile katlanamayan biriyle (Halet Efendi yani) böyle çıkar ilişkisinde olmam inanılması zor şey. İkna etmeye devam...</p>
<p>“İbrahim Rafet Efendi sayesinde tanıştık ve hâlâ görüşü-• • » ruz.</p>
<p>“Ne yani, sen Halet Efendi ile görüşüyor musun?”</p>
<p>“Evet. Arada sırada.”</p>
<p>“Nasıl oluyor bu?”</p>
<p>“Zipçıktı Tekkesi’ni bilir misin?”</p>
<p>Çalıştığım hamamın yanındaki tekke, Kevork’un beni götürdüğü dergâh ile karıştırmayın.</p>
<p>“Dağıttılar orayı.”</p>
<p>“Evet, işte dağıtılan o tekkeye bağlıdır İbrahim Rafet Efendi. Tekkenin şeyhini tanırım.”</p>
<p>&quot;Nereden tanırsın?”</p>
<p>“Hamamdan, kendisine hizmet ermişliğimiz vardır.”</p>
<p>Hizmet derken, çarıkçıyı ovduğum zamanlarda tekke daha basılmamış, dağıtılmamıştı. İbrahim Rafet Efendi bana gülsuyu ile masaj yaptırırdı. O sırada muhabbet ederdik. Tabii Halet Efendiye kadar uzanmıştı konular. Ben de meraklı kedi gibi soru sormuş, bilgi almıştım. Halet Efendiyle gerçekten hiç görüşmedim ama görsem ve de tekke şeyhinin icazetini aldığımı bildirsem işler değişebilirdi. Yine de kabul etmek lazım ki dibine kadar blöf.</p>
<p>Boğos kendine geldi. İnanmadığını yineledi ama ben onu inandırmayı bilirim.</p>
<p>“Hıristiyan takvimi ile 30 Nisan ne zamana geliyor?” diye sordum.</p>
<p>&quot;İki gün sonra.”</p>
<p>“Hah o güne dikkat ediver. Benderli Ali Paşa’nın kellesi gidecek.”</p>
<p>“Sadrazam Hazretlerinin mi?”</p>
<p>“Evet, onun.”</p>
<p>“Seni meczup, Sadrazam daha başa geleli bir ay oldu olmadı. Onun mu başı gidecek?”</p>
<p>“İki gün bekleyiver” dedim.</p>
<p>Yine durakladı. Biraz önce esip gürleyen Boğos suskunlaştı ve mecburen, “Gözükme gözüme” deyip beni kovaladı.</p>
<p>Ben tartışmadan galip ayrılmış sayıyorum kendimi ve oldukça rahatım. Fakat hiçbir zaman peşin hüküm vermemek lazım. Galata’ya yöneldim. Her akşam olduğu gibi pereme sırasına girdim, tam binmeye hamle ettim adam beni kayığına almadı, iyi mi? Güzel de her gün aynı kayıkçıyla muhatap olmuyorum ki. Nasıl fişlediler beni, hepsi tanıyor vallahi. Artık ciddi ciddi bunlarda cep telefonu olduğundan şüphelenmeye başladım. Ayrıca Boğos beni nasıl bu kadar iyi takip edebiliyor? Benden önce nasıl haber ediyor her tarafa?</p>
<p>Karşıya geçemedim, üzerimde para var. Usturam yanımda, elbiselerim ve birkaç eşyam hâlâ Galata’daki handa. Bu peremecinin kayığına binemediysem hiçbirine binemezdim. Dayak yemediğime şükrediyorum. Tarihi Yarımada’da mahsur kaldım iyi mi? Birazdan şehir surlarının kapılarını, sabah ezanında açılmak üzere kilitlerler.</p>
<p>Boğos’u köşeye sıkıştırmam ya da öyle mat ettim tavırları filan çok da iyi olmadı aslında. Evet, gerçekten tekke şeyhini gülsuyu ile ovdum bedavaya ve gerçekten bu bilgileri de aldım ondan. Halet Efendi beni bir şekilde dinlese söyleyeceklerim sayesinde bir torpil yakalayabilirim ama bu Dadyanların gücünü aşabilir mi bilmiyorum?</p>
<p>Tahminimi size de beyan etmiştim: Boğos, Fransızlardan makineyi alabilmek için Halet Efendiye rüşvet veriyordur. Biliyorum ki ülkede dönen her türlü rüşvette Halet’in adı geçiyor. Boğos’un suçu vardır yoktur, diyemem. Anladığınız üzere benim öyle Etmeniymiş, Rummuş, Aleviymiş, Sünniymiş, Ayın-taplıymış ya da İstanbulluymuş kimseyi kayırdığım ya da diğer zümreyi karaladığım yoktur. Ayakta durmaya, dayak yememeye ve bu 1800’lü yıllara gitme işinden en az zararla kurtulmaya çalışıyorum. Burada her şeyin başında Halet Efendi varsa Dad-yanlar da kendilerine verilen imtiyazları kaybetmemek için bu çarkı döndürmek zorundalar.</p>
<p>Beni bir Osmanlı yetkilisine şikâyet etmeye kadar işi uzatır mı bilmiyorum ama iki gün bekleyebilirse dediğimin olduğunu görecek. Sadrazam, Halet Efendi’nin kafasını isteyecek. Gerekçeleri ve belki de kanıtları var. Cevaben IL Mahmut &quot;Düşünelim” diyecek ama sonunda Halet Efendi ile görüşüp tam tersi Sadrazam Benderli Ali Paşanın sırasıyla azli, sürgünü ve sonrası idam... Hiç hesapta olmayan bu alternatif gerçeğe dönüşürse işte o zaman Boğos etkilenecektir. Temennilerimi böylece kayıt altına alıp çok sağda solda görünmeden barınacak bir yer bulmam lazım.</p>
<p>Nereye gideceğim? Bir hamama yine külhan olarak gidebilirim. Külhanbeyliği tek günlüğüne olmaz ki. Zamanında bir kere tanımadığım bir hamama meylettim, kabul etmediler. Fındıkzade’deki eski hamam da artık metruk durumda. Ahşap kısımlarının çatısı yok, içeri su girmiştir. Bir gece kalmıştım ama şu andaki durumunu bilmiyorum. Oraya kadar gidip risk alamam.</p>
<p>Dergâha gideyim bari. Hani şu Kevork’un mekânına. Başka da çarem yok. Nisan ayının sonlarındayız ama dışarısı yatılacak gibi değil. O kadar dayanıklı değilim malumunuz.</p>
<p>Yakındaki bir fırından aldığım ekmeğe, bir bakkaldan aldığım küflü peyniri katık edip akşam yemeğini hallediyorum. Sonra oyalana oyalana dergâha varıyorum. Cami kapısı gibi ağır hasırdan bir kapı örtüsü var. Elimde aynı fırından aldığım birkaç somunu, gelir gelmez dergâhın kâhyadan bozma görevlisine veriyor, içeri geçiyor ve bir yerde kıvrılıyorum. Kevork’la geldiğimiz zamanlarda da dergâhta olanlar beni hatırlıyorlar ve gelip hal hatır soruyorlar. İçerisi havasız ama “İki pencere açın da oturalım” diyemiyorum, saygıda kusur etmiyorum. Bir de sanki içeride soluyacak hava varmış gibi nargile fokurdatıp içeriyi dumana boğanlar var. Fısır fısır kendi hallerinde konuşanlar ve gaz çıkarta çıkarta yerdeki hasır üzerinde uyuklayanlar var.</p>
<p>Bu akşam şeyh efendi bir vaaz verir mi bilinmez. Vermese ne iyi olur. Uykum yok, köşede kıvrılmışım ama şeyh dinleyecek halim de yok. Dergâha girmeden sokaklarda biraz daha oya-lansa mıydım? Yok, o zaman da dergâhta yer bulamama gibi bir risk var. Bu riski göze alamam.</p>
<p>Söylemiş miydim; ben bir şey yapmadan öylece durmayı da oturmayı da sevmem. Sinema filan seyrederken tamam, pür-dikkat kesilirim de uzun uzadıya televizyon bile seyredemem. Kendimi övmeye niyetim yok ama hiçbir şey yapmazsam, kitap okurum. Olmadı, kitap yazarım. O olmadı, garip maceraler ve oyunlar uydururum kendime. Sporyapıp dağ bayır tırmanmam, yani öyle fiziksel bir hiperaktiflikyoktur da evde öyle oturup televizyona duvara bakar gibi bakamam. Hiçbir şey bulamazsam yatar uyurum, o da zorla. İşte bu dergâhta herkes oturuyor ve öylece karşı tarafa bön bön bakıyor. Anlamadığımsa bön bön duvara bakma enerjisini nereden buluyorlar? Ben sıkılıyorum, fena oluyorum, hallerini görünce dayanamıyorum. Bu huyum, göründüğü kadar iyi bir şey değil. Sonra düşünüyorum da yakın zamanda yaşadığım daracık hücre hapsi işkencesi aklıma geliyor. Bu durgun olma zorunluluğu onun yanında çok hafif kaldığından, sesimi çıkartmıyorum.</p>
<p>Şeyh geliyor. Gelir gelmez göz ile ben işaret ediliyorum. Çağırılıyor, huzura çıkıyorum. Tembihlendiği gibi çömelip şeyhin eteğini dudaklarıma değil, çaktırmadan çeneme götürüyorum. Ahret sualleri başlıyor hemen akabinde.</p>
<p>Darphaneye hâlâ gidiyor muymuşum? Gittiğimde haddehanede, maden kesiminde bulunabiliyor muşum ya da Darphane kısmına girebiliyor muymuşum?</p>
<p>Cevabını bildiğiniz soruları soruyorsunuz demiyorum. Kevork benim hakkımda bilgiler vermiştir. Ben bu dergâhta birkaç hafta kaldım. Her akşam çizim yaptım. Dergâhta benden başka, ahşap yer sofrasında çizim yapan, buhar makinesi çizen biri olmuş da sanki. Yine de “Evet” şeklinde kısa bir cevap verdim. Ne istiyorlar acaba?</p>
<p>“Altın” ilk olarak akla geliyor ama değil. Bunlar hesap kitap, defter yani belge peşindeler. Daha çok Artin Kazaz zamanı defterlerini istiyorlar. Demek ki Kevork bunlara başka şey pazarlamaya çalışmış olabilir. Bilmiyor ki Darphane’de görevliyim ama çok düşük rütbeliyim, yani konumum öyle hesaba kitaba yani idari mekânlara filan ulaşacak kadar yüksek değil. Kevork, Artin ya da Boğos Dadyan için canını verecek kadar fedakâr biriydi. Belki de dergâh ile olan ilişkisi de bir nevi çifte casusluktur. Boğos’un olan bitenden haberi vardır. Her şey planlıdır. Yani kimin eli, kimin cebinde bilmek olanaksız. Ben ne yapsam acaba?</p>
<p>“Defteri, hesabı ne yapacaksınız?” diye de sorulmaz. Benden beklenen bu şekilde soru cevap değil. Başka yerden vurayım.</p>
<p>“Eh pekiyi, dergâhta bu defterleri okuyabilecek birileri var mı?”</p>
<p>“Vardır.”</p>
<p>&quot;Kimdir?”</p>
<p>“Ne sorarsın?”</p>
<p>&quot;Sorarım çünkü o defterleri bilir misiniz?”</p>
<p>“Bilmek mi lazım? Nedir?”</p>
<p>“Öyle ben defteri alacağım da kuşağıma sokup getireceğim. O kişi de okuyacak sizlere?”</p>
<p>“Ya ne olacak?”</p>
<p>&quot;Şıhım şıhım, o defterleri kuşağıma sokup aşırmayı bırak, ben tek başıma yerinden kıpırdatamam bile.”</p>
<p>“Eh peki ne edeceğiz?”</p>
<p>Çok seviyorum bu adamların, “şunu yapacaksın” diye emir verdikten hemen sonra, imkânsızlığını anlayınca benden tavsiye istemelerini. Subay eğitimi almış koca Kerem Zabit bile düştü bu duruma, dergâhın şeyhi mi düşmeyecek? Hemen cevabı verdim:</p>
<p>“İşte bu defterleri okuyacak adamı getirin de soracaklarım var ona.”</p>
<p>“Ne soracaksın ki?”</p>
<p>“Bir şekilde defterleri oradan çıkartmak yerine, istediği bilgiyi bir yere yazar ona veririm. Böylece defter de yerinde durur, tabii benim başım da omuzun üstünde... Ne bilgisi istiyor bir bilsem.”</p>
<p>Mırıl mırıl, homur homur. Kurduğum cümlelerin bazılarını anlamamış bile olabilirler. Ben çömelmiş durumda herifin eteğindeyim. Cevap yok. “Şıhım ben bir hacet gidereyim” dedim. O da büyük saygısızlıkmış ama kimse bana bir şey diyemiyor. Şeyh bana bu izni vermeye dünden razı. Bense izin gelmesini beklemeden kalktım. Dergâhtan dışarı çıktım. Oh temiz hava. Önceden yine bu dergâhta bulunduğumda havasızlıktan rahatsız olduğumda, çizim yaparken çok çaktırmadan yanımdaki camı açardım. Biri kapat diye bağırana kadar. Bence bu adamların kafalarının bu kadar az çalışmasının sebebi, oksijensizlik.</p>
<p>Çalıların arasına doğru sabit durarak, ne kadar çok fazla bitki sularsam o kadar iyi düsturu ile işimi bitirdim. Oldukça aheste davranıyordum ki şıhımız kararını verebilsin. Yeniden dergâha girecektim ki yolun karşısında iki adam gördüm. Pek bir garip olan bu durum hiç hoşuma gitmedi. İlk etapta tırsma-dım değil, içeri mi kaçsam diyordum ki bir anda sinir tepeme çıktı. Kaçmaktan vazgeçip tam tersini yaptım, onlara doğru ilerledim. Beni önceden takip ediyorlar diye şüphelendiğim tipler bunlar. Zaman yolculuğu yapabilen, kendine kurallar koyup bir sürü işkence çektiren ama bir türlü de vazgeçmeyen beynimin, tüm bunların üstüne bir de “takip ediliyorum” takıntısına sahip olması son isteyeceğim şeydi. Kısaca paranoya sahibi olup olmadığımı test etmem lazım. Adamların üstüne hışımla yürüyünce çok şaşırdılar, belli ki hiç beklemiyorlardı. Bense oldukça kararlıyım, bulacaktım bu heriflerin amacını ve kimin peşime taktığını. “Lannn!” deyip arkalarından kovaladım. Kaçıyorlar. Yakalayacak durumum yok, zira herifler çok hızlı koşuyor, dergâhtan çok uzaklaşmak da istemedim, vazgeçtim. Hamleme karşı öylesine durmak yerine, kaçmayı tercih ettiklerine göre gerçekten beni takip ediyorlarmış. Geri dönüyordum ki iki yeniçeri yolumu kesiyor. Yanından geçip gideceğim de...</p>
<p>Kollarımdan tuttular bunlar. Yahu yüz metre var yok dergâha. Bağırsam mı? “Eee ne var?”, “Neden kaçıyormuşum?”, &quot;Kardeşim ben dergâha misafirim. Hırsız fark ettim, kovalıyorum” dedim. Neden fenerim yokmuş elimde, “Eh onun da yoktu ki!” I-ıh dinlemediler. Geceleri fener taşıma zorunluluğunu iyi biliyorum ama çok ani gelişti olaylar. İçlerinden birisi benim dergâha mensup olmadığımı, oradaki herkesi tanıdığını iddia ederken diğeri ne gerekçeyle bilmiyorum, o anda ense köküme acımasızca silleyi patlattı. Durduk yere vuruyor sadist herif. Gözlerimden yaş geldi. O kadar sertyani. En son hapis anlarımı hatırlayınca daha bir fena oldum veeeee dayılandım can havliyle.</p>
<p>“Breeeeeee! Destur ula!.. Darphane emiri kuyumcubaşı adamıyım lan ben. Sen kim olursun da vurursun? Bostancıba-şına haber salayım.”</p>
<p>Bir anda durdular. Ben fırsat bilip devam ettim:</p>
<p>“Dergâha varalım. Darphane kuyumcubaşısı emrindeyim ben. Mimar Mustafa deyiverelim, bakalım ne olacak?”</p>
<p>İçlerinden iriyarı olanı, “Ne üçün fenersiz çıkarsın be adam sokağa?” dedi.</p>
<p>“Hırsız kovalıyordum dedim ya. Fener mi arayacağım bir de kovalarken?”</p>
<p>Bu sefer onlar çekindiler. Beni tuttuklarına pişman gibiler. Konuyu kapatıp sıvışmaya niyetliler.</p>
<p>“Ne tarafa gitti bu deyyus?”</p>
<p>Sanki yakalayacaklar. Anladım ki benim blöf tutmuş. Sözde vazifeye gidecekler. “Çemberlitaş’a doğru” dedim, bir de elimle gösterdim. Ohh be! Benden uzaklaştılar, belli ki onlara birkaç gömlek fazla gelmiştim ama arada enseye Osmanlı’yı yedik. Dertleri hırpalayıp para koparmak belli. Yeniçeriler bu millete neler çektirdiler. Okkalı da olsa bir tokat sadece benimkisi, pek kayda değmez. Yine de fena zonkluyor. Peşimdeki adamlar pire gibi çevikler hem de çok uyanıklar, bekçi görürlerse sağından solundan nasıl kaçacaklarını biliyorlar. Bense daha ilk kaçma kovalamada yakalandım. Sultanahmet, Bab-ı Âli, saray civarı eski hamamın olduğu Fındıkzade’ye nazaran daha fazla korunuyor galiba.</p>
<p>Eğer beni takip eden bu adamlar, Boğos’un adamlarıysa çoktan rapor uçmuştur ona. Attım kendimi dergâha ve şeyhi bıraktığım şekilde, hâlâ soruma cevap ararken buldum. Kasma kendini şıhım. Biliyorum sorunun cevabını ben. Defterleri istiyorsun ki Halet Efendiye sunacaksın ya da şu anda aktif ça-lisan Darphane çalışanlarını sürgüne gönderecek bilgiye sahip olacaksın, belki de sürgündekilerin affını sağlamak ve böylece menfaat edinmek için topluyorsun bu bilgileri.</p>
<p>Bunları içimden geçirerek saygıda kusur etmeden yanma geldim.</p>
<p>“Şeyhim, ben yine her gün olduğu gibi Darphaneye giderim ama çok tehlikeli istediğiniz iş. Elimden geleni yaparım. Defterlere ulaştığımda, kaç defter var, nasıl tutulmuş gibi bilgileri size veririm. Siz de ona göre seçim yaparsınız. Bunun dışında Darphane’de önemli bir gelişme olursa, duyarsam size haber ederim. Siz de dergâhta, Galata’ya geçemediğimde bana kıvrılacak yer ihsan etseniz yeter” deyiverdim, böylece onu kolladığımı beyan ederek. Onun istediği cevabı verince rahatladı. “Geç buyur, rahat et” dedi. Köşeye geçtim. İzin almış olmanın verdiği rahatlık vardı ama ben yine de iyi uyuyamadım, bana haksız tokat atan yeniçeriler rüyalarıma girdi.</p>
<p>Ertesi günü ne yapacağım? Çarem yok, tabii ki gittim Darp-hane’ye. Sorun yok, kapıdan almamazlık etmediler. İçeri girdim. Tahmin ettiğim gibi bugün de kesim yok. Oyalandım, Darpha-ne’nin planı çıkartmak için çevreme bakındım falan filan. Mesai bitince, aşağıya limana inmedim. Nasılsa karşıya geçemeyeceğim. Dergâha geldim. Kabul edildim. Yerimi kaptım. Tam dalacağım ki dergâha dört beş kişi girdi. Dünkü adamlar mı? Değil. Devriye gezen yeniçeriler mi? Onlar da değil, Ermeni bunlar. Nispeten rahatladım. Kibarca gelmemi istediler, kabul ettim ve Kumkapı’ya götürüldüm hemen.</p>
<p>Dediğim çıkmış olmalı ki Boğos benimle çok dikkatli konuşuyor. Demek ki görüşmemiş kimseyle. Adımı sorsa &quot;O kim yahu?” diyecek kişilere beni sormamış. Çok güçlü olduğu bilinen Sadrazam (Benderli) ikindi vakti hal edilmiş. Bu sonuç da onu belli ki cok etkilemiş.</p>
<p>s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>Sonra bana Fransız makinesinin neden Darphaneye kurulması gerektiğinden bahsetti. Günah çıkartıyor belli. Haklı olduğu konular da var, tamam. Bizim kazan yapacak teknolojimiz, hatta doğru dürüst perçinleme tertibatımız dahi yok. Keza oldukça ciddi bir basıncı olacak buharın. Bunları bildiği halde neden çizim ve AR-GE yaptırdığını sordum. Pek de kibar olmayacak şekilde, çizdiklerimin aslında önemli olmadığından bahsetti. Çalışmazmış onlar. “Tamam, neden çizdirdin?” diye tekrar edince önceden benim de tahmin edip söylediğim şeyi tekrarladı. Biliyoruz yahu, biraz yaratıcı ol. Yerli yabancı mihraklar varmış, onlar bizim de bu işlere kafa yorduğumuzu bil-sinlermiş. Ben de “Madem çizdiklerimde sana göre iş yok, ben bunu Fransızlarla hatta mümkünse İngilizlerle tartışmak isterim. Seninle değil, senin hava atmak istediğin adamlarla yani” dedim. Cümlemde, bir de “İngiliz” kelimesi geçince tüm soğukkanlılığını kaybediyor. Bence de kaybetmeli, sonunda makineyi Osmanlıya Fransızlar değil, Taylor isminde bir İngiliz satacak ve kuracak. En fazla tahmin edebiliyordur ihaleyi kaybedeceğini ama ben yaptığım araştırmalar sayesinde kesin olarak biliyorum. Açık açık “İngilizler” deyince daha şiddetli hiddetleniyor. Aslında saygılı ve ölçülü bir çocuk ama hiddetlenince tam manasıyla tartamıyor olanları. Üzerine, &quot;Sakin ol, sakin. Benim de bu tür hiddetli söylemlere cevabım vardır. Fransızlardan aldığınız komisyon hakkında olmadık şeyler duyuyorum sağda solda” (yine blöf) dedim. İnceldiği tek yer burası değilmiş ki kayış birkaç yerden o anda kopuverdi. Sesini yükseltmeyi bırakın, bağırıp çağırıp önündeki kâğıtları filan savurma aşamasına geldi. Başta sakince beni dinleyen Boğos, azar azar azarlamaya başladı beni. Beklediğim gibi yine “Şuracıkta seni hal ederim!” tehdidine kadar getirdi durumu. Ondan aldığım ilk ölüm tehdidi değildi bu. Bense soğukkanlı (genelde bir tartışmada çok kolay sinirlenmediğimi biliyorsunuz) “Dergâhtakilere haber verdim. Bu akşam ve tabii diğer akşamlar sağ sağlim varamazsam gereken yerlere haber uçuracaklar, hatta dün gece beni böyle tam da dergâhın ortasında çağırdınız ya, bir de onun hesabı var” dedim.</p>
<p>Boğos’un dergâhtakilerden korktuğunu zannetmiyorum ama oradan uçacak haberlerden çekiniyordu belli ki. “Gereken yerler” derken, Halet Efendi olabilir mi? Sustu. Odadan çıktı. Ben sağı solu toparlarken kâğıtları yırtmış mı, kırıştırmış mı diye bakarken geri geldi. Biraz soluklanmış, sakinlemiş gibiydi.</p>
<p>“Bak Mustafa Efendi, seni babam ve amcam istemezken ben kolladım. Benim sayemde Azadlı’ya gelebildin. Yiyecek aşın hatta üstünde urban yoktu. Yedin içtin. Seni çalıştırmadık, sadece çizim yaptın sıcak odada. Biz bile güherçile taşıdık, odun kırdık, kömür ezdik, aylarca is içinde kaldık. Ama şimdi işimize taş koyarsın. Ne istersin bre adam?”</p>
<p>“Basit. Artin geldiğinde, mekanik konusunda sağ kolu olacağım.”</p>
<p>Eeeeee...</p>
<p>“Ayrıca sözünde dur. ‘Bir çizim atölyesi kuracağız’ demiştin. Darphane’de bir oda tahsis edilsin, mühendis odası olarak. Dadyanlara ve diğer isteklilere mühendislik ve mimarlık hizmeti verelim. Para pul ile sen ilgilen. Siz muafsınız vergilerden ya.</p>
<p>Önceden AR-GE merkezi fikrine hemen onay vermemiş, söz verdiği halde geciktirmeye niyetli tavırlar sergilemişti. Bir kere daha tekrarlıyorum; kırmızı çizgiyi aşmak derler ya, ben doğruya doğru, sırf Boğos için değil ben tüm Dadyan Ailesi için o çizgiyi geçmeyi bırakın, o çizgiyi delik deşik bir hortum gibi aldım kıvırdım, kıvırdım kenara attım. Önceden bu şekilde daha şiddetli şekilde tartışacağımızı tahmin etmiştim. İki yol vardı. Ya bana sinkaflı küfürler edecek ve evinden kovacak ya da benimle olayı tartışacaktı. Azadlı’da beraber çalıştığımız zamanları hatırladım. Boğos ve yaşıtı amcası Hovhannes her ikisi de ağızları açık beni dinlerler, çizimleri çinilememe izin vermem konusunda yalvarırlardı. İşte bu ergen delikanlının kendi çıkarı için benim Darphane’deki o işkence odasında kalmama sessiz kalıp, beni behemehal oradan çıkarmak için nüfuzunu kullanmamasına hâlâ kızgındım. İşine gelmediğinde çok rahat davranıyor, kılını kıpırdatmıyor. Orada telef olsam, çok dertlenmeyecek belki de. Kurtuldum, ona da sevinmedi dersem yeridir. Arada sırada, bu bilinçli ihmali yüzünden mahcup olduğunu hafif de olsa belirtiyor ama sonra yeniden dikleniyor. Şu ansa çaresiz benimle aşık atmaya çalışıyor. Hazırlıksız olduğundan biraz çekiniyor sanırım. Fakat ben çalıştım dersime. Yine mod değiştirdi ve diklenen bir eda ile yeni bir soru sordu:</p>
<p>“Sen koskoca Amira Ailesiyle bir mi koşarsın kendini?”</p>
<p>“Hâşâ. Yoktur öyle bir niyetim. Ben sizin yanınızda çalışıyor olacağım zaten. Tabii bazı konularda karar verici olacağım. Çizim atölyesi, Darphane içinde olmasa da olur. İşten pay vermeyin de maaş verin. Çok para pul derdinde değilim.”</p>
<p>&quot;Ne istersin maaş?”</p>
<p>İşi alaya vurmaya niyetliydi. Biraz önce canımı almakla tehdit eden kişinin, bu sefer para pazarlığında olması garip kaçar tabii. Ben ciddiyetimi korudum.</p>
<p>“Paradan önce isteklerimin karşılanması önemli. Tamam, Darphane’de bir yer bulamayabilirsin. Darphaneye yakın bir yer de olabilir. Orayı temizleyecek, yemek yapacak birileri de olmalı. Arada sırada keşif için sağa sola gitmeliyim, belki de yurt-dışına... Çok faydam olur bak. Ha bir de Tercüme Dairesi kurulduğunda dahil olmak isterim.”</p>
<p>Dalga geçmeyi öyle bir safhaya getiriyor ki dediklerimi bile dinlemiyor bence. Soruyor aynı rahatlıkla: “Bunlara karşılık ne vereceksin bana?”</p>
<p>Daha alaycı şekle dönüşmüştü konuşması. Dediklerimi dinlemiyor bile bence. Beni kovdu kovacak biliyorum, durumu zora sokuyorum ama bir bildiğim de var. Cevabım hazır ve kendime güvenim tam. Boşuna mı bütün gece gözümüze uyku girmedi dergâhta.</p>
<p>“Buğu gemisi.”</p>
<p>“Ney?”</p>
<p>“Evet, buğu gemisi. İdaresiyle vereceğim hem de. Sultan adına. Hatta Sultan ile uzun biryolculuk dahi yapacaksınız. Geminin kaptanına emirleri siz vereceksiniz ve tüm idaresini siz devralacaksınız.”</p>
<p>Hiç beklemiyordu, dalgasını geçip beni kovmaya niyetliyken buğu gemisini duyunca gerçekten şaşırdı, durdu düşündü. Hemen kabul etmek istiyor ama kendini tutuyordu atlamamak için. Haydi biraz empati yapalım; kardeşim, o da haklı. Karşısında üzerinde Azadlı’da işçilere verilenlerden farklı doğru dürüst urbası olmayan, saçlarında beyazlar olan gerçekten sıfatını hak eden “Garip Mustafa” var. Söyledikleri de pek inanılır gibi değil. Belki de biraz araştırma süresine ihtiyacı var.</p>
<p>&quot;Yarın ola hayrol’a deyiverdi.</p>
<p>“Size ayrıca bir malumat vereyim de, Darphaneye gelecek buharlı makineyi, Fransızlar değil İngilizler kuracak. Bunda benim bir etkim yoktur ona göre. Bunu biliver.”</p>
<p>“Nereden biliyorsun bunu?”</p>
<p>“İşte bir şekilde biliyorum. Sadece hazırlıklı ol.”</p>
<p>“Evet, makineyi saramayacakları belli oluyor Fransızların.”</p>
<p>“Tamam, siz benden daha iyi bilirsiniz. Ben gideyim mi? Gitmem gerekir. Dergâhtan yanlış anlamasınlar.”</p>
<p>Düşündü ve mecburen onayladı.</p>
<p>“İyi git. Darphane’den çıkarken görürüm seni.”</p>
<p>Biraz da tırsa tırsa dergâha dönmeye karar verdim. Kapıdan çıkarken bir el feneri istedim. Verdiler. Dergâhta kıvrılacak yer kalmamıştı pek. Bir yerlere sıkıştım. Umarım bu sıkış pıkış yerdeki son günlerim olurdu.</p>
<p>Ertesi gün de kesim mesim olmadı. Mesai sonrasını zor ettim. Ana kapıdan çıktığımda, Boğos’un arabasını gördüm ama arabaya binmedim. Zamanında fena “feyk” yemiştim, bin-dirmemişlerdi ya arabaya. Tereddüt ettiğimi görünce kafasını uzattı, binmemi söyledi. Zavallı atlar. Büyükada ya da Heybeli-ada’da faytonlara binerken de atlara acırdım, beni taşıyacaklar diye. Kumkapı’ya doğru devam ettik.</p>
<p>Bana bir anda “Tercüme Dairesi nedir?” diye sordu. Evet ya, o daha bilmiyor, kurulmamış ki tam olarak. Nasıl anlatsam? “Senin daha aklın ermez küçüğüm” desem de olmaz.</p>
<p>“Yakında kurulması olası daire işte. Tercüme yapacak.”</p>
<p>“Şu an görevdeki tercümanlar ne olacak peki?”</p>
<p>“Orasını bilemem” diyerek geçiştirdim, halbuki çok detaylı olarak bilgi sahibiyim. Cep telefonu olsa, şimdi tanıdık tercüman arkadaşlarını uyaracaktı. Yine de devreye değişik ve cep telefonu kadar hızlı bir haber uçurma yöntemlerini sokacaktır, merak etmeyin.</p>
<p>Kumkapı’ya geldik. Sahilde bir Ermeni kahvesinde oturduk bu sefer. Kendi konağını tercih etmedi. Tasarım ofisi hakkında konuştuk. O da istiyordu böyle bir AR-GE merkezine sahip olmak. Darphane içinde olup olmaması üzerine tartıştık. Sonra yurtdışına gitme işine sıcak bakmadığını,yabancılarla benim görüşmemem gerektiğini söyledi. İllaki yurtdışından biri ile görüşmem gerekirse o aracı olurmuş. Kontrolü elinde tutmak istiyor. Peki. Zaten ben de bu macerada bırakın yurtdışına gitmeyi, İstanbul dışına çıkmayı bile istemiyorum. Azadlı’daki çizimlerimi de buraya getirecekler. Büroyu açacağız. Bana aynı binada bir oda verecekler,yatmam için. Her şeyiyle kabul etti sayılır. Olsun varsın, ben de yabancılarla görüşmeyeyim. Anlaştık yani. “ Bu akşam Galata’da kal” dedi. Para verdi, aldım.</p>
<p>Beni almayan peremecilerden birinin kayığına bindim. Konuyu açmadı ama ben sordum; “Neden şimdi alıyorsunuz da, o zaman kayığa almadınız” diye. “Emir gelmiş” dedi. Kimden? Peremeci kethüdasıdan. Pekiyi, ne yapalım. Limana indim ve pansiyona çıktım. Biraz bir şeyler yiyip odama geçtim. Uyumak için kendimi zorlayayım derken aşağıdan bir patırtı gürültü geldi. Hayra alamet değil bence.</p>
</body>
</html>