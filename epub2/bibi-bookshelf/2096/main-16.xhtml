<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Et Benİ Asîste...</h3>
<p>Yardımcı olarak kimi alacağım peki? Musa’nın askerden gelmesini beklesem, diyorum. Macerayı baştan sonra kadar tüm ayrıntılarıyla, İstanbul-Burdur arasında geçen yavaş denecek bir otomobil yolculuğuna yayılacak kadar detaylı anlatmıştım ona. Çok hevesli, benim eski zamana gitmemi benden çok istiyor. Eğitimini de almış. Önceden benimle seanslar yapmış doktorları da tanıyor. Uçuk kaçık bir hali var. Aslında bana yardımcı olma konusunda ondan iyisini bulamam. Hâlâ istekli olmalı ki devamlı posta kutumu dolduran mesajlar atıyor. Askerde düşünecek şeyi yok herhalde.</p>
<p>Bazılarına cevap veriyorum ama iş yoğunluğundan yaşadıklarımı tam olarak anlatmadım ona. Şöyle ağız tadıyla anlatayım diyorum, yarım yamalak olmasını istemiyorum. Tam olarak güveniyorum Musa’ya. Ta ki garip bir mesajını görene kadar.</p>
<p>Yedinci ya da on ikinci tekrar e-postasındaydı galiba, özetle diyor ki; “Abi eğer ustura ya da başka bir obje sayesinde zaman değiştiremediysen belki yine olanzapine etkili ilaca başvurabilirsin. Tavsiyem, ilk seferde yüksek doz denemen. Böylece eskiye dönmeni sağlayan beyin bölgelerini aktif hale getirebilirsin. ’’</p>
<p>İnanamadım. Hatta önce şaka yapıyor zannettim. Sonra aynı konuda daha ısrarcı cümleler kurarak daha sık e-posta göndermeye başladı. Bazı günler, dört taneden fazla e-posta gönderdiği oluyor. Bir gece bilgisayarda tesadüfen ikimiz de çevrimiçi haldeydik. Karşılıklı yazışmaya başladık. Ben bilerek ve isteye-</p>
<p>rek konuşmanın gidişatını “Amaaaan, olursa olur, olmazsa olmaz. Ben artık bu eski zamana gitme sevdasından vazgeçtim” demeye getirdim. Acaba iyi bir asistan olabilir miydi ya da bu kadar hevesli olmasının altında ne var, onu öğrenmek istiyordum. Masum bir sorgulama sadece.</p>
<p>Fakat o çok ısrarcı. Ben boşladıkça tavrı garip şekilde değişiyor. Ne kadar kontrollü olmaya çalışırsa çalışsın, eski zamana gitme konusunda benden daha fazla takıntılı. Ben zaten gereğinden fazla takıntılıyım, bana takıntısı olmayan düz bir yardımcı lazım ki nötürleyelim birbirimizi. Konuşma uzuyor, nazlı gelin gibi olmak istemiyorum, diğer yandan ona bir borcum varmış gibi konuşmasından hoşlanmıyorum. Hiç kimseye, hiçbir söz vermedim ki. Musa’nın bu süreçte bana bir faydası yok, ancak ben istersem yani izin verirsem faydası olabilir. Sanki böyle değilmiş gibi tüm süreci yönetmek istercesine her şeye karışıyor, üstüne vazife ediniyor. Anlamadığı şey ise şu: benim söz konusu maceram tekil. Yani bir ekiple işe devam etmeye hiç niyetim yok. Tek kişilik bir sinema kurgusu niyetine başlamıştım. Bu durumu ona açık açık belirtmeli, belki de onu ikaz etmeliyim. Kapris ya da ısrar istemiyorum. Uzatmaya gerek yok, tatsız-sert bir uyarıda bulunmanın zamanı geldi.</p>
<p>“Musa deminden beri yazıyorsun durmadan. Öncelikle sorayım, şafak nedir?”</p>
<p>“Bir hafta kaldı.”</p>
<p>“Tamam, bana öyle oturduğun yerden tın vırı tavsiyelerde bulunacağına, askerden geldiğinde, o dediğin ilaçları avuç avuç almayı kendin denemelisin. İlaçların benim için gereğinden fazla etkili ve tehlikeli olduğunu sen söylemedin mi? Söyledin. Hal böyleyken bir daha o ilaçlara başvuracağımı da nereden çıkardın? Sen ilaçları denersen belki eski zamana gidebilirsin. Bana ihtiyacın kalmaz ve istediğin macerayı yaşarsın böylece.”</p>
<p>“Olmaz.”</p>
<p>“Neden olmasın? Denedin mi ki?”</p>
<p>&quot;Yani...”</p>
<p>İlacı denemiş. O zaman derdi, ustura...</p>
<p>“Peki usturayı vereyim.”</p>
<p>“Abi o da...”</p>
<p>Lafının sonunu getirmiyor ama ben anlıyorum ki usturayı da denemiş. Ah Necla ah. Yine de emin olmalıyım.</p>
<p>“Usturayı da denedin, değil mi? Nasıl ulaştın kutuma? Kallavi heyet raporlarını nasıl aldıysan artık, o kısacık askerliğin arasında İstanbul’a gelip usturayı denedin değil mi?”</p>
<p>“Abi sen yokken...”</p>
<p>“Anladım.</p>
<p>İstemsizce bir kere daha &quot;Anladım” dedim. İki kez tekrarladığım bu tek kelimelik cevapla sinirin tepeme çıktığını anladı. Soruyor bir de:</p>
<p>&quot;Kızdın mı Mustafa Abi?”</p>
<p>“Ne kızacağım sana koçum? Diyelim ki kızdım, bu yaptığına karşılık sana ne ceza vereyim ki şimdi?”</p>
<p>“Verme tabii abi.”</p>
<p>“Neyse Musacım. Vazgeçtim seninle bu konuda bir şeyler paylaşmaktan. Sen askerliğini bitir ve Hollanda’ya üniversitene geri dön. Benimle bu hususu bir daha konuşmanı dahi istemiyorum.”</p>
<p>“Abi kızdın işte. Kızmayacağım demiştim. Ceza veriyorsun ama. Şimdi tüm ilişkiyi kopartıyorsun. Sadece usturayı merak edip baktım. Sonra kutuya geri koydum ya.”</p>
<p>“Kızmayacağım demedim, ‘Ne kızacağım?’ dedim. Soru cümlesiydi, anladın mı? Yani sana kızmam bile abes, senin bu olaya bu denli dahil olman da bir o kadar saçma ayrıca gereksiz. Özel eşyamı koyduğum kutumu karıştırmışsın. Çok mu normal sence? Kızmak ya da kızmamak ile ilgili dediklerim bir kelime oyunu da içermiyor. Sadece olayları ve sana dediklerimi iyi tart ve ona göre davran. Haddini aşmaman gerekiyor. Peki, sana daha keskin bir soru sorayım: Diyelim ki tüm kerametin bu sihirli usturada</p>
<p>olduğuna eminsin. Denedin ve çalıştı, yani seni eski zamana götürdü diyelim. Usturayı yine de yerine koyar miydin?”</p>
<p>Musa afalladı. Hemen “Tabii ki yerine koyardım” diyemedi. Zaman kazanmaya çalışıyor af dileyerek.</p>
<p>“Abi düşünemedim işte, affet.”</p>
<p>“Affedilecek bir durum yoktur. Sırf eski zamana dönmek için nefret ettiğim, benim için zararlı ilaçlardan yüksek doz almamı tavsiye etmenden anlamalıydım. Derdinin ne olduğunu bilmiyorum. Açıkçası öğrenmek de istemiyorum. Bilmen gereken, söz konusu macera bana özeldir. Kimseyle paylaşmak ve hatta kimseyi paydaş etmek gibi bir niyetim de yoktur. Sana zamanında abilik yaptım, yine elimden geldiği kadarıyla yaparım. Yalnız bil ki artık mümkün değil. İşin ‘bana özel’ olmasına ve biraz da kendinden menkul gizliliğine ters durumlar bunlar. İlaçları denemişsin, usturayı da denemişsin. Sonra bana usturayı denettiriyorsun, olmuyor. Vazgeçmiyorsun,yüksek doz ilaç al diyorsun.”</p>
<p>“Abi özür dilerim, amacım aslında...”</p>
<p>&quot;Geçiyoruz. Amacının ne olduğunu merak etmiyorum ki. Açıklaşan bile bu duruma faydasından çok zararı olur. Musacım, bundan sonra hem klasik hem de elektronik yoldan ulaşmaya çalışma bana. İşim var gücüm var. Bu macera benim başıma bir dert. Sürdürmeyi bile düşünmüyorum artık. Ayrıca sürdürsem de sürdürmesem de tek başınayım. Bu konu senin akademik kariyerin için önemliyse başka bir denek bulmalısın. Uzaklaş biraz bu olaydan. Israr etmen senin için uygun olmaz. Hatta bak, ısrar etmenin zararını göstermek için bu konuşmayı zart diye kesiyorum. Umarım anlarsın.”</p>
<p>Musa beni dinlemiyor ve ısrarcılığına devam ediyor ve bu hali benim hiç hoşuma gitmiyor. Sıkıntı vermeye başlıyor. Akademik hırstan daha farklı bir durumu var. Hiç mantıklı değil davranışları. Sonunda bana ulaşmak için ablasını kullanmaya kalkınca son sözümü söylüyorum. Çok sert! Olan yine Müsem-ma’ya oluyor ve arada kalıyor, yazık kadına.</p>
<p>Burdur seyahati sırasında ona elimi kesme ya da kanımı akıtma detayını anlatmadım ama Musa ilaç almak dışında, usturayı çeşitli kereler açıp kapamış, bir sonuç alamayınca belki de tıraş &lt;&gt;lmuş,bilerekya da bilmeyerek suratını da kesmiştir. Ustura ile ilgili bir deneye giren muhakkak kan akıtır numune niyetine. Fakat yüksek ihtimal, usturanın üzerinde ölmüş birinin kan kalıntısı olması detayını atladığından bir sonuca ulaşamamıştır. İyi ki de akıl edemedi. O kadar takıntılı ki ölmüş birinin kanını bulmak yerine gider birini öldürür, o kadar obsesif. Aslında benim bu kadar sert tepki vermemim sebebi biraz da şu “bir mevtanın kanı” meselesi. Bu zorunluluk vicdanımı sızlatıyor. Bir de yardımcı olarak alacağım adam benim ne yapacağıma karar verecek kadar hırslı ve “Ne pahasına olursa olsun” şeklinde düşünen biri olmamalı.</p>
<p>Musa benim için büyük hayal kırıklığı oldu, iyi mi? Peki,</p>
<div><div><img src="main-8.jpg" alt=""/></div>
</div>
<div>
</div>
<div>
</div>
<p>alternatifi kim olabilir diye düşünüyorum. Sonra neden üniversitenden asistanım Mahmut aklıma gelmedi diye hayıflanıyorum. Hemen bir karşılaştırma tablosu yapayım.</p>
<p>Şimdi en son madde de -25 puan verirsen bu tablonun ne gibi bir anlamı var diye sorabilirsiniz. Evet, haklısınız... Eşitliği bozan en önemli madde ama yine de son maddeyi, Musa’nın diğer artıları dengeleyebilir mi diye bakmam gerekiyordu. Musa bu karşılaştırmayı daha çok Necla ve Gökalp’e bilgi sızdırması ve ilaç kullanmamı zorlamasıyla kaybetti.</p>
<p>Böylece Mahmut’a dert anlatma sıkıntısıyla baş başa kaldım. Konuyu da bilmiyor hikâyeyi de. (İkisi ayrı şey.) Sonuçta ben bir rektörüm, o daha araştırma görevlisi. Yüksek lisans tez danışmanlığını yapmıştım, tezi bitti,yüksek lisansı başarıyla bitirdi. Sonra araştırma görevlisi sınavında en yüksek puanı aldı. Bu süreçlerden önce tanımazdım, lisansta dahi başka üniversi-tedeydi. Öyle olsun olmasın, ben öğrencilerimle olan ilişkimi, onlara olan akademik üstünlüğümle şekillendiren biri değilim. Mahmut üç yıldır benimle ama ona durumu anlatmak, benden zorla laf almak isteyen Musa’dan zor olacak. Fakat başka çarem yokmuş gibi gözüküyor.</p>
<p>Bir sürü Mahmut olduğundan, açıklamakta fayda var:</p>
<ul style="list-style:none;"><li>
<p>1- II. Mahmut hani padişah olan. Hakkında bir şey bilmiyorsanız, bulmanız kolay olacaktır. Çünkü Osmanlı’nın III. Selim’den sonra çağdaşlaşmasını sağlayan, belki de en ilginç padişahtır. İlginç derken sadece kişilik yönünden değil. Örneklemek gerekirse Osmanlı sultanları arasında büyük fatih olanı vardır,yıldırım gibi hızlı olanı vardır, av seveni vardır, marangoz olanı vardır; şair olanı, haremine düşkün olanı, müzisyen olanı ve hatta hattat olanı vardır. Bunlar bir şekilde onları tanımlayan özellikleridir ama bu tür özelliklere gerek bile kalmadan özel bir yönetici olan II. Mahmut kadar zor dönemde hüküm sürüp kendince önemli politikaları, planlı şekilde uygulayabilmiş olanı az bulunur. Sadece Yunanlara ve yeniçerilere karşı yürüttüğü politikalar bile Avrupa tarihi açısından büyük önem arz eder. Tamam, ben de lisedeki tarih imtihanlarına hazırlanırken (kopya hazırlarken minik minik yazılan bir maddeydi sadece) sıradan bir konu olarak gördüm bu padişahı ve dönemini. Tarih öğretmenlerimiz de tarihi bize öyle bir öğretemediler ki şaşırırsınız. Böyle tarihi sevdiremeyen ve dolayısıyla öğ-retemeyen tarih öğretmenleri sıralaması yapılsa dünyanın ilk yüzü arasındakiler bana rastlamıştır. Şimdikileri bilmem, ben benim öğretmenlerime bu kadar önemli ve ilginç konuları nasıl bu kadar sıkıcı hale getirebilmişler diye hâlâ şaşkın ve kızgınım. Hem de mutluyum. Beni öyle bir soğutmuşlar ki sonra kendi kendime ilgi duyunca, aha bu macera anlam kazanmış oldu.</p></li>
<li>
<p>2- Külhan Mahmut. Hamamda ortaya çıktığımda külhan-başıydı. Onu vebadan kaybettik.</p></li>
<li>
<p>3- Hamamda külhanda karın tokluğuna çalışırken benimle birlikte tulumbadan su çeken, odun taşıyan ama hamamın içine girmesine izin verilmeyen aklı havalarda çocuk. Maceramın sonlarında halüsinasyon görmeye yarayan mantarın müptelası olduğunu görmüştüm. Bir nevi esrarkeş yani. Öldü mü, hâlâ yaşar mı bilmem. Çok tembel, çok konformist adamdır.</p></li>
<li>
<p>4- Musa yerine kurguda yardımcım olmasına karar verdiğim, yukarıda bahsi geçen asistanım Mahmut. Heavy metal müzikten hoşlanır, gitar mitar çalar. Böyle bilindik bir grup Türkiye’ye gelsin, ne yapar ne eder biletini bulurya da üç dört günlük çadırlarda kalınan festivalleri kaçırmaz. Saçları uzun, kıvırcık. İzmirlidir ama “Nerelisin?” deyince cevaben, “Karşıyakahyım” der. Genelde enerji doludur, uyuşuk olduğu zamana hiç rast gelmedim diyebilirim. Bu enerjisine rağmen varlıklı bir evin en küçük çocuğu ve hatta çok üzerine titrenen tekne kazıntısı olduğundan, önemli önemsiz her şeyi sallaya-bilme rahatlığına sahiptir. Liseden sonra iki yıl Amerika’da kalmış. Sonra Türkiye’ye gelmiş, bedelli askerlik yapıp öyle üniversiteye girmiş. O yüzden akranlarından daha olgundur. Kolunda, boynunda filan dövmeleri var ve hatta araştırma görevliliği mülakatında bunu sorun eden ve emekli olmasına bir iki sene kalan bir profesörden sırf bu yüzden fırça yemişti. Ben de “Le Corbusier’in meşhur ergonomi diyagramım dövme yaptırmış çocuk hocam. Sırf bu dövme ile artı puan aldı benden. Artık sadece kafasında değil, kolunda da mimarlıkla ilgili bir şeyler var” deyince hoca sesini çıkartmamış, dövmeyi eksi puan olarak işleyememiş, bu yüzden çok bozulmuştu.</p></li></ul>
<p>Önceden de arz ettiğim gibi Mahmut’un abisinin özel bir hastanede ortaklığı var. Genel cerrah, çok hırslı bir doktor, o da oldukça baskın. Öyle ki Mahmut araştırma görevlisi başvurusu yaptığı gün onunla beraber gelmiş, beni dekanlık odasında ziyaret etmişti. “Zaten Mahmut’u tanırım, Murat Bey neden zahmet ettiniz ki?” dedim. Oysa işini bilen bir adam, amacı sadece durumu kolaçan etmek. Fakat ben de muhabbetin sonunun az çok nereye varacağını tahmin ediyorum. Tahminim doğru çıkıyor. Lafı uzatmadan “Bizde torpil olmaz, ayrıca bilin ki her başvuran araştırma görevlisi adayının akrabasıyla görüşürsem...” ile biten sıkı bir özet cümleye bile maruz kalmıştı. Sonra yumuşattım, bir isteğim olursa yerine getirmekten zevk alacağını söyledi. “Baldız zaten doktor, arada sırada konuşuyoruz ve kilom yüzünden rutin fırçamı yiyorum” diye cevap verdim. “Fakat biz işimiz düştüğünde sizden mimari yardım isteriz ama” diyor gülerek. “Oooo, tıp doktoru-mimar ilişkisi meşhurdur” diyorum ve “Benim akademisyen olduğuma bakmayınız, karşılıksız çek çıkınca arkasını yazdırmadan önce ne yapılacağını bilirim az çok” diye ekliyorum. Gülüyoruz. O da hastaneyi kurarken çözmek zorunda olduğu problemleri, ustalarla ilgili komik hikâyelerini anlatıyor. Sohbetimiz koyulaşıyor ve zevkli hale geliyor. Hatta Mahmut’u illaki tıp yazması için çok zorladığına kadar geliyor konu. “İyi ki zorlamışsınız” dedim. “Aaa öyle mi düşünüyorsunuz ama ters tepti Mahmut’ta” dedi. “İşte ben de o yüzden iyi ki zorlamışsınız dedim ya.” Çok beğendi cevabımı.</p>
<p>Dr. Murat ile iyi anlaştık. En azından bu Arş. Gör. seçiminde kimseyi kayırmadığımızı anladı, ricacı olmaya gerek görmedi, içi rahat şekilde işine döndü. Anlam veremediğim bir durum daha işte. Bir kişi, sınavla, mülakatla bir pozisyona yerleşecekse neden süreç öncesi veya süreç devam ederken ya da seçim sonrası başka biri gelip özel olarak konuşmak zorunda? Mahmut o kadar iyi hazırlanmıştı ki ve belli ki bu görevi o kadar çok istiyordu ki açık ara üniversitemize dahil olmaya hak kazandı.</p>
<p>İşe bak, zamanında benim kararıma tabi olan Mahmut’un bu sefer ben ocağına düştüm. Ona olayı, yeri geldiğinde az da olsa derine inerek, yeri geldiğinde biraz yüzeysel şekilde anlatmam lazım. Uzun sürebilir. Sekreterime ertesi günün rutin programımda büyük bir boşluk açmasını rica ettiğim an, dip boyası zamanı çoktan gelmiş ve iki santim kadar da geçmiş sekreterimle bir güç kavgasına girdik ki sormayın. Sonra allem etti kallem etti ve o kazandı. Mahmut’a cep telefonumla ulaştım, “Yarın mesaiden sonra gelebilir misin?” dedim. Çocuk tamam dedi. Ertesi gün sekreterin mesaisi sonrası makamdan çıkmasını bekledim ve böylece rahat rahat konuşabildik.</p>
<p>Mahmut’a sorularımı sıraladım:</p>
<ul style="list-style:none;"><li>
<p>1- Abin doktor olduğuna göre, sen de temel ilkyardım kurallarını bir şekilde biliyorsundur değil mi?</p></li>
<li>
<p>2- Dört beş gün komada kalan hastalar nasıl beslenir?</p></li>
<li>
<p>3- Hastane yatağı,yani böyle ördekli filan yatak kiralanır mı?</p></li>
<li>
<p>4- Yatalak hastalar için nasıl bir bakım uygulanır? Bunun için hemşire kiralayabilir miyiz?</p></li></ul>
<p>Soruların hepsini cevaplayabiliyor ve olumlu şeyler söylüyor. Fakat bu sorular yüzünden oldukça şaşırmış durumda.</p>
<p>“Hayrola hocam?”</p>
<p>&quot;Mahmutçum, ben bir kere daha istihareye yatmak istiyorum da.&quot;</p>
<p>“Nasıl yani?”</p>
<p>“Şöyle yani, hani rektörlük seçiminden önce uykuya daldım ya, hani biraz uzuncana. Hah işte öyle.”</p>
<p>“Hocam, bunu bilinçli mi yaptınız yani?”</p>
<p>“Bilinçli sayılmaz ama bu sefer planlı davranacağım.”</p>
<p>“Rektörlük seçimini kazanmanızda olumlu etkisi oldu ama değil mi?”</p>
<p>“Evet, etkisi olmuştur belki hiç önemi yok bence.”</p>
<p>“Şimdi amaç ne?”</p>
<p>&quot;Hıımmmmmm...”</p>
<p>&quot;Ne oldu hocam?”</p>
<p>“Mahmutçum sen yapma bari. Seni böyle bir alicengiz oyunu yaptığıma inandıran nedir?”</p>
<p>“Yok hocam, yani zaten öyle bir söylenti vardı. Eski rektörün de Gökalp Bey’i son anda transfer etmesiyle alakalı zannetmiştim. Böyle bir amaç...”</p>
<p>“Yorma kendini, amaç mamaç yok. Herkes bu konuda çok ilgili ve herkes tahminlerde bulunuyor ve sonra kendi tahminlerine gerçekmiş gibi kendisi inanıyor. Tahmin eden olma, benim dediklerimi uygula yani bana güven. Emin ol, bahsettiğim konuyla ilgisiz bir nevi istihare bu. İsteğimi din felsefesine de sokabiliriz. Şöyle anlatayım, hani hep dersin ya, ‘Hocam binlerce işe nasıl koşturuyorsunuz?’ diye. Bunu becerebilmem için bazen beynimi rölantiye almam gerekiyor. Bir çeşit meditas-yon. Eşim bu durumu pek anlamak istemiyor. Batıl inancım olmadığını bilirsin. Bu meditasyon bana oldukça fazla güç veriyor. Bilinçli yapsam da yapmasam da, bu dinlenmeye ihtiyacım var. Yakın zamanda kızlar ve Necla köye, tatile gidecekler. Ben de yıllık iznimi kullanacağım, bu arada üç dört gün istihareye çekileyim diyorum. Bu durumu kimsenin bilmemesini tercih ederim.”</p>
<p>“Aslında neden yaptığınızı açıklamamış oldunuz.&quot;</p>
<p>“Tam tersi aslında hiçbir şey yapmayacağız.”</p>
<p>“Nasıl yani?”</p>
<p>“Evet, hiçbir şey yapmayacağım. O yüzden amacım yok. Ya da şu şekilde anlatayım: Barış Manço’ya sormuşlar; ‘Neden saçlarınızı uzatıyorsunuz?’ diye. O da ‘Yoo, ben bir şey yapmıyorum. Asıl siz neden kestiriyorsunuz?’ demiş. Yani aslında ben bir şey yapamayacağım. Sadece uyuyacağım.”</p>
<p>“Peki hocam, nasıl isterseniz...”</p>
<p>Keyiflendim ya yine kelime oyunu yapasım tuttu.</p>
<p>“Biraz kestireceğim, o kadar yani.”</p>
<p>“Ney?”</p>
<p>“Yok bir şey yok. Tamam, ilk soru: Mahmut senin evin müsait mi? Kaldığım sürede kirana da yardımcı olmak isterim. Hatta bu ay ben öderim.”</p>
<p>“Aman hocam, ne demek, alır mıyım hiç?”</p>
<p>“Almazsın ama alman lazım. İstiharenin gerekliliği bu.”</p>
<p>Aslında öyle bir şart şurt yok. Sallıyorum tabii. Fakat alması benim için daha uygun. Düşünüyor, gerçekten almak istemediği belli ama itiraz etmiyor. Demiştim ya pek para pul sorunu yok.</p>
<p>“Öyle bir durum varsa, mecbursak...”</p>
<p>“Mecburuz, sadece o değil. Hemşire, yatak, ördek, serum ve bakım ile ilgili ayarları sen yap. Maddi tarafını ben hallederim.”</p>
<p>“Peki hocam, sizi ne zaman uyandırayım?”</p>
<p>“Sen uyandırma! Hatta sadece akşamları, yani hemşire gittiğinde biraz başımda dur yeter. Nöbet tutmak zorunda değilsin. Hemşire 24 saat durmak zorunda değil. Üç dört gün için sana tek angaryam bu olur. Damar yolunu sen açarsın. Sonrasında evde bakım için hemşire gelecek. Abinden durumu açıklamadan hasta bakımı nasıl olur, serumla nasıl beslenilir, öğrenmiş ol lütfen. Hemşireyi hangi firmadan kiralayacağımızı ayarladım. Abinin hastanesinden hemşire ya da herhangi bir malzeme isteme. Evi istediğin gibi kullan eskisi gibi. Ama parti marti, tanımadık kişiler gelmesin. Hatta odaya senden ve hemşireden başka kimse girmesin. Önemli kural şu: Ben uyandığımda, belki 3-4 dakikalık uyanma durumu olabilir, o zaman birileri ile konuşmam gerekebilir. Sana seslenirim. Belki de seslenmem. Eğer o anda evdeysen bana bakarsın. Hemşire de seni arar zaten. Bir daha tekrarlıyorum bak, yanımda sen olmalısın ya da hemşire olmalı. Başka biri kesinlikle olmamalı. Necla bile olmamalı.</p>
<p>s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>Sonra yine uykuya dalabilirim ya da dalmam, bilemiyorum. İstiharenin durumuna göre işte. Tamam mı?”</p>
<p>“Tamam.”</p>
</body>
</html>