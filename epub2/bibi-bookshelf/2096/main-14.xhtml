<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Motor-Sİklet</h3>
<p>O kadar işin gücün arasında, e-postalarıma baktığımda, Musa’nın askerden yazdığını gördüm. “Ustura işe yaradı mı?’’ diye soruyor. Bilinmeyen bilinene ulaştım ama bu afo-rizmaları derleyen toplayan Rumsfeld ve Zizek’ten sonra “Mu-sacım dur bir allasen, zaten durumlar karışık. Bari sen dahil ol-mayıver” diye içimden geçirdim. Klavyemden kibarca “Buradaki işlerim yoğun biraz. Toparlayayım, tafsilatlı olarak yazacağım sana” diye bir cevap çıktı ve yine rutin idarecilik işlerine daldım.</p>
<p>Rektör olduğumdan bu yana mimarlık fakültesinden eski asistanım Mahmut pek yanıma uğramıyordu. Gelmiş, sekreterim dedi ki; bekliyor. Yahu alsana içeri!</p>
<p>Dekanken Mahmut bana sormadan duble adaçayı getirirdi limonlu, kapıyı tıklatırdı, hooopp muhabbete dalardık. Ben bunu özlüyor ve aynı içecekleri istetiyorum sekreterle. Sekreterin onun geldiğini haber vermesinden sonra “On beş dakikadan fazla zaman geçirmeyin lütfen, daha çok kişi var sizinle görüştürmediğim” uyarısına inat on beş dakikadan fazla zaman geçirmeye niyetliyim onunla.</p>
<p>Mahmut nişanlanıyormuş, davetiye vermeye gelmiş. Benim doktora öğrencimle, Neslihan’la hem de. Ah ne güzel. “Bak gelirim ha” diyorum. “Aman hocam gelmezseniz üzülürüm” diyor. Umarım gidebilirim. Mimarlık fakültesindeki dedikoduları soruyorum. Benden sonra dekan kim olacak diye büyük</p>
<p>kavga gürültü çıkmış. Tahmin edilemeyecek şeyler değil. Bana bile “Kimi destekliyorsunuz?” diye sordular. Ben karışmam ki. Birbirleriyle ne dertleri varsa alenen tartışsalar ya. Toplantılarda hepsi çok saygılı, birbirleriyle canciğer kuzu sarması haldeler. Fakat hepsi birbirlerinin arkasından iş çeviriyor. Bunlara binlerinin söylemesi lazım, aslında bir akademisyen için idari görev bir züldür. Yapmamak daha faydalıdır bilimsel çalışmaları için. Ancak sıra sana gelir, kurumun senin karar verme özelliğine ihtiyacı vardır ya da rekabet ettiğiniz kurumlarla ilişkide bazı keskin kararların alınması gerekmektedir. Sen de belirli bir seviyede kendine güveniyorsundur, mecburen idari görevi üzerine alırsın. Geçici olarak alırsın onu da. Senden sonra gelene en iyi şekilde devredersin. Uzatamadan, ikinci dönemde de aynı makamı işgal edeyim sarhoşluğuna kapılmadan en kısa sürede görevi devretmen ve hatta biraz da uzak durman gerekir. Ben söyledim, tavsiyelerde bulundum, şimdiki adayların hiçbiri pek dikkate almadı. Dekan olursan doğru dürüst maaşın artmıyor. Sorumluluğun had safhada. Sana gösterilen hürmete eyvallah, tamam ama bir yere kadar. Belirli bir aşamadan sonra hata yaptığında, yanlış karar aldığında veya birinin hakkı yendiğinde sorumlu sen oluyorsun. Ne zorunuz var? Şu rektörlük bitsin, hemen ilk talipliye devredeceğim. Zaten artık üniversiteler kendi rektörlerini seç(e)miyorlar. Hiçbir şey eskisi gibi değil.</p>
<p>Rekabet ediyorsam ve o makamı kafaya takmışsam (ben de Gökhan ve onun oyunlar çevirdiği eski rektöre karşı bilenmiştim biraz) çok tercih etmesem bile icabında politik olmayı ben de becerebilirim. Artık toy değilim. Saflık yapmam yani dedikoduları dikkate almam, birinin sözüne inanıp, “Sen şunu demişsin, şöyle yapmışsın” diye hesap sormaya gitmem ya da onunla kavga etmem. Bu tercihim, birine bir diyeceğim varsa gidip kendisine söylememe engel değil. Hatta genelde işi kaynağından çözmeye çalışırım ve beceremezsem daha da zorlamam. Benden önceki rektör, babacan bir tavırla bu huyumun üniversite</p>
<p>yöneteceksem başıma iş açacağını söylemişti. Hem de bu öğüdü rektörlük seçiminde tek rakibim olduğu halde, anlaşılmaz bir cüretle belki de “Çok toysun!” diye küçümsemek amacıyla dillendirmişti. Dikkate aldım mı?</p>
<p>Şaşırmayınız, genel olarak bu kadar entrikalarla dolu olması beklenmeyen bir kurum olmasına rağmen Konstantinapol’de olduğumuzdan sanırsam, ayak oyunlarında Bizans’ı geçmiş durumdayız. İşimiz bilim, eğitim ve öğretim olmalı. Neyi paylaşamıyorsunuz, neyin peşindesiniz? Bu kadar büyütmeseniz üniversitedeki sosyal durumları...</p>
<p>Adaylık meselesi bile olay oldu hatırlıyorum. Varsa bir aday olma durumunuz açık açık deyiniz ki; &quot;Ben Mimarlık Fakültesi Dekanı olmak istiyorum!” Diğeri de desin ki; “Ben de adayım.” Böylece açık açık niyetini beyan eden adaylar sonrasında, “Göreve talip yokmuş” diyen olmaz ve kendini zorunda hisseden aday adaylarının sayısı düşer. Böyle taktiksel susmalar, arkadan konuşmalar ne oluyor? Hatırlıyorum dekan olmaya niyetlendiğimde, bir fakülte toplantısında zart diye söylemiştim. Herkes böyle haddimi aşmama önce şaşırmış, sonra dalgaya almış, en sonunda da desteklemek zorunda kalmıştı. Neyse, konu bu değil. Geçiyoruz.</p>
<p>Muhabbet fakültenin yeni dekanı kim olacak konusundan benim sağlığıma geliyor. &quot;Uyuma sorununu çözdünüz mü?” diye soruyor Mahmut. “Geçti” diyorum ama bir yandan da aklıma kan ile ilgili sorunum geliyor. Usturayı zaman makinesi olarak çalıştırmam için kana ihtiyacım var ya. Mah mut’un abisinin özel bir hastanenin ortaklarından biri olduğunu hatırlıyorum. Konuyu nasıl açsam ki? Bodoslama “Bana ölmüş birinin kanı lazım” diyemem ki. Vazgeçiyorum.</p>
<p>Günlerden bir gün okuldan eve makam aracı ile gelirken vahim bir olaya şahit oluyoruz. Emniyet şeridine bir anda direksiyon kıran bir araç, o sırada arkadan hızla gelen bir motosikletli kuryeyi bariyerlere sıkıştırıyor. Olay hemen yakınımızda</p>
<p>cereyan ediyor. Şoförüme çarpıp kaçan aracın plakasını almasını söylüyorum. Önce ambulans çağırılıyor, sonra polise aracın plakası ihbar ediliyor. Ben de o sırada motosikletliyle ilgileniyorum. Bacağı fena kırılmış, kemiği gözüküyor. Doğru dürüst bir güvenlik önlemi almamış ki; üstünde sertleştirilmiş koruyucu giysi yok, dizinde dizlik yok, ayağını koruyacak bir şey yok. Günlük kıyafeti üstüne bir mont geçirip en az doksan kilometre hızla emniyet şeridinden gidiyor. Kazazedenin sağ bacağı onu bariyerlere fırlatan araç yüzünden bu durumda. Başının altına bir şey koyuyor, yükseltiyorum. Bacağını kaldırmıyorum, keza bakmaya cesaret edemeyecek kadar kötü ve hareket ettirirsem daha fena olabilir. Oluk oluk kanıyor, pansuman yapacak bir durum da yok. Panik içinde müdahil olmaya kalkanları hatta kazazedeyi hareket ettirmeye yeltenenleri engelliyorum. Bilinci açık değil ama nefes almasında bir sorun yok gibi gözüküyor, îç kanaması olabilir. Durum gerçekten acil. Kasıktan kan akışını kesmeyi düşünürken şükür ki ambulans hemen yetişiyor. Hastaneye götürüyorlar. Şoförüm bana kâğıt havlu uzatıyor. Ellerimi siliyorum ve kanlanmış mendilleri makam aracında koltuk arasına sıkıştırıyorum.</p>
<p>Akşam eve geç geliyorum. Çocuklar ve Müsemma yatmış, Necla ayakta. Ufak tefek yemek artıklarıyla karnımı doyururken televizyonda her zaman olduğu gibi seyredilecek bir şey yok. Belki yanlışlıkla iyi bir filmin sekseninci tekrarına rastlarsam yeniden seyretmek hoşuma gider. Zaplıyorum biteviye. Bir kanalda haber bülteninin sonlarında bugünkü olaydan bahsediliyor. Motosikletli çocuğun sağlık durumundan çok, vurup kaçan araba konusuna değiniyor spiker. O zaman şimşek çakıyor bende. Saat gece 23.00, cep telefonuna sarılıyor, şoförümü arıyorum. “Hayrola hocam?” diye telaşla açıyor telefonu. Gece vaktini bırakın, genelde gündüz vakti bile aramam pek.</p>
<p>“Sinan Bey, bugünkü motosiklet kazasında elimi silmiştim ya. Bana verdiğiniz kâğıt havluyu, mendili filan arabanın kapı-</p>
<p>sındaki göze koymuştum, hatırladınız mı?”</p>
<p>“Evet hocam.&quot;</p>
<p>&quot;Hah duruyor mu onlar?”</p>
<p>“Olur mu hocam?” Ben sizi bıraktıktan sonra, saat kaç olursa olsun arabayı şöyle silerim, böyle parlatırım, böyle yalarım, yutarım.</p>
<p>Kelimesi kelimesine böyle demiyor tabii. Ben anlayacağınız şekilde özet geçtim, amacı çok temiz iş yaptığını söylemek ve kendini övmek. &quot;Keşke arabayı temiz tuttuğun kadar emniyet şeridini de temiz tutsaydın zamanında da benden fırça ye-meseydin” diyeceğim, vazgeçiyorum. “Nereye attın, hangi çöpe attın?” da diyemem. Ya da ona o kâğıtlara bir şey yazmıştım, çok önemliydi diye sallayamam, keza önümde defterim vardı. Sonra aklıma başka bir şey geldi.</p>
<p>“Yahu ben merak ettim, bu çocuğu hangi hastaneye kaldırdılar acaba? Nerenin ambulansı geldi olay yerine, hatırlıyor musunuz? Çocuğun şimdiki durumu nasıl acaba?”</p>
<p>“112 yi aradım hocam ben. Sağlık Bakanlığı ambulansı işte, hangi hastaneye götürdüğünü bilmiyorum. Fakat tahminime göre Numuneye götürmüştür. En yakın orası çünkü.”</p>
<p>“Tamam, teşekkür ederim Sinan Bey, gece vakti rahatsızlık verdim.”</p>
<p>&quot;Yok, hocam estağfurullah, istiyorsanız hemen geleyim bakalım çocuğun durumuna filan, hastane hastane ararız gerekirse.”</p>
<p>“Sağ olun Sinan Bey. Kaza anını görmem beni etkilemiş olmalı. Sadece merak ettim çocuğun durumunu. Yarın konuşuruz bu konuyu.”</p>
<p>“Asıl niyetim senin önerdiğin şeyleri yapmak, senden önce düşündük ki arıyorum işte” dememek için sözü daha fazla uzatmasına mahal vermeden telefonu kapatıyorum. Motosikletlinin kanı bulaşmış kâğıt havluları atmasaydı iyi olacaktı. Çocuğun durumunu takip etmeye niyetliyim ya, içeri gidip Necla’ya</p>
<p>dışarı çıkacağımı haber veriyorum. O da “Kiminle konuştun ki bu saatte telefonla?” diyor.</p>
<p>“Şoför Sinan Bey ile konuştum. Arabada bir belge unuttum. Yarın sabaha onunla ilgili YÖK’ten gelecek heyetle toplantım var. Şimdi başlasam bir saatlik iş. Onu almam lazım” diye salladım.</p>
<p>“Sen neden gidiyorsun ki? Söyle şoföre getirsin.”</p>
<p>Bir şey demeden suratına bakıyorum. “Ben böyle bir adam mıyım sence?” gibilerinden. Anlıyor ben bir şey demeden. &quot;İyi, sen bilirsin. Kendini paralamasan iyi olacak ama yine de karar senin” diyor.</p>
<p>Hanımın arabasının anahtarını alıp çıkıyorum. Şoför Sinan’ın “Numune” dediği hastane, Haydarpaşa Numune Eğitim ve Araştırma Hastanesi’dir. Biz Kadıköylüler oraya kısaca “Numune” deriz.</p>
<p>Haydarpaşa’ya varıyorum. Acile geçiyor ve soruyorum “Bugün şöyle bir motosiklet kazası geldi mi?” diye. Beni yakını zannediyorlar, nedense Kartal Devlet Hastanesi’ne şevki yapılmış. Atlıyor Kartal’a gidiyorum. Evet, çocuk oradaymış, yeni ameliyattan çıkmış. İç kanama geçirmiş, durumu ağır diyorlar. Ben “Kaçan kişi bulundu mu?” diye soruyorum. Kaçan aracı Dudullu’da boş bir arsada bulmuşlar. Araç sahibi aranıyormuş. Zaten sabıkalıymış, kayıplara karışmış. “Geçmiş olsun, iyileşir inşallah...” demeye kalmadan bir bağırış, bir çağırış...</p>
<p>Kendimi hastaneden dışarı atıyorum. Çok üzücü bir durum. Mevtanın bir sürü akrabası var ve doğal olarak feryat figan ediyorlar.</p>
<p>Şimdi bana daha çok kızdınız değil mi? Yani akrabaları kuryede çalışan, ekmek parası peşinde koşan bu delikanlının kaybına üzülürken ben onun kanı ile ilgileniyorum. Fakat bir düşünün lütfen. Benim ve içinde bulunduğum aracın bu trafik kazasına herhangi bir etkisi yok. Katilin bulunması içinse elimden geleni yapacağım. Yine de emniyet şeridinde bu tür uyanıkların</p>
<p>fırlayabileceğim düşünüp o da gazı köklememeliydi. Motosiklet oldukça dikkatli kullanılması gereken ayrıca kullanırken ciddi güvenlik önlemleri alınması gereken bir araç. Tüm önlemlerini alsaydı, koruyucu elbiseler giymiş olsaydı, belki de hayatını kaybetmeyecekti. Fakat ben trafik mahkemesi hâkimi değilim. Yargıda bulunamam, sonuç çıkartamam. Vefat eden kişinin, tıbbi ölüm sonrası, önceden organ bağışı izni varsa, örneğin böbreği birine hayat verecekse, birini yaşatacaksa ne âlâ,yaşatmahdır. Bu belki de dünyadaki en onurlu davranıştır. Organları toprağa karışıp çürüyeceğine, Allah’ın başka bir kuluna hayat veriyor, aynı şekilde kanı da yok olacağına bana da eski zamana gitme hakkı vererek bir işe yarıyor. Hem sadece iki damlası yeterli.</p>
<p>Bilinçsizce elimi sildiğim kâğıt mendilleri arabadan atmasaydı şoförüm, belki daha az bencil olacaktım.</p>
<p>Durup düşündüm ve kaza mahalline gitmeye karar verdim. Yerini buldum. Yol tenha, dörtlülerimi yaktım ama korkuyorum biri gelip vurur diye. Cam kırıkları hâlâ yolun kenarında. Motosikletin plastik bir parçası bile duruyor. Baktım ki çocuğun kanı asfaltın bitip toprağın başladığı yerde güllenmiş. Hemen onu arabadaki kâğıt mendille topluyorum. Bir torbaya koyup eve geliyorum.</p>
<p>Ne yaptım ben?</p>
</body>
</html>