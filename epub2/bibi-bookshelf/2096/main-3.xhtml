<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Sama Nİyet, Antep’e Kiymet,</h3>
<p>5 &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;<sup>7</sup> &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;'</p>
<p>PAKİSTAN’A KISMET</p>
<p>Üşendim birden. Yine de sahip olma takıntısından kurtulamadığım usturayı bililerinden isteyip bu işi kolay yoldan halletmeyi denemeliyim. Şam’a yakın diye Antep aklıma geliyor hemen. Bilen bilir, Antepliyim ama babamlar 1950’ler-de göçmüş İstanbul’a. Pek bir bağımız kalmamış. İstimlak edilecek arsamız bile yok, o derece. Akrabam da kalmamış pek. Ya da daha doğrusu böyle özel bir istekte bulunabileceğim, derdimi şıp diye anlayabilecek biri yok. Uzak ama çok uzak akrabaların benden bir şeyler istemeleri en doğal hakları (nereden hakları oluyorsa o da ayrı mesele) ama benim onlardan basit de olsa bir şey istemem durumunda konu sakız gibi uzayacak. Yine de yardımcı olabiliyorsam isteklerini geri çevirmem ama bir mecburiyetim ya da borcum olmamalı kimseye.</p>
<p>Sonra aklıma geliyor ve rahatlıyorum. Gaziantep’te akademisyen bir tanıdığım var; çok becerikli çocuktur. Aramaktan çekinmiyorum ama ulaşamıyorum, dersteymiş. Akşam o beni seyyar telefonumdan arıyor. Çok da güzel konuşuyor, önce hasret gideriyoruz. Baktım muhabbet uzayacak, kestim sözünü, girdim konuya, durumu kısaca anlatınca “Aaa ne ilginç” deyip atladı hemen. Böyle enteresan konularda ilgili olacağını tahmin etmiştim ama ertesi gün daha öğlen olmadan, rapor gibi kapsamlı bir cevap vermesine şaşırdım. Önceden çizip hazır ettiğim usturanın eşkâlini taratmış, dizüstü bilgisayarımda hazır etmiştim, e-postaya ekleyip gönderdim. Zaman geçirmemiş, belki de tüm mesaisini buna harcamıştı. Cevabı şöyle:</p>
<p>“Yahu hocanı, Suriye’nin durumu perişan ya. (Çok daha perişan olacağını bilmiyor zavallım.) Gaziantep Bakırcılar Çarşısında tanıdık birini bulduk/ilan, en iyisi Alman Solingen çeliğinden, eskimiş, paslanmış, değersiz ve kötü kullanılmış, ucu bozuk birkaç ustura bulabildik. Bunun dışında işe yarar bir şeye rastlamadık. Sizin bahsettiğiniz hatta eskizini gönderdiğiniz çeliği pek bilmiyorlar hocam burada. Fakat ‘Bulamadım’ demek de istemiyorum, önce ustura niyetine bulduğum ne varsa toplayayım göndereyim dedim. Fakat hem ederlerinden Jazla para istiyorlar hem de gerçekten göndermeye bile değmez. Bana gelen numunelerin fotoğraflarını çektim. Yine de isterseniz göndereyim. Zaten taliplisi de yoktur...”</p>
<p>İlk e-postam ona ulaştığından bu zamana kadar çevresindekilere ustura sordurmuş ve araya da bir sürü hariçten laf komisyoncusu girince tahmin ettiğim şey olmuş belli. “Taaa İstanbul’dan sorduruyorlar, özel bir bilimsel deneyde kullanılacakmış. Tübitak, proje mroje işte. Hatta bu profesör, bu usturayı yabancı üniversitelerde deneylerde mi ney kullanacakmış. Napçan, kıldan tüyden işler işte. Çok elzem, çok acil...” diye üzerine eklenmiştir. Bu yüzden beş para etmez usturalar, ateş pahası hale gelmiştir. Benim gibi ismi üç parçadan oluşan meslektaşımı teskin ettim; &quot;Dertlenme, ucu bozuk usturalar için istenen garip meblağlar normaldir. Asıl ben sana zahmet verdiğim için özür dilerim” dedim ve karşılıklı “estağfurullah”laştık. “Bulduğun usturaların fotoğraflarını çektiysen yine de gönder” diye ekledim. On dakika geçmedi ki fotoları meyletti, posta kutumda göründüler ve açar açmaz daha da mahcup oldum. Örnekler çok fenaydı. Bir daha teşekkür ettim. Yine de Antep Çarşısı’n-da nüfuzu olduğunu, satın almadan birkaçını incelemem için getirebileceğini, her hafta sonu İstanbul’a çocuklarının yanına geldiğini tekrarladı. Benim de Antepli olduğumu biliyor zaten. “Başkalarını da araya sokardım ama sana anlatmak daha kolaydı diye istedim senden. Zaten uçakta kabine almazlar, sırf bunun için bagaja bavul vermen ya da silah formu filan doldurman lazım, zahmet etme’’ dedim. “Fotolarda biraz meymenet olsa ben atlar gelirdim zaten. Uzun zamandır memlekete gitmiyoruz, ayıp oluyor. Sonra bırakalım usturayı, sen Antep’ten üniversitenden bahset” dedim. Biraz üniversite eğitiminin geldiği üzücü durumdan konuştuk, sonra karşılıklı iyi dileklerle telefonu kapattık.</p>
<p>Gaziantep’te bulunmadığına göre anladım ki Türkiye’de bu usturanın, turistik çarşı pazarda satışı yok. Ya da varsa bile çok nadir belli. Benim onu elde etmem şart biliyorsunuz. Tek çarem kalıyor: Ebay. Çok araştırma yapmama gerek kalmadan, Pakistan’daki bir satıcıda buldum. Fotoğraflarına bakıyorum, istediğim ustura gibi gözüküyor. Acaba güvenilir mi? 70 Amerikan doları istiyor. Artırmanın bitmesine çok zaman var.</p>
<p>“70 dolar çok geldi bana” diyerek e-posta yoluyla pazarlık ediyorum. “Bileme ve kılağısı<a id="footnote1"></a><sup><a href="#bookmark0">1</a></sup><sup></sup> alınması için gerilip usturanın sürüldüğü deri kayışı vermezsem 55 dolar” cevabı geliyor. Eh nakliye de var, yine bana 70 dolara gelecek ama ben çoktan razıyım. Anlaşmaya vardık, ciddi alıcı olduğumu anlayınca artırmayı sonlandırdı. Parayı gönderdim. Beklemeye başladım. Kargo masrafı karşı tarafa peşinen ödeniyor zaten. İki ay geçti, usturadan ses seda yok hâlâ. E-posta attım; “Ben gönderdim” diyor, bir de kanıtlamak için olsa gerek, garip bir numara veriyor. Yahu gönderi numarasını nereye yazacağım da nasıl takibini yapacağım, öyle bilindik bir kargo şirketi ismi de yok. Neyse, bekledim durdum, işlerim de yoğun zaten. En azından ustura için bir girişimde bulundum ya, içim rahat. Nihayet üçüncü ayın sonunda, bildiğiniz klasik mektup gelir gibi (örneğin, otomatik ödemesi yapıldığından pek iplenmeyen fatura zarfları gibi) postacı getirmiş, posta kutusuna da sığdıramamış, onun altına mermer kaplamanın çıkıntısına, emaneten koymuş. Düştü düşecek. Tesadüfen üniversiteden eve döndüğümde gördüm. Kutu, koli bandıyla bilmem kaç kere sarılmış durumdaydı. Üzerinde satıcının Latin harfleri ile yazılmış ismi vardı. Bir de Arapça yazılmış yazılar var. Gümrükte takılmaması için de fatura niyetine bir şeyi kıvırmış katlamış, yine bantla tutturmuştu kutuya. Yahu bizim apartmanın kapısı kapalı olmaz ki. Posta kutusunun kenarına konulur mu bu? Birisi alsa götürse... Olmadık şey değil. Bir sürü dergim kayboldu. Şansım varmış, ilk ben gördüm. Ya da usturanın elime geçmesi gerekiyormuş.</p>
<p>Kutuyu falçata ile dikkatlice açtım. Gerçekten açık artırmada sunulan görseldeki usturaya benziyor. Bıçağı tam istediğim gibi. Evet evet, üzerinde çeliğe su verme aşamalarındaki işlemleri gösteren izler de var.</p>
<p>Usturaya kavuştuğuma göre şimdi sıra kerametini çözmek için kafa patlatmaya geldi.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Çelik kesici aletler, taşa sürülüp bilendiklerinde, keskin yerlerinde gözle görülmeyecek kadar ufak çelik parçalar kalabilir. Bunlar tıraş esnasında cilde girerse kabarmalara yol açar. Ustura bilendikten sonra kösele kayışa sürtülerek kılağısı alınır.</p>
</body>
</html>