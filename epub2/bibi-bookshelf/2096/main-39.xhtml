<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>15 Haziran 1826, Perşembe ' &#160;&#160;&#160;&#160;&#160;&#160;&#160;&#160;&#160;&#160;&#160;S</h3>
<p>Sabah ezanından hemen sonra kapıdan haber geldi, beni görmek isteyen biri varmış. Baktım Mahmut. Şaşırdım mı? &quot;Ağam, nereden bildin asıl yağmanın Ağakapısı’nda olduğunu? Dergâhtakiler saklamışlar.”</p>
<p>Haydaaa, ben de bilmiyordum ki. Kuru iftira atmıştım, ıslak bir şekilde doğru çıktı. İçim temiz benim. “Eee ne oldu?” demeden heyecanla anlatmaya başladı.</p>
<p>“Dergâhı bastılar. Keseleri çıkardılar, buldular, hatta bana bak bu düştü.”</p>
<p>Gümüş bir sikke gösteriyor. &quot;Peki, bana ne düştü?” diye soruyorum. Ağzı burnu yamuluyor, kem küm ediyor. İçimden şöyle geçiriyorum. Ben yüzlerce yeniçeriyi o dergâha sürmüşüm. Ani baskın yaptırmışım. Kim bilir ne oldu beni öldürmeye niyetlenen şeyhe? İntikam denilen yemeği soğuk soğuk yemişim de sen kem küm ediyorsun, diyorsun ki sana gümüş sikke düşmedi. Zaten düşse bile bana getirir, verir misin? Vermezsin. Mah-mutçum kendini kandırmasan... Bari yalandan da olsa bir akçe ver, sana bu düştü diye keyfim yerine gelsin. Ben de “Yok Mah-mutçum, sağ ol. Sende kalsın” diyeyim. Kem kümden hemen sonra, biraz da konuyu değiştirmek istercesine “Bugün ne olacak ağam?” diye sormuyor mu üstüne? “Çok eğleniyorsun değil mi?” diye soracağım, olumlu cevap verecek diye korkuyorum.</p>
<p>“Bugün dananın kuyruğu kopacak. Bu yüzden görünmemek lazım.”</p>
<p>“Ne, bugün de yağma olmaz mı?”</p>
<p>“Lan, sen ne garip adamsın? Git uzaklaş buralardan, gözüme gözükme. Dün sen diyordun, dolaşmayalım diye.”</p>
<p>“Ağam sen biliyorsun ya ne olacağını.”</p>
<p>&quot;Defol!”</p>
<p>İçeri girdim. Mahmut daha fazla ısrarcı olamaz çünkü onu Darphanenin içine almazlar. Gerçekten niyetim yok bugün dışarı çıkmaya. Neler olacağını anlatayım da hak verin.</p>
<p>Biz Mahmut ile konuştuğumuz sıralarda At Meydanı’na isyan başlatmak için toplanmaya başlıyorlar. Bölükbaşı “Ayaktaşlar, fütur getirmeyin!” diyerek adamları yolluyor. Yani “dert etmeyin, yine isyan edeceğiz ve yine istediğimizi alacağız” anlamında. Unkapanı, Asmaaltı, Tahtakale’de serseri ya da hamamdan kovulmuş külhan gibi ne kadar ipsiz sapsız adam varsa toplanıyor. Gittikçe kalabalıklaşıyorlar.</p>
<p>Durumu haber alan Sultan Mahmut ise bir tebdil kayığına binerek Beşiktaş’taki sarayından Topkapı’ya geliyor. Önceden düşünülmüş ki Sancak-ı Şerifin çıkartılması kararlaştırılıyor. Bayrağın ortaya çıkması, bir nevi savaş (cihat) ilan etmek demek. Yeniçeriler yandı ki ne yandı.</p>
<p>Yeniçerilerin hamlesi karşısında zaman kazanmak ve isyanlarının her zaman yaptıkları gibi istedikleri kelleleri ve parayı vermek şeklinde sonlanacağına inandırmak için Sadrazam, dört subayı, Bölükbaşı’nın isyanı yönettiği yere yani Ağakapısı’na gönderiyor. Yeniçerilerin isteklerini öğrenmek için elçi olacaklar.</p>
<p>Tüm olan bitenleri Topkapı Sarayı’ndaki Sünnet Köşkü’n-de nispeten ufak bir mekânda haber alan Sultan, kendi elcağız-leriyle Hırka-ı Saadet Dairesine gidiyor ve Sancak-ı Şerifi alıp Sadrazama teslim ediyor.</p>
<p>Osmanlı payitahtı, isyancılardan daha planlı. İstanbul’un neredeyse her semtine gönderilen münadiler<a id="footnote1"></a><sup><a href="#bookmark0">1</a></sup><sup></sup> ve mahalle imamları, ayrıca muhzırlar,<a id="footnote2"></a><sup><a href="#bookmark1">2</a></sup><sup></sup> “Müslüman olan herkesin, San-cak-ı Şerif altında toplanmasının farz olduğunu” beyan ediyorlar. Üzerine medresedeki öğrenciler de silahlandırılmış olarak Sultan kuvvetlerine katılınca, isyankâr yeniçeriler azınlıkta ka-hyorlardır. Bilinmeli ki gerçek kırılma noktası Sancak-ı Şeriftir.</p>
<p>Bu toplanmalar esnasında, saraya çağırılan halk ile yolları bir şekilde kesişen isyancı yeniçeriler, acımasız sokak savaşı örnekleri verecekler. Kavga gürültü, kıyamet anlatılacak gibi değil. Her sokak bir anda muharebe meydanı olabiliyor. Demek ki Twitter olmadan da &quot;Şurada yeniçeriler var, kesin bilgi yayalım” mesajları 140 karaktere sığmadan da şehirde dağılabiliyormuş.</p>
<p>Sancak-ı Şerif bir sürü kavuklu ile (öyle böyle değil, eski ya da yeni şeyhülislamdan tutun, vezirler, reisler, ulema takımından adamlar, kimler kimler...) arkalarında gittikçe kalabalıklaşan bir topluluk ile Sultanahmet Camisi’ne geliyorlar, minbere Sancak-ı Şerifi asıyorlar.</p>
<p>Akabinde kılıçlar çekiliyor. Ağa Hüseyin Paşa (ki kendisi önceden de yeniçerilere disiplin verme konusunda uzmandır) serasker unvanıyla başa geçiyor, Mehmet İzzet Paşa da yardımcısı oluyor. Karşı saldırı başlıyor.</p>
<p>Biliniz ki sur kapıları kapatılmış durumda. Yani İstanbul’dan kaçış pek mümkün değil. İki kola ayrılan Sultana bağlı kuvvetlerden, Et Meydam’na doğru kaçan yeniçerileri süren kolun başında Ağa Hüseyin var. Divanyolu’ndan ilerliyor ve topçu desteğini yanma almış. Mehmet İzzet Paşa ise humbaracı, lağımcı, kalyoncu sınıfını yanma almış; Saraçhane tarafından Et Meydanına ilerliyor.</p>
<p>At Meydanı, Sultanahmet Meydanı biliyorsunuz. Et Meydanı ise şimdiki İstanbul Üniversitesi kapısının olduğu yer. Yeni odalar ve Ağakapısı orada. Sonra üçüncü kol, Baruthane Nazırı Necib Efendi önderliğinde teşkil ediliyor. Barut imal edilen Azadlı’da çalışırken kendisi ile tanışmışlığım, çizim sun-muşluğum vardır. Bu hengâme sonrasında onunla karşılaşabilirsem bazı maruzatlarım olacak.</p>
<p>Yeniçeriler Et Meydanı’ndaki odalara sığındılar, sözde kendilerini koruyacak ahşap kapıları da kapadılar. Arkasına da taş koydular. Tüm İstanbul toplanmış geliyor ve ahşap kapıların onları koruyacağını zannediyorlar. Ne yapsınlar, panik haldeler. Şimdiden çok kayıp verdiler. Sokaklarda yaralı yeniçeri bile kalmadı. (Niye yarah kalmadığını anladınız herhalde.)</p>
<p>Üçüncü kol sayesinde toplar kuruldu. Karacehennem İbrahim Ağa Topçu Subayı (unvana bak hizaya gel) topların ateşlenmesi emrini verdi. Top atışı sonrası ne yeniçeri ne de yeniçeri odası kaldı.</p>
<p>Kaçanların neredeyse hepsi yakalandı. Sultanahmet Ca-mi’sinde karargâh kuran Sadrazam, yakalananları birer ikişer jet hızıyla yargılayıp Hünkâr Mahfili altında anında idam ettiriyordu. Cezasını görenler sürüklene sürüklene At Meydanı’n-daki çınar ağcının altına istifleniyor. Eskiden aynı çınar altında, yeniçeriler kazan kaldırınca Osmanh yönetiminden alınan kelleler sergilenirken şimdi “Kelle isterüz!” diyenlerin vücutlarıyla etten yığınlar oluşturuluyor.</p>
<p>Durumu düşünebiliyor musunuz? Bu halde dışarı çıkmak sizce de ahmaklık değil mi? Dün nispeten isyancıları yönlendi-rebildik. Bugün aralarında durmak bile tehlikeli. Akşama kadar sürdü bu karşılıklı canilik. Surlardan kaçmaya çalışırken düşenler, açık denize doğru yüzmeye çalışırken boğulanlar, ara sokaklara sobelenip işleri bitirilenler...</p>
<p>Olacakları sanki oradaymış gibi (aslında olayların en fazla bir kilometre uzağındayım ama sıkı çalışmıştım dersime) detayına kadar bildiğim halde, beni en çok etkileyen şey ne biliyor musunuz? At Meydanı’ndan Et Meydam’na kaçamayan yeniçeriler, YerebatanSarnıcı’na gizleniyorlar. Sarnıçta turistler gezsin diye şimdiki gibi yürüme platformları yok. Sarnıç içinde boğazlarına kadar suya batmış durumda saklanan 300 kadar yeniçeri düşünün. İşte oraya giriyorlar. Kapalı yerde kalma korkusu olan ben, olaylardan hemen sonra sudaki kanı gördüm. Hem de ner-deyse yarısı, arkadaşlarının kanıyla karışmış suda boğulmuşlar. Suda boğulmasalar, kılıçtan geçirilecekler. Sarnıcı temizlemek için cesetler çıkartılırken ben de izleyeceğim. Bir hafta sonra bile sarnıçtan alınan suda pembelik görüyordunuz.</p>
<p>Aaa ne güzel Sultanahmet, “Blu mosk”, Ayasofya’ya bak, Sultanahmet Köftecisi’ne gidelim de bir buçuk köfte yiyelim filan derken buralarda her attığınız adımda acımasızca adam öldürüldüğünü bilin. Lay lay lom diye gezmek yerine, çınarın altındaki istiflenmiş yeniçerilerin denize atıldığını ve bu yüzden çoğu İstanbullunun uzun süre Boğaz’dan tutulmuş balığa rağbet etmediğini bilin.</p>
<p>Bunları tarih kitaplarında, sadece iki satırda ' Vak’a-ı Hayriye” diye anlatmak...</p>
<p>Şimdi diyorsunuz ki Sultan ne kadar acımasızmış. Peki, yukarıda sözünü etmiştim. Biraz da zaman kazanmak amacıyla yeniçerilerin isyandan vazgeçmeleri için isteklerini öğrenmeye dört subay gönderilmişti. Bunlar Akka’da Fransız ordusuna karsı zafer kazanmış kişilerden, belki de Nizam-ı Cedif ten arta kalanlardan. Hah onlar var ya yarım saat sürmeden paramparça edildiler. Bu işaret, eğer yeniçeri ayaklanması alışık oldukları şekilde sonlansaydı ne olacağını göstermek için. Elçiye zeval olmuş yani. Bilin ki kimse masum değil.</p>
<p>Dergâhta para saklandığı yalanım atıp (gerçekten saklanmış olsa da) isyancıları oraya sevk eden ben de masum değilim. Eski Darphane Amirine de kötülük yapabilirim ama bu kadar acımasız olmayacağım. Ayaklanmanın bastırılmasında önemli rolü olan Baruthane Nazırı Necib Efendiyi Boğos,Darphaneye davet ettiğinde birkaç kelam etsem yeterli. Ayaklanma günü Yenikapı, Kumkapı ve Altımermer’de soygunlar yapan ve orada bulunan kendi evi soyulmasın diye ayaklananların elebaşların-dan Nakilci Mustafa’nın, eski Darphane Amiri’nin ayarlaması ile Kocamustafapaşa’daki bir dulun evindeki sandık odasında, daracık bir sandıkta gizlendiğini ağzımdan kaçırırım mesela. Eski Darphane Amiri, İstanbul dışına sürülür en fazla. Sanırım bu kadardan bir şey olmaz.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Ulaklar.</p>
<p><sup><a href="#footnote2">2</a></sup><a id="bookmark1"></a></p>
<p><sup></sup> Divan-ı Hümayun’dayazılaryazıp ileten kişiler.</p>
</body>
</html>