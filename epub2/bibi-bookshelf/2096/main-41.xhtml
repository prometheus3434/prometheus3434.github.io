<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>17 Haziran 1826, Cumartesi</h3>
<p>Uç gün boyunca en az 6 bin, en fazla 10 bin yeniçeri öldürülmüş durumda. Ayrıca bu temizlik (!) ile beraber pek çok işsiz, serseri, hamal ve Arnavut da İstanbul’dan sürgün edildiler.</p>
<p>Yeniçerilerin konakladığı yerler olan Yeni Odalar, Eski Odalar ve Ağa Kapısı yıkılmış ya da tahrip edilmiş durumda. Et Meydanı ise dümdüz edilmiş ve ismi “Ahmediye” olarak değiştirilmiş halde.</p>
<p>Güvenlik sebebiyle iki buçuk ay daha sadrazamlar ve vezirler Topkapı Sarayı’nın avlusunda kurulan çadırlarda kaldılar. Bu bizim Darphaneye giripçıkarken iki kere güvenlikten geçmemiz demekti. Havalimanından alışığım ben.</p>
<p>Bir şekilde olacak oldu ve yeniçeri defteri kapandı. Ben artık kendi dünya işlerime döneyim diyorum.</p>
<p>BÖĞRÜMDE, BÖĞÜRMELİK BİR AĞRI</p>
<p>Gökalp’in ihsan ettiği suni kalp krizi yüzünden zulamdan bir şey alamamıştım. Diyorum ki şimdi ortalık durulmuşken ve Ozan da iyi asistanlık yaparken oradan biraz değerli eşya alayım, camtaşım ikiye böleyim ve Rasimpaşa Camisi’nin bahçesine gömeyim.</p>
<p>Samatya’ya gidiyorum. Mezarlığa girmeden önce etrafı kolaçan ediyorum, kimse yok. Güzel! Heyecanla Mehmet’in mezarına yaklaşıyorum. Hani olur ya arabayı kötü yere park edersiniz. Hatta derler ki, “Abi naptın, oradan çekiyorlar arabaları, koş kurtar çekici gelmeden” derler. Panikle arabanın yanına gidersin, yaklaşırken ta uzaktan arabanın tamponunu görmek için caba sarf edersin. Görünce de hızını azaltır, kan ter içinde s s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>kalmışken rahatlarsın. Mezarı uzaktan görüyorum ama açılmış mı anlayamıyorum. Kalbim küt küt atıyor ama sonra oynanmamış olduğunu görüp rahatlıyorum. Biraz belli oluyor benim son yaptığım kazı ama yine de çok belirgin değil. Hemen girişmiyorum. Üstümdeki fazlalıkları kalp krizi esnasında saklandığım kuytudaki kavaklarla mezar duvarı arasına koyayım diyorum. Kimsenin göremeyeceği bir yer, biraz da loş, kavaklar artık o kadar sık bir örgü yaratmışlar ki. Mezarlık duvarına paralel bir duvar gibiler. Dışarıdan görünmeyen bir saklanma koridoru gibi düşünebilirsiniz. Neyse biranda bir şeye bastığımı fark ediyorum. Garip bir tepki geliyor.</p>
<p>Uyuyan bir adamın ayağına bastım. Bir anda hem o, hem de ben panikliyorum. Adam benden daha çok korkuyor. O anda durumu anlıyorum, bu bir yeniçeri ve burada saklanıyor. Uyku sersemliği azalınca, kuşağından pek de ufak olmayan hançerini ve “Desturrrrr’unu çekiyor. Benimle beraber onu bulan başka birileri var mı diye kolluyor, sonra anlıyor ki tek başımayım. O silahını çekince ben de usturamı çekiyorum. Bir elimle de cam-taşma davranmaya niyetim var ama panikten çıkartamıyorum. Çünkü beni tek başına görünce hançeriyle hücuma kalkıyor. En iyi yaptığım şey kaçmak. O arkamda ben önde koşturuyoruz, mezarlar arasında. Sonra aklıma bağırmak geliyor:</p>
<p>“Yeniçeri burada. Irz düşmanı burada!” diye başlıyorum. Sonra nefes nefese cümle kurmayı bırakıp sadece “Yeniçeri!” diye defalarca bağırıyorum. Bakıyorum ki arkamdan gelmiyor. Bu sefer ben adamı mezarlıktan atmalıyım. Arkasından ben koşturmaya başlıyorum. “Kaçma lan kaçma” yine “Yeniçeri” diye bağıra bağıra koşarken, ayağım bir taşa takılıyor ve devrilmiş bir mezar taşının üstüne kapaklanıyorum. Şükür kafama gelmedi ama tam kuşağımın üstüne, böğrüm üstüne düşüyorum. Sanki Muhammed Ali, tam orayı hedeflemiş de arı gibi uçup beni sokmuş şekilde, ondan yumruk yemiş gibiyim. O kadar acıyor ki böğrümün ağrısından ıssız mezarlıkta böğürü-yorum.</p>
<p>Biraz acım azalınca doğruluyorum, sonra da acele etmeden ayağa kalkıyorum. Usturam elimden fırlamış. Onu alıyorum, kuşağıma sokuyorum. Demin koşarken camtaşına ulaşamamıştım kuşağımda. Karnım fena ağrıyor, panikle elimi kuşağımda gezdiriyorum. Lan, camtaşı yok. Ter boşanıyor, gerekirse kuşağımı sökeceğim. O da dokuz kusurlu hareketin başında gelir. Düşünsenize beni mezarlıkta, harama uçkur çözen bir adam olarak. Ne yapsam derken elime cam parçası geliyor. Oh be! Fakat o da ne. Taş ufalmış. Neredeyse tam ortadan ikiye bölünmüş. Yahu tam istediğim şey. Kendimi Çanakkale’de saatine şarapnel gelmiş Mustafa Kemal gibi hissediyorum. Yeniçeri sırra kadem basmış durumda. Küreğimi alıp, onu da kuşağıma sokup, Darp-hane’ye dönüyorum.</p>
</body>
</html>