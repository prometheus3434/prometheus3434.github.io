<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Sokağin Tam Ortasi...</h3>
<p>Evet, ustura işe yaradı. Bir anda kendimi sokağın ortasında buldum. Üstümde mintanım duruyor ama kanlı değil. Biraz işte sokak ortasında yattığımdan tozlu. Şükretmeliyim ki gece vakti eski zamana geldim. Arnavutkaldırımı zeminin üzerinde yatar vaziyetteyim. Beşinci maddeyle sabitlediğim endişemi şans eseri yenmiş oldum. Yani öğlen vakti sokağın ortasında peyda olsam, sokaktakilerden biri beni görürse ya da o anda oradan geçen bir atlı araba sürücüsü görmese ve arabanın altında kalsam...</p>
<p>Hemen kalktım,toparlandım. Darphaneye bu saatte gidemezdim. Köpek uğultuları içinde sokakta kuytu bir köşede bekledim. İki üç saat sonra gün ışıdı. Darphaneye gittim. Hiçbir şey olmamış gibi karşılandım.</p>
<p>Ertesi gün, iki üç hafta önce istifa etmiş Artin beni konağına çağırdı ve Patrik’i kurtardığım için teşekkür etti. Bir altın lira verdi. Benim için çok onore edici bir şey. Ben çok mutluyum ama Artin için gelecek günler pek öyle olmayacak.</p>
<p>Saray bu ayaklanmanın peşini bırakmayacak gibi. Halet Efendi’nin tam istediği durum. Yakalanan Ortodoks ya da Katolik Ermeni vatandaşlar, çapraz sorguya alınmış olacaklar ki ilk olarak bu zevatı sokağa döken Latin din adamının (kolejli bir cizvittir muhakkak) Fransa’ya kaçtığı öğrenildi. O kaçtığına göre ikincil suçlular yakalanabilirdi. Hep öyle olur, halkı bilinçli olarak kışkırtan asıl provokatörler hemen kaçar, ona ilk uyanlar yani kolayca gaza gelip milleti daha da gaza getirenler cezayı alırlar. Samatyalı Deli Bağdasar ve Kayserili Garabes Sargavak kalabalığa öncülük etmiş. Yakalandılar ve kim bilir nasıl sorgulandılar. Böylece istenen isimler ağızdan alındı. Halet Efen-di’nin intikam almak istediği, büyük ihtimal zamanında istediği şeyleri yapmaya pek istekli olmayan amiraların cezalandırılacağı söylentileri yayıldı. Benim bile kulağıma geldi:</p>
<p>&quot;Balyan, Papazyan, Yerganyan, Aznavuryan ve Bezciyan (Artin).”</p>
<p>Soruşturmalar kırk gün kadar sürdü. Sonra sırah idamlar başladı. Ben Darphane’deki işlerimi yapmaya devam ediyordum. Artin’den boşalan göreve yine Boğos isimli başka bir şahıs getirildi. Onu hiç görmedim.</p>
<p>Dedikodular doğru çıktı. Artin Bezciyan, Mıgırdiç Arpi-aryan, Boğos Gelgelyan ve Garabes Aznavuryan ile birlikte Ege’deki Limni adasına sürgüne gönderildi. Bunun olacağını biliyordum ama yine de üzüldüm. Yapacak bir şey yok, geri gelmesini bekleyeceğiz artık.</p>
<p>MADENLİ...</p>
<p>Günlerden bir gün Darphane’de bir hareketlilik sezdik. Geceden tembihlemişlerdi, &quot;Yarın makineyi çalıştıracaksınız’’ diye. Tamam, çalıştırırız, yapmadığımız iş değil. Fakat bu sefer gerçekten farklı bir hareketlilik var. Örneğin, bu sabah çalıştığımız yere başka bir yetkili daha geldi. Önceden hiç karşılaşmadığım bu yapılı adam bizi denetliyor gibi. O gün yine bir hevesle bizim makine dairesi, madenle hiç muhatap olmadan çalıştı. Kevork daha heyecanlı, onun direktifleri doğrultusunda biz de daha dikkatli çalıştık. Çünkü bir seyircimiz vardı, bizi ve yaptıklarımızı oldukça dikkatli inceliyordu. &quot;Yarın da böyle çalışacaksınız” dediler. Peki.</p>
<p>Ertesi gün, bir önceki gün müşerref olduğumuz yetkili kişi de sabah bizimle beraber atölyeye geldi, 10-15 dakika durdu ve gitti. 20-30 dakika sonra yeniden gelirken sıvı hale getirilmiş madenle birlikte gözüktü. Hiç açılmadığına emin olduğum, dövme demir kapıdan atölyeye girdiler. İşe başladığımdan beri bir kere bile, ne altın ne de gümüş, herhangi bir maden işlemiştik. Dört kişinin omuzlarındaki çapraz sopaya bağlı potada ilk kez değerli maden vardı. Yetkili darphaneci sessizce onları yönlendiriyordu. Herkes işini biliyordu yani. Potayı yere koydular usulca ve kendilerine basamak yapmak için kütükleri makinenin altında sürdüler. Potaya bağlı sopayı yeniden omuzlarına aldılar, kaldırıp kütüklere çıktılar. Altın mekanizmaya dikkatlice döküldü. Aslında bu iş, insan gücüyle yapılmayacak kadar tehlikeli bence.</p>
<p>Basit bir caraskal ile çok daha kolay ve daha güvenli şekilde pota taşınır ve içindeki maden dökülebilir. Neyse, yetkili kişi tüm altının potadan dökülmesine şahitlik etti. Pota köşede bir yere kondu ve getiren adamlar, yüzleri potaya dönük şekilde nöbet beklediler. Potada kalan altını koruyorlar anladık, ama hâlâ sıvı kıvamdaki altını nasıl çalacağız ki?</p>
<p>Mekanizma çalıştı. Dolap tarafında,atları süren adam daha da şiddetle bağırıyordu artık. Hayvanlar ilk kez dolabı zor döndürmeye başladılar. Gıcırtı arttı. Kevork ise ateşle daha yakından ilgileniyordu. Sonra bana “Mili, silindire bağla” dedi. Altın silindirlerden geçip masif boru halini almaya başlamıştı. Bıçakların yanına gittim. Silindirlerin altındaki ahşap dönenceye bıçağın arkasındaki mili bağladım. Silindirler dört kere döndüğünde bıçak bir kere kapanıyordu. Milimetrik bir şablon silindiri itiyor ve tam ölçüsünde bıçak iniyordu. Alttaki ahşap kutuya kesilmiş altın düşüyordu. Kesilen silindirik parça dümdüz çıkmıyor, azıcık eğimli oluyordu ama gramajı sabit, temiz, incecik bir plaka elde ediliyordu. Nasılsa darp edildiğinde düzelecekti. Her kesişte yetkili elindeki parşömene işaret koyuyordu. Altın bitip de kalan parça daha kesilmeyince, milleri dolaptan gelen tahrikten ayırdık. Dolap durduruldu. Ateşler söndürüldü. Kalan parça eldivenle alındı ve hassas bir el terazisi ile tartıldı. Ben duvara yaslanacak kadar sayım işinden uzaklaştım. Öyle gerekiyordu zahir. Sözde ben millere bile dokunmayacaktım. Kevork daha kıdemli biri olarak onlara yardım ediyordu. Ahşap kutu soğuyan potanın üstüne kondu. Kapağı kapatıldı ve geldikleri kapıdan dört adamlık taşıyıcı ekip ve yetkili ağa beraber, altın potasını da yanlarına almış halde çıktılar.</p>
<p>Çok acayip bir tecrübeydi. Kömürle muhatap olduğumuz her günün sonunda olduğu gibi elimizi yüzümüzü Darphane içindeki kuyudan su çekip yıkadık. Üstünkörü temizlendik.</p>
<p>DİSKO</p>
<p>Darphaneden çıkacakken bize izin vermediler, öyle saf saf bekliyorum. Kevork çok heyecanlandı, tir tir titriyor. Bir şeyler fark etmiş olmalı ki bir pundunu bulsa sıvışacak kadar tedirgin. Önce garipsedim. Sonra ona daha dikkatli bakınca, “o korkuyorsa ben de korkmalıyım herhalde” diye kıllanmaya başlayacaktım ki bizi ayrı ayrı yakalayıp ite kaka tek kişilik odalara koydular. Günün Z raporunu mu isteyeceklerdi acep? Yan odadan ürkütücü sesler gelmeye başlayıncaya kadar rahattım. Korkunç gerçeği çok geç anladım; Kevork’u fena dövüyorlardı. Deminki rahatlığıma şaşıyorum. Zamanında Darphane de gün sonunda altın eksik çıkarsa ne olur diye aklıma gelmişti ama hiç bu kadar sert şekilde mustarip olacağımızı tahmin etmemiştim. Acımasızca dövülen Kevork’tan gelen sesler çok fena, sormayın... Dayak yemediğim için şükretmeye başladım. Çok geçmeden üç adet izbandut gibi adam bulunduğum odaya geldi. Karşı koymaya niyetim yok ama onlar yine de beni tuttukları gibi alıp bir hücreye attılar. Bildiğin savurdular yani. Dayak yemedim diye sevinsem mi anlamadım. Bu sefer de daracık bir hücredeyim.</p>
<p>Yani bu muydu o kadar emeğimin karşılığı? Kardeşim, ben sizin makinelerinizi çizdim, Patrik’inizi kurtarmak için hayatımı tehlikeye attım; buna karşılık sizin yaptığınıza bak, beni mahkûm ediyorsunuz. Altın ile ilgilendiğimiz ilk gün hem de. Kapatıldığım yer, daracık bir hücre ve on adım atılır ya da atılmaz içinde. Kapıda on santim çapında bir delik var. Yerler ıslak, yere oturamıyorum. Sinirlendim, bağırdım çağırdım. Biraz sonra kapının altından, su boca edildi. Köşede nispeten kuru bir yer vardı, orası da ıslandı. Ayaklarım da ıslandı. Sustum mecburen. Kapalı yerde kalma korkusu olan biri için şahane bir şey. Uykum geldi, çömelip kesik kesik de olsa uyudum biraz. Sabah oldu. Dizlerim sızlıyor. Ufak hacetimi bir köşede gideriyordum da ya büyük gelirse ne edeceğim diyordum ki söylemesi ayıp geliverdi. Tuttum biraz, salak gibi. Tutmasana. Önceden kendine durduk yere “salak” diyen, üzerine bağırsak faaliyetlerini açık eden rektör görmemiş olabilirsiniz. Neden açık ettiğimi anlayacaksınız, lütfen yargısız insaf edin. Ne yapayım, gittim daracık hücrenin idrarlı köşesine çömeldim yaptım. Bir iki saat sonra kapı açıldı. Erimiş altını, potayla taşıyanlardan üç kişi içeri girdi. İcraatımı gördüler. Bilsem daha erken yapardım. Biri sopayla benim eserimi kurcaladı durdu. &quot;İcraatın İçinden” programından bir şey çıkmadı, terk ettiler hücremi. Akşama kadar kâbuslar gördüm.</p>
<p>Hani önemli eserler hapishanede yazılırmış ya. Benim eser yazacak durumum yok. Yine de hakkımı teslim edeyim, bir eser ortaya çıkartıyorum ve ona çok meraklı adam var. Artık bu kapalı olma işkencesi beni fena hale sokuyor. Dizlerim fena oldu. Usturayı kullanıp kalıcı şekilde buradan kurtulmam lazım ama usturam yanımda değil. Darphane kapısındaki çuvalda.</p>
<p>Sonra çocuklarımı, karımı ve 2010’lu yıllardaki rahat hayatımı düşünmeye başladım. Bu düşünceler daha bir kötü olmama yetti. Burada beni ne kadar tutacaklar, bilmiyorum. Eğer bir hafta tutarlarsa, ben biterim. “Keşke falakaya yatırsalardı da sa-hverselerdi” diye daha saçma düşüncelere bile kapıldım. Sonra adamlar yine geldi ve tıkıldığım yerden beni çıkardılar. Çıkarır çıkarmaz daha iyi giyimli, sanırım Darphane’de işçi değil de daha üst düzey bir adamı benim hücreme attılar. Aaa bu adam, yetkili vasfıyla dün başımızda duran kasıntı herif değil mi yahu? Bir kelime dahi etmemişti bizimle. Onu benim hücreme aldıklarına göre ben kurtuluyorum. Oh be! Fakat on saniye son ı a g*' &gt;&#160;çeği anladım. Adamı içeri atıp kapıyı sürgüledikten soma bana hiç de azat edilmiş biri gibi davranmadılar. Yine itilip kakılıyo rum. Yaka paça, bir yere doğru zorla götürmeye başladılar. Bağırıp çağırıp sorular soruyorum ama cevap veren yok. Belli ki daha fena bir yere kapatacaklar. Aralığı sadece altmış santim olan iki duvar arasına bir deliğe sıkıştıracaklarını görünce bana olanlar oldu. Öyle dar bir yer ki ucuz havayolu şirketlerinin uçaklarındaki koltuk arasından bir iki santim geniş, o kadar kötü yani. Direniyorum artık beni zor zapt ediyorlar. Bağırıp çağırmayı aynı panikle daha da arttırıyordum. Böyle bir cezayı hak edecek ne ettim ben? Çırpındıkça beni çekiştiren adamları da kızdırdım belli, ciddi ciddi dayak yemeye başladım. Yine de beni zapt edemiyorlar. O delik benim kapalı yerde kalma korkumu tetik-lemiş durumda ve yediğim dayağın acısını bile hissetmiyorum. Deliğe güzellikle sokamayacakları belli olunca, içlerinden biri kungfu mu biliyor nedir, öyle bir kıvrak hareketle ve öyle ani bir şekilde ayağını kaldırıp kafama geçirdi ki. Sonunda bayıldım.</p>
<p>* * *</p>
<p>Uyandım, yeni zamandayım. Mahmut’a baktım. Yanımdaki çekyatta uyukluyor. Zaman geçirmeden uyandırdım, keza az zamanım var. O delikte baygın vaziyette ne kadar durabilirim, bilmiyorum. Mahmut uyku sersemi, beni uyanık görünce heyecanlanıyor.</p>
<p>“Hocam, hah uyandınız sonunda?”</p>
<p>“Evet, uyandım. Çok fazla zamanım yok. İstediğim şekilde uyanmadım ama. Her an uykuya düşebilirim.”</p>
<p>Usturanın kerametini Mahmut bilmiyor ve ona açıklaya-mam şimdi.</p>
<p>“Yanaşıl oldu?”</p>
<p>“Sorma beni fena hale soktular. Sıkı dayak yedim.”</p>
<p>“Eyvah! İstihare sırasında mı dayak yediniz? Hani felsefi bir arınmaydı bu?”</p>
<p>Tabii ya, bu çocuk beni meditasyon yapıyor zannediyor...</p>
<p>“Dert etme, bu işin cilvesi bu. Bunu düşünmediğim için de kendime kızıyorum.”</p>
<p>&quot;Neye kızıyorsunuz hocam?”</p>
<p>“Gerektiğinde istihareden beni geri getirecek bir şey bulamadığıma. Yani ben istihareden uyanmak istediğimde, sana nasıl haber vereceğim de beni uyandıracaksın?”</p>
<p>“Hocam, ben sizi istesem de uyandıramam. Çok derin uykudasınız.”</p>
<p>“Uyandırmaya mı çalıştın?”</p>
<p>“Yok hocam, özel olarak uyandırmaya çalışmadım. Hani siz dediniz ya; müzik dinleyebilirsin bu odada diye. Ben müzik setini kuruyorum, sabahları uyanmak için. Sabahları kalkmam zor oluyor, bir Slayer, bir Megadeth, ne bileyim bir Suicidal Ten-dencies’ten klasiklerle uyanmayı severim. Uyanmazsam müzik setinin sesi gittikçe artar.”</p>
<p>“Ne diyorsun oğlum,bunlar ne?”</p>
<p>“İşte müzik grupları hocam, parçalar da metal. İşte benim uykum ağırdır. Artık ses en yüksekteyken -ayıptır söylemesi benim set de iyidir hocam- mahalle uyanıyor, komşular kapıyı yumrukluyor filan ben uyanıyorum, siz uyanmıyorsunuz. Yani o kadar sesten etkilenmiyorsunuz. Metal de dinlemediğinize göre, bana ninni gibi gelen şeyler sizin kulağınızı tırmalar.”</p>
<p>“Atmıyorlar mı oğlum seni bu mahalleden? Yahu zamanım kısıtlı, konuştuklarımıza bak. Zaman kaybediyoruz. Yani yüksek ses yüzünden uyanmıyorum, anlamam gereken bu mu?”</p>
<p>“Atamazlar hocam, apartman bizim ailenin apartmanı. Fakat teessüf ederim yani, bu gruplara zaman kaybı demeniz?”</p>
<p>“Mahmutçum sırası mı şimdi müzik grubu alınganlığının? Ben gruplara mı zaman kaybı dedim? Şimdi bu konuyu konuşmak için öyle dedim. Beni heavy metal ya da TSM korosuyla uyandıramayacağın da belli, sadece müzikten konuşmayalım, sırası değil anlamında söylemiştim. Daha nasıl iletişime geçeceğimizi çözemedik. Ben şu anda çok fena bir durumdayım istihare esnasında.”</p>
<p>“İstihare şu anda devam mı ediyor?”</p>
<p>“Ediyor. İşte bu yüzden yapacak bir şey yok. Dediğim gibi birazdan yine uykuya dalacağım.”</p>
<p>“Emin misiniz hocam? Çok diri haldesiniz, uykunuz varmış gibi gözükmüy...”</p>
<p>* * *</p>
<p>Mahmut sözünü bitiremeden gidivermişim.</p>
<p>Daracık hücreye yeniden geldim. Bu işkenceden nasıl kurtulacağıma dair yapmam gerekenlere, fiziki olarak değil mental olarak bile hazırlanamadım. On dakika sonra gözlerim alıştı. Biraz kendimi teskin ettim. Biraz kaykılınca daha rahat bir yer buldum. Mahmut’la konuşmak iyi gelmişti. Yine dayanamayacak kadar kötü olursam yani çaresiz kalırsam, bir şekilde sesler çıkartıp adamları rahatsız edeceğim ve yine dayak yemeye çalışacağım. Hatta uygun olmayan bir alternatif olacak ama kendimi öldürtürüm bile. Bu delikte hareketsiz kalmak dayanılacak gibi değil. Boğos’un beni buradan çıkartmak için hâlâ bir şey yapmamış olmasına da dayanamıyorum. Kabul edilecek, unutulacak bir şey değil. Artık ona güvenmiyorum.</p>
<p>Dayak yemeden ya da öldürülmeden çıkmak için çaba sarf etmeliyim. Anladığım şu: Buradan çıkmanın yolu muhakkak hacet gidermek. İki duvar arası çok sıkışıkken nasıl becereceğimi ben de bilmiyorum. Yandan hâlâ Kevork’un sesi geliyor. Ağrıları fena olmalı ki inlemesi bitmiyor. Arada Ermenice bir şeyler söylüyor. Ben onun kadar dayak yemedim, biraz da bunun için şükrediyorum. Aynı tür deliklerdeyiz herhalde. Bana Darphaneye girerken, istenmeyen bir şey yaparsam (ki ne yaptığımı bilmiyo-rurn) böyle bir cezaya katlanmaya razıyım diye muvafakatname imzalatmadılar ki. Yine de hak hukuk arayamam. Kendimi meşgul etmek için hücre bile sayılmayacak kadar dar olan, tıkıldığım bu aralığı anlamaya çalışıyorum el yordamıyla. Kapıdan giren ışıkla, duvarın sıvasız bir taş duvar olduğu anlaşılıyor. Dizlerimi kıramıyor, çömelemiyorum. Ayakta da duramıyorum. Belli ki baygın olduğum sırada dizlerime yük binmiş oluyor ve çok acıyor. Yatmayı denedim ama yatarsam daha kalkamam. Düşünün, yatarken sola sağa dönemiyorsunuz. Kapıdan uzaklaşınca delik genişlemiyor. Hatta kapıya doğru yanaşınca biraz daha iyi. O da ancak birkaç santim. Belimi biraz daha rahatlattım ancak dizlerim iflas etmek üzere. Offff ne hallere düştüm ki ben.</p>
<p>2014’te Soma faciası daha yeni olmuş. Ekmek parası için çalışırken doğru dürüst maske verilmediği için şehit olan madenciler aklımdan çıkmıyor. Benim durumum da onlara benzerse diye fena oluyorum. Niye beni attılar ki buraya, ne yaptım? Kurtulmak için tek çarem ıkınmak. Lafa bak, temenniye bak, düştüğüm duruma bak. Bundan utanmıyorum, bir kabahatim yok ama burada tutuluyorum. Bu kadar çaresiz kalmak beni üzüyor ve tüm soğukkanlılığımı yok ediyor. Enerjim sanki bir şırınga ile çekilmiş gibi. Demek ki sırayla beden işi yapmak, aç kalmak, dayak yemek, kapalı yerde işkence gibi günler geçirmeye zaafım var. Biliniz ki eski zamana gitmek öyle imrenilecek bir şey değil.</p>
<p>Çenemi zedelemek pahasına bile olsa, içliğimi sıyırabiliyorum. İcraatım yok yani bağırsaklarımda hiç hareket yok. Akşama doğru biraz ekmek veriyorlar. Bayat ama suyla ıslatılmış. Sonra sabah yine biraz daha. Acaba ekmek adamı kabız yapar mı? Şöyle yağlı bir yemek yesem keşke. Öğleye doğru kendimi zorladım. Acaba bu öğle ezanı mı ya da kaçıncı ezan? İkindi olmasın? Bu aralıkta 48 saatten fazla kaldıysam? Zamanı anlamaktan öte önemli olan daha ne kadar dayanabileceğim.</p>
<p>Kendimi daha da zorladım. Duvara gelmesin diye dönebildiğim kadar dönerek minik bir icraatım daha oldu. Yapar yapmaz can havliyle kapıyı vurdum. Geldiler beni çıkardılar, ayakta duramadım. Hemen dizlerimi olabildiğince kırdım yani ana rahmi pozisyonunda yere kapaklandım. Yaptığım işe ne kadar meraklı adamlarmış yahu! Önce sopayla kendilerine çektiler ve yine kurcaladılar. Bir şey bulamadılar. Yine aynı sopayla içeri ittiler. Beni kaldırdıkları gibi içeri soktular. Bu sefer karşı koyacak, mücadele edecek mecalim kalmamış durumda. Artık sabahım akşamım birbirine girmiş. Daha fazla dayanamam derken ne kadar sürdü bilmiyorum ama sonunda beni oradan çıkardılar. Şükür ki akıl sağlığım bozulmadan çıkarıldım.</p>
<p>Avluda bir duvara yaslanmış oturuyor vaziyetteyim. Üstüm başım pislik içinde. Yalakta ağzımı yüzümü yıkamak istiyorum ama yürüyemiyorum bile. Çevrede hatta bazıları meydanda, yatar vaziyette benim gibi hırpalanmış üç beş kişi daha var. En kötü durumda olan benim diyemem. Tanımadığım iki adam kollarımdan destek veriyor, böylece emirle oluşturulan sıraya girebildim. Zihnim açık. Bekledik, bekledik. Sonra Kevork getirildi. Durumu çok fena ve benim gibi onun da koluna iki adam girmiş, taşıyorlar. Başı önüne eğik ve bilinci yerinde değil, lobotomi yapılmış gibi ayakları yere sürtüyor. “Altını o çaldı” dediler. Açıkçası ben pek inanmadım. Önümüzden hususi olarak mı geçirdiler nedir, merasimle götürdüler. Bir daha onu hiç görmeyeceğimi anladım.</p>
<p>Sonra meydana Darphane’nin kuyumcubaşısı çıktı. Yani Artin Kazaz’ın yerine gelen amir. İlk kez endamını ve tabii somuttuk suretini görüyorum.</p>
<p>O ve yardımcıları olacak herhalde birkaç kişi meydanda, bizi şöyle bir incelediler. Kolumdaki adamlar desteklerini bıraktılar. Kendi başıma ayakta kalmaya çabalıyorum. Vekil susuyor, yanındaki adamlar hırsızlık yapanın, sonunun nasıl olacağını bağıra bağıra biraz da teatral bir şekilde ilan ediyorlar. Yapmacık yapmacık hareketler, bağırmalar filan. Kuyumcubaşı bir tek beni tanımıyor galiba, ceza alanlara öylesine bakıyor ve sonra yanıma geliyor. Kapıda eşyamı alıp koydukları çuvalı ona verdiler, içine baktı. Kesemi kontrol etti. Kuyumcubaşı suratıma dik dik bakarken dizlerimin bağı çözüldü ve yere yığıldım. Ah bir bilincim kaybolsa da 2010’lu yıllara gitsem, böylece Mahmut durumumu merak etmez. Fakat bayılmak nasip olmadı, cin gibiyim. Bulutsuz gök tam karşımda. Beni kaldırdılar, içeri götürdüler mecburen.</p>
<p>Binalardan birinde bir döşeğe yatırdılar. Şükür ki hücre değiştirirken davrandıkları gibi davranmadılar. Ayakta durmak bile beni yormuştu, zaten dizlerim acınacak şekilde. Uykum gelince kendimi bilerek uykuya bıraktım. Dizimin ağrısından üç gün boyunca doğru dürüst uyuyamadım, bitkin haldeyim. Ne kadar uyuduğumu bilmiyorum, uyandığımda sabah olmamıştı. Cılız ışık sayesinde yanımda bir güğüm gördüm. İçinde su var, az biraz etrafa dökerek toprak kaba su koyuyor ve içiyorum ama asıl mesele açlık. Boğos’tan ümidi kestim. Buradan çıkınca yiyecek bir şeyler bulmam lazım. Artık kimseye güvenemem, kimseden para isteyemem. Kesemi kapıda çuvala koymuşlardı, usturam filan hep orada. Kesemdeki paraya dokunmamışlardır inşallah. Sıkıldım bu Darphane’den. Hamamda bir kere dayak yedik ama böyle işkence görmemiştim. Hamle ettim ama bacaklarımda mecal yok. Kaçamam ki. Yeniden döşeğe bıraktım kendimi mecburen.</p>
<p>Yarım saat sonra ezan okundu. Hava aydınlandı. Bir hamama gidip temizlenmek istiyorum. Kendimi zorlayarak ayaklandım. Yanıma işçiler geldi, bana yardım ettiler ve yer sofrası olan bir odaya geçtik. En azından bir yüzümü gözümü yıkayayım da öyle yemek yiyeyim diye rica ettim, yardım ettiler. Sonra başka bir konuda tek bir kelime etmeden sorgusuz sualsiz on-on iki kişi çorbaya yumulduk. Kimse bir şey konuşmuyordu. Hepsinin göreceği ne kötülük varsa görmelerini istiyorum. İçimden ne beddua varsa okudum ve sinkaflı küfürlerle bezedim. Aralarında beni o aralığa sokarken uçan tekme atan herif de olabilir, özenerek hazırladığım lafları sesli olarak sunmak kalmıştı geriye ama yapamadım. Etrafı kolaçan ediyorum, nasıl kaçsam buradan diye.</p>
<p>Kolaçan etmeye gerek kalmadı. Öğleden sonra beni sürükleyenlerden biri, başka bir mektupla hem de mühürlü bir zarfla geldi. Çuvalımı da verdiler elime. İki kişi koluma girdi ve beni dışarı çıkarttı. Mektubun üzerinde Latin harfleri ile Boğos Dad-yan’ın ismi vardı. Benim burada hapis yattığımı bilmemesi imkânsızdı ve kurtarmak için çabalamadığı da ortada. Tekrar ant içiyorum. “Bu keleği kolay kolay unutmam Boğos Efendi.”</p>
<p>Ana kapıdan çarığımı yere sürte sürte, berduş gibi yavaşça çıktım. Kapıdaki yeniçeriler öyle arkamdan beni izlediler. Kum-kapı’ya doğru yöneleyim dedim ama o kadar uzun mesafeyi yürüyemem. Dizlerim fena. Çuvalımdaki keseyi buldum. Bir köşeye çömeldim, paralarımı saydım, eksiği yoktu, kuşağıma sıkıştırdım. Ayasofya’nın köşesinde bir taş buldum, ona oturup dinleniyorken bir velede bana hemen bir araba bulursa bir para vereceğimi söyledim. Bakmayın büyük para bu basit iş için. Araba geldi,beş paraya hamama gittim. Arabacı &quot;Hamamdan çıkıncaya kadar beklerim” dedi. Buraya kadar getirdiği için vermem gereken parayı verdim ve “Beklersen burada devam ederiz” dedim. Kayıkçılar gibi onun da işi yok herhalde. Hamamda biraz dinlendim, kendime geldim. Dizlerimdeki yaraları temizledim. Sadece kendimi değil elbiselerimi de yıkadım. Önceden Boğos’un verdiği paraları, idareli harcamaya niyetim vardı ama artık çok takmıyordum. Beni orada, o halde bırakan adamdan gelen parayı dikkatli harcayayım da ondan daha az para isteyeyim diye endişelenme faslı bitmişti. Kendime yeni mintan satın alacağımı söyleyince, hamamcı orada bırakılan, yamanmış ne kadar elbise varsa çıkardı getirdi. Hepsi kullanılmıştı ama temizlerdi. Pazarlık ede ede kendime uygun bir şekil yaptım. Eski elbiselerim ıslaktı, onları da geri verip bir miktar daha toplam ödeyeceğim bedeli düşürebildim. Tertemiz ve yeni urbalarla, beni bekledi diye bolca bahşiş verdiğim arabayla hava kararırken konağa vardım. Kapıyı yumrukladım. Beni avluya aldılar. Hâlâ zor yürüyorum. Boğos yoktu, yardımcılarına başıma gelenleri kısaca anlattım. Mektubu verdim. Biraz azık verdiler ve yattım, rahat sayılacak bir döşekte. Ertesi gün sabah ezanı okunurken gözlerimi açtım. Nerede olduğumu sorguladım, Kum-kapı’da olduğumu hatırlayıp rahatladım. Biraz daha kestirmeye karar vermiştim ki Boğos’un sesiyle uyandım.</p>
<p>Herhangi bir şey demeden bana bir mektup daha verdi. Verir vermez ben makineli tüfek gibi ama çok saygılı bir biçimde anlatmaya başladım. “Amira Boğos, size minnettarım, beni şöyle kolladınız, böyle korudunuz” diye iltifatları sıraladım. Çok etkilenmedi keza benim de içten gelerek söylemediğimi biliyor. Sonrasında direkt konuya girdim: “Bu işkenceye ben dayanamam artık. Ben kapalı yerlerde kalamam, bir de beni hapse koydular. Kevork’a ne oldu bilmiyorum. Ben makineye bakarım, çizerim, altınla işim olmaz. Bir daha hapse girersem daha sağ çıkamam.” Sözümü kesip ne istediğimi sordu. Darphane işinden azlimi istedim. Suratı değişti. Mümkün değilmiş. Neden? Efendim sırf bu yüzden Azadlı’dan azat edildiğimi iddia etti. Yani aslında ben Azadlı’dan resmi olarak çıkmamışım da, buraya sadece bir haftalığına gelmişim de, benim İstanbul’da kalmam için bir tek o ısrarcı olmuş da, bik bik de bik bik. Sözünü bitirmeden sordum: “Ben sizin köleniz miyim?” Ben dahil tüm Dadyanların, Sultan’ın emrinde olduğumuzu ve en iyi yaptığımız şeyin onun makine ve endüstri tarafında sağ kolu gibi çalışmak olacağını anlattı durdu. Artin geri gelene kadar Darphane ile ilgilenirsem orada kalıcı olacağımdan bahsetti. Yani beni Artin için hazırlıyormuş. (Sen bu işi yap, gerisi gelecek modunda saçmalıyor kendisi.)</p>
<p>Verdiği gazı pek yemediğimi hemen anladı. Zaten o sırada bön bön bakıyorum suratına. Sultan multan, Osmanlı milliyetçiliği filan sökmediğini anlayınca, daha da zorlamadı ve bana ne istediğimi bir daha sordu.</p>
<p>“Anlamıyorum. Beni nasıl o dehlizlerde bıraktın ki? Ben senin adamın değil miyim orada?”</p>
<p>“Kevork senden daha eski. Altını yutanın o olduğuna bile emin değiliz. Kevork yapmaz öyle şeyler. Bu işin içinde düşündüğümüzden karışık bazı oyunlar bile olabilir.”</p>
<p>“Yaptığına ben de inanmıyorum. Ayrıca o yapmadıysa ben hiç yapmam. Neden müdahil olmadın ve beni oradan çıkartmadın?”</p>
<p>“Senin azat edilmen için konuştum ben. Onu hırpalamayın dedim. O çalmaz, Kevork, Bektaşi şıhının yalanlarıyla yanlış iş yapsa bile Mustafa Ayaş yapmaz’ diye kuyumcubaşına tembihledim.”</p>
<p>“İyi demişsin. Herhalde sen bunları dedikten sonra beni hücreden çıkartıp daha kötüsüne yani o fare deliğine koydular.”</p>
<p>“Hemen belli olmadı Kevork’un ahp almadığı, ben ne yapayım?”</p>
<p>“Senin adamının kabızlığı yüzünden delirecektim ama ben...”</p>
<p>“Tamam, tamam. Uzatma!”</p>
<p>Yahu ben sinirden, bana yapılan bu ilgisizlikten şikâyet ediyorum, karşımdaki üzerine alınmıyor; “Üç gün delikte kaldın, bu kadar büyütecek ne var?” diye dikleniyor.</p>
<p>“Oh ne âlâ! Ayaklanma sırasında sen ve Artin demediniz mi bana, gel Patrik’i kurtar diye?”</p>
<p>“Evet, dedik. Kevork’la haber gönderdik.”</p>
<p>&quot;Yani en önemli görevlerden birini bana verin, sonra...”</p>
<p>“Ben değil Artin bu işi senin çözeceğini söyledi. Yoksa ben hiç umutlu değildim. Yani elde başka adam yoktu. Patrik tehlikedeydi, ne var bunda?”</p>
<p>“Ha bir de Mustafa’yı deneyelim der gibi. Olmazsa yeniçeriler telef ederler.”</p>
<p>Ben, yeni nişanlandığı Berkecan’ın, onu beş dakika beklettiği için fönü bozulan ve hatta yok yere tırnağı kırılmış, üzerine yeni aldığı çorabı kaçmış kızın &quot;trip atma” performansını geçmiş durumdayım. Boğos bunu anlamıyor. Yani başka seçeneğim yokmuş ve varoluş nedenimin sadece onların amaçlarına hizmet etmek olduğunu düşünüyor. Bu yüzden durumu sorgulamama şaşırmış şekilde lafı yapıştırıyor.</p>
<p>“Bana bak, Kevork’tan ya da senden ne farkımız var bizim? Bak Düzyanlara. Bir günde tüm aile gidiverdi. Bu iş böyle, her gün tehlikedeyiz. Kevork bir yanlış yapmamış bile olabilir. Buna rağmen ona yaptıkları işkenceyi gördün, belki de hayatı boyunca sakat kalacak. Bir daha da uğrayamaz buralara.”</p>
<p>Sahi, Kevork’a ne oldu acaba? Bu konuda Boğos bile bir şey bilmiyor gibi. Bilmediği gibi çok üzülmediğini ya da merak edip yardımcı olmadığını düşünüyorum. Boğos ya da tüm Dadyanlar ne kadar da acımasızlar. Buna rağmen ben de onları bir hamlede silemiyorum defterden. İtiraf edeyim, işime gelmiyor. İstanbul o zaman da dünyanın en büyük şehirlerinden biri ama “Ben bu aileyle anlaşamadım, başka bir aileye bakayım” diyemem, öyle onlarca kurumsallaşmış aile yok da ondan. Bendeki “Şunu bunu yaptım, şöyle fedakârlık yaptım, gördüğüm muameleye bak!” tarzındaki serzenişler işe yaramıyor. Diğer taraftan baktığımda, usturanın kerametini az çok çözmüş vaziyetteyim. Yani bir alternatifim ya da başka bir deyişle kaçış yolum daha var 2010’lu yıllara. Bunu kimse bilmiyor. Söyleyemem de. Yine de onlara bir şeyler vaat edebilirim, işlerine geliyorsa karşılığında istediğimi ahrım. Buradaki risk, Boğos’un blöfümü görüp göremeyeceği. Fakat o dehlizden sonra bu risk için “Derdini seveyim butonu”nu arıyor gözlerim. Devam ediyorum.</p>
<p>&quot;Kevork’un durumu beni ilgilendirmiyor. Ben kendi durumuma bakarım.”</p>
<p>“Ne istiyorsun, onu söyle?”</p>
<p>“Ben Fransızlardan daha önce bu makinelerin bizim tarafımızdan yapılmasını, kurulması ve gerekirse para kazanmasını istiyorum.&quot;</p>
<p>“Para mı istiyorsun sonunda?”</p>
<p>“Para hedef değil, sonuç.”</p>
<p>Garip bir tamlama yapmıştım ya, burun kıvırdı. Artin kadar olmasa da büyükçene bir burnu vardı ama kıvrılması zordu tabii. “Omuz silkti”den sonra ikinci roman klişesidir ya bu. Kısaca pek felsefi cümle kurdum ama “Tam anlamadım, para değilse nedir derdin daha?” der gibi bakıyordu. Ben Boğos sormadan anlayıp cevabımı verdim: &quot;Para sonrasında zaten gelir. Bu makineleri yapmamız lazım.”</p>
<p>“Nasıl olacak o?”</p>
<p>“Orasını siz halledeceksiniz. Hereke’de yapılacak işler var, sonra baruthanede. Bakırköy civarında da fabrikanız olacak.”</p>
<p>“Ney olacak?”</p>
<p>Galiba çok ileri gittim, bu tesislerin kurulumuna daha çok var. Boğos kendisi hakkında ileride mümkün olacak bazı detayları daha bilmiyor, doğal olarak. Müneccimlik yapmanın lüzumu yok.</p>
<p>“Yani ileride bir sürü fabrikada bir sürü makineye ihtiyaç olacak, onu diyorum.”</p>
<p>&quot;Peki ne yapalım?”</p>
<p>“Bir atölye kuralım, ben o atölyede çizeyim, siz yapın, satalım.”</p>
<p>Düşündü. Hemen hayır demediğine göre kabul eder gibiydi. “Kuracağız” dedi. “Bakarız”dan çok az daha umut vericiydi benim için. Sonra teyit eder gibi, “İlk işimiz bu olacak” dedi. Akabinde “Kaset çıkartacağım sana, albümün ‘top on’a girecek” diye taahhütte bulunacak diye korktum. Boğos’a artık güvenmiyor, daha kötüsü artık eskisi gibi sevmiyordum. O artık benimle beraber Azadh’da çizim yapıp çırağım gibi benden bir şeyler öğrenen hevesli çocuk değil, çıkarları için ne gerekiyorsa feda edebilen bir işinsanıydı.</p>
<p>Razı oldum olmasına ama içimde bir sıkıntı. İleride yine tartışacağız, çözülen bir şey yok aslında. Neyse. Teknik işlerden konuştuk. Çizimlerimi kaldığımız yerden aldırmış. Yine para verdi ve Galata’da kalmamı söyledi. Çizim malzemelerime de kavuştum. Azadlı’daki gibi çinileme işini yapabileceğim bir durumum ancak bir çizim atölyesi ile mümkün bence. Han odasında olmaz. Ben demeden halime acımış olmalı ki “Bir iki gün burada kal, dizlerin iyileşir biraz” dedi ve peremeci adı verdi.</p>
<p>“Kayık parası olarak yirmi para alacaklar senden” dedi her gün. “Biraz ayaklanınca yine Darphaneye git. Bana yaptığın çizimleri en yakın zamanda getir. Darphane’den birileri sorsa dahi sakın çizimleri gösterme, onlar hep Galata’da kalsın” dedi. “Darphane’de sana kötü davranamazlar artık.”</p>
<p>İyi de ben artık Darphaneye gitmek istiyor muyum? Hâlâ bu isteksizliğimi kavrayamamış bence. Ayrıca hanın sahibesinin durumu bildiğini, odayı boşaltırken eşyamı sakladığını söyledi. İyi, kaybolmadıklarına sevindim. Sonra aklıma geliyor, Bo-ğos’tan az da olsa bağımsız kalabilmenin peşindeyim. Kevork ile kaldığım dergâhta konaklayabileceğimden bahsediyorum. Şıh beni etkileyemez. Boşuna yola zaman ve para harcamayayım diyorum. Pek hoşlanmıyor bu fikirden. Kabul etseydi her gün karşıya geçmeyecektim böylece. Kabul etmiyor, Kevork ile dergâhtakilerin münasebetini biliyor belli ki.</p>
<p>Açıkçası kafama takılmıyor değil. Kevork, şu Ortodoks-Ka-tolik meselesine kendini adamış bir hizmetçiydi. Hatta ayaklanma sırasında Boğos ve Artin’i korumak için kendini feda edercesine davranmıştı. Yani Darphane’de kendisine göre oldukça önemli bir görevin başındayken altın çalacak kadar kendini düşünen biri değil. Boğos, bir komplonun olabileceği konusunda sinyali üstü kapalı verdi zaten. Vekil amirin, hem Boğos Dad-yan’a hem de Artin’e mesaj verme kaygısı ile ona sadık adamları hücreye kapattığını üstü kapalı ya da açık, çoğu Darphane çalışanı tarafından devamlı ima ediliyor zaten. “Buranın artık amirası benim, bakın istersem adamlarınızı bu hale sokarım işte!” demeye getiriyor aklınca. Kevork, Boğos’un has elema-</p>
<p>nıydı; çoğu ince detay ya da kritik bilgi onun sayesinde Boğos’a uçuyordu. Sırf bu istihbarat gücünü kısmak için vekil Darphane başı bu operasyonu yapmış olabilir. Dikkat ettiyseniz, Boğos’un ağzından Kevork hakkında bir tane bile kötü kelime çıkmadı. Öyle ya da böyle Kevork'u feda ettiler yani. Ben de onun adamı sayılmış olabilirim ya arada kaynadım, işkence gördüm. Ayrıca şımarık çocuğum ya üzerine Boğos’tan hesap soruyorum. Beni de Kevork gibi kullanılamaz hale getirebilirlerdi. Yapmadılar, Halet Efendi hakkında dediklerim mi kulağına gitti nedir ku-yumcubaşının. Ya da “garip şansı” var bende, ne bileyim. Her hamleyi, her durumu düşünmem lazım. Boğos ile tartışmayı uzatmamam gerek. Kimin eli kim cebinde belli değil.</p>
<p>Yani Boğos’u cezalandıracağım derken, eski İstanbul’da ve Darphane’de bulunma zevkinden mahrum kalmamalıyım. Bir daha fiziki saldırı ya da işkenceye maruz kalmadığım sürece sorun da yok. Bir tasarım atölyesi kurulması konusunda ne gerekiyorsa yapmalı ve işbirliğine devam etmeliyim. Böylece Ga-lata’nın ve İstanbul’un tadını çıkartırım. Dizlerimdeki yaralar geçecek gibi. Kilo verdim ama çok az. Kıtlık olduğu oluyor ama genel olarak halk isyanlarda değil. Yeniçeriler artık abartmışlar, eşkıyalık konusunda her kesime zarar vermeye devam ediyorlar. Bir garip hüzün ve kabullenmişlik var İstanbul’da.</p>
<p>Üç dört gün dinlenmeye ihtiyacım vardı ama iki gün sonra dayanamadım evden çıktım. Saray Kapısından geçtim, mektubu Darphane kapısına verdim. İçeri almadılar. Garip bir güvenlik var. Kapıdan girmek isteyen kişinin isteği ancak akşam yetkililere iletiliyor. Eğer olumlu bulunursa sonraki gün Darp-hane’ye girebiliyorsunuz. İşte bu yüzden verdiğim mektup kapıdaki görevlilerde kaldı. Oyalandım ve Galata’ya döndüm. Handaki odama bir yer sofrası çıkarttırdım, çizimlere başladım. Ertesi sabah hiçbir şey olmamış gibi bir kere daha denedim ve bu sefer Darphane Kapısı’ndan içeri aldılar ve girer girmez “Bugün kesim olmayacak” dediler. Çok şaşırmadım. Emir geldi, haddehaneyi çalıştırdık ertesi gün. Boşuna kömür tüketilse de her zaman çalışan ve kesime hazır halde olan bir düzenek istiyorlar belli. İşgücü zaten bedava. Altın ya da gümüş kesilse de kesilmese de ben yine millerden sorumlu oluyorum. (Uçak yolculuklarında kazanılan millerden değil.) Kesim varsa sikkeler sayılıyor, artan maden tartılıyor ve tamamsa dışarı salınıyoruz. Birisi bir eşeklik etse, bir dirhem eksik çıksa yandık. Yine aynı şekilde işkenceye maruz kalırız. Hırsızlık olmasa bile siyasi çekişmeler yüzünden bile hapsedilmek mümkün. Niye böyle riskli bir işe hâlâ devam ediyorum ki? Neyse. Kesim olmadığında, Darphane’nin meydanında ortalıklarda dolanıyoruz. Gün geldi, rahat kömür harcama zamanları da bitti. Sistem devamlı çalışır vaziyette olsun diye yapılan tatbikatlar azaldı yavaş yavaş. Sadece kesim olduğunda kömür harcanıyor. Kevork yerine başka bir Ermeni geçti. Sessiz olmasına sessiz ama sadece bana sessiz. Muhakkak raporunu Boğos Dadyan’a değil, vekil Darphane amirine veriyordun</p>
<p>Böylece üç ay geçti. Toplamda üç kesim günü oldu tüm süreçte. Yedi kere de madensiz, haddehane çalışması yapıldı. Kimse madenin ne zaman kesileceğini bilmediğinden hırsızlık yapmaya kalkılsa bile planlı yapmak da mümkün değil. Kömür taşımak, odun kırmak benim işim değil. Beden işi sevmem pek, biliyorsunuz. Zaten o üç günlük hapsi unutamıyorum. Bazı geceler rüyama giriyor. Askerliğimde hiç DİSKO’ya gitmemiştim ama Darphane’de en hasından bu tecrübeyi tatmış durumdayım. Bana bunu yapanın kim olduğunu tam olarak bilmemekle beraber, bu emri veren ve Artin Kazaz’ın boşluğunda kuyumcu-başı olan bu herife kafayı takıyorum. Ben ona yapacağımı bilirim. Alma Garip Mustafa’nın ahım, çıkar acele acele. Bir kenara yazıyorum.</p>
<p>Konuyu değiştireyim: İstanbul hâlâ karmakarışık. Yeniçeriler herkese ama daha çok Rumlara kötü davranıyor. Bizim handa Mora’daki isyanlardan bahsediliyor. Handakiler gayri müslim olduklarından, olaya bu yüzden kendi taraflarından bakıyor ve yorumluyor olabilirler. Bu konuda pek konuşkan değiller. Tam olarak ne oldu ki acaba? 1821 Nisan ayı. Ayaklanma çıkalı birkaç ay olmuş. Yeniçeriler, Rumların isyan etmesini çok dert etmiyorlar. Mora'daki isyanı Mısır’dan gelen yardımcı kuvvetler bastıracak. Bunu çok iyi biliyorum.</p>
<p>Boğos çizimlerimi görmek istemiş, hana mesaj gönderdi. Nasıl mesaj gönderiyor, anlamıyorum. Her gün bu civarlara benden önce gelen bir adamı olsa gerek. Haydi böyle bir adam var, onunla iletişime nasıl geçiyor bir onu bilebilsem. Ertesi gün Galata’ya değil, Kumkapı’ya geçtim Darphane mesaisinden sonra. Gösterdim çizimlerimi. Bazı yerleri beğenmedi, bazı detayları ise çok beğendi. Düzeltme istedi. O akşam Kumkapı’da kaldım. Sabah yine görüştük, sonra Galata’ya geçtim.</p>
<p>Bir iki hafta sonra bir daha gittim yanına. Düzeltmeleri gördü, onayladı. Sonra ona dört patlarh motor eskizlerimi gösterdim. 2010’lu yıllarda trafik sınavından 100 aldığı halde, motordan çakan etrafımda kaç kişi varsa, onlara hızlıca üç boyutlu motor bloğunun perspektifini çizer öyle parçalarını anlatırdım. İşte o çizimlerin daha basitini göstermem yetti. Aslında ben kendi gözümde Boğos Dadyan’ın, güvenilirlik notunu, “durağandan, “riskli’ye çevireli çok oluyor da niye ben böyle çiziyorum bilmiyorum. Oysa bana güvenmekle kalmıyor, ayrıca hep hayretler içinde kalıyor. Boğosçuğumsen daha çocukken ben tasarı geometride altı silindir, üstü koni, hem de kesik koni objeyi transformasyon yapar, düzlemde yatırır, hızlı ve yanlışsız çizerdim, AutoCAD’i yalamış yutmuşluğum.daha DOS ortamında iken 3DStudio kullanmışlığım,ileri düzey 3DsMAX uzmanlığım, ortalama bir animatöryetiştirecek kadar Maya dersi vermişliğim, Revit hakkında 2010’lu yıllardaki çoğu meslek-taşımagöre çok ince detaylara hakim olmuşluğum ve hatta SketchUp kitabı yazmışlığım vardır, demedim. Sadece içimden geçirdim.</p>
<p>Desem ne fark edecek ki sanki? Çizmek iyi de, çizdiklerimin uygulanması oldukça zor. Kendim çizdim diye demiyorum, güzel fikirler içeriyor ama “resim” olarak kalacak. Buhar makineleri ile ilgili olanların, kuyumcubaşına sunulmasına karar veriliyor. Daha teknolojik olanları kendimize saklıyoruz. Ertesi hafta için randevu alınıyor. O gün geliyor çatıyor. Çizimler Boğos’ta. Öğle ezanı vaktine doğru Boğos, Darphaneye geliyor. Artin’in yokluğunda Darphanenin başına geçici olarak çıktığı halde kalıcı olduğunu zanneden vekil amirin huzuruna çıkıyoruz. Sunumu Boğos yapıyor. Amir kuyumcubaşı (onun da adı Boğos) her zaman olduğu gibi somuttuk. Sunumdan sonra çizimler hakkında sorular soruyor. Bana işkence ettiğini çok iyi biliyor ama &quot;Ben babayım, çocuklarımı döverim gerekirse” ayaklarında olduğu belli. Pis herif. Hiç böyle bir şey yokmuş gibi cevapları direkt ben veriyorum. Onun soruları ise aslında cevaplanmayacak kadar kötü ve anlamsız. Zaten kılım bu herife beni hapse attırdığı için. Saçma sapan sorularını, “Çok ince bir detaya temas ettiniz efendim” gibi laflarla Boğos süslediğinden, devamını getirdiğim cevapları anlamasa bile hoşuna gidiyor. Boğos Dadyan çizimlerin Darphaneye verilmesini teklif ediyor, Ami-ra çok önem vermediğini beyan edercesine “Sizde kalsın” diyor. İsabetli bir karar. Boğos kibar şekilde uğurlanıyor, ben işime yani kesim olmadığından aylaklığa dönüyorum. Eeeee sonra?</p>
<p>Bir şey olduğu yok. Yine iki hafta geçiyor. Kesim de yok, başka bir şey de. Ciddi tasarımlar var o kâğıtlarda, takan yok. Mimari proje yarışmasına girip, ortalama üstü bir iş çıkartıp bir şekilde jüri tarafından anlaşılamamak ve sonra kolokyumda, sırf bir kişinin değil herkesin jürinin kifayetsizliğini fark etmesi gibi tatsız bir duruma ne kadar da çok benziyor. Anlatmıştım bunları Doktor Ruhiye.</p>
<p>“Kuyumcubaşı seni istiyor” haberi gelince çizimler hakkında konuşacak herhalde derken koşturuyorum, onun binasının kapısında emir veriliyor bana; “Yarın sabahtan gel ama Darp-hane’ye girme, kapıda bekle” deniyor bana yardımcıları tarafından. Kovulduk mu lan yoksa? Ama neden kovulayım ki? Altın çaldım diye düşünseler salmazlar ki beni. Kovulsam neden kapıda bekleyeyim ki? Hem kimsenin bana maaş verdiği de yok. Resmen çalışanı değilim ki Darphane’nin. Kim kimi kovuyor? Boğos bana harçlık veriyor ve bitince takviye yapıyor ama kendime ait bir param yok. Elbise de veriyorlar, hamam parası da. Kısaca sevsem de sevmesem de patronum Boğos ve ne derse yapacağım artık.</p>
</body>
</html>