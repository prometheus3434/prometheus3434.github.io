<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Ah Su Fransiz Sansonlari...</h3>
<p>b &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>Birkaç hafta sonra bana iş verilmediği günlerde yaptığım gibi Çan’ı aramak için sabah erkenden Darphane’nin kapısından çıkınca karşımda Mahmut’u görüyorum. Hayırdır inşallah, nereden biliyor ki Darphane’de kalmaya başladığımı? Sela-münaleyküm, aleykümselam.</p>
<p>“Şu Amerikalıyı arıyormuşsun.”</p>
<p>Öhhh, bunu dahibiliyor. Vay be!</p>
<p>“Heee. Biliyor musun yerini?’’</p>
<p>“Evet, biliyorum.”</p>
<p>&quot;Eee, nerdeymiş?”</p>
<p>“Ayastefanos’ta.”</p>
<p>“Tam yerini söyler misin?”</p>
<p>“Söylerim de, sen de biraz yardım ediver bana.”</p>
<p>“Edebilirsem ederim de sana bu adamı aradığımı kim söyledi ki?”</p>
<p>“Ben bilirim. Sen de bana yardım edersin. Darphaneye biraz altın veresim var.”</p>
<p>“Tamam, ver. Ben karışmam, içeridekilerle görüş.” “Görüştüm. Benden altın almıyorlar.” “Darphane mi almıyor?”</p>
<p>“Evet.”</p>
<p>&quot;Var demek ki bir bildikleri.”</p>
<p>“Vermem lazım benim.”</p>
<p>Havuç gösterdi ya, karşılığını bekliyor.</p>
<p>&quot;Eh peki, Amira ile konuşurum. Söz veremem ama. Ne kadar var vereceğin?”</p>
<p>&quot;Amira’ya söyleme sen.”</p>
<p>&quot;Allah Allah niye ki?”</p>
<p>“İşte öyle. Hem altın alınca ona göre güzeşte için ayarlama çekersin artık.”</p>
<p>“Haydaaa. Darphane kasasının anahtarını da vereyim istersen. Ben öyle bir şey yapamam.”</p>
<p>&quot;Yaparsın. Senin Kuyumcubaşı ile Darphane’de güzeşteli para konuştuğunu biliyoruz.”</p>
<p>“Amma da şey biliyorsunuz siz de. Vazgeçtim, ben bulurum Amerikalıyı.”</p>
<p>“İyi, sen bilirsin.”</p>
<p>Garip. Suratına sinirli bir şekilde baka baka yanından geçtim. Canım da sıkıldı. Hem Canı bulmak istiyorum hem de binlerinin onlara devamlı mecburmuşum gibi davranmasından rahatsız oluyorum. Sonu hep kötü bitiyor çünkü. Ne garip bir zaman. Herkes acayip işler çeviriyor. Hepsi de beni buluyor ve olmayacak şeyler istiyorlar. Hiç kimse de çekinmiyor, ne güzel! Önce hamamda başıma geldi çift taraflı casusluk. Sonra şu altınları saklama meselesinde. Altınları sakladım da şimdi de bu çıktı. Acaba Artin’e anlatsam mı?</p>
<p>Aslında çok kararsız değilimdir. Bu işte de kararımı verebilirdim ama aceleye gerek yok ki. Mahmut bana istediği kadar baskı yapabilir. Eskiden de başka konularda baskıcıydı, şimdi de konu ayrı olmasına ayrı ama şımarıklık ve ısrarcılık aynı. Kusuruma bakmayın ama amiyane tabirle; bu Mahmut yavşak herifin teki. Neyine güveniyor da bu kadar ısrar ediyor ki? Onun yanında kalmıyorum, ona bir iyilik borcum da yok. Belki de ısrarlı taleplerine yokmuş gibi davranmalı, rahatsız olduğumda da terslemeliyim.</p>
<p>Darphane’deydim ertesi sabah. Artin emretti,gittim.</p>
<p>Genel olarak muhasebeden konuştuk. Sonra alakasız bir anda “Senin bahsettiğin Almanca bilen zatı bulmuşlar. Ayaste-fanos’taymış” dedi.</p>
<p>&quot;Ona ulaşabilir miyim?” diye kibarca sordum. Neden bu adama bu kadar değer verdiğimi sordu. Sorgulama gibi bir şeydi aslında yaptığı. Usul usul AR-GE merkezimizi, oradaki görevini de anlattım. “Garip bir teknik bilgisi vardır” dedim, caraskalı yaparken faydalarını eklemeyi de ihmal etmedim.</p>
<p>Dinledi ama pek ikna olmuş gibi değildi. Can ile bu kadar ilgili olmamı hoş karşılamadığı belli. Sonra ağzındaki baklayı çıkardı ve “İyisi mi sen bu adama ulaşmayı unut” anlamı çıkan ama çok da sert olmayan uzun bir nutuk çekti.</p>
<p>Açık konuşmak gerekirse bu durum benim için büyük hayal kırıklığıydı. Yeniden fınans konularına geçtik. Yavaş yavaş, itiraz ettiği konularda yumuşatıyorum onu. Eldeki stoku eritmeyi ve dışarıya verdiğimiz faiz yükünü azaltmayı, ayrıca dışarıdan borç alma konusundaki çalışmalara kadar ilerledik. Tamam, fınans konuları konuşmak için yanma çağırdı beni ama benim aklım hep Çan’da. Artin’den umudu kesince acaba Mahmut vasıtası ile Cana ulaşmayı denesem mi diye aklımdan geçirdim. Bunun için bir de Mahmut’u razı etmeliydim, ne istiyorsa yapmam lazım, fakat ben hiç istemiyorum bu işe gizli saklı bir durum katmak. Zaten riskli. Bir de Mahmut’a borçlu kalma durumu var. Kim bilir neler ekler isteklerine? Acaba yine yüzümü kızartıp Artin’e mi sorsam? Mahmut’un Darphaneye altın verme isi, benim haddimi asmam olacaktır. Ben bunları düşü-nüyorum ama Artin hararetli hararetli konuşuyor karşımda. Bir şeyler kaçırırım diye korktum ve sırf onu dinlemeye geçtim.</p>
<p>İki gün daha geçti. Sonuç alamadığım bir Çan’ı arama çabası sonrası Darphaneye geri dönerken Mahmut bu sefer ben yoldayken araba ile karşıma çıktı. Arabasına buyur etti. Beraberce gittik saraya kadar. Kapıda görünmesek bari. Ben demeden So-ğukçeşme Sokağına daldık. Beni zorluyor Mahmut. Ne zaman para getireyim? Ne zaman alırsın? Güzeşteyi nasıl yapıyorsunuz? Beni kayırabilir misin? Diyor da diyor... Ben kaçamak ve çokça olumsuz cevaplar veriyorum. Sonra Artin ile genelde ne konuştuğumuzu sordu. Yuh artık! Sana bunu mu söyleyeyim yani?</p>
<p>Ani bir kararla, bu sefer ben hamle ettim. Herkes bir garip, bir gizemli olduğundan ben de aynı taktiği uyguladım. İnceldiği yerden kopsun. Belki de bir taktik saldırı yapmam gerekiyordu.</p>
<p>“Mahmut Efendi hatırlar mısın, hamamda İzak Efendi ile birbirimize girmiştik; basit, bileşik faiz hakkında.”</p>
<p>&quot;Ah evet, ne olmuş ona?”</p>
<p>&quot;Hah iyi, hatırladığına göre, İzak gibi güzeşte veren birine paranı verirsen, Darphaneye para vermekten daha fazla kazanırsın. Böyle faiz verebilecek binlerini tanıyorum.”</p>
<p>&quot;Aaa kimmiş onlar?”</p>
<p>“Gizli, hemen söyleyemem.”</p>
<p>“Söyle de söyle” diye tutturuyor. Azıcık nazlandım ama ben de söylemek istiyorum aslında. Biraz durdum, sanki tereddütler içindeymiş gibi ismi patlatıyorum. Hem de en karizmatiğinden.</p>
<p>“François Mitterrand.”</p>
<p>“Kim o ya?”</p>
<p>“Dedim ya oğlum, tanımazsın. Fransızın teki işte. Herkes bilmez dedim ya, gizli biraz. Paran varsa hazır et.”</p>
<p>Bu böyle afallamış kalmıştı. Arabadan inerken Mitte-rand’ın ismini birkaç kez tekrarlattı. &quot;İsmini bir kâğıda yazayım, getireyim sana yarın” dedim fakat istemedi, herhalde gururuna yediremedi. Darphaneye geçtim.</p>
<p>Ertesi gün rutin toplantılara katıldım. Artin istemiş,yanına çıktım. Amira tarafından böyle zırt pırt çağırılmam, herkes için kanıksanmış bir durumdu artık. Yeniden borçlanma hakkında konuştuk. Halktan parça pinçik toplamak yerine, tek kişiden borç alınması konusunda ön görüşme yapılabilecek birileri bulunmalıymış. O sürgündeyken buharlı makine teklifi veren Fransızlardan tanıdığım olup olmadığını sordu. Neden Boğos’a sormuyorsa artık? Ben yine de bildiğimi okuyacağım. Kaybedeceğim bir şey yok.</p>
<p>“Evet, var. Garip bir Fransız.”</p>
<p>“Kimmiş?”</p>
<p>“Nicolas Sarkozy, bilir misiniz efendim?”</p>
<p>“Bilmem.”</p>
<p>Koskoca Darphane amirini şaşırtmış durumdayım.</p>
<p>“Bilmediğiniz isabet olmuş. Çok sağlam ayakkabı değil. Garip bir adam. Fransızlar dahi sevmez onu.”</p>
<p>“Emin misin isminin bu olduğuna? Başkası olmasın?”</p>
<p>“Eminim efendim. Hatta Darphaneye altın veremeyenler onu tefeci bellemişler. Piyasadan bir tek o para topluyor diyorlar.”</p>
<p>Konuyu apar topar kapadı, beni gönderdi.</p>
<p>Evet, benim farklı bir şeklini kullandığım kanarya tuzağı<sup>18</sup></p>
<p><sup>18</sup> Kanarya tuzağı, aslında çift taraflı casusluğu bulmak için kullanılır. Örneğin; siz bir casus örgütündesiniz, birileri karşı tarafa bilgi sızdırıyor. Pek de önemli olmayan bir bilgiyi farklı şekilde dağıtırsınız. Örneğin, belge aynen kopyalanıyorsa, &quot;...makineler çalıştırılacak” yerine &quot;şu şu makineler çalışır durumda olacak” dersiniz. Kimden sızıntı varsa çıkar. Veya önemli bir operasyonun farklı yerlerde olacağını kendi adamlarınıza beyan edersiniz, karşı tarafın casusu operasyonun olacağı yerde bulunursa ekipten kimin kanarya olduğu ortaya çıkar.</p>
<p>Amazon Kindle da aynı yöntemi bazı kitaplarında kullanıyor; hangi üye korsan işine bulaştı diye. Elon Musk aynı yöntemi 2008’de Tesla çalışanları için kullandığında baş hukuk müşavirinin casus olduğu ortaya çıkmış. Kim Kardashian, çocuğunun fotoğraflarını magazin habercilerine paylaşan arkadaşını yakalamak için her arkadaşına başka foto göndermiş. Tyrion da Game of Thrones’ta küçük konseyde haber gönderen kim diye bulmak için Myrcella'nın evlendirileceği kişiyi farklı söylüyor. Ben ise yukarıdaki durumda Mahmut’un Artin’e öttüğünü zaten biliyordum da farklı iki Fransız ismi söyleyerek durumu kanıtladım.</p>
<p>Kanarya tuzağının patladığı bir durum vardır ama. Karşı taraf sizin ekipten iki kişiyi birbirlerinden habersiz olarak çift taraflı casus olarak kullanıyorsa ve verdiğiniz bilginin her iki kişiden de farklı geldiğini anlarsa hamle etmeyebilir. Siz de Kanarya’yı bulamazsınız. Bu yüzden ekibinizde iki ya da fazla kanarya olduğunu düşünüyorsanız, veriyi birbirini tamamlayan parçalar halinde vermelisiniz. Birinde mekânı diğerinde zamanı mesela. Casusluğun KPDS’de tam puan alanın elendiği, onun neredeyse yarısını alan müdür yeğeninin mülakatta 100 almasıyla işi aldığı bir meslek olmaması gerekiyor. Ben Tinker Tailor Soldier Spy filmini ilk seyredişte anlayıp bir de üzerine detaylı şekilde anlatabileni casus seçerdim. işe yaradı. Bunların ikisi beni test ediyorlar. Faizle para veren Fransız banker arıyorsa, bunu Boğos yerine bana sormayı tercih etmesi zaten mantıkdışı. Mahmut buna çıtlatmış herhalde, benim farklı yollara kaçacağımı düşünmüş ve büyük (!) bir başarı ile benden bir Fransız ismi almıştı. Oyun olduğunu anlasınlar diye iki farklı isim söyledim onlara. Mahmut’un kafası iyice karıştı. Artin ise anlamıştır diye tahmin ediyorum.</p>
<p>Neyse, o akşam çıkışta Mahmut’un üs edindiği kahvehaneye gittim. İçeri girdim ama çok fazla ilerlemedim, kapıya yakın yerde durdum. Beni hemen fark eden Mahmut, fırladı yanıma geldi. Selam sabah etmeden giriştim.</p>
<p>“Sen ne biçim adamsın lan! Sana dediğim şeyleri neden Amira’ya uçurursun?”</p>
<p>“Yok ağam.”</p>
<p>“Sus densiz. Fransız tefecinin adını eksik söylemişsin rezil olduk.”</p>
<p>“Eksik mi ama ezberlediğim gibi...”</p>
<p>Yine bir blöf yaptım, bunu da yedi. Ağzı sıkı laf yapıyor ama kuru kalabalık, millete mantarları satmakta usta ama kafası hiç çalışmıyor bunun. Söylemiş yani.</p>
<p>“Söyledin mi, söylemedin mi?”</p>
<p>Ağam ben...</p>
<p>“Anlat ne?”</p>
<p>“Ağam Amira iki üç ay önce bir gün beni çağırdı ve biraz garipsin ya senin mantar tiryakiliğinin olup olmadığını sordu. Sonra da senden haber almak için bana emir verdi. Yoksa ben nasıl gireyim Darphaneye, Hâzineye?”</p>
<p>“Anladık, anladık. Bana bak, bu tür bir oyunu anladığıma göre bu oyuna karşı sana içinden çıkamayacağın başka oyun da yaparım ben. İstiyorsan dene.”</p>
<p>“Yok ağam, ben seni hamamdan bilirim. Böyle şeyleri sevmezsin.”</p>
<p>“Uzatmayalım. Şimdi sen biliyor musun bu Amerikalının yerini yurdunu tam olarak?”</p>
<p>“Evet” dedi ama utana sıkıla.</p>
<p>“İyi, yarın beni ona götüreceksin sabahtan.”</p>
<p>“Ağam, sormam lazım Amira’ya.”</p>
<p>“Akşamdan haber sal, izin verecektir. Sabah Darphaneye gel beni al.”</p>
<p>Çok emin bir şekilde çıktım. Arkamdan bakakalmıştı.</p>
<p>Artin’i test etmem ya da bu oyunu yüzüne vurmam yakışık almazdı. Farklı Fransız politikacılarının isimleri, belki de bu kurgudaki en riskli ama sonucunda en fazla kazançlı çıktığım durumdu.</p>
<p>Sabah ezanından sonra icazet almış ki Mahmut geldi. Uzun bir yolculuktan sonra Yeşilköy’deki bahçeli güzel bir konağa vardık. Bahçe kapısını vurdum.</p>
<p>Sürpriz... Kapıyı Can açtı,yanında onu götüren sarıklı sırık olduğu halde. Adam benimle hiç konuşmadı ama geleceğimizi bilir gibiydi. Çan’la bahçede biraz hasret giderdik. Bu konakta hizmet ettiğini söyledi ama beni evin içine almadı, bahçede hem de kapıya yakın şekilde ayakta konuşuyoruz.</p>
<p>“Seni hırpaladılar mı?” dedim,adam ters ters baktı.</p>
<p>Öğrendim ki Boğos iki üç ay sonra Çan’ın izini bulmuş, buraya gelmiş ve konuşmuş. “Ne konuşmuş?” diyorum, cevap yok.</p>
<p>“Peki, o zamandan bu yana sokağa çıktın mı?” İsterse çıkarmış ama istememişmiş, çıkmamışmış. Bence palavra.</p>
<p>“Madem serbestsin, o kadar çalıştığımız, konuştuğumuz Sultanahmet’teki eve neden gelmedin” dedim. “Orayı kapattıklarını söylediler” diye cevap verdi.</p>
<p>Konuşma soğukken buz tutmaya doğru gidiyor. Hemen dibimizdeki sırık, polis sorgulamasında müvekkili delil sayılacak laflar etmesin diye bekleyen avukat gibi. Ağzından zorla laf alıyorum Çan’ın. “Seninle hususi konuşacaklarımız vardı” dedim. Oralı olmadı. Tamam, yalnız başımıza değildik. Sarıklı sırık bırak konuşmalarımızı, bakışlarımızı bile süzüyordu. Ancak yine de ben onun bu kadar heyecansız olacağını tahmin etmemiştim. Arkasındaki adamdan korktuğundan değil de benimle istemeye istemeye, zorla görüşüyormuş gibi. Bana bazı şeyleri anlattığı için pişman gibi. Boğos da ayrı bir garip, güvenilmez. Sarıklı sırıkla konuştuktan sonra sahibi olduğu kölenin (Can gayri müslim ve köle statüsünde hâlâ) haklarını devretmiş galiba. Çaresiz şekildeyim, Boğos’a her ne suretle olursa olsun Çan’ı bulacağım diye posta koydum hatta Artin’e bile söyledim. Belki de bu yüzden ikisi de itiraz etmediler. Beyhude çaba sarf ettiğimi kendim göreyim istiyorlar. Bu eski zamanda başıma gelmedik kalmadı ama bilin ki karşınızda Mustafa Ayaş Ofyaz var. Size söz veriyorum, zamanı geldiğinde Artin dahil hepiniz benimle konuşabilmek için sıraya gireceksiniz. Aha bak buraya yazıyorum.<a id="footnote1"></a><sup><a href="#bookmark0">1</a></sup><sup></sup></p>
<p>Arabaya binerken bir daha ona doğru baktım hayal kırıklığı ile. Yanımızdaki sırık gör-müyorken garip bir hareket yaptı.</p>
<p>Tarif edeyim: Önce sol ayağını kaldırıp baldırını dizinin üstüne koydu. Yani ayaktayken bacak bacak üstüne atmak gibi bir şey. Aynı zamanda sağ kolunu kaldırıp yana açtı ve sol kolunu da ona paralel, çenesinin altından uzattı. Böyle yaklaşık dört beş saniye durdu, sonra düzeldi. Ben at arabasına binerken çok açık olarak onun bu hareketini gördüm. Sonra da tüm yol boyunca ne demek istediğini düşündüm.</p>
<div style="border:solid;"><div><img src="main-10.jpg" alt=""/></div>
</div>
<p>Eğer son anda bu hareketi yapmasaydı canım çok sıkılacak, tüm ümidimi yitirecektim. Orada istemeden tutulduğunu anladım. Tahminim doğru çıktı, özgür değildi. Pek bir garip bu hareketini tam olarak anlamasam bile özgür kalmak için benden medet umuyordu belli ama ben onun düşündüğü kadar önemli bir adam değildim ki. Satmaya kalksalar bile param yok onu satın alacak. Bugünden sonra Çan’ı görebilmek bile kolay olmayacak. Yine de Çan’ı, Boğos’tan satın almayı plan dahiline alabilirim.</p>
<p>Artin’in yanma rutin bir defter tutma çalışması için çıkmıştım. Bu zamana kadar tefeci olarak verdiğim Fransız isimlerini hiç konu etmemişti. İşim bitti, müsaade istedim ve ben odadan çıkarken “O bahsettiğin Fransız tefeciyle hâlâ görüşüyor musun?” diye sordu.</p>
<p>“Yok efendim. Eğlence yerlerinde şarkı söyleyen genç bir cariyeye tutulmuş. Kayboldu etraftan. Fransız sosyetesi bu söy-lentileryüzünden adamın peşini bırak...”</p>
<p>“Kâfi, kâfi.”</p>
<p>Sözümü keserken gülüyordu. “Haydi, işinin başına dön” dedi.</p>
<p>İzin verin de kendime biraz paye vereyim. Artık Artin’in testinden, testiyi kırmadan geçmiş durumdayım. Boğos beni bir değil, birkaç kez yüzüstü bıraktı. Çok iyi bilirim ki o iflah olmaz bir çıkarcıdır. Artin daha sözünün eridir. Artin’in hiyerarşik olarak benimle muhatap olması bile lütuf. Bana bir söz vermedi ya da benden Boğos kadar çok faydalanmadı. O yüzden bu iki kişiye bir şey diyemem. Ancak Artin’den önceki kuyumcubaşı (beni o deliğe tıkan herif) ve iki kişiyi handaki odama gönderen dergâh şeyhi. Unutmadım sizi. Öncelikle benden çekeceğiniz var.</p>
<p>Artık eski yanaşma ve Garip Mustafa Ayaş Ofyaz yok karşınızda. Çok daha bilinçliyim ve de güçlü... Ayrıca psikolojik sorunlarımı bertaraf edebildiğim bir kurgum, Geleceğe Dönüş filmindeki, Doktor Emmett Lathrop’ın (kısaca “Doc” derler ya) zaman makinesi olarak kullandığı efsanevi araba DeLorean DMC-12 gibi az çok kerametini çözmüş olduğum usturam var.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Yazdım ya işte.</p>
</body>
</html>