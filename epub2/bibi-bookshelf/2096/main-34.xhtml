<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>İyİ Orta, Çorba Getİrİr</h3>
<p>Camtaşi beni biraz rahatlattı vallahi. Daha yeniçeri ayaklanmasına aylar var. Ben de ne yapayım işte, olağan iş tempoma geri döndüm. Artık Darphane’nin güvenli bir çalışanıydım. Sağa sola getir götür işlerinden daha önemli işlere gönderilirdim. Hatta bazen yazılı iletilmesi uygun olmayan (başkasının eline geçmesi sakıncalı) mesajları iletmek ve gerekirse siyase-ten duruma göre konum almak gerektiğinde yani nazik davra-nılması lazım gelen yerlere, inisiyatif alabildiğimden ben gönderilirdim. O gün yapmam gerekenleri, konuşmam emredilen kişilerin listesini ve konuları erkenden verdiler. Bunlar artık kanıksadığım ve bana basit gelen işler. Öğlene doğru yerine iletmem gerekiyor, acelem yok ve bazen bu rahatlığı kullanıyorum, hamamdaki halimden daha iyi durumdayım. İstanbul’da geziyorum, para sıkıntım yok. Yine de eksik kalmış hesaplar ve üzerinde düşünmem gereken noktalar yok değil:</p>
<ul style="list-style:none;"><li>
<p>1- En can sıkıcı olan Çan’ın, Gökalp ile garip ilişkisi. “Doktoruyum” diye iddia eden Gökalp’in blöf yapma ihtimali, doğruyu söyleme ihtimalinden kat be kat fazla olsa bile dikkate almalıyım. Diyelim ki doğru söylüyor. Yine de unutulmaması gereken en önemli husus şu: Can benim için olduğu gibi onlar için de güvenilir biri değil. Bir kere mental açıdan şirazesi kaymış gibi. Jaunte takıntısı çok baskın. Ayrıca özgürce yaşadığı ve özel olarak değer verildiği, adamdan sayıldığı Sultanahmet’teki konak yerine, ona köle gibi davranılan konağı tercih etmesi de onu güvensizleştiren bir durum. Daha bitmedi, Gökalp’le iletişimi tekyönlü.</p></li>
<li>
<p>2- İlki kadar olmasa bile beni endişelere gark eden durum, yeni zamana gittiğimde Musa’nın bana ulaşabiliyor olması. Hem de tam olarak nereden biliyorsa geçiş anlarını denk getirebilmesi. Musa ile Gökalp işbirliğini dikkate almam gerek.</p></li>
<li>
<p>3- Artin’in Can hakkındaki fikirlerimi değiştirmesi (aklımı başıma devşirmesi diyebiliriz). Artin ya da belki de beni bu adamdan uzak tutuyorlar. Sarıklı sırığın Çan’ı konaktan ve benden uzaklaştırmasını uygun görüyorlar.</p></li>
<li>
<p>4- Gömünün yerini değiştirme sıkıntım ve sözde uhdemdeki bu parayı istediğimde kullanamama halim. (Ulaşamadığın para senin değildir kurah.)</p></li>
<li>
<p>5- Bunlar yetmiyormuş gibi yeni edindiğim “para kazanma&quot; hırsım. Artin’in ödül niyetine ihsan ettiği bir altın yetmiyor bana. Para kazanmak, biraz da meydan okumak istiyorum bu zamana.</p></li></ul>
<p>Belki de Can hakkında bu kadar olumsuz düşünmemeliyim. Belki de ne bileyim, nasıl 2010’lu yıllarda Ozan sessiz sedasız, olayları kurcalamadan benim yardımcım oluyorsa eski zamanda da Can yardımcım olabilir. Biraz güvenilir adam olaydı onu razı ederdim. Derdim ki; “Amerika’daki doktorun seni deney hayvanı olarak kullanmıştı.” Yani böyle alıştıra alıştıra her şeyi anlatırım da anlar mı acaba?</p>
<p>Para kazanma konusuna geleyim, hani şu bir anda peyda olan takıntıma. Nereden çıktı bilmiyorum. Eski zamanda kaldığım 14-15 yıl içinde böyle bir derdim olmamıştı. 2010’lu yıllarda akademisyenliği seçmiş olsam bile sıkıştığımda bir yerlerden para kazanabilirdim. Yeri gelir mimari bir problem çözerim, danışmanlık yaparım;yeri gelir proje yönetimi konusunda yardım ederim, bir yolunu bulur para kazanabilirim.</p>
<p>Çan’la ilgili bir plan yapmaktan tam vazgeçecekken bana giderayak bir şey anlatmak istercesine yaptığı hareketi aklıma geliyor. Bu hareketi yok saymamak gerektiğine karar veriyorum. Defalarca düşündüğüm, bir vazgeçip sonra bir kere daha karar verdiğim hale dönüyorum. Çan’ı kurtarmaya çaba sarf edecek ve bunun için daha çok para sahibi olmaya çalışacağım.</p>
<p>Böyle düşüncelere dalmış şekilde aheste aheste işime gidiyorum. Topkapı’dan Kumkapı’ya bazen sahilden, bazen de Divanyolu’ndan giderdim ama daha çok Gedikpaşa’dan inmeyi tercih ederdim. İtiraf edeyim, bu yolu seçmemin sebebi, gerçekten yediğim en nefis mercimek çorbasını yapan yemekhanenin yol üstünde olmasıydı. 2010’lu yıllarda böyle güzel mercimek çorbası içmemiştim. Bazen de paraya kıyar, kelle paçaya terfi ederdim. Üç para mercimek ve bir akçe kelle paça. Hem de akçenin ak mı, çürük mü (tağşiş görmüş akçe) olduğuna bakmaksızın kabul ederlerdi. Millet çorbayı kıpkırmızı yapacak şekilde bibere boğar, yeni okunmuş sabah ezanı seslerini bastıracak kadar hararetli şekilde hörtleterek içerdi çorbasını. Ben, bu şapırdatmalara da hörtletmelere de kıl olan takıntılı ve rahatsız adam, sabah soğuğunda, bazen hava daha aydınlanmamışken tıklım tıklım dolan bu ufak dükkâna, onun özel tırnakpidesi-ne, çalışanların haline, yemek yiyenlere ve herkesle kurulan bu bağa anında fit olurdum. Kimseye “çorbayı sesli içiyor” diye kızmazdım. 21. yüzyılda internet sayesinde her bir şeyi çok iyi biliyor zannettiğinden, karşılaştığı her şeyi eleştiren, kentli aydın (!) ya da beyaz Türk sayılan ben, bu kadar patırtı gürültü esnasında, çorbama yine de acı biber eklemeye cesaret edemesem de zevkine vararak çorbamı içer, dilim sıcaktan sızlamış, midem dolu ve mutlu şekilde dükkândan çıkardım.</p>
<p>Unutmadan belirtmeliyim ki bu zamana kadar Garip Mustafa, Külhan Mustafa, Anlaşılmaz Mustafa, Cümleleri Yutan Mustafa, İngiliz Mustafa, bazen Fransız Mustafa, bazen Olaylara Fransız Mustafa, Muhasip Mustafa, Mühendis Mustafa, Mimar Mustafa, Sarraf Mustafa, Çorbacı Mustafa, Çorbacı Mus-tafa (buradaki “Çorbacı” iltifat mahiyetindedir), Kurnaz Mustafa, Saf Mustafa, Takıntılı Mustafa, Şişko Mustafa, Ortalıktan Yok Olan Mustafa, Çapulcu Mustafa, Unutkan Mustafa, Kayıp Mustafa, Meczup Mustafa ve daha çok farklı Mustafa olan ben, bu sefer, tanınır ve saygı görülür bir durumdaydım. Çorba içerken milletin Latin harfleri ile yazılmış belgeleri varsa bana rica ederlerdi, ben de okurdum, isterlerse paralarını sayardım. Çok dikkatli olur, kimsenin parasına dokunmazdım. Sahibinin elindeyken ya da masanın üzerine dizmişken, toplamı beyan ederdim. Ortalama bir nümismatik uzmanının göremeyeceği kadar çok para ve sikke gördüm. Az çok hangisi değerli, hangisi değersiz bilirdim. Çok kolay olmadı bu yeteneği elde etmek. 2010'dan kalan bilgilerimi güncellemem gerekti. Tedavülden kaldırıldı diye eritilen bir çürük akçe, çaya çorbaya verildiğinde bile kabul edilmiyorken 2010’lu yıllarda o kadar değerliydi ki bu tezata aklınız kolayca yatmazdı. Nümismatik koleksiyon kataloglarında, nadirlik hanesine yıldız yıldız “R” doldururlardı. Fakat o zamanlar bol bulunduğundan yani fermanla toplatılıp eritilmesine yıllar olduğundan, pek değerli sayılmazdı. Millet oradan buradan almak zorunda olduğu ya da bilmeden, dikkat etmediğinden sahip olduğu, elden çıkaramadığından kuşağında biriken çürük akçeleri, ne olduğuna pek bakmadan kabul ediyor diye çorbacıda kullanırdı. Lezzet dağıtıyor ve ayrıca yırtık paraları kabul eden Merkez Bankası gibi mübarek, sevmeyeyim de ne yapayım ben burayı.</p>
<p>Sonraları Tercüme Dairesi’nde çalışan bazı kişiler de bana s s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>katılmaya başladılar. Ufak bir felsefe grubumuz dahi oluşmuştu. Genel kültürüm 2010’lu yıllarda da fena olmadığından çorba içmeyenler bile konuşmalarımı dinlemeye gelirlerdi. Merak etmeyin, çok acayip altlığım yoktur. Sofi’nin Dünyası sağ olsun, sayesinde feysolof âlimlerden bile daha fazla sayılır olmuştum.</p>
<p>Hatta o kadar ki müşteri çektiğim için önceleri torpilli çorba doldurulan kalaylı tabağım, iş hesabı ödemeye gelindiğinde, “Hocam bugünlük bizden olsun” finaline bile gelirdi. Bazen Latin harfleri ile bir belgesini okuduğum kişi çaktırmadan hesabımı öder, bazen de elindeki paranın toplamını eksik söyleyen esnafa kazıklanmasını engelledim diye aksakallı bir dede, yediğimi içtiğimi helalinden ısmarlamak isterdi. Yine de ben kimseye borçlu kalmak istemezdim. Parasız zamanımda aşevinden çok faydalanmıştım, param varken vermemek olmazdı. Çorba zaten ucuz, üç para ama belki ödeyene pahalı geliyor, başka bir ihtiyacından kısıp veriyor, kim bilir? Yoksulluk diz boyu. Dikkat eder, hesabımı kendim öderdim ama bana gösterilen bu ilgi ve saygı beni sarhoş ederdi, itiraf edeyim. Üzerine, sabah içtiğim bol kepçe çorba, akşama kadar beni tok tutardı. Ancak Darpha-ne’ye geldiğimde acıkır, bir şeyler yerdim.</p>
<p>Bu arada yeniçerilerin 56. Orta’sının icraatları, benim bile kulağıma gelmeye başlamıştı. Kaderin cilvesidir, karıştırılmasın aman ha! Çanakkale Savaşı’ndaki kahraman 57. Alay ile bir alakası yok. Bunlar limanları kontrol eden orta. Gümrüğü ödenmiş olsa bile İstanbul’a gelen her şeyin haracını bu Orta alıyor yani. “Hamal gediği” deseniz, hamallar kendi esnaf örgütünü kurmuşlar, kendi ücretlerini belirliyorlar diyeceğiz, o da değil. Taşıma işi için hizmet bedeli alma durumu yok. Dönen para Osmanlı gümrüğünün aldığından daha fazla. Hepsi rüşvet, hepsi haraç...</p>
<p>Son tahlilde, esnaf ve ahali 56. Orta’nın yaptıkları karşısında o kadar çaresiz kalmış ki şikâyeti bana kadar geldi. Nasıl mı?</p>
<p>Çorbacıda oturuyorum. O gün kelle paça günü diye karar vermiş, ona göre siparişimi vermiş, parıl parıl parlayan kalaylı tabağımı silip süpürmüştüm. “Yoksa sarımsağı abartmış mıyım ne?” diye içimden geçirirken çorbacıda ilk kez gördüğüm biri geldi. Bana bir Portekiz sikkesi gösterdi. Oldukça değerli bir şey. “Bunu binlerce tas çorba içsen de çorbacıda bozduramaz-sın” dedim gülerek. Kibar bir adam ama nezaketen de olsa bana katılmıyor, oldukça kaygılı, hiç gülmüyor. Ben de ciddileştim, “Buyurun” dedim profesyonelce. Eğer bir konuda yardımcı olursam bundan on tane verebilirmiş bana. Bak sen! &quot;Beni nerden buldun? Ne istersin, nasıl yardımcı olacağız?” Kimsenin çözemediği bir sorununu çözdüğüm biri (adını söyledi ama hatırlamıyorum, ayrıca ettiğim yardımın şeklini şemailini de hatırlamıyorum) beni övmüş de övmüş. Bu övgüye kanıp biraz ümitsizce gelmişler. Peki, anlatın bakalım: Mal gelecekmiş İstanbul’a, şu anda bir İngiliz gemisinde Çanakkale açıklarında bekliyormuş. Gemiyi İstanbul’a getirecekler ama yeniçerilerden çekiniyorlar. Eh verin rüşvetini de sokun. Olmaz, malın ne olduğunu anlarlarsa, rüşvetle de kurtulamazlarmış. “Dur sen zahmet etmeden ben diyeyim, malın ne olduğunu bana da söyleyemezsin değil mi?” diye tahminde bulundum. Şaşırdılar. “Söyleyemem” bile dedirtmedim. Etkilenmiştiler, “Siz malı İstanbul’a getiren kişiye söyleyin, beni bulsun, konuşalım. Yarın sabah namazı vakti burada olun” diye kestirdim attım. Rüşvetle çözemeyecek kadar gizli ve elçiliği araya sokamayacak kadar önemli olan şeyin, çorbacıda öyle uluorta ifşa edilmeyeceğini bilecek adamdım ben.</p>
<p>Ertesi gün benden önce gelmişler, bekliyorlar ürkek ürkek. Problem çözerek para kazanma durumu burada da hasıl olacak. Güzel! Asıl işin sahibi Amerikalı. Daha güzel! İngilizce anlaşıyoruz ve bundan çok memnunlar. Kuytu bir masaya geçtik beraberce. Bir gece kayığa koyup gizlice sur dışından şehre sokulması mümkün olmayacak kadar ağır, büyük ve değerli ne getirdiler acaba? Ben planımı önceden yapmıştım. Hatta artık daha kolay elde edebildiğim mürekkep ve kâğıdı harcayarak ucunu açtığım kesik uçlu kamış kalemimle yazıh hale getirdim ve sundum.</p>
<p>Klasik işte, şaşırtmaca yapacağız, hedef saptıracağız, bir küçük gemiye yüklenmiş şaraptan içireceğiz ortadaki elemanlara, onlar da sızacak ve gümrüğü atlatıp gizli yük neyse onu İstanbul’a indireceğiz diye Latin harfleri ile yazdım.</p><div><img src="main-14.jpg" alt=""/></div>
<p>Sonra onlardan isteyeceğim şeyleri belirlemem gerekiyordu. Listemiyaptım bir çırpıda.</p><div><img src="main-15.jpg" alt=""/></div>
<p>Artık onlara deklare edebilirim. Söze, işi kabul ettiğimi müjdeleyerek başladım. Zaten bu belgeleri görünce mest oldular.</p>
<p>&quot;Tamam, Çanakkale’ye haber edin. Ufak bir gemi bulun, önce ona Bozcaada’dan şarap yükletin. Üzerine size vereceğim etiketleri yapıştıracaksınız. Sonra şarap şişelerini sandıklara koyun, içine de saman filan doldurun. Önce şarap yüklü bu ufak tekne yanaşacak sahile. Değerli yükü olan gemi Ayastefanos açıklarında bizden haber beklesin. Haber göndermek için hızlı hareket edecek bir atlı haberciye ihtiyacımız olacak. Ayarlayınız. Plan işlerse, hava kararmadan limana gelecek gemiler. Sadece bir iki saatiniz olacak malları indirmek için.”</p>
<p>Daha da memnum şekilde kabul ettiler. Her ne kadar kendimden emin konuşuyorsam da -doğal olarak- güvenemiyorlar bana. Bense pek takmıyorum bu endişelerini. “Ayrıca masraflar dışında on sikke isterim. Masraflar sizden, kalem kalem yazarım, incelersiniz, kabul ederseniz öyle verirsiniz” dedim. Hiç itiraz etmediler. O kadar çaresiz kalmışlar ki istediğim çok önemli bir meblağ değil galiba. Daha fazla istesem verecekler belki de ama ben buna pek hayıflanmıyorum. Sadece Çan’ı yeniden satın alabilecek kadar param olsun yeter. Çok abartıp üçkâğıtçı gibi görünmek de istemiyorum. Akılları yatar gibi olunca, ilk etapta bazı harcamalar yapacağımı belirttim. “Şimdilik bir sikke rica ediyorum. Keza masraf kalemlerinde veresiye alamayacağım durumlar var” dedim. Kabul ettiler.</p>
<p>Boğos’un cemaatinden becerikli bir Ermeni’ye el baskısı için ahşap kalıp hazırlatabilirim. Boğos’a sormak olmaz, artık öyle bir samimiyetim yok, bir de bu yaptığım (ek) işi herkesin bilmesini istemiyorum. “Bu işi yapabilecek birini tanır mısınız?” diye Darphane’deki iş arkadaşlarıma, öylesine önemsiz bir detaymış gibi sordum. Onlara her konuda bir sürü yardımım olmuştur. Ne için istediğimi sormadılar bile,garip adamdım ya garip isteklerim olması kaçınılmazdı. Adamı buldum, al takke ver külah, fiyatta anlaştık. Ne kadar az para harcarsam o kadar iyi. Müşteriye verdiğim raporda biraz harcamaları abartabilirim. Önce kalıbı ters şekilde bana çizdirdi. Ben bir süsledim, pir püsledim. Üzerine 1775 yazmayı da ihmal etmedim. Şarabın markası ne olacaktı? Toscana filan mı yazsam? İtalyanca bir şeyler olsa iyi olur. Sonra baskıyı yapan Ermeni arkadaşa da sınırsız şekilde güvenemeye-ceğim aklıma geldi. Şarap etiketi hazırladığımız belli olmamalıydı. Tasarladığım etiketin altındaki Latince yazı sayesinde “Cizvit papazlarına verilecek hediyenin kutusunun içine yapıştırılacak bu” dediğimde sevineceğini biliyordum keza gizli Katolikti bu adam. Bu sayede bu baskı işinden sağda solda söz etmezdi. Etse bile inkâr ederdim, ne olacak? Etiketin üstündeki büyük yazı kimsenin anlamayacağı, modern zaman klişelerinden bir şey olduğundan anlamaya çalışmadı ve alacağı paraya baktı.</p><div><img src="main-16.jpg" alt=""/>
<p>Cortm ifnam dalar lif amit. camtctftur adimıicına flit. ttd da tımmod ttmfıer intididunt uf lakert af dalan mayna alıyua. tft inim ad minim utmam. yuit nartrud t/treiMiM ultamt» lakarit niıi ut alıyuıft tf ta tammada tamtyuaf. Ouıı auft irurt dalar in rtfırtkındırıf in ualufıtatr utlif tut ciltum dalart tu autla ftartafur 1/tffıttur tint ateattaf cufndatat nen praıdfnt.</p></div>
<p>Etiketin altındaki Latince yazı neyin nesi derseniz; dayadım “Lorem Ipsum’u kurtuldum. Tüm günümü aldı çizimini yapmak. Baskı için ahşap kalıbı beraber oyduk matbaacı ile. Ona göre bazı yerlerde sadeleştirmek gerekti. Etiketin grafik halini bozmuyordu, daha fazla uğraşmayalım diye kabul ettim. Çok yorucuydu ama çok zevkliydi be kardeşim. Kalıbı kendime aldım, hatıra niyetine. Mürekkebi yiyince meşe kahp daha bir güzel gözüktü. Şaraplar için 100 tane bile fazlaydı ama ben yine de 120 adet bastırdım.</p>
<p>Ertesi günü takıldığı kahveye gidip Mahmut’a elinde ne kadar mantar (şişe mantarı değil, hani kafa yapan uyuşturucu olarak kullanılanlardan) var diye soruverdim. Şaşkınlığını atınca “Hepsini kaça verirsin?” dedim. Mırın kırın ediyor. Malını övüp duruyor. Çok etkiliymiş. Şimdiye kadar gelen malların en iyisiymiş. “Güldürür mü?” diye sordum. Keza mantar sinir sistemini etkiliyor. Yok, bu uyuturmuş. “Uzun süre uyutur” diyor. Güzel. Detaylarla ilgilenmediğimi söyledim, ne kadar mantarı ne kadar paraya vereceğini sordum. Hesap etti, kitap etti ve sonunda bir meblağda anlaştık. Sikkeyi gösterdim. Atladı, paranın üstünü istiyorum. Mırın kırın etmeyi sürdürüyor. Mal gerçekten çok iyiymiş. Lan demin pazarlık ettik, anlaştık ya. Uysana sözüne. Hâlâ itiraz ediyor. Sonra vazgeçtiğimi söylüyor ve sikkeyi elinden alıyorum. Ağırlığını, miktarını ve hatta ederini belirleyip anlaştığımız mantar zaten elinde, satıp elinden çıkartmak istiyor. Nazlanıyor ama ben son akçesine kadar hakkımı alıyorum. Üzerine yatmaya yel tendiği paranın üstü ile ben altı ay boyunca, her gün peremeyle iki kere Galata’ya geçer gelir, çorba paramı çıkartır ve haftada bir hamama giderdim. Kısacası Mahmut, benden fazladan bir akçe dahi alamaz. “Mantarları kahve değirmeninde çektir, toz haline getir, bana yarına hazır et. Mantarın ne kadar geldiğini biliyorum, eksilmesin sakın” dedim. Ertesi gün hazır olan toz mantarı ve şarap şişesi etiketlerini çorbacıda muhataplarıma teslim ettim. Çanakkale’ye gönderildi. Sirkeden hallice Bozcaada şarabına toz katıldı, şişelendi ve etiketler yapıştırıldı. Gemiler Ayastefanos açıklarına gelmişken o gün kiralanmış, şarap yüklenmiş, ufak gemi sorgusuz sualsiz limana geldi. Ben de Mahmut sayesinde limandaydım. Mahmut bile 56. Orta’nın mensupları arasında dolaşmak istemiyor. O kadar başa bela tipler. Zaten çok iyi davranılmıyor bize. Yem niyetine kullanacağımız bu tekneden inenlerden biri, beni çorbacıda bulan kişi olduğundan hemen göz göze geldik. Gedik hamallığı bedelini belirlemek için palabıyıklı bir herif, homurdana homurdana mallara bakmak istediğini söyledi. Tekneye çıkmadan geminin içine kafasını uzatıp kasalarda ne olduğu sordu. “Kumaş mumaş” dendi. Yeniçeri çok sorgulamadı, sadece alacağı haraca bakıyorken plan tehlikeye girdi, mecburen devreye Mahmut’u soktum.</p>
<p>Mahmut’un başlattığı fısır fısır konuşmalar sonrası, çok geçmeden alınacak haracı belirlemeye niyetli yeniçeri ve yanındakiler zavallı gemi personelini tartakladılar. Plan işliyordu. “Tartaklanmayı göze alın” demiştim onlara.</p>
<p>Kasalardan bir tanesi indirildi. Kapağı açıldı şişeler gözüktü. Kumaş yerin e içki çıkmasının yeniçeriler açısından bir sorunu yoktu. Sadece alınacak haraç artacaktı, yine de malın cinsini gizlemek bile dayak için yeterli sebep. Dayaktan kurtulsak bile plana göre bu adamlara şişelerdeki şarabı içirmek zorundayız, hem de öğle vakti. Sadece fazla haraç verip şişeleri limana indirmek işimize gelmiyor. İtiraf etmeliyim ki planım pek iyi değilmiş. Birkaçının değil hepsinin ilaçlı şarapları içmesi gerekiyor ki liman başıboş kalsın. İşler yine karıştı. Gemideki muhatabım taaa gözümün içine bakıyor. Sıra sende gibi.</p>
<p>Mahmut’u çağırdım. “Hemen ortalığı yaygaraya ver” dedim. “Nasıl olacak?” diye mal mal soruyor. Zaman kaybı, ona tarif etmektense işin içine direkt girmem gerek. Palabıyıklı ve sinirlenmiş amcaya, &quot;Bu mallar benim! Bu gemi, bu şarapları bana getiriyor!” deme cesaretinde bulundum. “Size iyi para veririm” diye ekledim. Haraç belirleme işine bakan izbandut yeniçeri, yanındakilerini eliyle itti, beni omzumdan tuttuğu gibi ortalık yere getirdi. Mahmut da yanımda.</p>
<p>Bağırdı çağırdı, sinkaflı küfürler savuruyor ve ayrıca beni ittirip kaktırıyor. Neden kumaş demişiz? “Ben sadece şarap ticareti yaparım, kumaş yalanını atmak, gemidekilerin densizliği&quot; dedim. İnanmadılar. O anda limanda kopan gürültüye gelen tüm Orta elemanları etrafımızı sardı. Büyük risk almıştım. Bunlardan yiyeceğimiz dayağın hesabı tutulamazdı.</p>
<p>Çok büyük bir meblağ istedi yeniçeri. Hiç itiraz etmeden kabul ettim. Aslında tam olarak ne istediğini bile dinlememiştim. Nasıl olsa vermeyecektim ya. Mahmut şaşırmış durumda. İstediğini verecek kadar paramın olmadığını biliyor zahir. Benim itirazsız istenen haracı kabul etmem başta yeniçerilerin garibine gitti. O kadar da salak değiller. Kendi aralarında konuşurlarken ben Mahmut’a çaktırmadan “Eğer seni benim yanımda değilken sorguya çekerlerse şarapların zecriyyesi<a id="footnote1"></a><sup><a href="#bookmark0">1</a></sup><sup></sup> ödenmemiş diye ispiyonlayacaksın” dedim,kabul etti.</p>
<p>Olanlar oldu. Beni ve onu ayrı tuttular. Beni sorguya çektiler. “Ödeyeceğim ne isterseniz” dedim. Mahmut direktifime göre ötmüş. (Bir şey demesem bile ötmek ve üzerine ispiyonlamak en iyi yaptığı şeydir zaten.) Sonra beni de iyi tartakladılar. (Bunu engelleyemedim. Şükür ki bayıltana kadar canımı acıtmadılar.)</p>
<p>Sonunda şarapların bana da verilmemesine karar verildi. Mahmut “Ağam atacaksanız ben alayım bunlardan birkaç şişe” diyor. “Etiketine bakın, bunlar çok değerli” demeyi de ihmal etmiyor. Bilinçsiz bencillikle mi diyor, yoksa planın işlemesine yardım mı ediyor belli değil. Yeniçeriler ise “Şişeleri sen al, meyhaneye filan satma, bize de para ver” diyorlar. Mahmut “Param yok” diyor. Sonra ben devreye giriyorum, burnum da kanıyor-ken hem de. &quot;Ben para veriyorum, benim malımı bana vermiyorsunuz, ona veriyorsunuz. Parası yok. Olsa bile evine götürüp yemekten sonra içecek değil bu kadar şarabı, sizi kandırıyor, o da meyhaneye satacak. Bostancıbaşı’nın adamları zecriyyesi olmadığını bir bilirlerse iş döner, buraya kadar gelir.” Herkeste bir durgunluk. Güzeeellll, sonunda iş kıvamına geliyor.</p>
<p>Tüm kasalar indirildi. 11 kasa şarap, bunların hepsini suya atmaları gerekiyor. Eh suya atarlarsa, şişeler suda yüzer. Şişeleri kırıp içindekileri imha etmeleri lazım. İşte şimdi sürüncemede kaldılar. Etiketi de afili olan, belli ki klas şarapları imha etmeye kıyamadılar, büyük fedakârlığa katlanıp (!) içerek tüketmeye koyuldular. Tüm Orta elemanlarının şaraptan tatmaları uzun sürmedi. Hatta bazıları şarabı beğenmeyip yere tükürünce endişelendim. Mahmut’un toz haline getirdiği mantar yüzünden şarabın tadı mı bozulmuştu, yoksa şarap zaten kötü müydü bilemeyeceğim. Biz bir şey demeden tüküre tüküre devam ettiler içmeye. İstisnasız hepsi sarhoş ve ayakta duramaz kadar uyuşturulmuş hale geldi. Üç dört kasa arttı. Kalanlara hemen Mahmut el koydu. Güzelce sardı oradaki çapullarla. Nereden bulduysa bir anda peyda olan eşeklere yükletti, olay yerinden uzaklaştırıldı. Mahmut’a “Bunları satamazsın, biliyorsun değil mi?” diye sordum. “Merak etme” diyor. Kendine saklıyor anlaşılan. Satarsa onun ve 56. Orta’nın problemi olur, benim değil. Kırılan şişeleri toparladık. Boş şişeleri yanımıza aldık. Uyandıkları zaman kanıt bulamayacaklardı.</p>
<p>Önceden ayarlanmış atlı haberci sayesinde Ayestafanos’a haber gitti ve iki saat sonra tahmin edilen zamanda büyük gemi gelmiş, yükünü boşaltmıştı bile. Bir para dahi haraç ya da rüşvet vermediler. Biraz abarttığım masraflarımla beraber 17 adet sikke aldım. Bu alışverişi Mahmut da görünce, mecburen göz hakkı olarak Mahmut’a bir tane verildi. Artin’e ötmesini engellerdi bu aldığı. Mahmut parasını aldı ya, uzamaya niyetliydi. Diğer yandan ne garip bir fırıldaktır ki benim aldığım sikkelerde gözü kalmıştı. “Ağam nasıl ettin de aldın o kadar parayı?” diyor hem de alenen.</p>
<p>Kolay değil para kazanmak. Şansım yaver gitmişti bile denebilir. Belgelemek amacıyla, olanları sırasıyla hatalarımı da belirterek bir daha yazacağım.</p>
<p>PİMLANAN | OLAN</p><div><img src="main-17.jpg" alt=""/></div>
<p>Başlıkta zikrettiğim gibi, “İyi orta (56. Orta) çorba (gol) getirdi” yani güzel çorba parası kazandırdı. Bu arada Mahmut hâlâ benim aldığım paraların kıskançlığında. Hatta bu yüzden küçümsediği Garip Mustafa’ya, aklınca iğneleyici cümleler kuruyor, bal gibi fark ediyor, duymuyorum bile.</p>
<p>“Merak sadece kedileri öldürür” diyor ve benden saklanan gemininyükünü incelemeye çalışıyorum. Göstermediler ancak anladığım kadarıyla gemiler İngiliz ama yük Japonya’dan geliyor. Japonca bir şeyler yazıyor paketlerin üstünde. O panikte pervane gibi bir şey gördüğümü zannettim ama sikkeleri bize veren müşterilerim tarafından hemen oradan defedildim.</p>
<p>Aldı beni bir düşünce... Ayastefanos’a Çan’ı görmeye gittiğimde “Demir Minare” görmediğime pek emindim ben. Dikkatli olmalıyım, daha dikkatli.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Alkollü içkiler için alınan vergi. Zecriyyesi ödenmemiş içki satışı olduğunda cezası yüksek oluyor, içki satanlar bu cezayüzünden zecriyyesi idareye ödenmemiş içkiyi, dükkânlarına sokmuyorlar. Sonra şarabın şehre nereden sokulduğu araştırılıyor. Bulunursa sonu fena oluyor.</p>
</body>
</html>