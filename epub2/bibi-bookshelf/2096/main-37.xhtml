<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Vak’a-i Hodbİnİyye<a id="footnote1"></a><sup><a href="#bookmark0">1</a></sup><sup></sup></h3>
<p>Harita tamam, araştırmalarımı da kendime göre düzenledim. Sizinle paylaşacağım ama Ozan’ı ayarlamak lazım en başta. İlk seferde oldukça iyi idare etmişti. Bu sefer de aynı şekilde sıfır yanlışla asistanlık yapmalı. Bir de az soru sormalı. Örneğin, “Hemşire ve diğer sağlık harcamaları için SGK yok mu sizde abi?” diye sorduğunda geçiştirdim. Son yapacağım şey bu istihareyi kayıt altında hem de devletin kaydı altına almak. Sadece devletin değil, Ekber Bey’in de olaydan haberi olmaması lazım. Eminim ki eve gelen hemşireleri gözlüyor, meraktan da çatlıyordun Ozan gerçekten iyi çıktı. Söz verdiği gibi kimseye bir şey çaktırmıyor. Nuran Teyze’den yana da bir sıkıntı yok.</p>
<p>İki üç günlüğüne rektörlük vekâletini Fuat Beye verdim. Ciddiyetle işini yapar. Necla’ya haber verdim. Birkaç gün yok olacağımı biliyor. Randevu verdiğimiz gün usturayı ayarladım. Tek endişelendiğim nokta, Dr. Murat’ın hastanesinden bir şekilde aldığım, tükenmezkalem üzerine bulaşmış kan numunelerinde sadece bir kişinin kanı varsa yani ikinci bir mevtanın kanı yoksa, ustura beni bir kere daha eski zamana götürmeyebilir. Özel hastanede hastanın vefat etmesi çok görülen bir şey değil. Yine de denersem bir şey kaybetmem.</p>
<p>Ozana “İstihare öncesi,uykuya daldığımda usturayı elimden alıp yatağımın altına koymayı unutma. Ha bir de bugün uykuya dalamazsam şaşırma” demiştim. Nedenini sordu. Bazen çok yorgun olursun ve o kadar yorgun olduğun halde uyuyamazsın, işte bu da böyle bir durum. İstihareye çok ihtiyacım var ama olmayınca olmuyor. 2+2=4 eder ama bu matematiksel bir ifade gibi somut bir süreç değil. Bakacağız artık.</p>
<p>* * *</p>
<p>Denedim veeeeee oldu.</p>
<p>Nasıl kaybolmuştum eski zamanda hatırlayalım. Divan-yolu’nda benden para almak isteyen yeniçerilerden kurtulayım derken sirk gibi milleti etrafıma toplamıştım. Herkesin gözü üs-tümdeyken usturayı ve camtaşım kullanıp yeni zamana geldim. Çorbacıya gidemem. Bu kayboluşun hesabını merakla sorarlar bana. Artin ve/veya Boğos Dadyan böyle efsunlu şeylere inanmaz. Bu yüzden bana bir soru sormazlar gibi bir tahminim var. Sorarlarsa geçiştiririm bir şekilde.</p>
<p>Yine aynı endişeyi taşıyorum. Ermeni Patrik’i kurtardıktan hemen sonra sokak arasında ustura sayesinde yeni zamana geçtim ama gecenin bir vakti ortaya çıktığımdan beni kimse görmedi. O zaman şanslıydım ama bu sefer de aynı şey olmayabilir. Kumkapı’daki ara sokak çok tenhaydı. Gündüz ortaya çıksam bile belki kimseye görünmeyecektim. Ama şimdi Divanyolu’n-dayım. Burada öğle vakti ortaya çıkmam benim için kâbus olur. Çok kalabalık. Herkesin önünden yok olabilirsiniz ama bir anda var olursanız ürküp sizi dövebilirler. Fakat bu yolculuğu yapmam lazım.</p>
<p>Gözümü açtım ki öğle vakti. Yandık, hemen ayaklandım. Divanyolu tenha, şaşırtıcı. Yine şanslıyım vallahi zira cuma namazı zamanı. Çok endişelendiğim bu konuyu böyle ucuz atlattıktan sonra, nasıl bir hengâmeye koştuğum hakkında bilgi vermenin sırası geldi. Yeniçerileri anlatayım önce.</p>
<p>Yeniçerilerin, Osmanlı ordusunun erken zamanlarında,</p>
<p>toplam asker sayısına göre ufak bir grup olduğu ve ordunun çok çok ihtiyacı olmadığı sürece cepheye sürülmediğini düşünürsek yeniçerilerin ilk hali bir iç güvenlik teşkilatı şeklindedir. Sonra ocak büyümüş ve sonunda orduyu oluşturur hale gelmiştir.</p>
<p>Devşirme usulü oluşturulan ortalara sahiptir. Fakat devşirme kanununa aykırı olarak yabancı kişilerin alınması, ocağın bozulmasının ilk sebeplerinden biri olarak gösterilir. Öyle ki, Şehzade Mehmet’in iki ay süren sünnet düğününde, katılımcı halkı memnun etmek isteyen III. Murad, onları yeniçerilikle ödüllendirmek ister. Yeniçeri Ağası Ferhat Paşa, fermana verdiği yanıtla azlolunmayı göze alarak, “Böyle olursa ocağımıza yabancı ve tanınmamış kimseler girer, ocakta yürürlükte olan kanun ve kaideler elden gider. Devlet-i Aliyye’ye bunun zararı olur!” diyecek. III. Murad ise Ferhat Paşayı kovacak, onun yerine Yusuf Ağayı Yeniçeri Ocağı’nın başına getirerek verdiği kararı uygulatmış olacak. Böylece ocakta önü alınmaz gediklerin ilkini açmış olacak.</p>
<p>Böylece talimsiz, işsiz kimselerin ocağa girmeleriyle bu askeri teşkilat, doğrudan siyasete katılan, devlet adamlarını tayin ettiren ve azlettiren, padişahları tahttan indiren ve tahta çıkaran bir kuvvet halini alıyor.</p>
<p>Sonrası ise malum... Yeniçerilere evlenme imtiyazının verilmesi, çoğunun esnaf olması yani yavaş yavaş ordu olmaktan çıkmaları... Diğer yandan esnaf olmayan, ayrıca bir iş tutmayan, evlenmeyen yani ocakta kalanlardan bazıları işi eşkıyalığa dökmüşler. Sarhoş gezmek, limanlara yanaşan gemilerden haraç almak, sarkıntılık etmek, ulufe zamanları olay çıkartmak, “kazan kaldırma” işini âdet haline getirmek, siyasi olarak bazı zorlamalarda bulunmak, hatta yeri geldiğinde Sultan’ın canını tehdit etmek gibi küstahça işlere bile girmiş dürümdalar.</p>
<p>Bakın en son bana neleryaptılar. Yeniçerilerin savunulacak tarafı yok. Ancak bütün yeniçeriler kötü mü? Yüzde kaçı yozlaşmıştır, kaçı masumdur, bilemem. Fakat bana yapılan kötü muamele, halktan başka birinin de her gün başına gelebiliyor. Böyle kötü tecrübelere sahip olanlar unutabilirler mi kolayca olanları? Hafızalarından silinmiyor ve intikam almak istiyorlar. Ben de bana yapılanı unutmadım. Bunun için kızgınlığım geçmiş değil. İşte halkın yeniçerilerden çektiklerini alt alta yazın, toplayın, şahit olacağım o korkunç iç savaşa sebep olacak kadar büyük bir kızgınlık hâsıl oluyor. Hiçbir şey sebepsiz yere cereyan etmiyor.</p>
<p>II. Mahmut, 17 yıl önce yeniçeriler yüzünden az daha canından oluyordu. Sözünü kimseye geçiremiyor. Örneğin en basitinden, sokak ortasındaki bir düzensizliği görüp padişah olarak emir verse dahi, olay dönüyor dolaşıyor yeniçeri ağasının bilmem ne adamına dayanıyor ve padişahın sözü havada kalıyor. Sultan’ın başa geçtiğinden beri otoritesini kuramaması, 1826’da Yeniçeri Ocağı’na çok sert davranmasının başlıca sebebi. Sultan için ocağı kontrol edebilmek artık bir varoluş meselesi haline gelmiş durumda. Ayrıca babası yerine koyduğu amcası III. Selim in ney çalarken katledilişini unutamıyor. Dedimya,az daha o da öldürülecekti. Kaybedeceği bir şey yok, intikamı fena olacak.</p>
<p>Nizam-ı Cedit tecrübesinden sonra II. Mahmut oldukça dikkatli. Öncelikle ulema denilen sınıf ile iyi geçinmesi lazım. Bu sınıfın ona sadakati çok önemli. Bu yüzden yavaş da olsa kadroyu değiştiriyor. Yeniçerilerin isyan çıkarmaktan öte gidemeyen siyasi görgüsüzlüğüne nazaran, Sultan ve mahiyeti çok temkinli ve planlı.</p>
<p>Öyle ki bazı tarihçiler II. Mahmut dönemini, “1826’dan önce ve sonra” diye ikiye ayırıyorlar. İlk bölüm yeniçerilerin korkusu altında geçmiş, biraz da ezik haldeki dönemi. İlk dönemde tüm yönetime Halet Efendi damgasını vurmuş. Benim de her sıkıştığımda “Halet Efendiyi tanıyorum” dediğimi hatırlarsınız. Çoğu kez işe yaramıştır. 1822’de Konya’da boğduruluncaya kadar, tam on üç yıl boyunca “müsteşar-ı saltanat” unvanıyla görevyapan Mehmed Sait Halet Efendi’nin döneminde yönetimi eleştirmek bir yana “devlet sohbeti” yapmak suçundan idam edilenler vardır. Bendeki de iyi cesaret. 1822’ye kadar onunla ilgili bir sıkıntı yaşamadığım için şanslıyım. Öldü de kurtuldum.</p>
<p>Halkın yeniçerilerden asıl nefret etme sebebi, sadece olay çıkarmaları, kendi çıkarları için her önüne gelen kişiye sarkıntılık yapmaları, mümkün olan her şeyi haraca bağlamaları değil. Bence asıl sebep, yangın çıkartmaları ve sonra söndürme parası istemeleri, istedikleri bahşişi alamayınca kendi çabalarıyla söndürenleri engellemeleri ve tabii daha çok kişiden bahşiş alabilmek için su yerine yangına yağ dökmek gibi akıl almaz bir suçun sabıkasını taşımaları. Mahalleler yanıyor, tüm birikimler kayboluyor ve hatta hayatlar kaybediliyor. Söz konusu yangın zamanında müdahale ile söndürülebilecekken, yeniçeriler verilen bahşişi uygun bulmuyorlar diye can ve mal kaybı artıyor. Artık herkes Yeniçeri Ocağı’ndan yılmış durumda. Neredeyse İstanbul’da yaşayıp onlardan olumsuz yönde etkilenmemiş bir kul dahi kalmamış. Kurunun yanında yaş da yanıyor. Bu tür yangın sahtekârlığı yapanlar olduğu gibi ocaktan emekli olmuş, halka karışmış ve kimseye zararı dokunmayan yeniçeriler de var. Hamamdaki ustam Tellak Bekir Usta öyle biriydi ama sonra onun da herkesi ölmüş gibi kandırıp altınları elde etme hırsını gördüm.</p>
<p>Yeniçerilerin lağvedilmesi süreci o kadar karmaşık ki tek bir kaynağa bağlı kalıp hüküm vermek doğru değil. Fakat son yeniçeri ayaklanmasında bir anda onların karşılarında durup direnişin kalabalık ve güçlü olduğunu gösterecek yani anahtar rol üstlenecek olanlar, medrese öğrencileri. Üniversite gençliği o zaman bile etkin.</p>
<p>II. Mahmut, ulema ile arasını iyi tutuyor diyorduk,yeniçeri ağalarını da yavaş yavaş değiştiriyor bu arada. 1824 baz alınarak sistemli şekilde kadro değişikliğine gidiyor. Bunu fark ettirmeden yapıyor, Sultan Mahmut oldukça akıllı bir yönetici ama bir o kadar da sert.</p>
<p>Alternatif yorumları olanlar; aynı II. Mahmut’un her ortadan seçilmiş 150 kişi alarak “eşkinciler”! kurmak istediğini, yeniçerileri direkt ortadan kaldırmak yerine yavaş yavaş daha steril hale getirmek istediklerini söylerler. Bazıları ise Sultanin tek amacının,yeniçerileri toptan kaldırmak olduğunu ve eşkinci la-hiyasının bir kandırmaca olduğunu iddia eder. Farklı kaynaklarda, farklı yorumlar bulabilmek mümkün. Ben yine de Sultan’n onlara bir şans verdiğini düşünüyorum. Eşkinci Ocağı başarılı olsaydı, yani yeniçeriler bu modernleşmeye ayak uydursalardı, ilga bu kadar kanlı olmazdı.</p>
<p>Size operasyonun nasıl kurgulandığını anlatayım biraz. Mayıs 1826’da Şeyhülsilam’ın konağında “Eşkinci Lahiyası” okunuyor. Toplantı sonunda tutanak dahi tutuluyor. Mühürlenip imzalanıyor katılımcılar tarafından. Sonra bu lahiya Tekeli Köşkü önünde, ocak ileri gelenlerine okunuyor. Bir nevi tebliğ ediliyor.</p>
<p>Sonra Eşkinci Ocağına asker yazımı, adaylara üniforma giydirilmesi ve silah verilmesi söz konusu oluyor. II. Mahmut dahil herkes yeniçerilerin muhakkak isyan edeceklerini, kazan kaldıracaklarını biliyor. Fakat ne kadar çabuk tepki geleceği ya da çıkacak isyanın ne kadar büyük bir isyan olacağı meçhul. Belki de çok büyük tepki gelmeyecek, eşkinci reformu kabul görecek. Hazırlıklı şekilde bekleniyor. Sultan’dan yana olan Boğaz Muhafızları, Ağa Hüseyin Paşa ve Mehmet İzzed Paşa da 3 bin kişilik sekbanı hazır etmişler bile.</p>
<p>İsyancı yeniçerilerin başında ise Habib Bölükbaşı var. Yeniçeriler kendi aralarında isyanın planlanmasında bir fikir birliğine varabilmiş değiller. Bazıları diyor ki; “Hemen ayaklanalım”, bazıları da diyor ki; “Dur hele, eşkincilere ateş gücü yüksek silahlar dağıtılsın, onlara el koyalım ve kullanalım, beklemek lazım.” Ayaklanacakları kesin ve hatta ayaklanma sonrası ne isterlerse elde edeceklerine eminler. Tek tartıştıkları ise &quot;Ne zaman ayaklanalım?” oluyor. Kendilerine çok güvendikleri belli.</p>
<p>Planlama yapadursunlar, Eşkinci Ocağı’ndaki bir talimde, Mısır’dan gelen komutanın bir yeniçeriyi hırpalaması sonucu işler karışıyor. İsyan kendiliğinden çıkıyor. Sultan yanlıları zaten hazırlıklılar. Boğaz Muhafızları teknelerde bekletiliyor. Bunlardan ayrı olarak önceden de söylediğim gibi 3.500 medreseli silahlandırılmış vaziyette.</p>
<p>Yaptığım plana göre sadece olayların başında devreye gireceğim. Önce yeniçerilerin arasında olacağım. Sonra ortadan kaybolup Darphaneye saklanmaya niyetim var. Yeniçeriler oraya ulaşamazlar. Daha aktif rol aldığım bir plan yapabilir miydim? Evet ama koşullar ve olayların içinde belirleyici rolü olanların durumu o kadar karışık ki olacakları az çok bilmek ya da Ayverdi’nin haritasını hatmetmiş olmak kurtarmaz beni. Ne kadar sıkı çalışırsam çalışayım, yapacağım plan tutmayabilir. Ayrıca bu operasyon, Portekiz sikkesi kazanmaya benzemiyor. O işte başarısızlığa uğrasaydım, en kötü yeniçeri dayağı yer kurtulurdum. Önceden yemedik sanki... Fakat bu ayaklanmada ortalıkta gezmek, işkence çekerek öldürülmek riskini taşıyor. Ben almayayım.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Hodbin, bencillik demektir. Saatleri Ayarlama Enstitüsü okuyanlar bilirler efendim.</p>
</body>
</html>