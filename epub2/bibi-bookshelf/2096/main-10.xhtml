<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Darphane</h3>
<p>İlk güvenliği bu şekilde geçebildik, sonra Kevork beni kapıdaki askerlerin ağasına götürdü. Burası giriş binasının hemen arkasında kalıyor, dışarıda bekletildik, hemen odaya alınmadık. İçerdeki yetkili yeniçeri, mektubu incelemiş olmalı ki dışarıda bekleyen nefere emretti ve ben de Kevork’la beraber içeri girdim. Önce kuşaklarımız dahil bizi soydular. Kevork, üstünde para niyetine ne var diye sordu bana. O anda yanımdaki tek özel eşyam olan, kuşağımdaki keseyi çıkarıp gösterdim ama usturam yoktu. Eski zamanda âdet haline getirmiştim. Usturamı yanımdan ayırmamaya özen gösterirdim ama bu sefer mecbur kaldım da handa bıraktım. Yani havalimanına girerken nasıl bir üst araması yapıyorlarsa burada da yapabilirlerdi. Tahminim doğru çıktı; yine de kesemi açmadılar, parama bakmadılar. Bir çuvala koyup ağzını kapadılar, beni emirle içeri alan asker yapıyordu bu işleri. Mektubumu da çuvala koydu. İsmimi sormadan, karton gibi kalınca bir kâğıda bir şeyler yazdı. Sonra onu bir biz ile deldi. Keten ipi ile bağladı, biraz mum damlattı. Bu işleri oldukça hızh yaptı. Çuvalı kenara attı. “Yürüyün” dedi.</p>
<p>Avludan içeri girdik. Burayı biliyorum aslında ben. 2010'lu yıllarda burası Rölöve ve Anıtlar Kurulu’na yakın olduğundan, işim gereği çok girip çıkmışlığım vardır. Ufak bir binaya girdik ve karşımızda süzülen makineyi incelemeye başladık. Makine potada gelen ergimiş altın ya da gümüş döküldüğünde daha tam soğumadan silindir haline getiriyordu. Finalde, bıçakları</p>
<p>sayesinde silindirik madenden para kesiliyor ve üstüne yazı ve tuğra (yazı tura’daki tura, padişah tuğrasıdır) basılıyor. Madene işçiler dokunmuyor. Makinenin tahriki için bir dolap var ve ondan gelen mil, makineyi döndürüyor. Çeşitli kalınlıklardaki silindirler arasından dönerek geçen maden, içi dolu silindir boru şeklini alıyor. Altının kolay şekil alması için devamlı suretle sıcak tutulması gerekiyor. Silindirler arasında körükle alevlenen haznelerde kömür yakılıyor. Mangal gibi bir şey ama asıl yaptığı iş silindirleri ısıtmak. Bunun için odanın bir duvarında yerden başlayan 50-60 cm yarıçaplı bir yarım daire kemerli bir açıklık bırakmışlar, dışarıdaki kömür yığınından kürekle kömür alınıyor ateşin canlı tutulması sağlanıyor. Kevork, ateş haznelerinde kömür atmaya başlamadan önce dışarı çıktı ve kömürleri dışarıdan küreğiyle çabuk çabuk düzeltti. Bir bölümünü delikten içeri doğru iterek sürdü. Kömür Fransa’dan veya İngiltere’den geliyormuş. “Anadolu’da da kömür boldur&quot; demedim. Dinleyecek anlayacak muhatap bulamam ki. Bana ne. Kömür yığınını içeriden kolay alınacak hale getirdikten sonra Kevork içeri girdi. Eline tükürüp küreğin sapma davrandı ve hazneleri kömürle doldurdu. Dışarıdan seslergelmeye başladı. Dolap için atları koşan adamdan geliyor belli ki. Hayvanlar dolaba bağlanmış, döndürmeye hazırlar.</p>
<p>Kevork oradan seçtiği bir odunu minik baltayla ince çıtalar halinde çabuk çabuk doğradı. Çıralıydı belli. Sonra onları zeytinyağına batırdı. Haznelere koydu. Elindeki çakmaktaşıyla önce birini dört beş vuruşta alevlendirdi. Elinin yanmasına izin vermeden bir alevli çıta kaptı ve bir anda bütün hazneleri yakıverdi. Sonra bir kütüğün üzerine çıkıp bacanın kapağını çıkardı. İçerisi bir anda ısınıverdi. Dolabın olduğu taraftaki ahşap kapıyı iki kere yumruklarken “Hoooooo!” diye bağırdı. Daha sonra gı-cırdaya gıcırdaya ahşap mil dönmeye başladı. Biraz önce çıraları batırdığı yağa, atkılından yapılmış fırça batırıp hareket eden her türlü dönen parçaya sürdü. Sonra dolabın döndürdüğü ahşap</p>
<p>mili, silindirlere güç vermesi için otuz santim kadar var gücüyle çekti. Önce ben de asılayım dedim ama gerek kalmadı. Milin üzerindeki ahşap parçalar, silindir üzerindekilere vurmaya başladı. Meşeden yapıldığı belli ve kararmış parçalar birbirlerine tahrik iletmeye başladılar. Silindir kalıplar dönmeye başladı. Mekanizma gacır gucur sesler çıkartarak çalışıyordu. Seyretmesi çok zevkli. Ancak tek bir şey eksik: altın.</p>
<p>Kevork tüm ateşleri devamlı suretle kontrol ediyordu. Hiçbiri tütmüyordu. Dışarıdan dolap tarafından hayvanları kontrol eden biri de devamlı “Ho hooo!” diye bağırıyor. Mekanizma tıkır tıkır ama madenin gelmemesine takıldım ben. O gürültüde duyurmak için mecburen bağırarak, &quot;Maden neden gelmiyor?” diye sordum.</p>
<p>Maden? Suratıma baktı. Elimle işaret ettim. Gördü ve &quot;Bazen hiç gelmez” dedi.</p>
<p>Garip. O kadar sistemi çalıştırdılar, kömür harcanıyor, hayvanlar dolap sayesinde mili döndürüyorlar. Her şey boşuna. Yarım saat sonra mil durdu. Ciddiyetle ateşi canlı tutmaya çalışan ve çok fazla efor sarf ettiğinden terleyen Kevork da durdu.</p>
<p>Bir seansta sistemi bütünüyle ezberledim. Hemen çizebilirdim. Kevork’a durumu söyledim. Sustu. Bir daha söyledim. Suratıma öyle bir baktı ki, “sus yoksa döverim” der gibi. Pistim, oturdum.</p>
<p>Bekledik. Bekledik. Öğleye doğru hayvanlarla ilgilenen adam bize azıklarımızı getirdi. Kalın lavaş arasında çökelek gibi bir peynir ve ekşi ayran. “Peynir ve ayran çok uygun mu?” demeyiniz, o anda öyle ihtiyacımız var ki tükettik hemen. Yine de bilinmeli ki şimdiye kadar yediğim en kaliteli ekmekti. Kıtlık olduğundan ekmekler öyle bembeyaz filan çıkmıyordu. Bazen içinde talaş olduğundan dahi şüphe etmiyor değildim. Yine bekledik, bekledik. İkindiye doğru, Kevork yine kalktı ve yine aynı şeyleri tekrarladı. Yine yarım saat boşa çalışma ve paydos. Kevork, mekânı temizledi. Hazneleri suyla söndürdü. İçlerini</p>
<p>boşalttı. Kömürlerden içi geçmemiş olanları önce kırdı sonra ayıkladı. Bu iş için özel yapılmış kör bıçakla kazıdı. Her tarafı is oldu. Ben de nasiplendim ama ondan daha az. Çalışma mekânının ve kömürlerin temizliği bitince ağzımızı yüzümüzü yıkamaya gittik. Kevork üstünü başını çıkardı. Nemli bir bezle vücudunu sildi. Ben de onu becerdiğim kadarıyla taklit ettim ama ya ben beceremedim ya da Kevork çok geniş adam, vücudundaki ise pise takılmıyor. Benim bir hamama gidip temizlenmem gerekli. Darphane’den çıkarken çuvalımı geri verdiler. Saray kapısından uzaklaşınca “Çizersin değil mi?” diye onay bekledi. Söyledim ya sana kardeşim. Hem de iki kere. Garip bir adam şu Kevork. Onayladım. Yine kayığa bindik. Galata’ya geçtik. O nerede kalıyorsa oraya yollandı. Akşam ezanı yeni okunmuştu. Galata’da bir hamama gittim. Sordum, beş para dediler. İtiraz ettim çünkü bizim hamamda üç paraydı. “Kese istemem” dedim. Sabun? İsterim tabii. Dört para dediler, direttim biraz ve bugünlük üç paraya anlaştık. &quot;Ayağın alışsın” ritüeli sandığınızdan da eskiymiş yani. Kötü bir hamam... Bizim hamamda pazarlık olmazdı. Burada var. Biraz dinlendim, yıkandım. Çok kalmamam için uyarılınca giyindim ve çıktım. Hamamda dayak yemişliğim vardır bilirsiniz. Elbiselerim is içindeydi ama yapacak bir şey yok. Öylece gidip bir şeyler tıkınıp yattım.</p>
<p>Ertesi gün ve yine ertesi gün anlayamadığım şekilde yine aynı. Sonraki gün Darphaneye gittik. Ama bu sefer bize ocakları yaktırtmadılar. Böylece hamama gitme derdim de kalmadı.</p>
<p>Sonraki gün cuma Darphaneye gitmedik. Benim paralar peremecilere vere vere eriyordu. Saçmalık işte. Sur içinde kalsak bu kadar harcamazdık. Hesabımı yaptım, elimde kalan para dört beş hafta yeter ya da yetmezdi. Yahu bu, benim Azadh’da beş ay çalışma karşılında aldığım para değil miydi? Neden yine işe harcıyorum ki? Neyse, burada para biriktirme derdine girmeme gerek yok. Pek arzu etmesem bile mecburen Boğos’tan isteyecektik artık. Devamlı para istemek yerine, elimdeki parayı</p>
<p>idareli kullanmak işime gelir. Ben 2010’lu yıllarda bu kadar para düşünen biri değilim vallahi. Hamama gidip hamam parası için pazarlık etmeyi bırak, aldığım bir hizmetin ederini fazla fazla vermekten çekinmem. Fakat burada parasızlık hatta açlık çektiğimden hamam parası düşünüyorum, düştüğüm hale bak.</p>
<p>Kevork, Boğos’un verdiği paraların azalıp azalmaması ile ilgili değildi pek. Belli ki “Bu garip, tüm harcamaları yapar, sen elini cebine atma, karışma” demişler. Onun derdi başka bir şeydi bence. Benim adım Garip Mustafa, bu yüzden yaptığım gariplikler normal sayılmalıyken daha garip davranan genelde o oluyordu. Ertesi gün bana “Yarın bu tarafta kalalım, karşıya (Ga-lata’ya) geçmeyelim” dedi. İtiraz etmedim ama etsem ısrarcı olacaktı belli. “Benim için fark etmez,bu akşam handan eşyalarımı almam lazım” dedim.</p>
<p>Ertesi gün Sultanahmet’e yakın, Çemberlitaş’a gelmeden bir mahallede tek katlı, ahşap, kerpiç karışımı çok ufak olmayan bir binaya yollandık. Dergâh gibi bir yerdi. Ben, kaldığım hanın sahibesine bir şey demedim. Doğal olarak odayı işgal ettiğim için günlük hesabı para ödemeye devam edecektim. Hesap ettim; git gel altmış para, hanımın hanımı<a id="footnote1"></a><sup><a href="#bookmark0">1</a></sup><sup></sup> benden on para alıyordu günlük. Yol parası çok daha fazla. Burada kalmak daha kârlı, otur oturduğun yerde. Madam benim odamı kimseye versin istemiyorum, odamı kaybetmemeliyim. Zaten hesabı Boğos görüyor. Dergâhta yani geçici ikametgâhımızda bana bir köşede çizim yapmam için olanak da sağladılar. Yer sofrası olarak kullanılan ahşap bir sehpam bile vardı. Kevork ise Ermeni olduğu halde (Müslüman olmadığı dikkate alınmalı) sofu görünen tiplerle pek bir samimiydi ve fısır fısır ve hararetli şekilde bir şeyler konuşuyordu. O hafta boyunca daha da samimi oldu. Kevork’a para da veriyorlardı sanırsam. Garip bulsam da sorgulamıyorum, keza beni çok ilgilendirmiyor.</p>
<p>Ben yavaştan tasarımımı yapıyorum. İşim, Darphane’de gördüğüm düzeneği çizmek yani sadece kâğıda geçirmekten öte, biraz da geliştirmek. Ben kendimce görevimi de genişlettim, madenin silindirlerden geçerken yumuşamasını sağlayan ısıtma işini de yanan kömürden gelen alev ile otomatik yaptırmak istiyorum. Zaten kömür yanıyor, buhar da çıkıyor, dolaba, eşeğe gerek yok ki. Kısaca iş yeni bir makine tasarlamaya kadar varıyor. Çok parşömen kâğıdım olmadığından dikkatli kullanmam lazım. İki tane kaba kurşunkalemim var. Çinileyecek imkânım da yok. Herkes yatınca yağ lambası ışığı ile çizemiyorum ama nasıl olacağını aklımda kurdum. Çok çabaladım ama çizemedim tam olarak.</p>
<p>Para hususu aklımı kurcalarken Kevork bir gün bir kese ile geldi.Ağzındaki ip mühürlenmiş. Açtım,içinde para var.Üzerin-den alınmış mı, bilemem. Boğos parayı Kevork vasıtası ile gönderdiğine göre ona güveniyor. Bana sayıp bir kenara yazmaktan başka bir iş düşmedi. Demek ki paranın azalma hesabını sadece ben yapmıyorum. Diğer yandan bu para takviyesi benim artık Azadh’ya dönmeye niyetli olmadığımı anladıkları ve kabul ettikleri anlamına geliyor. Tam istediğim şey. Azadlı’yı ben azat etmiş oluyorum böylece.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Yatağanımı yatağımın altına sakladığım hanımın hanımı.</p>
</body>
</html>