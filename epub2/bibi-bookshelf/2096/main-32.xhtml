<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3>Emlaklakci</h3>
<p>b</p>
<p>Genel olarak bazı meslek gruplarından kişilere dikkatli davranırım. Kızmak yok. Dikkatli davranma işinde önce em-lakçılardan başlarım, sonra akademisyenlerden, sonra kapıcılardan, sonra avukatlardan, mimarlardan ve böyle gider bu. Aman ha, yanlış anlamak ya da alınmak yok, “kişilik” olarak değil “mesleki” olarak.</p>
<p>Yeldeğirmeni’nde bir emlakçı bulmam lazım. Neden? Ya da soruyu daha detaylı sorayım: “Neden Yeldeğirmeni?”</p>
<p>Bu mizahçıya sorulan, “Neden mizah?” ya da müzisyene sorulan “Neden müzik?” gibi bir soru değil. Bir gün bunun gibi bir soruyu, tasarlayıp masif ahşaptan ürettiğimiz özel tasarımları bir dergide yazı haline getirmek için atölyemize gelmiş, hayatının ilk röportajını yapan gazetecilik bölümü öğrencisi sorunca cevaplamak zorunda kalmıştım. Fakat çocuk sorunun formatını kaçırmıştı, bana “Neden ahşap?” diye soruyor. Ben de cevaben, “Burası marangozhane de ondan” demiştim.</p>
<p>İşte “Neden Yeldeğirmeni?” sorusunun aynı şekilde for-matı kaymış. Cevabı da basit. Burada Rasimpaşa Cami var da ondan. (Söz konusu mahallenin resmi adı Rasimpaşa Mahalle-si’dir.) Yakın zamanda restorasyon ihalesi yapılan bu cami, sokağa göre çapraz konumlanmış haliyle çok nezihtir. Restorasyonu yapıldığı için artık uzun süre bahçesinde kazı işi yapılmayacak. Ondan önce de büyük bir tamir görmemiş. 2010’da ziyaret ettiğimde cami, içinde ibadet edilemeyecek kadar kötü durumdaydı. Caminin arkasındaki bahçeye bir şey gömersem, 200 yıl sonra gömdüğümü bulabilirim. Peki, 200 yıl önce bu caminin yerinde ne vardı? Orası biraz karışık ama çözülmez değil.</p>
<p>Yeldeğirmeni benim için özel bir yerdir. 1700’lerin sonunda ordunun un ihtiyacını karşılamak için çayırlığın rüzgâr alan kısmında dört adet yeldeğirmeni yapılmış. Buralar hep çayırlıkmış yani. 1807’den sonra yerleşim başlamış. Süvari eğitim yeriymiş (talimhane ismi de buradan geliyor).</p>
<p>Benim camim (Rasimpaşa Camisi’ni ne zaman kendi malım yaptıysam) 1902’de yapılıyor. Eh o zaman “uymadı, zamanlar çakışmadı” diyeceksiniz. Uyar uyar, merak etmeyin. Mimar Mustafa Ayaş Ofyaz koskoca hâzineyi sadece bir kere AVM inşaatı altına gömer, ikinci kez değil. III. Selim zamanında İskele Sokak açılmış durumda. Yani denize 90 derece açıyla inen cadde. Hah, bu caddeyi sonlandıran ne olacak? Demiryolu... Kısaca arşın marşın kullanmadan, adım saymadan Rasimpaşa Cami-si’nin yapılacağı köşeyi kestirebiliyorum. Şimdi camide kamera filan da vardır. Belki de sokakta MOBESE olabilir. Açık açık bahçesini kazamam. Belki bitişik apartmanların bodrum katları derdime deva olur.</p>
<p>Caminin sağından solundan geçerken hemen ona bitişik apartmanın bodrum katında, pencereye yapıştırılmış bir A4’te “Kiralık” yazısını okuyorum. Telefon açıyorum, emlak ofisi çıkıyor. Yeriniz nerede? Hemen caminin diğer bitişiği. Emlak ofisi denen şey ufacık bir dükkân. Ekber Beyle önce tanışıyoruz, uzatmadan ilgilendiğim daireyi soruyorum.</p>
<p>“Başkayer mi bulamadınız?” diyor.</p>
<p>Cevaba bak. Çattık vallahi. Kardeşim cama telefon numaranızı yazmışsınız.</p>
<p>“Tamam, Ozan gelsin ilgilenir” diyor.</p>
<p>Ekber Bey tarih öğretmeniymiş, emekli olduktan bu yana emlakçilik yapıyormuş. “Olmadan evvel pratik yapmışlığınız var değil mi?” diye sormadım. Bana ne! Biraz da o “Bana ne” di-yebilseydi ya. Benim hakkımda her şeyi öğrenmek istiyor, sorular sorup duruyor. Tabii beylik sorusu önden geldi: Ne iş yapıyorum? Mimarlık. Yok yok, olmazmış. “Niye? Oradan yeteneksiz biri gibi mi gözüküyorum?” diye alınganlık sergileyince, açıklıyor. “Burası bir artı bir daire, çok ufak, mimari büro olmaz” diyor. &quot;Mimari büro için ne gerekir?” diye soracaktım, sormadım, büro olarak kullanamayacağıma o kadar emin ki. Nuefert<a id="footnote1"></a><sup><a href="#bookmark0">1</a></sup><sup></sup> tadında bilgiler verip bir mimari büronun nasıl olması gerektiğini bir mimara anlatmaya çalışıyor. Ben hem onun hem de benim için artık bir eziyete dönüşmüş bu süreci, “Kitap deposu olarak kullanacağım” diyerek kesiyorum. Fakat inanır mısınız, inanmıyor bana. İnanmasın. Ona bahsetmediğim, kendi mülküm olan Bahariye'deki gerçekten kitap deposu olarak kullandığım büromdaki kitaplarımın sadece bir bölümünü getirsem, ağzına kadar doldururum burayı. “Rutubet var mıdır?” diyorum. “Var” diyor. “Masrafı var mı?” Çok da varmış. Tek ışık aldığı yer, işte o minnacık penceresiymiş. Yalap şalap bir badana yapmışlarmış. Diyor ki; temiz göründüğüne bakma. Boya hemen dökülürmüş. Hatta rutubet yüzünden elektrikçi tüm kabloları sıva üstü geçirmiş de bu sayede yeni sigorta kutusu takmış. “Sıva üstü olması daha iyi” diyorum. “Aman neresi iyi?” diyor. Kapısını yeni çelik kapı yaptırmışlar. “Eh bu da iyi o zaman “diyorum. “Yooo” diyor, ucuz sac kapılar, kriko ile nasıl açılır onu anlatıyor. Hırsızlığa giriş 101 dersi. Masraf etmem gerekiyormuş. “Gerekirse edilir, unutmayın ben mimarım, sizin yaptığınız masraflara nazaran...” Sözümü kesiyor, burası sadece bir emlak ofisi değilmiş. Ayrıca bak laminat parke, çelik kapı, boya badana, su elektrik tesisatı yani “komplike dekarasyon” yapıyorlarmış. Aklıma sinsi bir soru geliyor; “Bu dairenin laminat parkesini, boya badanasını, tesisatını ve hatta çelik kapısını siz verdiniz değil mi?” Cevap olumlu olunca, hafif bir sırıtma suratımda, sanki “O zaman ne demeye bok atıyorsun!” der gibi. Anlıyor ve itiraz ediyor. “Ben dedim, şunu bunu takalım dedim, yok en ucuzu olsun diye ısrar ettiler. Bir de üzerine pazarlık üstüne pazarlık...” diye şikâyet ediyor. Ayrıca hâlâ borçları varmış ona. Alınacak depozitten ilk o payını alacakmış, falan filan. Çok uzattı, ben yavaştan sıkılmaya başlamıştım. Nerede kaldı bu Ozan?</p>
<p>Ekber Bey durmuyor, durulmuyor. Sözde ilgilenmediğini iddia ettiği daire hakkında konuşmaya devam ediyor. “Aslında orası kapıcı dairesiymiş de, müteahhit uyanıkmışmış da, oraya kapı gibi tapu almışmış da, sonra gariban birine satmışmış da, apartmandakiler çok kızmışmışlar da” diyerek, aynı zamanda nedense gittikçe sesini yükselterek anlatıyor. Çok heyecanlı. “Belediye ya da tapu bu izni nasıl vermiş?” diyorum. Müteahhit “tam laz”mış. &quot;Yarım laz” nasıl oluyor diye sormuyorum. İşte bu adam, diğer daireleri satarken tüm kat maliklerinden muva-fakatname almış, imar tadilatı projesi çizdirmiş ve ilk imar affında yürürlüğe sokmuşmuş. Çok ayıp. Bu fikri ona kim verdi? Ağzından alıyorum, tabii ki Ekber Bey vermiş. Çok komik yahu. “Mahkemelik bir durum yok, değil mi?” diye sorunca düğmeye basılmış gibi cevap veriyor. “Yok.” Sonuçta fikrin kopiraytı onda ya. Kısaca emlakçının, söz konusu daire hakkında olumlu yönde ettiği tek kelime işte bu üç harfli &quot;yok” kelimesi. Çok uzattı, artık soruyorum: “Kirası ne kadar?” “Biz emlak ofisi olarak ilgilenmiyoruz” diyor. Deminden beri ben kiminle, bu daire hakkında konuşuyorum peki? “Ozan gelsin ilgilenir” diyor.</p>
<p>Bir anda “Sen onu bırak da” der gibi elini sallayıp kıvama getirdiği bana soruyu patlatıyor. “Burasıyla uğraşacağına sana başka bir yer vereyim” şeklinde devam edeceğini belli ediyor. Ben ne kadarlık bir yer bakıyormuşum? Evet, kıvama geldiğim doğrudur. Artık öyle bir ısındım ki çoraplarını kramponuna kadar indirmiş Prekazi gibi elli metreden topu kaleye sokuyorum.</p>
<p>“Ozan gelsin, ona söyleyeceğim.”</p>
<p>Bozuluyor. Şimdi diyeceksiniz ki sen de etrafındaki herkesi bozuyorsun. Bu eleştirinizi kabul edemeyeceğim, bu emlakçı bozulmayacak adam mı şimdi? Hem Ozan gelmeden en önemli bilgiyi vermiyor hem de başka daireleri pazarlamak için beni zorluyor.</p>
<p>Bir şey içer miymişim? Böyle iyi. Yani eğer buralarda daha iyi bir ev bakıyorsam yardımcı olabilirmiş. Sonunda demek istediğini açık ediyor. Bu evi kiralamak onların işi değilmiş, yanında çalışan Ozan’ın akrabasının eviymiş, zaten ev sahibi ile tartışmışmış. Çok hesabını biliyormuş. Ozan akrabası ya, mecbur kaldığından ilgileniyormuş, aslında bana başka evler gösterebilirmiş. Ozan’ı sevdiğinden ve yanında çalıştığından cama numara asmasına izin vermişmiş.</p>
<p>Artık dayanamıyor, bir yerde sözünü samimice kesiyorum:</p>
<p>&quot;Yahu Ekber Baba, sen koca müteahhit firmalar gibi ‘100 bin TL’den başlayan fiyatlarla ev sahibi olun’ sloganıyla ortaya çıkıp, ‘Reklamlarda söylenilen bu bedelle ancak bodrumun bodrumunu alabilirsin’ şeklinde gerçeği açıklayıp gelmişken alıcıya milyonluk evleri gösterenler gibi davranmıyor musun? Evin camına telefon numaralarını, ‘burada iş yok, çok rutubetli, üzerine biraz daha koyun da şurayı kiralayalım size’ demek için yapıştır-mışsındır belki. Kırma bizi, sen de kabul et ki ayarlanmış güzel bir yem işte... Ne yazık ki Ekber Beyciğim,yem niyetine kullanılan bu daire bana çok uygun. Benim de kısıtlı bütçem var zaten. Bir nevi depo olacak burası. Kitaplarım başkasına değersiz ama bana değerli. Anlarım diyorsan, bahsedeyim kitaplardan. Yok istemem dersen...”</p>
<p>Karşılıklı susuyoruz. O inadına, hatta sanırım içmeyeceği varken çay istiyor. Yine de ben istemem dediğim halde bana da söylüyor. Ben de iki şekerden birini çayı getiren veledin tepsisine atıyorum, diğerini de bardağa. Üç dakikadan kısa olmayacak şekilde çay kaşığını bardağın çeperlerini kıracakmış gibi karıştırıyorum. Sanki çaya kokain atıyormuşum gibi “Nasıl o şekeri atıyorsun çaya?” diye başlıyor. “Zaten şişkosun” diye eklemiyor ama. Cevap vermiyorum. Allah’ı var kibar adam, benden izin alıp bir sigara yakıyor dükkânın içinde. Benim suratımda yine sinsi bir sırıtma. Teee yirmi yıl önce, çaya şeker atmayı bırakmışmış, şeker ne kadar zararlı bir bilsemmiş. &quot;Sigaraya, çaya şeker atmayı bıraktığınız gün mü başladınız?” diye soruyorum. Surat yine bir karışken, şükür Ozan geliyor. Elinde bir sürü anahtar var. Birilerine kiralık daire göstermiş, gelenler bir evde karar kılmışlar, düşünmek istiyorlarmış. Onları gönderiyor. EkberAbim, benim caminin yanındaki bodrum katla ilgilendiğimi söylüyor. Ozan ile anahtarı ahp eve gidiyoruz. Kirasını soruyorum otuz saniyelik yolda, &quot;Abi orası karışık ama anlatırım” diyor. Yahu ne garip adamlar bunlar!</p>
<p>Evde rutubet var ama giderilebilir. Zemin yalıtımı yapılabilir. Duvarlar çiçeklenmiş, içeridenyalıtımyaparız çözeriz, diye içimden geçiriyorum. Çok ufak bir kapıcı dairesi. Çok masrafı var. Ozan Niğdeli ve teyzesi Nuran, yıllar boyu para biriktirip ancak burayı alabilmiş. “O paraya başka yer bulamadık” diyor. Peki, kira?</p>
<p>“Belli bir kira yok abi.”</p>
<p>“Nasıl yani? Bedavamı?”</p>
<p>“Hem öyle hem değil. Anlatayım, Nuran Teyzemin bir takıntısı var. Markete gitti mi, ürünlerin fiyatlarına bakmadan ahp sepete atmak istiyor. Devamlı bunu der. ‘Daha ucuzu var mı diye bakmadan almak istiyorum’ diyor.”</p>
<p>“İyi de hepimiz bakarız fiyatına. Hatta ben kilo hesabı bile yaparım. Hızlı hesap edebildiğim için mutlu bile olabilirim. Cafcaflı süslere ya da reklamlara da pek kanmam ama hesap yaparım. Ne var bunda?”</p>
<p>“İşte öyle, o markete gittiğinde istediğini almak istiyor, fiyatları kontrol etmek istemiyor.”</p>
<p>&quot;İyi de kardeşim burayı muhammen bir bedele kiralayın, gelen parayla da istediğini alsın. Ben kiracıyım, neden bu detayla muhatap olayım ki? Bir kira belirlediniz mi?”</p>
<p>“Abi, bu akla gelen ilk şey. Soranlar hiç parası olmayan öğrenciler. Burada kiralar çok yüksek değil. Zaten Ekber Abi burayı soranlara biraz daha yüksek meblağa, kirası belli ve kontrata kira bedeli yazan ev sahiplerinin yerlerini göstermeyi tercih ediyor. Fakat teyzemle anlaşmadığı halde cama dükkânın numarasını yapıştırmamı istiyor. ‘Ekber Abi sen bu daire için sen uğraşma, ben kendi cebimi yazayım’ dedim, ‘Hayıf dedi, ‘dükkânın numarasını yaz’ dedi. Yani burası biraz garip. Ha bir de, sen burayı kiralarsan Ekber Abi’ye komisyon da ödemeyeceksin.”</p>
<p>“Ekber Abin komisyon gibi ‘ayar’ aldı benden. Merak etme.”</p>
<p>“Aldı mı? Ne aldı?”</p>
<p>“Boş ver sen Ekber’i. Ne kadar buranın kirası, bir tahminin yok mu?”</p>
<p>“Belli değil. O bize Niğde’de markete harcadığı parayı bildirecek, biz de onun kredi kartını ödeyeceğiz. O malların fiyatlarını görmek istemiyor. O yüzden kiracı ile konuşmuyor. Hayatı boyunca örgü ördü, tığ işi yaptı, dikiş nakış, biriktirdiği ancak bu daireye yetti, bunu aldı.”</p>
<p>“Allah Allah. Nuran Teyze gider de en pahalı kırışıklık kremlerinden elli tane alırsa ben onun market masrafını karşılayacak mıyım? Belirsizlik diz boyu.”</p>
<p>“Yok abi, almaz öyle şeyler. Zaten Mahmut Enişte, eşinin mutfak masrafını karşılıyor.”</p>
<p>Aha iste bir Mahmut daha çıktı karsıma. Mahmut’lardan S &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;s</p>
<p>kurtuluş yok benim için.</p>
<p>&quot;Çok garip. Peki, ayda 200-250 arası yeter mi bu garip isteğinize?”</p>
<p>“En fazla o kadar.”</p>
<p>“Peki, kontrata ne yazacağız?”</p>
<p>“100 lira yazacağız. Geçmemeye çalışacağız.”</p>
<p>“Ciddi misiniz? Ben hep 100 lira verirsem her ay ne olacak?”</p>
<p>“Nuran Teyzeye ‘Alışverişe az çık’ diyeceğim.&quot;</p>
<p>“Peki Ozan Bey, sen ilgilen bu işle. Ben de sana sabit bir kira ödeyeyim, üstü sende kalsın.”</p>
<p>&quot;Olmaz abi, Allah adı verdim. O yüzden burayı kimse tutmuyor.”</p>
<p>Yahu caminin dibi. Yalıtım yapıyorum ayağına gömdüğüm ne varsa her şeyi çıkartabilirim. Bin lira deseler tutarım, bakmayın siz. Kısaca bu eve mecburum yani. Her şey çok garip ama komik ve zararsız gariplikler bunlar benim için. Kabul ettim. Ben emlakçılardan bu tür komik-garip istekleri yüzünden uzak dururum demiyordum ki. Başka sebeplerden uzak dururum diyorum. Ekber beni hiç sevmedi ama ben onu sevdim bile.</p>
<p>&quot;Peki, kabul ediyorum. Sen ne yapıyorsun emlakçıda,yani Ekber’e maaşlı mı çalışıyorsun? Memnun musun işinden?”</p>
<p>Bu soruma şaşırmıştı. Evle ilgili sorular bekliyordu.</p>
<p>&quot;Yani öyle belirli bir maaşım yok, pirim alıyorum. Artık ne kiralanır ya da satılırsa.”</p>
<p>&quot;Ne kadar kazanıyorsun?”</p>
<p>“Yarı zamanlı çalışıyorum, öğrenciyim. Ancak 500-600 kazanıyorum.”</p>
<p>“ Bak, sana ayda 500 TL ayrıca para vereceğim. Kirayı da söyleyeceksin, onu da vereceğim. Emlakçıdan çıkman gerekmiyor. Orada çalışmaya devam edebilirsin, yine çalış, yine primini al. Bana yardım edeceksin sadece.”</p>
<p>“Ne yapacağım?”</p>
<p>&quot;Basit. Ben bu dairede bazen istihareye yatacağım. Bir rahatsızlığım var. Hemşireler bana bakacak. Sen onları idare edeceksin, girişlerini çıkışlarını filan. İşin yokken başımda sen duracaksın. Kendi internet bağlantısı olan Ipad’im var, beni beklerken onu kullanabilirsin. Hemen ilk aylarda tamirata giremem ama sonra etraflı tadilata da alabilirim. O zaman kiradan düşeriz herhalde.”</p>
<p>“Olabilir, markete bağlı.”</p>
<p>“Neyse kontratı yıllık yapmam, altı aylık yaparım. Onlarca belirsizlik var.”</p>
<p>“Tamam. Abi sen kirala da...”</p>
<p>Sonra farklı konulara girdik. &quot;Nerede okuyorsun?” Sinema televizyon. &quot;Bak sen, sinema filmleri ile aran nasıl?” İyi. Biraz daha deşince çocuk sinema televizyon okuduğu halde sinema konusunda cahil çıkıyor. Ne biçim hocalarınız var sizin? “Seyredeceğin çok film varmış oğlum senin diyorum.” Çok meraklı, çok istekli. Seviniyor.</p>
<p>Oh be! Cebimde kanlı tükenmezkalem ve Rasimpaşa Ca-mi’sine yapışık bodrum katındaki evimde sinema filmi dersi veriyorum. Tarkovski’den başlayabiliriz artık. Yahu Stalker'ı duymamış. Yazık, artık kimin öğrencisiyse...</p>
<p>Çok verimli bir gün oldu benim için.</p>
<p><sup><a href="#footnote1">1</a></sup><a id="bookmark0"></a></p>
<p><sup></sup> Mimarlar bilir. Alman teknik adam ve standartizör Ernst Neufert’in soyadıyla anılan orijinal ismi Neufert Bauentınurfslehre olan kitabı. Mimarların baştanıdır. Hemen her şeyin ölçüsünü, asgari ve azami olması gerekenlerini bulabilirsiniz. Zamanında bir mimar için pahalı bir meslek yatırımıydı lacivert kaplı bu kitap. Şimdi internetten kaçak PDF’leri indirilebiliyor. Türkçeye de çevrildi.</p>
</body>
</html>