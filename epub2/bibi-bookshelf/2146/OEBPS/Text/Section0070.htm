<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Ay yollarını aydınlatırken Centaine onları dar vadiden arılar geçidine doğru yürüttü. Nereye gitmekte olduklarını anlattı.</p>

        <p>Swart Hendrick bu sözleri, Afrikaans bilmeyenlere tercüme etti.</p>

        <p>«Sakin olur, koşmazsanız, bir tehlike yok.» Ama adamlar mağaradan gelen o arı vızıltılarının uğultusunu duyunca telaşla geri çekildiler, yüklerini sırtlarından yere attılar, isyan edercesine birbirlerine sokulup suratlarını astılar.</p>

        <p>«Swart Hendrick, onlara seçme şansları olmadığını söyle.» diye emretti Centaine. «Ya beni izlerler, ya sen onları vurursun. Birer birer.»</p>

        <p>Hendrick bu sözleri keyifle tercüme etti, Mauser'ini işini bilir bir tavırla omzundan indirip eline aldı. Hemen yüklerini aldılar, Centaine'in peşine düştüler. Mağara yolundan geçmek her zamanki gibi sinir bozucu, ama hızlı oldu. İçerdeki gizli vadiye indiklerinde, ay ışığı mongongo ağaçlarının üstüne dökülüyor, çevredeki kaya duvarları cilalı gibi gösteriyordu.</p>

        <p>«Yapılacak çok iş var. Buraya yerleşeceğiz. İşler bitene kadar burada yaşayacağız. Arıların arasından yalnızca bir tek kere geçeceksiniz. Sonra da gideceğiz.»</p>

        <p>Abraham Abraham, Centaine'e maden ruhsatı almanın her yönünü iyice anlatmıştı. Ona bir örnek levha hazırlamış, nasıl dikeceğini göstermişti. Çelik mezurayla, diagonaller arasında kare arazi parçalarını nasıl sahiplenebileceğini, bu parçaların nasıl hafifçe birbirinin üstüne gelmesi gerektiğini, arada serüvencilere iddia hakkı,tanımaması gerektiğini öğrenmişti.</p>

        <p>İş yine de yorucu, tekdüze bir işti. Hava da çok sıcaktı.</p>

        <p>Kendisine dört işçiyle Swart Hendrick yardım ettiği halde. Centaine her ölçüyü kendi almak, notları tutmak, Mongongo kerestesi için kendinden önce alınmış ruhsatların da hesabını yapmak zorunda kalıyordu.</p>

        <p>Akşamları Centaine yorgun argın sıcak su havuzuna giriyor, terini ve vücudunun sızılarını dindiriyordu. İlerleyen hamileliği de ağırlığını arttırmaktaydı. Bu sefer karnı geçen seferkinden daha büyüktü. Dönemi daha zor geçiriyordu. Bebek sanki onun kendisine karşı duygularını anlamış gibi, öc almaya savaşıyordu. Centaine'in sırtı sancıyor, ona ıstırap veriyordu.</p>

        <p>Dokuzuncu günün sonunda .artık biraz dinlenmeden devam edemeyeceğini anladı.</p>

        <p>Vadinin tabanı zikzaklı ruhsat talep levhalarıyla dolmuştu. Adamlar da işi öğrenmiş daha hızlı çalışmaya başlamışlardı.</p>

        <p>«Bir tek gün daha,» diye söz verdi kendi kendine. «Sonra dinlenirim.»</p>

        <p>Onuncu günün akşamında işler bitmişti. Vadi tabanının her karışını işaretlemişti artık.</p>

        <p>«Toplanın,» dedi Swart Hendrick'e. «Bu gece çıkıyoruz.»</p>

        <p>Adam arkasını dönerken, «Aferin, Hendrick,» diye ekledi. «Tam bir aslansın. Ödeme gününde bunu hatırlayacağımdan emin olabilirsin.»</p>

        <p>Paylaşılan ağır iş onları arkadaş yapmıştı.</p>

        <p>Hendrick sırıttı. «Sizin gibi kuvvetli, sizin gibi çalışabilen on karım olsa, bütün gün ağaç gölgesine serilip bira içebilirdim, bayan,» dedi.</p>

        <p>Centaine Fransızca olarak, «Bu bana edilmiş iltifatların en güzeli,» diye cevap verdi, yorgunluktan ancak kısacık gülebildi. ***</p>

        <p>Aslan ağacı kampına dönünce Centaine bir gün boyu dinlendi, ertesi sabah kamp masasının başına oturdu, ruhsat taleplerini yazmaya koyuldu. Bu da tekdüze, yorucu bir işti. 416 talepname doldurmak zorundaydı. Her rakamı defterinden alıyor, vadinin kendi çizdiği haritasına işliyordu. Abraham Abrahams bunun ne kadar önemli olduğunu anlatmıştı ona. Devlet maden müfettişi her talebi ayrı ayrı tetkik edecekti. Ufacık bir hata, tüm mülkü değersiz hale getirebilirdi,</p>

        <p>Beşinci günün sonunda son formu da doldurup destenin üzerine koydu, sonra kahverengi bir kağıda sarıp paket yaptı, balmumuyla mühürledi.</p>

        <p><i>«Sayın Bay Abrahams,» diye mektubuna başladı. «Lütfen Devlet Maden Bürosuna benim adıma gerekli başvuruyu yapıp, alacağınız tapuları Windhoek Standard Bankasındaki kasama koyun. O bankadaki hesabım için size avukatım olarak vekalet vermiş bulunuyorum.</i></p>

        <p><i>Bundan sonra, serbest çalışan en güvenilir maden danışmanı bulmanızı istiyorum. Onunla bir inceleme ve değer tesbiti anlaşması yapın, kendisini buraya, size gelen bu arabayla yollayın.</i></p>

        <p><i>Araba bana dönerken lütfen aşağıda listesini verdiğim erzak ve malzemeyi benim hesabımdan çekeceğiniz parayla satın alıp yükleyim Son bir ricam daha. Bulunduğum yeri belirtmeksizin Albay Garrick Courtney'e bir telgraf çekip oğlum Michael'i ve yardımcım Anna Stok'u sormanızı istiyorum. Her üçüne sevgi ve saygılarımı iletin, benim iyi ve sağlıklı olduğumu, onları tekrar görebileceğim günü hevesle beklediğimi bildirin.</i></p>

        <p><i>Size de en içten teşekkürlerimi ve iyi dileklerimi sunarım.</i></p>

        <p><i>Centaine de Thiry Courtney»</i></p>

        <p>Paketi ve mektubu kamyonun şoförüne verdi, onu Windhoek'e doğru yola çıkardı. Yol artık düzeltilmiş olduğundan kamyon sekiz günde geri döndü, uzun boylu, yaşlıca bir adamı da birlikte getirdi.</p>

        <p>«Kendimi takdim edebilir miyim, Bayan Courtney? Adım Rupert TwentymanJones.»</p>

        <p>Madenciden çok cenazeciye benziyordu. Siyah alpaka ceket giymiş, incecik siyah kravat takmıştı. Saçları mat siyah, başına yapışık, favorileri kabarık, pamuk gibi beyazdı. Burnu İve kulaklarının tepesi tropik güneşten yara bere içindeydi. Fare yemişe benziyordu. Gözlerinin altı torbalı, ifadesi pek karanlık ve ciddiydi.</p>

        <p>«Memnun oldum, Bay Jones.»</p>

        <p>«Doktor TwentymanJones,» diye düzeltti adam gamlı gamlı. «Av tüfeği gibi çifte namlulu. Size Bay Abrahams'dan bir mektup getirdim.» Tahliye emri uzatıyormuş gibi uzattı.</p>

        <p>«Teşekkür ederim, Doktor TwentymanJones. Ben bunu okurken bir fincan çay alır mıydınız?»</p>

        <p>«Lütfen bu zatın o hüzünlü görünümüne aldanmayın,» diyordu Abraham Abrahams mektubunda. «Kendisi Spieregebied'deki elmas teraslarını keşfeden Doktor Merensky'nin asistanıydı.</p>

        <p>Bugün De Beer Konsolide Madenleri'nin düzenli olarak danıştığı bir uzmandır. Hakkında daha fazla referans isterseniz, ücretinin 1.200 altın lira olacağını size hatırlatmam yeter sanıyorum.»</p>

        <p>«Albay Courtney bana Mevrou Anna Stok'un ve oğlunuz Michael’ın sağlıklarının şaşılacak kadar iyi olduğunu, size sevgilerini yolladıklarını, çabucak dönmenizi beklediklerini bildirdi.»</p>

        <p>İstediğiniz malzemeyi yolluyorum. Bunların bedelini ve Doktor TwentymanJones'un ücretini peşin ödedikten sonra hesabınızda 6 sterlin 11 şiling ve 6 peni kalmış olduğunu bildirmek isterim. Tapularınız ise bankanın kasa dairesinde, güven altında bulunmaktadır.»</p>

        <p>Centaine mektubu dikkatle katladı. Kendisine kalan mirastan ve Hani'nin elmasının satışından geriye kalan para altı İngiliz lirasından biraz fazlaydı. Theuniskraal'a dönüş parası bile yoktu... meğer ki kamyonla otomobili satsın!</p>

        <p>Ama TwentymanJones'un parası verilmişti. Kamptaki erzak da onlara üç aydan fazla bir süre yeterdi.</p>

        <p>Başını kaldırdı, kamp sandalyesine oturmuş sıcak çayını yudumlayan adama baktı.</p>

        <p>«Bin iki yüz altın lira... beyefendi, işinizde çok usta olmalısınız!»</p>

        <p>«Hayır, madam,» diye başını hüzünlü hüzünlü iki yana salladı adam. «Ben mesleğimin tartışmasız en iyisiyim.»</p>

        <p>TwentymanJones'u arılar tünelinden gece geçirdi. Gizli vadiye çıktıklarında adam bir kayanın üzerine oturup yüzündeki terleri mendiliyle sildi.</p>

        <p>«Bu durum gerçekten berbart, madam. O iğrenç böcekler için kesinlikle bir şeyler yapılmalı. Onları yoketmemiz şart korkarım.»</p>

        <p>«Hayır.» Centaine'in cevabı gecikmeden ve kesin olarak gelmişti. «Bu yere ve içinde yaşayan canlılara mümkün olduğu kadar az zarar verilmesini istiyorum. Taa ki...»</p>

        <p>«Ne zamana kadar, madam?»</p>

        <p>«Gerekli olduğunu anladığımız zamana kadar.»</p>

        <p>«Arılardan hoşlanmam. Soktukları zaman etim fena şişer.</p>

        <p>Ücretin geri kalanını size veririm, kendinize başka bir danışman bulursunuz.» Kalkmaya çalıştı.</p>

        <p>«Durun!» diye engelledi Centaine. «Ben şu taraftaki tepeleri inceledim. Bu vadiye doruktan da girilebilir. Ama oraya bir vinç sistemi kurmak gerek.»</p>

        <p>«Bu durum çalışmalarımı çok engeller.»</p>

        <p>«Lütfen, Doktor TwentymanJones, eğer sizin yardımınız olmazsa...» Adam bir şey ifade etmeyen homurtular çıkararak lambasını havaya kaldırdı, karanlıklara daldı.</p>

        <p>Şafakta ışık güçlenince ilk incelemesine başladı. Centaine gün boyu mongogo'ların gölgesinde otururken onun ince uzun siluetini ikide bir sağda solda görüyordu. Çenesini göğsüne eğmiş bir avuç toprağı inceliyor, sonra yine ağaçların, kayaların arasında görünmez oluyordu.</p>

        <p>Centaine'in yanına döndüğünde akşam yaklaşmaktaydı.</p>

        <p>«Evet?»</p>

        <p>«Fikrimi soruyorsanız henüz çok erken, madam. Bir kanaat edinmem aylar sürer ve...»</p>

        <p>«Avlar mı?» diye telaşla bağırdı Centaine.</p>

        <p>«Elbette...» Birden karşısındaki genç kadının yüzünü gördü, sesini alçaltı. «Siz bana onca, parayı kafadan bir tahminde bulunayım diye vermediniz. Yeri açıp içinde ne olduğuna bakmam gerek. Bu kolay iş değil. Bulabildiğiniz her işçiye ihtiyacım var. Kendi getireceklerime de.»</p>

        <p>«Bunu hiç düşünmemiştim.»</p>

        <p>«Söylesenize bana, Bayan Courtney,» dedi adam nezaketle. «Siz burada ne bulmayı umuyorsunuz?»</p>

        <p>Centaine içine derin bir soluk çekti, ellerini arkasına götürüp parmaklarını çaprazladı, Anna'nın öğrettiği gibi nazarı önleyecek uğuru uyguladı.</p>

        <p>«Elmas,» dedi. Birden ağzından çıkan bu sözün uğursuzluk getireceğinden korktu.</p>

        <p>«Elmas!» diye tekrarladı. TwentymanJones. Sanki kendisine babasının ölümünü haber vermişler gibi davranıyordu. «Göreceğiz.» İfadesi pek karanlıktı. «Göreceğiz bakalım!»</p>

        <p>«Ne zaman başlıyoruz?»</p>

        <p>«Biz mi dediniz. Bayan Courtney? Siz dışarda kalmak zorundasınız. Çalışırken yanımda kimsenin bulunmasına asla izin vermem.»</p>

        <p>«Ama seyretmeme bile izin yok mu?» diye itiraz etti Centaine.</p>

        <p>«Bu benim asla değiştirmediğim bir kuraldır. Bayan Courtney. Korkarım kendinizi tutmanız gerek.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
