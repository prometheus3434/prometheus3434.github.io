<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael teneke tepsinin tıkırtısıyla uyandı. Biggs onu kamp yatağının yanına koyuyordu.</p>

        <p>Doğrulup oturmaya çalışırken inledi, başaramadı. Yaraları onu tekrar yatmaya zorladı.</p>

        <p>«Saat kaç, Biggs?»</p>

        <p>«Yedi buçuk, efendim. Güzel bir bahar sabahı.»</p>

        <p>«Biggs, Tanrı aşkına... ne diye uyandırmadın beni? Şafak devriyesini kaçırdım...»</p>

        <p>«Kaçırmadık, efendim,» diye mırıldandı Biggs rahat rahat.</p>

        <p>«Uçmuyoruz. Yere indik.»</p>

        <p>«Yere mi indik?»</p>

        <p>«Lord Killigerran'ın emirleri var. Yeni bir emre kadar yerdeyiz, efendim.» Biggs, kakao fincanına şeker atıp karıştırdı.</p>

        <p>«Zamanı da gelmişti efendim izninizle. Aralıksız otuz yedi gün uçtuk.»</p>

        <p>«Biggs, neden kendimi bu kadar berbat hissediyorum?»</p>

        <p>«Lord Killigerran'a göre... bir şişe konyağın ciddi saldırısına uğramışız, efendim.»</p>

        <p>«Ondan önce de uçan kaplumbağayı parçaladım...» Michael yavaş yavaş hatırlamaya başlıyordu.</p>

        <p>«Onu bütün Fransa duydu, efendim. Kızarmış ekmeğe süruler» tereyağı gibi her yana yayıldı o haber.»</p>

        <p>«Ama avladık onları, Biggs!»</p>

        <p>«İkisini birden, efendim.»</p>

        <p>«Bahis iyi sonuç vermiştir herhalde, Biggs! Paranı kaybetmedin ya?»</p>

        <p>«İyi para kazandık, efendim. Sayenizde, Bay Michael.»</p>

        <p>Biggs, kakao tepsisindeki paralara dokundu. «İşte sizin payınız...» Tepside beş sterlinlik kağıt paralar vardı. «Bire üç, efendim. Bir de kendi yatırdığınız para.»</p>

        <p>«Yüzde on komisyon hakkın var, Biggs.»</p>

        <p>«Varolun, efendim.» Kağıtlardan ikisi Biggs'in cebine girip görünmez oldu.</p>

        <p>«Başka ne var orada, Biggs?»</p>

        <p>«Dört aspirin. Lord Killigerran'ın selamlahyla.»</p>

        <p>«O uçuyor tabii, değil mi, Biggs?» Michael hapları minnetle yuttu.</p>

        <p>«Elbette, efendim. Şafakta havalandılar.»</p>

        <p>«Kiminle uçuyor?»</p>

        <p>«Bay Banner'le, efendim.»</p>

        <p>«Yeni biri,» diye mırıldandı Michael mutsuz mutsuz.</p>

        <p>«Lord Andrew'a bir şey olmaz, efendim, kaygılanmayın.»</p>

        <p>«Elbette olmaz... ya bu nedir?» Michael biraz doğruldu.</p>

        <p>«Lord Killigerran'ın motosiklet anahtarları, efendim. Konta selamlarını iletmenizi istedi. Selamlarla birlikte, genç bayana da hayranlığını bildirmenizi...»</p>

        <p>«Biggs...» Aspirin gerçekten mucize yaratmıştı. Michael birden kendini pek neşeli hissetmekteydi. Yaraları artık onu yata ğa çekmiyor, başı ağrımıyordu. «Biggs,» diye tekrarladı. «Acaba iyi üniformamı hazırlayıp tokalarını cilalayabilir misin? Çizmeleri de bir boyasan...»</p>

        <p>Biggs ona sevgiyle sırıttı. «Ziyarete mi gidiyoruz, efendim?»</p>

        <p>«Evet, gidiyoruz, Bigg. Evet, gidiyoruz.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
