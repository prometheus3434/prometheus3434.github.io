<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>«Anlayamıyorum,» diye ellerini ovuşturup duruyordu Garry Courtney. «Herhalde bizler de seninle gelebiliriz!»</p>

        <p>«Olmaz, Baba. Bu tek başıma yapmam gereken bir iş.»</p>

        <p>«O halde birimiz! Ya Anna, ya da ben! Bir kere deha tek başına gitmene izin veremem.»</p>

        <p>«Anna kalıp Şasa'ya bakmalı.»</p>

        <p>«O halde ben gelirim seninle. Yanına bir erkek gerek...»</p>

        <p>«Hayır, Baba. Lütfen bana anlayış göster. Bu işi tek başıma yapmalıyım.»</p>

        <p>«Centaine, seni ne kadar sevdiğimi biliyor musun? Elbette bir takım haklarım olmalı... nereye gittiğini bilmek, ne yapmak niyetinde olduğunu...»</p>

        <p>«Çok üzgünüm, çünkü ben de seni çok sevmeme rağmen söyleyemem. Söylersem gidişimin amacı kaybolur. Bunu benim boynumun borcu olan bir hac seferi olarak düşün. Sana ancak bu kadarını söyleyebilirim.»</p>

        <p>Garry masasından kalktı, kütüphanenin yüksek pencerelerine doğru yürüdü, elleri arkasında, durup güneşe baktı.</p>

        <p>«Ne kadar sürecek?»</p>

        <p>«Emin değilim,» dedi Centaine alçak sesle. «Ne kadar süreceğini bilemem... belki birkaç ay, belki çok daha fazla.»</p>

        <p>Garry başını eğip içini çekti.</p>

        <p>Masasına döndüğünde üzgündü ama, razı olmuştu.</p>

        <p>«Sana yardım etmek için ne yapabilirim?» diye sordu.</p>

        <p>«Hiçbir şey, Baba. Ben yokken Şasa'ya iyi bak, açıkça anlatamadığım için de beni bağışla.»</p>

        <p>«Para?»</p>

        <p>«Param var, biliyorsun. Bana kalan miras var.»</p>

        <p>«Tavsiye mektupları? Bari bırak da onu vereyim.»</p>

        <p>«Çok işe yarar, sağolun.»</p>

        <p>Anna'yla konuşmak daha da zor oldu. Centaine'in ne planladığını seziyor, kuşkulanıyordu. Bu yüzden öfkeli ve inatçıydı.</p>

        <p>«Gitmene izin veremem. Kendine de, hepimize de felaket getireceksin. Benim dediğim yolla kurtul ondan. Kesin olur, biter gider.»</p>

        <p>«Olmaz, Anna. Kendi bebeğimi kendi elimle öldüremem.</p>

        <p>Bunu bana sen de yaptıramazsın...»</p>

        <p>«Gitmene izin vermiyorum.»</p>

        <p>«Olmaz.» Centaine eğilip onu öptü. «Onu da yapamazsın.</p>

        <p>Yalnızca beni kucakla... ben yokken de Şasa'ya göz kulak ol.»</p>

        <p>«Hiç değilse Anna'na söyle nereye gideceğini»</p>

        <p>«Artık soru sorma, sevgili Anna. Beni izlemeyeceğine, arkamdan gelmeyeceğine söz ver, yeter. Garry Babamın da böyle bir şey yapmasına engel ol. Eğer kalkışırsa neler öğrenece ğini biliyorsun.»</p>

        <p>«Ah, seni kötü huylu, inatçı kız!» Anna onu sımsıkı kucakladı, bağrına bastı. «Eğer geri dönmezsen Anna'nın yüreğini parçalayacaksın.»</p>

        <p>«Böyle şeyler söyleme, koca budala!»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
