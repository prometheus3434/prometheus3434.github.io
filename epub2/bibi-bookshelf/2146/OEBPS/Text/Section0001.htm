<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael o bilinçsiz top sesleriyle uyandı.</p>

        <p>Her sabah şafak sökmeden önceki karanlıkta uygulanan utanç verici bir törendi bu. İki tarafın dağlara yerleştirdiği top bataryaları, savaş tanrılarına kurbanlarını vahşice sunuyorlardı.</p>

        <p>Michael karanlıkta, altı battaniyenin ağırlığı altında yatmayı sürdürdü, çadırın aralığından atışların ışığını garip bir şafak gibi seyretti. Battaniyeler ölü teni gibi soğuk, üstelik de yapış yapıştı. Hafif bir yağmur çadırın üstünü dövüyordu. Michael soğuğu yatağın içinde bile hissediyordu ama yine de yüreğinde bir umut ışığının kıpırdandığını duydu. Böyle bir havada uçamazlardı.</p>

        <p>Sonra bu sahte umut çabucak silindi. Michael topların sesine bir kere daha kulak kabarttı. Bu sefer daha bir dikkatle dinliyordu. Mermilerin sesine göre, rüzgârın ne taraftan estiğini hesaplayabilmekteydi. Yine lodosa çevirmişti hava. Sesleri biraz maskeliyordu böyle olduğu zaman. Michael ürperdi, battaniyeleri çenesinin altına kadar çekti. Hafif rüzgâr onun tahminini onaylıyormuşçasına birden kesildi. Çadırı döven damlalar seyrekleşti, sonra büsbütün durdu. Çevre öylesine sessizleşmişti ki dışardaki elma bahçesinde ağaçlardan damlayan suların sesi duyuluyordu. Derken rüzgâr bir kere daha esti, elma ağaçlarının dalları, sudan çıkıp silkinen köpek gibi sallandı, bol miktarda suyu bir anda çadırın üzerine döküverdi.</p>

        <p>Başucu masası gibi kullandığı çantanın üzerinde duran altın saatine hiç uzanmamaya karar verdi. Onun da vakti gelecekti nasılsa. Battaniyelerin altında kıvrıldı, duyduğu korkuyu düşündü. Savaş hepsine etki yapıyordu ama içinde yaşadıkları ve öldükleri koşullar onların bu konuyu konuşmasına izin vermiyordu. Hatta dolaylı olarak imada bulunmalarına bile izin vermiyordu.</p>

        <p>Michael düşündü. Acaba dün gece Andrew'la karşılıklı viski içip otururlarken, bu sabahki görevlerini tartışırlarken ona açık açık, 'Andrew, bu yapacağımız işten öyle korkuyorum ki, ödüm patlıyor,' diyebilse, şimdi kendini daha rahat hisseder miydi?</p>

        <p>Karanlıkta kendi kendine sırıttı, Andrew'un böyle bir söz karşısında ne kadar utanacağını düşündü. Oysa Andrew'un da aynı korkuyu kendisiyle paylaştığını biliyordu. Bunu gözlerinden okuyordu. Yanağında durmadan atıp duran o sinirden anlıyordu. Andrew o sinirin seğirmesini durdurmak için üzerine ikide bir parmağıyla bastırma huyunu edinmişti. Eski ve tecrübeli olanların her biri böyle ufak tefek acayiplikler yapıyorlardı.</p>

        <p>Andrew'un yanağındaki o sinirden başka, bir de bebek emziği gibi emip durduğu o boş sigara ağızlığı vardı. Michael uykusunda dişlerini öylesine gıcırdatıyordu ki, sesinden kendi bile uyanıyordu. Sol elinin başparmağının tırnağını ta dibine kadar yiyor, sağ elinin parmaklarına da ikide bir ateşe dokunmuş gibi üflüyordu.</p>

        <p>Korku hepsini biraz delirtmişti. Çok içki içmeye zorluyordu onları. Bu kadar içki, normal bir insanın reflekslerini mahvetmeye yeterdi. Ama onlar normal insanlar olmadıklarından, alkol görünüşe göre onları pek etkilemiyordu. Görüşlerini zayıflatmıyor, ayaklarını dolaştırmıyordu. Normal insanlar zaten ilk üç hafta içinde ölür giderlerdi. Ya bir orman yangınındaki ağaçlar gibi alev alev düşerler, ya da o yumuşak, hamur gibi, yeni sürülmüş toprağa öyle bir hızla çarparlardı ki, kemikleri kırılır, parçalanan uçağın orası burası vücutlarına saplanırdı.</p>

        <p>Andrew ondört aydır hala sağdı... Michael da onbir aydır sağdı. Bu süre, savaş tanrılarının bu tür tahta ve tente bezinden yapılmış uçaklarla uçanlara tanıdığı normal ömür süresinin birkaç katına eşitti. Bu yüzden böyle tikler ediniyorlar, gözlerini kırpıştırıyorlar, her yediklerinin yanında viski içiyorlar, yüksek sesle kahkahalar atarak gülüyorlar, şafak vakti gelince de yataklarında böyle korku içinde yatıp ayak seslerini dinliyorlardı.</p>

        <p>Michael birden ayak seslerini duydu. Demek vakit onun sandığından daha geçti. Çadırın dışında Biggs bir çamur birikintisine basınca galiz bir küfür savurdu, çizmeleri çamurda cılk cılk ses çıkarmaya başladı. Çadırın ilikli düğmelerini açmaya çalışırken elindeki fenerin sallandığı belli oluyordu. Sonunda kapıdan içeriye kafasını uzattı.</p>

        <p>«Günaydın, efendim...» Sesi neşeliydi ama bağırmamaya dikkat ediyordu. Bitişik çadırlarda bu sabah uçmayacak subaylar kalıyordu. Onları uyandırmakta anlam yoktu. «Rüzgar güneybatıdan esiyor efendim. Hava da çok güzel açıyor. Cambrai tarafında yıldızlar pırıl pırıl.» Biggs elindeki tepsiyi başucundaki çantanın üzerine koydu, çadırın içinde dolaşıp elbiseleri toplayıp, katlamaya koyuldu.</p>

        <p>«Saat kaç?» Michael uykudan yeni uyanma numarası yapıyordu. Geriniyor, esniyordu. Çünkü Biggs'in o korku dolu saati anlamaması, yani destanın lekelenmemesi lazımdı.</p>

        <p>«Beş buçuk, efendim.» Biggs Michael’ın gece çıkarıp attığı giysileri katlamayı bitirmişti. Dönüp geldi, kalın bir porselen fincan içindeki kakaoyu uzattı. «Lord Killigerran kalktı, yemekhaneye gitti bile.»</p>

        <p>«Herif demirden sanki,» diye homurdandı Michael. Biggs bu arada yatağın yanında, yerde duran boş viski şişesini alıp tepsiye koydu.</p>

        <p>Michael kakaoyu içerken Biggs de traş suyunu hazırladı, aynayla lambayı tuttu, Michael yatağında oturur durumda, usturayla traş oldu. Battaniyeleri omzuna sarmıştı.</p>

        <p>Üst dudağını traş edebilmek için burnunun ucunu havaya kaldırırken, «Bahis nasıl?» diye sordu.</p>

        <p>«Binbaşıyla birlikte defteri kapayacağınıza üçe bir veriyorlar. Yaralanma yok.»</p>

        <p>Michael usturayı silerken ihtimalleri düşündü. Bahisleri yöneten çavuş savaştan önce Astor ve Aintree'de de bahisçilik yapmıştı. Şu an için vardığı karara göre Andrew da, Michael da bugün öğlene kadar ölmüş olacaklardı. Yaralı iniş ihtimali yoktu.</p>

        <p>«Biraz zor, ne dersin, Biggs?» diye sordu Michael. «Yani ikimiz birden, ha?»</p>

        <p>«Ben sizden yana biraz para koydum, efendim,» diye kasıldı Biggs.</p>

        <p>«Aferin, Biggs. Benim için de bir beşlik yatır.» Altın saatinin yanında duran para kesesine doğru işaret etti. Biggs oradan beş tane gümüş sterlin çıkardı, cebine attı. Michael her zaman kendisi için bahse girerdi. Bir güven veriyordu bu ona.</p>

        <p>Bahsi kaybederse üzülme fırsatı bulacak değildi zaten.</p>

        <p>Biggs, Michael’ın pantolonunu lambanın tepesindeki açıklığa dayayıp ısıttı, sonra uzattı. Michael battaniyelerin altından fırlayıp pantolonun içine daldı. Geceliğinin eteklerini de toplayıp pantolonun içine soktu. Biggs bu arada, pilot yeri açık bir uçakta, o soğukta uçacak bir insanı sıcacık giydirmenin pek zor sürecini kolaylaştırmaya çalışıyordu. Geceliğin üzerine bir ipek yelek, onun üzerine iki tane balıkçı kazağı giyildi. Daha sonra bir deri yelek, en üste de ordunun verdiği koca palto. Uçağın kontrol düğme ve kollarına dolaşmasın diye paltonun etekleri kesilmiş, kısaltılmıştı.</p>

        <p>Michael artık öyle kat kat giyinmişti ki, çizmelerini giymek için eğilemez olmuştu. Biggs onun karşısına çömeldi, önce ipek çorapları, sonra iki çift yün av çorabı giydirdi, yanık renkli ceylan derisinden, Afrika'ya ısmarlanıp getirilmiş uzun çizmeleri de ayağına geçirdi. Çizmelerin bu yumuşak tabanından Michael uçağın pedallarını rahatça hissedebilmekteydi. Ayağa kalktığında, incecik, adaleli vücudu onca giysinin altında biçimini kaybetmişti. Kollan yanına bitişmiyor, penguen kanatları gibi açık duruyordu. Biggs çadırın kapağını açtı, tuttu, sonra elma bahçesinin içinden yemekhaneye kadar giden yolu feneriyle aydınlatarak ona eşlik etti.</p>

        <p>Ağaçların altındaki diğer karanlık çadırların önünden geçerlerken Michael herbirinin içinden küçük öksürükler, kıpırtılar duyuyordu. Hepsi uyanıktı. Ayak seslerini dinliyor, onun hesabına korkuyorlardı. Belki bir yandan da bu sabah uçanın kendileri olmayışından ötürü rahatlık duymaktaydılar.</p>

        <p>Elma bahçesinin sonuna geldiklerinde Michael bir an durup gökyüzüne baktı. Kara bulutlar kuzeye doğru çekiliyor, yıldızlar ortaya çıkıyordu. Şafağın belirmesiyle onların da rengi solmaya başlamıştı bile, Bu yıldızlar hala yabancı geliyordu Michael'e. Gerçi bazı kümeleri tanıyabilmeye başlamışsa da, bunlar onun sevgili güney yıldızlarına benzemiyordu. Nerede o Güney Haçı, Achernar, Argus ve diğerleri... gözlerini tekrar indirdi, Biggs'in ve ışığını zıplatarak uzaklaşan lambanın peşinden tekrar ilerledi.</p>

        <p>Yemekhane diye kullandıkları yer eskiden bir fabrikaya aitti. Burayı boyamışlar, yıkık çatısına tenteler germişlerdi. İçerisi sağlam ve sıcaktı.</p>

        <p>Biggs kapıda durup yol verdi. «Dönüşünüzde kazandığınız onbeş sterlin hazır olur, efendim,» diye mırıldandı. Michael'a asla iyi şans dilemezdi. Böyle bir davranış, mümkün olan en kötü şansı getirirdi çünkü.</p>

        <p>Şöminede bir ateş gürleyerek yanıyordu. Binbaşı Lord Andrew Killigerran ateşin tam karşısına oturmuş, çizmeli ayaklarını şöminenin önündeki mermere uzatmıştı. Yemekhane görevlisi kirli tabakları topluyordu.</p>

        <p>Michael'ı selamlamak için amber sigara ağızlığını düzgün beyaz dişleri arasından çekti. «Herhalde yulaf ezmesi, üzerine erimiş tereyağı ve bal, sonra da süt ve yumurta...»</p>

        <p>Michael ürperdi. «Döndüğümüz zaman yerim.» Midesi gerilimden kaskatı kesilmişti. Mutfaktan gelen kokular daha da beter etki yapıyordu. Andrew'un amcası genelkurmayda olduğundan, bağlı bulunduğu birlik kibar ailelerin mutfağında bulunabilen her şeye sahipti. Biftekler, balıklar, yumurtalar, peynirler, jambonlar, konserve meyveler... bir de harikulade viski.</p>

        <p>Viskinin telaffuzu zor bir adı vardı. Damıtma tesisinin sahibi olan ailenin soyadından geliyordu.</p>

        <p>Andrew yemekhane onbaşısına, «Yüzbaşı Courtney için bir kahve,» diye seslendi. Kahve gelince elini içi kürklü uçuş ceketinin cebine daldırdı, bir küçük şişe çıkardı, kahvenin içine bolca bir miktar döktü.</p>

        <p>Michael ilk yudumu ağzında tuttu, dilinin çevresinde dolaştırdı, kokulu içkinin dilini yakmasına izin verdi, sonra yuttu, boş midesi bir anda ısındı, alkolü kan damarlarında hissediverdi.</p>

        <p>Masanın karşı tarafından Andrew'a gülümsedi. «Sihir,» diye fısıldadı boğuk bir sesle, sonra elinin parmaklarına üfledi.</p>

        <p>«Hayat suyu, dostum.»</p>

        <p>Michael bu ufak tefek adamı hiç kimseyi sevmediği kadar çok seviyordu... kendi babasından da, hatta bir zamanlar hayatının en önemli varlığı olan Sean Amcasından da daha çok.</p>

        <p>Hep böyle olmuş değildi ama. İlk karşılaşmalarında Michael, Andrew'un süslü, hemen hemen kadınsı yakışıklılığından kuşku duymuştu. O uzun, kıvrık kirpikleri, dolgun dudakları, derli toplu, ufak tefek vücudu, zarif elleri, ayakları, kibirli tavrı pek güven vermemişti genç adama.</p>

        <p>Birliğe geldikten kısa süre sonra bir akşam, Michael yeni arkadaşlarına BokBok oyununun nasıl oynandığını öğretiyordu. Onun talimatı üzerine takımlardan biri yemekhane duvarının tam önünde bir piramit oluşturacak biçimde birbirinin omzuna çıktı, ikinci takım karşı taraftan koşarak gelip kendilerini bu piramidin üzerine atarak onu yıkmaya uğraştı. Andrew önce oyunun büyük bir gürültü içinde son bulmasını bekledi, sonra Michael'ı bir kenara çekip şunları söyledi. «Gerçi senin ekvatorun güneyinde bir yerlerden gelme olduğunu biliyoruz, bu yüzden de siz sömürge halkına hoşgörülü davranıyoruz ama... &nbsp;yine de...»</p>

        <p>O günden sonra aralarındaki ilişki mesafeli oldu, soğuklaştı. Yalnızca birbirlerini uçarken ve ateş ederken izlemekle yetindiler.</p>

        <p>Andrew çocukluğunda nişan almayı öğrenmişti. Michael de aynı şeye Afrika gökleri altında çalışmıştı. Uç boyutlu gökyüzünde Sopwith Pup uçaklarıyla uçarken, uçağın dengesiz platformundan Vickers makinelisiyle ateş etme işine, eski bilgilerini ikisi de başarıyla uygulayabilmekteydiler.</p>

        <p>Daha sonra birbirlerinin uçuş tarzını gözlemlediler. Uçma bir yetenek işiydi. Buna doğuştan sahip olmayanlar ilk üç hafta içinde ölürlerdi. Sahip olanlarsa, biraz daha uzun süre sağ &nbsp;kalırlardı. Bir ay bittiğinde Michael hala sağdı. Yemekhanedeki BokBok oyununun gecesinden beri Andrew onunla ilk defa olarak konuştu.</p>

        <p>«Courtney, yarın benimle kanat kanada uçuyorsun,» dedi, o kadar.</p>

        <p>Cephe boyunca, sıradan bir keşif uçuşuydu. Birliğe bir gün önce katılan iki yeni arkadaşı da ilk defa işe çıkaracaklardı.</p>

        <p>Çocuklar İngiltere'den yeni gelmeydi. İkisinin toplam ondört saatlik uçuş tecrübesi vardı ki, o da eğitim sırasında edindikleri tecrübeydi. İkisi de onsekiz yaşındaydı. Pembe yanaklı, heves dolu gençlerdi.</p>

        <p>Andrew onlara, «Akrobasi öğrendiniz mi?» diye sordu.</p>

        <p>«Evet, efendim,» dediler bir ağızdan. «Her ikimiz de çemberden geçtik.»</p>

        <p>«Kaç kere?»</p>

        <p>Parlak bakışlarını utançla yere eğdiler. «Bir kere,» diye itirafta bulundular.</p>

        <p>«Tanrım!» diye mırıldandı Andrew. Sonra sigara ağızlığını ses çıkara çıkara emdi. «Peki ya stcl?»</p>

        <p>İkisi de şaşırmışlardı. Andrew elini alnına şaklatıp inledi.</p>

        <p>Michael anlayışh bir sesle, «Stal?» dedi. «Hani uçuş hızınızı kesiyorsunuz, uçurtma birden gökyüzünden düşer gibi inmeye başlıyor.»</p>

        <p>Başlarını iki yana salladılar, yine bir ağızdan, «Hayır, efendim, kimse bize bunu göstermedi,» dediler.</p>

        <p>Andrew, «Hunlar<a href="../Text/Section0075.htm#_ftn1" title=""><span style="mso-bookmark: _ftnref1"><span class="MsoFootnoteReference">[1]</span></span></a> bayılacak size,» dedi. Sonra hızla devam etti. «Talimat numara bir. Akrobatikleri, çemberden atlamaları, o fasafisoyu unutun, yoksa siz orada sırtüstü dönmüş &nbsp;durumdayken Hun bir atışta kıçınızı burun deliklerinden fırlatır, anlaşıldı mı?»</p>

        <p>Çabucak başlarını salladılar.</p>

        <p>«Talimat numara iki. Beni takib edin, ben ne yapıyorsam onu yapın, el işaretlerime dikkat edin ve işaretle verdiğim emirlere anında uyun, tamam mı?» Andrew miğferini kafasına geçirdi, üzerine kendi simgesi olan yeşil bir fular bağladı. «Haydi, gelin çocuklar.»</p>

        <p>İki acemiyi aralarına alıp Arras cephesinden 10.000 kadem yüksekliğinde bir kere geçtiler. Sopwith Pup uçaklarının Le Rhone motorları seksen beygir gücünün tamamını kullanarak kükrüyordu. Göklerin kralıydı bu uçaklar. İnsanoğlunun o güne kadar yapabildiği en kusursuz savaş silahıydı. Mac Immelmann'ı yenen, Fokker Eindekker'leri gökyüzünden düşüren silahlardı.</p>

        <p>Hava güzeldi. Çok yükseklerde pek az kümülüs vardı. Görüş mesafesi o kadar iyiydi ki, Michael çift kişilik Alman Rumpier keşif uçağını on mil uzaklıktan hemen farketti. Fransız hatları üzerinde dönüyor, Alman bataryalarının ateşini arka yörelere doğru yönlendiriyordu.</p>

        <p>Andrew da Rumpler'i Michael'la aynı anda görmüştü. Kaygısız bir el hareketi yaptı. İki acemiye bu uçağa ateş etme şansını vermek niyetindeydi. Michael kolay av karşısında hiçbir, ekip komutanının böyle kenara çekilip yenilere yol açtığını görmemişti. Ne de olsa, insanın kaç uçak düşürdüğü terfilere de, madalyalara da giden yol demekti. Ama o da başını sallayıp öneriyi kabullendi, iki genç pilotu yavaşça hedefe doğru alçaltırken bir yandan da onlara aşağıdaki Alman uçağını göstermeye çalıştılar ama, çocukların gözleri bu işlere alışkın olmadığından, ikisi de bir türlü göremiyordu. Şaşkın bakışlarla yanlarındaki iki usta pilota bakıp durmaktaydılar.</p>

        <p>Almanlar altlarındakilere bomba yağdırmakla öyle meşguldüler ki, tepeden yaklaşan tehlikeyi farkedemediler. Birden Michael’ın tarafındaki genç pilot sevinçle, rahatlamış gibi sırıttı, parmağını karşıya doğru uzattı. Sonunda görebilmişti Rumpler'i, Andrew yumruğunu kafasının üzerinde indirip kaldırdı. Eski bir süvari komutuydu bu. «Saldır!» demekti. Genç pilot hızını kesmeksizin burnunu aşağıya doğru dikti. Sopwith o kadar ani bir kükreme ve çılgın bir hızla atıldı ki Michael çift kanatların arkaya kıvrıldığını, kanat diplerinin kırıştığını görünce yüzünü buruşturdu. İkinci acemi de arkadaşını aynı tehlikeli biçimde izledi. Michael'a, bir zamanlar bir erkek zebra'ya saldıran iki yeni yetme aslan yavrusunu hatırlatıyorlardı, Afrika'dayken izlemişti o olayı. Aslan yavruları şaşkınlıktan durmadan birbiri, üzerine devriliyor, zebra da onlardan rahatça kaçmayı başarıyordu.</p>

        <p>Acemi pilotların ikisi birden bin metre uzaktan ateşe başladılar, bu güzel uyarı karşısında Alman pilot başını kaldırıp baktı ve tehlikeyi gördü. Sonra zamanını ayarlayıp ikisinin burun altına dalıverdi. Gençler kurbanlarının yarım mil ilerisine, boşa ateş ederek ilerlediler. Michael çocukların kafalarının sağa sola döndüğünü, Rumpler'i tekrar bulabilmek için boş yere arandıklarını görüyordu.</p>

        <p>Andrew başını hüzünlü hüzünlü iki yana salladı, Michael’ın önü sıra alçalmaya başladı. Rumpler'in kuyruğuna doğru süzüldüler. Alman pilot aniden sol tarafa yatıp dönerek tırmanışa geçti, arkadaki arkadaşının onlara ateş etmesine olanak tanıdı. Andrew ile Michael birlikte aksi yöne döndüler, onları sarınmaya çalıştılar. Alman pilot manevranın başarısızlığa uğradığı anda uçağını doğrulttu, Sopwith'ler bir anda onun sağına geçtiler.</p>

        <p>Andrew öndeydi. Otuz metreden Vickers'iyle kısa bir ateş &nbsp;etli, Almanlardan arkada olanı birden eğildi, iki kolunu yana açtı, Spandau makinelisinin kendi kendine olduğu yerde dönmesine yol açtı, .303 mermiler onu parça parça etti. Alman pilot dalmaya çalıştığında Andrew'un Sopwith'i üzerinden geçerken neredeyse Rumpler'in gövdesine değecekti.</p>

        <p>O sırada Michael geldi. Dalmakta olan Rumpler'in deflesyonunu hesapladı, uçağı sanki şotganla nişan alıyormuş gibi hafif sola kaydırdı, sağ elini Vickers'in tetiğine basıp kısa bir ateş etti. Rumpler'in gövde bezinin, tam pilot yerinin altından yırtıldığını gördü. Adamın vücudu o yırtılan yerin tam üzerinde olmalıydı.</p>

        <p>Alman başını çevirmiş, yirmi metrelik bir mesafeden dosdoğru Michael'a bakıyordu. Gözlük camları ardındaki gözlerinin şaşkın bir mavi olduğunu gördü Michael. O sabah traş olmamıştı besbelli. Çenesi altın renkli kısa tüylerle kaplıydı. Kurşunlar girdiği anda ağzını açtı, parçalanan ciğerlerinden gelen kan dudakları arasından çıktı, Rumpler'in arkasındaki dumanları pembeye boyadı. O sırada Miçhael yükselerek uzaklaştı. Rumpler tembel tembel sırtüstü dönerken iki ölü, kayışlarına asılı kaldılar, sonra hep birlikte yere doğru düşmeye başladılar.</p>

        <p>Boş bir tarlanın orta yerine çarptılar, tente bezinin parçalanıp yığıldığı görüldü.</p>

        <p>Michael, Sopwith'ini Andrew'unkinin kanat hizasına döndürdüğünde Andrew ona baktı, başını bir kere salladı. Sonra işaret etti, gözden kaybolan Rumpler'i hala şaşkın bakışlarla arayıp duran iki genci toparlamak için yardım istedi. Bu iş ikisinin de sandığından daha uzun sürdü. Gençleri tekrar sağ &nbsp;salim koruma altına alıp da dönüş yoluna koyulduklarında, Andrew da, Michael da daha önce uçmadıkları kadar batıya kaymış olduklarını farkettiler. Ufukta Michael, Somme nehrinin kıvrılan, kalın, parlak, yılan gibi ışığını görebiliyordu.</p>

        <p>Ona arkalarını döndüler, tekrar doğuya, Arras'a yöneldiler.</p>

        <p>Sürekli yükseliyor, yukardan bir Fokker Jagdstaffel'in saldırısına uğrama ihtimalini azaltmaya çalışıyorlardı. İrtifa kazandıkça altlarında kuzey Fransa'nın ve güney Belçika'nın manzarası da açıldı. Tarlalar yeşilin düzinelerce tonundaydı. Aralara yeni sürülmüş yerlerin koyu kahverengisi de karışıyordu. Savaş hatlarını görmek güçtü. Bu kadar yüksekten bakınca, kur şunların dövdüğü o ince arazi şeritleri önemli gözükmüyordu.</p>

        <p>O sefalet, o çamur, o ölüm bir hayaldi sanki.</p>

        <p>İki tecrübeli pilot gökyüzünü araştırmaktan bir an bile vazgeçmiyorlardı. Bu arada, altlarındaki boşluğu da gözden kaçırmıyorlardı. Bakınırken başları durmadan sağa sola dönüyor, gözleri bir an hareketsiz kalmıyor, odağı hiç kısalmıyor, önlerinde dönüp duran pervanenin kendilerini hipnotize etmesine izin vermiyorlardı. Buna karşılık iki acemi iyice rahatlamış, başarılarından pek memnun durumdaydılar. Michael ne zaman onlardan yana baksa, neşeyle el sallıyorlardı. Sonunda Michael onlara, gökyüzünü araştırmalarını hatırlatmaya çalışmaktan vazgeçti. Verdiği sinyalleri nasılsa hiç anlamıyorlardı ki!</p>

        <p>15.000 kademe varınca o yüksekliğe yerleştiler. Sopwith'ler için ideal yükseklikti bu. Alçaktan uçarken Michael’ın içini saran o tedirginlik, ilerde Arras kentini görünce geçti. Tepelerindeki kümülüsün içinde Fokker falan olmadığından emindi artık. O kadar yüksekten uçamazlardı Fokker'ler.</p>

        <p>Cephe hatlarında bakışlarını bir kere daha dolaştırdı. Mons' &nbsp;un hemen güneyinde iki Alman gözlem balonu vardı. Altta bir grup tek kişilik dost DH2'ler de Amiens yönünde ilerlemekteydi.</p>

        <p>Demek yirmi dördüncü birliğe ait uçaklardı bunlar.</p>

        <p>On dakikaya kadar ineceklerdi. Michael bu düşüncesinin sonuna varmaya fırsat bulamadı. Bir anda çevrelerindeki hava parlak renklere boyanmış uçaklarla ve Spandau makinelilerinin sesiyle doluverdi.</p>

        <p>Michael iyice şaşaladığı halde tepkisi refleks yoluyla oldu.</p>

        <p>Sopwith'i maksimum dönüşe soktuğu sırada, köpek balığı biçimini andıran, üzeri siyahlı kırmızılı karelere boyanmış bir uçak, üzerindeki sırıtan kafayla birlikte armasını parıldatarak Michael’ın burnu önünden uçup geçti. Yüzde bir saniye geç kalsa Spandau'ları Michael'ı tarayacaktı. Ses yukardan geliyordu. Michael her ne kadar inanamasa da, Sopwith'lerden yüksekteydi bu uçaklar. Bulutun içinden çıkmışlardı.</p>

        <p>Kan kırmızısına boyalı bir tanesi Andrew'un kuyruğuna takılıp birlikte oturup viskili kahve içebiliyor, uçma zamanını beklerken birbirinden güç alıyor, birbirini rahatlatıyorlardı.</p>

        <p>Michael sessizliği bozarak, «At bakalım,» dedi. Gitme zamanı yaklaşıyordu.</p>

        <p>Andrew cebinden bir gümüş sterlin çıkardı, havaya attı, masaya düşünce avucunu üzerine kapadı.</p>

        <p>Michael, «Yazı,» dedi, Andrew elini çekti.</p>

        <p>Andrew, «Böyle talihin!» diye homurdandı, ikisi birlikte paranın üzerindeki sakallı George V resmine baktılar.</p>

        <p>«Ben ikinci atışı alıyorum,» dedi Michael. Andrew itiraz etmek üzere ağzını açtı.</p>

        <p>«Ben kazandım, istediğimi isterim.» Michael tartışmaya daha başlamadan son vermek için ayağa kalktı.</p>

        <p>Balonlara karşı uçmak, Afrika'nın uyuyan yılanlarını avlamaya çıkmak gibiydi. İki kişi giderdi o avlara da. Birinci adam hayvanı uyandırır, sokmak üzere boynunu S haline getirip doğrulmasına yol açardı. Ama yılan uzun, kıvrık dişlerini ikincisinin baldırına geçirirdi, Balonlarla da durum aynıydı. Yer savunma mevzilerini birinci adam uyaracak, ikincisi onların tüm hışmıyla yüzyüze gelmek zorunda kalacaktı. Michael ikinci yeri bilerek seçmişti. Yazıturayı kazanan Andrew olsa, o da aynı şeyi yapardı.</p>

        <p>Yemekhanenin kapısında omuz omuza durdular, eldivenlerini ellerine geçirdiler, ceketlerinin önünü iliklerken gökyüzüne baktılar, top seslerini dinleyip rüzgarı ölçmeye çalıştılar.</p>

        <p>Michael, «Sis vadilerde asılı kalacak,» diye mırıldandı. «Rüzgar sürüklemeyecek onu... henüz.»</p>

        <p>«Sen dua et,» dedi Andrew. Giysilerinin verdiği zorluğa rağmen ağaçların dibine, Sopwith'lerin durduğu yere doğru ilerlediler.</p>

        <p>Bu uçaklar ne soylu gözükürdü bir zamanlar Michael’ın gözüne... şimdi ise, o koca döner motorlarıyla ön görüşü tıkayan hantal halleriyle ne kadar çirkin gelmekteydiler. Mercedes'in motoru Albatros'ta böyle yüksek durmuyor, hiza tutturuyordu.</p>

        <p>Burnu köpekbalığınınki gibi inceydi. Bunlar o sağlam gövdeli Alman uçaklarının yanında öyle dayanıksız, öyle entipüften şeylerdi ki!</p>

        <p>«Tanrım! Ne zaman bize gerçek uçak verecekler!» diye homurdandı. Andrew cevap vermedi. Kendilerine vaadedilen SE5a' &nbsp;lan bekleyip dururken karşılıklı az yakınmamışlardı. O zaman belki de Alman Jasta'larıyla denk durumda çarpışabileceklerdi havada.</p>

        <p>Andrew'un Sopwith'i, fularına uysun diye parlak yeşil bir renge boyalıydı. Gövdesinde pilot yerinin arkasına rastlayan kısma ondört beyaz halka boyanmıştı. Bunlar pilotun onaylanmış &nbsp;zaferlerini temsil etmekteydi. Uçağın adı da yazılıydı gövdede:</p>

        <p>«Uçan Zıpkın.»</p>

        <p>Michael ise kendine parlak sarı rengi seçmişti. Gövde üzerinde bir kanatlı kaplumbağa resmi vardı. Alnını kaygıyla kırıştırmış duran hayvanın altında, «Bana sormayın... ben burada işçiyim,» diye yazıyordu. Bu resmin ardında da altı beyaz halka vardı.</p>

        <p>Yer ekiplerinin yardımıyla alt kanada tırmandılar, sonra pilot yerine geçip oturdular. Michael ayaklarını yerdeki pedallara bastı, onları sola ve sağa itti, bir yandan başını çevirip durumu kontrol etti. Sonra, gece sabaha kadar son uçuşta kopan bir kabloyu değiştirmeye uğraşmış olan teknisyene bir zafer işareti yaptı. Adam sırıttı, uçağın önüne doğru koştu.</p>

        <p>«Düğmeler kapalı mı?» diye seslendi.</p>

        <p>«Düğmeler kapalı. Michael pilot yerinden eğilmiş, dev motora doğru bakıyordu.</p>

        <p>«Çek benzini!»</p>

        <p>«Açıyorum!» Michael benzin pompasının kolunu çevirdi.</p>

        <p>Teknisyen pervaneyi çevirirken karbüratörün benzini emme sesi duyuldu.</p>

        <p>«Düğmeyi aç! Kontak!»</p>

        <p>«Düğme açık!»</p>

        <p>Pervane bir daha çevrilince motor ateşlendi, çalışmaya başladı Egzos deliklerinden mavi dumanlar püskürdü, havada yanan kastor yağının kokusu duyuldu. Motor homurdandı, tekledi, bir daha aldı, sonunda o düzenli temposunu buldu.</p>

        <p>Michael uçuş öncesi kontrollarını tamamlarken midesi gurulduyor, karnı kosik sancılarla kasılıyordu. Castor yağı motorları yağlamakta, ama o egzos havasını solumak da hepsinin barsaklarını bozmaktaydı. Eskiler zamanla bunu kontrol etmeyi öğreniyorlardı. Yeterince içildiği takdirde, viskinin bu durumu gemleme gücü müthişti. Acemiler her uçuş seferinden suratları kıpkırmızı, kötü kokular içinde döndüklerinden, onlara, «dibi tutmazlar» diye isim takılmıştı.</p>

        <p>Michael gözlüğünü ayarladı, Andrew'e baktı, birbirlerine başlarını salladılar, Andrew levyeyi çekti, meydanın ortasına doğru ilerledi. Michael onu izledi. Teknisyen sol kanadın ucunda koşuyor, elma ağaçlarının arasındaki çamurlu, dar şeride girebilmesi için ona yol göstermeye çalışıyordu.</p>

        <p>Andrew önü sıra havalanmıştı. Michael da hızı artırdı. Sopwith hemen o anda kuyruğunu kaldırdı, ön görüş durulaştı, Michael daha önceki duygularının sadakatsizliğinden ötürü vicdanının burkulduğunu hissetti. Güzel bir uçaktı aslında. Bununla uçmak bir zevkti. Kalkış pisti diye kullandıkları şeridin yapış &nbsp;yapış çamuruna rağmen uçak çabucak yükseldi, yüz kademe vardıklarında Michael de Andrew'un peşi sıra vaziyet aldı. Sağ &nbsp;taraftaki Mort Homme köyünün kilise kulesini görebilecek kadar ağarmıştı ortalık. Tam karşısında meşe ve dişbudaklarla dolu, T biçimindeki alan yatıyordu. T'nin bacağı, birliğin kalkış &nbsp;pistiyle bir hizadaydı. Kötü havalarda iniş için çok güzel bir seyir işaretiydi bu. Ağaçların ötesinde, sisler içinde, pembe damlı şato görünüyordu. Onun ardından da bir tepe vardı.</p>

        <p>Andrew hafif yana kıvrılıp tepeye doğru yöneldi. Michael ona uydu. Pilot kabininin kenarından karşıya bakıyordu. Orada olacak mıydı acaba? Çok erkendi henüz. Tepe boştu. İçinde bir hayal kırıklığı, bir korku duydu. Tam o anda onu gördü. Patikadan tepenin doruğuna doğru koşuyordu. İncecik, zarif genç kız vücudu, nefis beyaz ata çok yakışıyordu.</p>

        <p>Beyaz atlı kız onların uğur tılsımıydı. Tepenin üzerinde, onlara el sallıyorsa, işler yolunda gidecek demekti. Bugün balonlara saldıracaklarına göre ona ihtiyaçları vardı. Hem de nasıl ihtiyaçları vardı onun kutsamasına!</p>

        <p>Kız tepeye vardı, atının dizginlerini çekti. Tam onlar o noktaya varırken şapkasını başından çekti, uzun siyah saçları omuzlarına döküldü. Andrew onun üzerinden uçup geçerken kanadın birini hafif eğip kuyruğu sağa sola kıvırdı.</p>

        <p>Michael tepeye biraz daha yaklaştı. Beyaz at, karşısından yaklaşan sarı uçağı görünce bir adım geriledi, başını sinirli sinirli salladı ama kız onu kolaylıkla durdurdu, neşeyle şapkasını salladı. Michael onun yüzünü görmek istiyordu. Hemen hemen tepenin hizasındaydı. Kızın durduğu yere de çok yakındı. Bir an için kızın gözlerine baktı. Çok iri, kara gözleri vardı. Michael yüreğinin takılır gibi olduğunu hissetti. Selam vermek için miğferinin kenarına dokundu. Bugün işlerin yolunda gideceğini ta içinden biliyordu artık... sonra o gözlerin anısını ardında bıraktı, ileriye doğru baktı.</p>

        <p>On mil kadar ilerde, o alçak, tebeşir gibi tepeleri görünce haklı çıktığını anladı. Rüzgar henüz vadiler üzerinde asılı duran sisleri açmamıştı. Tebeşir tepeler, mermilerden fena halde dövülmüş, hırpalanmıştı. Üzerlerinde hiç bitki örtüsü kalmamıştı. Güdük meşe kütükleri hiçbir yerde omuz hizasını geçmiyordu. Güllelerin açtığı kraterler birbirlerinin üzerine gelmiş, içleri durgun sularla dolmuştu. Bu tepeleri almak için aylar süren savaşlar verilmişti ama şu an için Müttefiklerin elindeydiler. Geçen kışın başında alınmış, inanılmaz insan kayıpları verdirmişti. Cüzzam çıkarmışa benzeyen, yara izli topraklar bomboş gibiyse de orada ölülerden ve dirilerden kurulu lejyonlar birlikte çürümekteydi şu anda. Rüzgarla taşınıp gelen ölüm kokusu alçaktan uçan uçaklara bile ulaşıyordu. Boğazlarına tıkanıyor, onları kusturacak gibi oluyordu.</p>

        <p>Tepelerin gerisinde Müttefik kuvvetleri vardı. Üçüncü Ordunun Güney Afrikalılarıyla Yeni Zelandalıları, tedbir olarak rezerv pozisyonlarını hazırlıyorlardı. Çünkü Müttefiklerin Somme nehrinin batısında hazırlamakta oldukları saldırı başarısızlığa uğrarsa, Almanların karşı saldırısı onların başında patlayacaktı.</p>

        <p>Yeni savunma hatlarının hazırlanması, Almanların tepelerin kuzeyine yönelttiği top atışları yüzünden çok engelleniyordu.</p>

        <p>Alan hemen tümüyle ağır topların altındaydı. İlerlerken Michael patlayan howitzer'lerin sarı sisinin o zehir yamaçlarda asılı kaldığını gördü, çamurlar arasında çalışırken durmadan bu patlamalarla boğuşan adamların ıstırabını düşündü.</p>

        <p>Michael tepelere yaklaşırken yaylım ateşinin gürültüsü, Le Rhone motorunun sesini bile bastıracak kadar yükseldi. Kayalık bir kıyıdaki fırtına gibiydi bu ses. Deli bir davulcunun tuttuğu tempo gibiydi. Bu hasta, çılgın dünyanın nabzı gibiydi. Michael' &nbsp;in kendilerini balonlara yollayanlara, emir verenlere karşı duyduğu öfkeli güceniklik birden yokoldu. Yapılması gereken bir işti bu. Aşağıdaki korkunç ıstırabı görünce anlamıştı.</p>

        <p>Balonlar en korku verici hedeflerdi. Bu yüzden Andrew Killigerran oraya başkasını yollamaya yanaşmamıştı. Michael birden gördü hedefleri. Şafak göklerinde, tepelerin yukarısında asılı duran şişko gümüş torbalar gibiydiler. Bir tanesi tam karşılarındaydı. Ötek[ bir iki mil daha doğuda kalıyordu. Bu uzaklıktan, onları yere bağlayan teller gözükmüyordu. Gözlemcilerin müttefik hatlarını gözledikleri alt sepetler minik birer kara benekti. Hidrojen dolu ipek kürelerin altına asılmış, duruyorlardı.</p>

        <p>O anda Sopwith'leri saran hava korkunç biçimde sarsıldı, kanatları sallandı, tam karşılarında bir ateş ve duman sütunu havaya yükseldi, kendi çevresinde döndü, siyahla turuncu karışımı bir renkte, alçaktan uçan Sopwith'lere yöneldi, onların kurtulmak için yana kıvrılmalarına yol açtı. Balonların birinden gelen işaret üzerine atılan bir mermi, Müttefik cephaneliğe rastlamıştı. Michael içindeki korku ve gücenikliğin yerini, ateş edenlere ve balon sepetindeki adamlara karşı bir öfkenin aldığını hissetti. Akbaba gibi gözleriyle, soğuk bir duygusuzlukla ölüm saçıyordu bu adamlar.</p>

        <p>Andrew tepelere doğru geri dönmüş, yüksek duman sütununu sağ tarafta bırakmıştı. Giderek alçalıyor, alçalıyordu. Uçağının altı neredeyse kum torbalı barikatlerin tepelerine değecekti. Güney Afrikalı askerlerin iletişim siperlerinde tek sıra halinde ilerlediklerini görebiliyorlardı. Toprak rengi üniformaları içinde, yük taşıyan hayvanlar gibiydiler. İnsan değildiler sanki.</p>

        <p>O ağır sırt çantaları, teçhizatları altında acı çekiyorlardı. Şen renkli uçaklar tepelerinden geçerken içlerinden pek azı başına kaldırıp baktı. Bakanların suratı kül rengi, çamur lekeliydi. İfadeleri donuk, gözleri boştu.</p>

        <p>İlerde o tebeşir tepeleri yaran alçak geçitlerden birinin ağzı açılmaktaydı. Sabah sisiyle doluydu geçit. Şafak rüzgarının etkisiyle o sis hafif hafif titriyor, dalgalanıyor, sanki altında dünya sevişiyormuş gibi bir görünüm yaratıyordu.</p>

        <p>Az ilerden bir Vikers makinelisinin sesi geldi. Andrew silahıyla deneme atışı yapıyordu. Michael hizadan hafifçe çıkıp önünü açık tuttu, kısa bir ateş etti. Fosfor uçlu mermiler havada güzel parlak izler bıraktılar.</p>

        <p>Michael tekrar Andrew'un arkasına, hizaya geçti, sise doğru daldılar, yepyeni bir ışık boyutuna ve sindirilmiş sesler dünyasına girdiler. Yayılan ışık her iki uçağın çevresinde gök kuşa ğı renklerinde haleler oluşturuyor, nem Michael’ın gözlük camlarında yoğunlaşıyordu. Gözlüğü alnına doğru kaldırıp karşıya baktı.</p>

        <p>Daha dün öğleden sonra Andrew'la Michael bu dar geçidi dikkatle incelemiş, burada bir keşif uçuşu yapmış, yollarına bir engel falan çıkamayacağından emin olmuşlardı. Boğazın nasıl kıvrıldığını iyice ezberlemişlerdi. Ama yine de tehlikeli bir geçiş &nbsp;oluyordu. Görüş uzaklığı 200 metrenin bile altındaydı. Tebeşir duvarlar iki yanda hemen hemen kanatların uçlarında yükselmekteydi.</p>

        <p>Michael önündeki yeşil uçağın kuyruğuna biraz daha yaklaştı, sırf ona bakarak uçtu. Andrew'un kendisini buradan sağ</p>

        <p>«alim geçireceğinden emindi. Bu arada buz gibi hava giysilerinin içine işliyor, eldivenlerine rağmen parmak uçlarını donduruyordu.</p>

        <p>İlerde Andrew hızla saptı, Michael onu izledi, teekrleklerinin altında pastan kahverengileşmiş dikenli telleri gördü.</p>

        <p>«No man's land,» diye mırıldandı. Derken karşıda Alman, hatları belirdi. Barikatlar, çömelmiş durumda gri üniformalı adamlar ve çirkin miğferler.</p>

        <p>Birkaç saniye sonra sisin içinden çıkıp güneşin alçaktan gelen ilk ışıklarıyla aydınlanmış bir başka dünyaya girdiler, parlaklığıyla gözlerini kamaştıran bir gökyüzünün içinde buldular kendilerini. Michael karşı tarafı tümüyle şaşırtmayı başardıkiarnı anladı. Sis onları balondaki gözcülerden saklamış, motor seslerini de gölgelemişti.</p>

        <p>Tam karşılarında ilk balon, onların 500 metre kadar yukarısında, gökyüzüne asılı duruyordu. Çelik çapa kablosu örümsek ağının lifi kadar inceydi. Kum torbaları arasına yarı gömülü, çirkin, kara bir manivelaya bağlıyordu onları. Pek kolay av gibi gözükmekteydi. Michael birden balonun altındaki sakin görünümlü tarlalara baktı ve silahları gördü.</p>

        <p>Makineli tüfek yuvaları tıpkı Afrika toprağındaki karınca yuvalarına benziyordu. Toprağın üzerinde ufacık gamzeler gibiydiler. Çevrelerine kum torbaları yığılmıştı. Birkaç saniyelik zaman parçası içinde sayamayacağı kadar çoktular. Onları sayacağı yerde, uçaksavarların yerini saptadı. Dönen ayaklar üzerinde, zürafa gibi uzun boyunluydu onlar. Namluları göklere doğru çevrilmişti. Şarapnellerini 6000 metre yükseğe fırlatmaya ha zırdılar.</p>

        <p>Bekliyorlardı. Ergeç uçakların geleceğini biliyorlardı. Bu yüzden hazırdılar. Michael o sisin kendilerine ancak birkaç saniye kazandırmış olduğunu anladı. Görevli askerlerin silah başına koşmakta olduğu gözüküyordu. Uçaksavarlardan bir tanesinin uzun namlusu kıpırdamaya başladı, hafifçe indi, onlara savaşta iki tarafın ön safları arasındaki kimseye ait olmayan alan. &nbsp;doğru döndü. Michael birden hızı artırıp Sopwith'i ileri fırlatırken, aşağıdaki koca siyah maniveladan bir beyaz buhar bulutu yükseldi. Adamlar balonu alçaltıp, bataryaların koruyabileceği düzeye indirmek için acele ediyorladı. Pırıl pırıl parlayan ipek küre hızla yere doğru alçalırken Andrew uçağının burnunu kaldırıp gürleyerek yükselmeye koyuldu.</p>

        <p>Michael da hızını açıp koca döner motorunu kükreterek onun peşinden atıldı, kablonun orta noktasına kadar varmayı amaçladı. Oraya vardıklarında balonda o düzeyde olacaktı. Aşa ğıdaki adamlarla aralarında da ancak 170 metre filan bulunacaktı.</p>

        <p>Andrew, Michael’ın dörtyüz metre kadar ilerisindeydi ama aşağıdaki silahlar hala ateş etmiyorlardı. İşte Andrew balonun hizasına gelmiş, ona ateş açıyordu. Michael, Vickers'in sesini duydu, mermilerin fosforlu ışığını gördü. Mermiler buz gibi şafak soğuğunda balonla yeşil uçağı birbirine bağlar gibi göründü, sonra Andrew yana döndü, kanadının ucu şişkin ipeğe değdi, ipek küre olduğu yerde ağır ağır sallandı.</p>

        <p>Sıra Michael'daydı. Balonu kendi menzili içinde gördüğü anda aşağıdaki adamlar da ateş açtılar. Şarapnellerin sesi duyuldu, Sopwith mermiler fırtınası içinde tehlikeli biçimde sarsıldı ama mermiler sonunda onun üç dört yüz metre yukarısında, gümüş ampuller gibi patladı. Menzili çok uzun tutmuşlardı.</p>

        <p>Makinelilerin başındakiler ise daha doğru hesap yapıyorlardı. Onların da menzilindeydi Michael. Uçağına makineli kurşunlarının değdiğini duydu, çevresinde ışıklı iz mermileri bembeyaz uçuştu. Michael birden, iç organlarını yerinden oynatacak bir hızla uçağı yana çevirdi, yaylım ateşini bir anlığına kandırdı, kendini balonla aynı hizaya getirdi.</p>

        <p>Balonla ona doğru koşuyordu sanki. İpeğin üzerini öğrenç gümüşsü, sümük gibi, küflü bir tabaka kaplamıştı. İki Alman ucucuyu apaçık sepette gördü. Soğuk havaya karşı sımsıkı giyinmişlerdi. Bir tanesi Michael'e tahta gibi bakışlarla baktı, ikincisinin suratı korku ve öfkeyle buruşmuştu. Bir küfür haykırıyordu ama, motor sesleriyle makineli sesleri arasında duyulmuyordu sözleri.</p>

        <p>Vickers'la nişan almaya bile pek gerek yoktu. Balon hemen hemen Michael’ın tüm görüş alanını doldurmaktaydı. Michael emniyeti açtı, ateş levyesini'bastırdı. Makineli titredi, tüm uça ğı sarstı, mermilerin yanan fosforu Michael’ın yüzüne vurdu, onu, boğacak gibi oldu.</p>

        <p>Artık düz bir irtifada uçmakta olduğundan, yerdeki silahlar onu kolaylıkla yeniden buldular, Sopwith'i ateş yağmuruna tuttular... ama Michael devam etti. Burnunu arasıra bir yana, çeviriyor, kurşunlarını balona, sanki bahçe suluyormuş gibi yöneltiyordu.</p>

        <p>«Yan!» diye haykırdı. «Yansana! Allah belanı versin, yansana!»</p>

        <p>Saf hidrojen gazı, yanan bir gaz değildi. Patlayabilmesi için oksijenle 1/2 oranında karışmış olması gerekiyordu. Balon o kurşunları, pek göze görünen bir etki olmaksızın yutuyordu.</p>

        <p>«Yan!» diye haykırdı Michael ona tekrar. Eli pençe gibi kıvrılıp ateşleme levyesine sarıldı. Vickers takırdıyordu. Herhalde yüzlerce delikten dışarı boşalmaktaydı hidrojen. Andrew'la Michael’ın açtığı deliklerden boşalıp boşalıp havaya karışıyor olmalıydı.</p>

        <p>«Ne diye yanmıyorsun?» Kendi hırçın çığlığında bir ıstırap ve umutsuzluk duydu. Balona değmek üzereydi. Artık uzaklaşmalı, çarpmayı önlemeliydi. Hepsi boşa gitmişti. Tam o anda, yani başarısızlığını bilinçlendirdiği anda, asla vazgeçmeyeceğini de anladı. Eğer gerekirse dosdoğru o balonun içine uçacaktı.</p>

        <p>Bunu biliyordu artık.</p>

        <p>O bunu düşünürken balon da yüzüne patladı. Önce kendi boyunun yüz katına çıkıyormuş gibi şişti, gökyüzünü doldurdu, ve aynı anda da bir alev topu haline geldi. Sersemletici bir ejderha soluğu Michael'i ve Sopwith'i yaladı, genç adamın açık yanaklarını alazladı, gözlerini körleştirdi, onu da, uçağını da, bahçe yangınından yeşil bir yaprak fırlatıyormuş gibi fırlayıp uzaklaştırdı. Michael Sopwith'i kontrol altına almaya, aleve arkasını dönmeye uğraştı, sonra gökyüzünden aşağıya doğru düşmeye başladı. Yere çarpmadan önce uçağa hakim olmayı başardı, tekrar yükselirken arkaya baktı.</p>

        <p>Hidrojen gazı o bir tek anda yanmıştı. Şimdi içi boşalmış &nbsp;ipek, alev alev kıvrılıyor, aşağıdaki insanların üzerine bir yangın şemsiyesi gibi kapanıyordu.</p>

        <p>Alman gözcülerden bir tanesi atladı, 100 metreden düştü.</p>

        <p>Düşerken paltosu çevresinde uçuşmakta, ayakları havaya isteği dışında tekmeler savurmaktaydı. Birden tarlanın kısa yeşil otları arasında gözden kayboldu, ne sesi kaldı ne de izi. İkinci gözcü sepetin içinde kaldı, yanan ipek onun çevresine kapandı.</p>

        <p>Yerde askerler manivelanın çevresinden kaçışıyorlardı. Rahatsız edilen bir yuvanın böcekleri gibi hızlı hızlı koşmaktaydılar ama yanan ipek fazla hızlı düştü, hepsini alevli katları altına aldı. Michael hiçbirine acımadı. Bunun yerine içini vahşi bir zafer duygusu kapladı. Kendi korkusundan gelen ilkel bir tepkiydi bu. Savaş narasını atmak üzere ağzını açtı, o anda aşağıdaki tarlanın kuzey ucundan makinelilerin birinden atılan bir şarapnel Sopwith'in tam altında patladı.</p>

        <p>Sopwith bir kere daha yukarı fırladı, gövdenin karnından fırlayan çelik parçaları uçuştu. Michael bu ikinci yükselişi ve ardından gelen inişi kontrol altına almaya çalışırken pilot yerinin tabanı yarıldı, Michael oradan toprağı görebildi, kutup rüzgarı gibi soğuk bir rüzgar ceketinin içine doldu, ceketin katlarını kıpırdattı.</p>

        <p>Uçağı dengede tutmayı başarıyordu ama, aslında gövde fena yaralanmıştı. Gövdenin altında bir şeyin gevşek kaldığını, sallandığını hissediyordu. İkide bir gövdeye çarpıyor,"*rüzgarda savruluyordu. Kanatlardan biri de fazla ağırlaşmıştı. Michael uçağı zorlukla dengede tutuyordu. Yine de, en azından, aşağıdaki silahların menzilinde değildi artık.</p>

        <p>Derken Andrew onun kanadına yanaştı, kaygılı gözlerle Ona baktı. Michael sırıttı, bir zafer kahkahası attı. Andrew onun dikkatini çekebilmek için işaretler yapıyordu. Baş parmağını kaldırıp, «Üsse dön!» işareti verdi.</p>

        <p>Michael çevresine bakındı. Kontrolü sağlamak için mücadele ederken hep kuzeye doğru gitmişler. Alman bölgesinin ta içlerine doğru uçmuşlardı. Aşağıda bir yol kavşağı vardı. Hayvanların çektiği taşıtlarla motorize taşıtlar göze çarpıyordu. İnsanlar şaşkınlığa uğramış, yolun yanındaki hendeklere doğru kaçışmaktaydılar. Michael onlara aldırış etmeksizin pilot yerinde tekrar döndü. Yamyassı yeşil tarlaların üç mil kadar ilerisinde, ikinci balon kayaların yukarısına doğru yükselmiş, sakin sakin durmaktaydı.</p>

        <p>Michael, Andrew'a kesin olumsuz işareti yaptı, karşıdaki balonu gösterdi. «Hayır... saldırıya devam!»</p>

        <p>Andrew'un bu seferki işaretinde telaş vardı. «Üsse dön!»</p>

        <p>Sonra parmağıyla Michael’ın uçağını işaret etti, elini gırtlağından geçirerek, «Tehlike!» sinyali verdi.</p>

        <p>Michael ayaklarının arasındaki delikten aşağıya baktı. Bu çarpıp duran şey herhalde iniş tekerlerinden biri olmalıydı. Kur şunlar uçağın kanatlarında, gövdesinde delikler açmıştı. Yırtılan bez parçaları, Budistlerin bayrakları gibi savrulup duruyordu rüzgarda. Ama Le Rhone motoru hala hırsla kükrüyor, temposunu bozmuyor, teklemiyordu.</p>

        <p>Andrew habire işaret ediyor, onu geri çevirmeye çalışıyordu. Michael ise eliyle, «Peşimden gel,» işareti yaptı, Sopwith'i bir kanadı çevresinde çevirdi.</p>

        <p>Çılgın bir savaş hırsına kapılmıştı Michael. Gözü kararmıştı. Böyle bir hale geldikten sonra ölüm tehdidinin de, yaralanma korkusunun da önemi kalmıyordu. Hasarlı Sopwith'ini, kendi vürcudunun bir uzantısıymış gibi uçurmaktaydı. Sanki kendisi bir yandan uçarken bir yandan su içmeye çalışan yarı serçe bir yaratıktı. Tek iniş tekerini tarlanın otlarına sürte sürte ilerledi.</p>

        <p>Ama içinde o serçeye ek olarak yarı şahin bir taraf daha vardı.</p>

        <p>Öyle zalimdi ki, hızla alçalmakta olan balona doğru gözünü kırpmaksızın gidiyordu.</p>

        <p>Tabii buradaki askerler öbür balonun alev alev düşüşünü görmüş, bunu da indirmekteydiler. Michael oraya varamadan indirmiş olacaklardı. Silahların başındakiler yerlerinde hazır olacaklar, parmaklan tetikte onları bekleyeceklerdi. Yer düzeyinde saldırmak zorundaydılar bu sefer. Hem de hazırlıklı mevzilere karşı. Ama bu intihar çılgınlığı içinde bile, Michael avcı kurnazlığını kaybetmiş değildi. Hedefe yaklaşırken kendini saklayabilmek için mümkün olan her siperi kullanıyordu.</p>

        <p>Önünde dar bir köy yolu uzanmaktaydı. İki yanında dik kavak ağaçları vardı. Dümdüz ovanın tek dik engeli de bunlardı.</p>

        <p>Michael o kavak dizisini kullandı, onlara paralel olarak uçtu, kavakları her an kendisiyle balon karargahının arasında tuttu. Başını kaldırıp, yukarıya, kanadın birleştiği yere konmuş aynaya göz attı. Andrew'un yeşil Sopwith'i arkasına o kadar yakındı ki, dönen pervanesi neredeyse Michael’ın kuyruğuna dokunacaktı.</p>

        <p>Michael köpek balığı gibi sırıttı, kendi uçağına sarılıp onu kavakların üst hizasına yükseltti, atını dörtnala kaldıran bir avcı gibi atıldı.</p>

        <p>Balon karargahı üçyüz metre kadar uzaktaydı. Balonun kendisi yer düzeyine yeni inmişti. Yer ekipleri, gözcülerin sepetten çıkmasına yardım etmekte, en yakın sipere gizlenmek üzere koşmaktaydılar. Makinelilerin başında görevli olanlar bir süre kavaklar yüzünden nişan almakta zorluk çektilerse de, sonunda hedefi net biçimde görüp hep birlikte ateş açtılar.</p>

        <p>Michael bir kurşun yağmuru içinde uçtu. Kurşunlar çevresindeki havayı dolduruyordu. Şarapnel kovanları havayı emiyor, Michael’ın kulak zarlarında çın çın ötüyordu. Makineli tüfeklerin başındaki erlerin suratlarını kendine dönük gördü. Namluların gerisinde, solgun suratlardı bunlar. Namlular onu izlemek için hafif dönüyor, periliymiş gibi ışık kusup duruyordu.</p>

        <p>Ama Sopwith yine de saatta 100 mili aşkın bir hızla yaklaşmaktaydı. Arada yalnızca üçyüz metre kalmıştı. Motorun içine giren kurşunlar bile çeviremezdi Michael'i artık yolundan.</p>

        <p>Balonun yanından uzaklaşıp kaçışan adamlar tam karşısındaydı. Sipere doğru koşuyorlardı. Onlar arasında, iki gözcü hantal ve yavaştılar. Soğuktan donmuşlardı yukarda. Üstlerindl ki giysiler de koşmalarını engelleyecek kadar ağırdı. Michael onlardan, zehirli yılanmışlar gibi nefret ediyordu. Sopwith'in burnunu hafif eğip ateş levyesine dokundu. Kalabalık grup gri bir duman gibi yokoldu, alçak otların arasına devrildi. Michael birden Vickers'in namlusunu yükseltti.</p>

        <p>Balon yere bağlanmıştı. Sirk çadırına benziyordu. Michael ona ateş etti, mermileri fosforlu izler bıraka bıraka ipek kütleyi buldu, görünür bir etkisi olmadı.</p>

        <p>Michael’ın beyni o çılgın halinde birden netleşiverdi. Hızla düşündü. Düşünmesinin hızı içinde, zaman çok daha yavaş &nbsp;geçiyormuş gibi göründü. Mikrosaniyeler içinde balona yaklaşırken, Vickers'inin mermilerinin birer birer onu buluşunu gözüyle görebiliyordu.</p>

        <p>«Neden yanmıyor?» diye aynı soruyu haykırdı... birden cevap geliverdi aklına.</p>

        <p>Hidrojen atomu ağırlık olarak diğerlerinin hepsinden hafifti. Deliklerden kurtulan gaz yukarıya doğru yükseliyor, balonun yukarısında bir yerde oksijenle karışıyordu. O zaman anladı. Kendisi fazla alçağa ateş etmekteydi. Neden düşünememişti bunu daha önce?</p>

        <p>Sopwith'i kuyruğu üzerinde doğrulttu, kurşunlarını yukarıya, balonun şişkin kısmına yöneltti, sonra daha da yükseltti, derken havaya ateş etmeye başladı. Birden balonun üzerindeki hava alevlerle doldu. Kocaman bir alev soluğu ona doğru aktı.</p>

        <p>Michael, Sopwith'i dosdoğru yukarı yükseltmekteydi. Hızı kapattı. Güç kesilince uçak bir an yerinde durdu, sonra düşmeye başladı. Michael pedallara bir tekme patlatıp onu klasik stal dönüşünde çevirdi, hızı tekrar açıp geri döndü, kendi yarattığı o korkunç yangından uzaklaşmaya koyuldu. Biraz aşağısında yeşil bir gölge gördü. Andrew sola doğru, onun kanat ucundan hızlı dönüş yapıyordu. Neredeyse Michael’ın altına çarpacaktı.</p>

        <p>Sonra ona dik açı oluşturacak bir doğrultuda uzaklaştı.</p>

        <p>Peşlerinden ateş eden yoktu. İki saldırganın ani akrobatikleri ve yükselen o alev alev gaz askerlerin dikkatini tümüyle dağıtmıştı. Michael hemen kavakların ardındaki siperine geçti. Şu anda, her şey bittikten sonra, öfkesi ne kadar hızlı doğmuşsa <i>o</i> &nbsp;kadar hızlı geçmiş bulunuyordu. Karşısındaki göklere doğru baktı, bu yükselen duman sütunlarının Albatros Jagdstaffel'ler için doğal bir mıknatıs etkisi yapacağını düşündü. O dumanların dışında, gökyüzü temizdi, Michael içinde bir rahatlama duydu, biraz daha alçalırken dönüp Andrew'a baktı. İşte oradaydı. Michael'dan biraz yüksekte. Tepelere doğru yönelmekteydi.</p>

        <p>İkisi yanyana uçtular. Andrew'la kanat kanada uçmanın insana verdiği rahatlık şaşılacak bir şeydi. Andrew'un ona sırıtması, emrine uymadı diye şakacıktan azarlar gibi başını sallaması...</p>

        <p>Yanyana, Alman ileri hatları üzerinden bir kere daha alçaktan uçarak geçtiler. Üzerlerine yönelen çatapata aldırış bile etmediler. Derken tam tepelerin doruğunu aşmak üzere yükselirlerken Michael’ın motoru tekledi, gücünü kaybetti.</p>

        <p>Tebeşirimsi toprağa doğru düşmeye başladı, motor birden tekrar aldı, haykırdı, takırdadı, onu bir doruğun tepesinden kıl payı kurtardı, sonra tekrar tempoyu kaçırdı, düzensiz sesler çıkarmaya koyuldu. Andrew yanıbaşında hareketsizdi. Dudaklarını kıpırdatıyor, ona cesaret verici sözler söylüyordu. Motor tekrar kükredi, az sonra bir daha tekledi, pop diye bir ses çıkarıp sustu Michael onu bir hastabakıcının gösterdiği özenle, pompaladı, kontak anahtarıyla oynadı, fısıldayarak konuştu yaralı Sopwith'iyle. «Haydi sevgilim,» dedi. «Dayan biraz, kahraman kızım benim. Geldik evimize neredeyse... aferin benim kızıma.»</p>

        <p>Birden uçağın gövdesinde bir şeyin kırıldığım hissetti. Ama çerçevelerden biri yerinden çıktı, kontrollar parmakları arasında yumuşadı, uçak sanki sarktı, ölümcül hastalığını açığa vurdu «Dayan,» dedi Michael tekrar ona... o anda burnuna yakıcı bir petrol kokusu geldi, motorun alt tarafından saydam bir sıvının sızmakta olduğunu, buhar gibi beyaz bir renge dönüşüp bacının yanlarından arkaya doğru uçtuğunu gördü.</p>

        <p>«Yangın!» Pilotların kabusuydu bu. Ama Michael’ın kafasında deminki öfkenin izleri de hala tam ölmemişti. İnatçı bir sesle, «Evimize geliyoruz, tatlı kızım,» diye mırıldandı. «Birazcık daha kaldı.»</p>

        <p>Dorukları aşmışlardı. Önlerinde artık yamyassı ova vardı.</p>

        <p>İniş pistini işaret eden koyu renk T'yi görebiliyordu ilerde. «Haydi sevgilim benim.»</p>

        <p>Altlarında askerler vardı. Siperlerinden çıkmış, kenarlara dizilmiş, yaralı Sopwith takırdayarak teeplerinden geçerken el sallıyor, alkışlıyorlardı. İniş tekerleklerinden biri koptu, fırladı gitti, ikincisi uçağın karnında çarpa çarpa sallanmaya başladı.</p>

        <p>Askerlerin yüzleri yukarıya dönüktü. Michael'a seslenirken ağızlarının açıldığı görülüyordu. Saldırıdan doğan o alev fırtınasını duymuşlardı. Hidrojen kürelerinin göklere yükselen alevlerini tepelerin ardından görmüşlerdi. Kısa bir süre için top atışlarının ara vereceğini biliyorlardı. Dönen pilotlara tezahürat yapıyor, alkışlıyorlardı. Sesleri kısılıncaya kadar bağırmaktaydılar.</p>

        <p>Michael onları geride bıraktı. Duyduktan şükran moral veriyordu. İlerde de çok iyi tanıdığı işaretler belirmişti. Kilisenin kulesi, şatonun pembe damı, küçük tepe.</p>

        <p>«Başaracağız, sevgilim,» diye seslendi Sopwith'e. O sırada motorun altında sallanıp duran kablo, motorun madenine değdi, aradaki boşluktan minik mavi bir kıvılcım fırladı. Peşinden bir patlama sesi duyuldu, geriye doğru akıp duran beyaz buhar birden aleve dönüştü. Açık pilot kabinini bir sıcaklık dalgası sardı, Michael içgüdüsel bir hareketle Sopwith'i yana yatırdı, alevlerin yüzüne gelmemesini1, önünü görebilmeyi ayarladı.</p>

        <p>Artık indirmesi şarttı onu. Nereye olursa, nasıl olursa... &nbsp;ama hemen. Hızla. Bu yanan iskeletin içinde kendi de yanıp kömür olmadan önce. Önünde uzanan tarlaya doğru dalış yaptı.</p>

        <p>Üzerindeki kalın ceket de yanmaya başlamıştı. Ceketin sağ kolu birden alev aldı.</p>

        <p>Michael, Sopwith'i indirdi. Hızı kesmek için burnu yukarda tutmaya çalışıyordu. Yere çarpışı Michael’ın dişlerini ve çenesini çatlayacak kadar hızlı oldu. Uçak tek kalan tekeri üzerinde döndü, bir kanadını kopardı, tarlanın yanında gözüken çalılara çarptı.</p>

        <p>Michael’ın kafası da bu arada pilot yerinin kenarına çarptı» &nbsp;birden sersemledi. Ama artık çevresinde alevler yükselmeye, onu sarmaya başlamıştı. Ellerine yüklenip pilot kabininden çıkmaya uğraştı, kıvrılmış kanadın üzerine düştü, çamurlu toprağa yuvarlandı. Dizleriyle elleri üzerinde emekleyerek yanan enkazdan uzaklaştı. Ceketin yanan yünü onun haykırarak ayağa fırlamasına yol açtı. Düğmelere yırtarcasına yüklendi, kendini bu acıdan kurtarmaya çalıştı. Koşuyor, kollarını vahşice iki yana savuruyor, alevleri yalpazelemiş oluyor, sıcaklığı daha artırıyordu.</p>

        <p>Yangının uğultulu sesinden, dört nala yaklaşan atı duyamadı bile.</p>

        <p>Kız beyaz atı tarlanın kenarındaki çalıların üzerinden atlattı, at da, binici de dengelerini bulmayı başardılar, tarlanın ortasında haykırarak yanan adama doğru atıldılar. Kız bacağını üzenginin birinden çekti, Michael’ın tam arkasına vardıklarında atı apansız durdurdu, kendini onun sırtından yere attı.</p>

        <p>Tüm ağırlığıyla Michael’ın iki kürek kemiği arasına çarptı, iki kolunu onun boynuna doladı, Michael yüzükoyun yere devrildi, kız da onun sırtında kaldı. Sonra kız hemen ayağa fırladı, kocaman gabardin eteğini çıkarıp yanan adama sardı, yanına diz çöktü, sargıyı daha sıktı, aradan kurtulan alevleri çıplak elleriyle dövmeye koyuldu.</p>

        <p>Alevler bittiği anda eteği kaldırdı, Michael'ı doğrultup oturttu Hızlı parmaklarıyla dumanı tüten ceketin düğmelerini açtı, ceketi çıkardı, yana fırlattı. Sonra kazaklara saldırdı. Bir noktada alevler Michael’ın tenine kadar ulaşmıştı. Omzunu ve kolunu yakmaktaydı. Kız geceliği çekmeye çalışırken Michael acıdan bağırdı. «Tanrı aşkına!» Pamuklu gecelik yanıklara yapışmıştı.</p>

        <p>Kız onun üzerine eğildi, kumaşı dişlerinin arasına aldı, yırtıp koparana kadar kemirdi. Yırtılma başladığı anda, parmaklarıyla çekip kopardı ve yüzündeki ifade de değişti. «Mon Dieu!<a href="../Text/Section0075.htm#_ftn2" title=""><span style="mso-bookmark:_ftnref2"><span class="MsoFootnoteReference">[2]</span></span></a>» diye bağırıp ayağa fırladı. Ceketin üzerinde biraz tepindi, ateşi büsbütün söndürmeye uğraştı.</p>

        <p>Michael ona bakarken kolundaki yanma acısı da bir dereceye kadar azalır gibi oldu. Kızın uzun eteği çıkınca, binici ceketi ancak oyluklarının ortasına kadar geliyordu. Ayaklarında siyah deriden süvari çizmeleri vardı. Yanlarından ilik ve kancalarla kapanıyordu. Dizleri çıplaktı. Bacaklarının arka tarafındaki deri düzgün, gergin, kusursuzdu ama dizlerinin ön tarafı çamur içinde kalmıştı. Dizlerin yukarısında çok ince bir kumaştan çamaşırı görünüyordu. Michael onun arasından kızın tenini görebilmekteydi. Külotun paçaları dizlerin yukarısında pembe kurdelelerle bağlanmıştı. Paçalar oyluklara sarılıyor, vücudun alt kısmını çıplakmış gibi gösteriyordu. Yada, yarı çıplak.</p>

        <p>Böylesi tüm çıplaktan daha bile heyecan vericiydi.</p>

        <p>Michael boğazında bir yumrunun şiştiğini hissetti. Soluk alamıyordu. Kız eğilip kömürleşen ceketi yerden oldu. Michael bu arada onun küçük, sert kalçalarını gördü. Bir çift devekuşu yumurtası gibi yuvarlaktı kalçaları. Sabah ışığında solgun bir renkte parlıyordu. Michael öyle dikkatle baktı ki gözleri sulanmaya başladı. Kız ona döndüğünde oyluklarının ön kısmıyla koyu renk üçgen biçimindeki gölge belli oldu. Kız bu hipnotize edici haliyle Michael'dan yirmi santim ötede duruyor, ceketi onun yanmış omzuna yavaşça örtüyordu. Bir yandan, bir annenin canı yanarı çocuğuna yaptığı gibi şefkat kelimeleri fısıldamaktaydı.</p>

        <p>Michael bu sözlerin içinden yalnızca «froid» ve «brûlé»<a href="../Text/Section0075.htm#_ftn3" title=""><span style="mso-bookmark:_ftnref3"><span class="MsoFootnoteReference">[3]</span></span></a> kelimelerini anlayabildi. Kız öyle yakınındaydı ki kokusunu bile alabiliyordu. Sağlıklı, genç bir kadının ata binmekten gelen doğal ter kokusuyla, kurumuş gül yapraklarına benzer bir parfüm kokusunun karışımı. Michael konuşmaya çalıştı, ona teşekkür etmek; istedi. Oysa şokun ve acının etkisiyle hala titriyordu.</p>

        <p>Dudakları kıvrıldı, aralarından bulanık sesler çıktı.</p>

        <p>«Zavalıcık,» diye bir sevgi sesi çıkardı kız, sonra bir adım geri çekildi. Sesinde ilgi ve kaygı vardı. Kocaman Çeltik gözleriyle bakıyordu Michael'e. Michael, acaba kulakları sivri mi diye merak etti. Kulaklarını gür siyah saçları örtmekteydi. Rüzgardan uçmuş, dolaşık bir bukleler yığını haline gelmişti saçları. Teni, Çeltik kanından olacak, eskimiş fildişlerinin rengindeydi. Kaşları da saçları gibi gür ve koyu renkti.</p>

        <p>Kız tekrar konuşmaya başladı. Michael kendini tutamadı, bakışları tekrar aşağıya, ipek kumaşın altındaki gölgeye döndü. Kız gözlerdeki bu hareketi farketti, yanakları gül gibi kızardı, çamurlu eteğini kapıp beline sardı. Michael yaptığı bu gaftan ötürü öyle bir sızı duydu ki, demin ateşin verdiği sızı hiç kalırdı bunun yanında.</p>

        <p>Tepelerinde Andrew'un Sopwith'ini duyunca ikisi de rahatlar gibi oldular, Andrew tarlanın çevresinde dönerken başlarını kaldırıp minnetle baktılar. Michael acılar içinde, sendeleyerek ayağa kalktı, kız eteğini tekrar giydi. Michael, Andrew'a elini sahycrdu. Onun da elini kaldırıp rahatlamış gibi bir sinyal verdiğini gördü. Sonra Sopwith bir tur daha yaptı, başlarının onbeş metre yukarısından dosdoğru uçup geçti. Bu arada yeşil fular, ucunda bir başka şeyle birlikte fırladı, onların birkaç metre ilerisine düştü.</p>

        <p>Kız koşup onu aldı, Michael'e getirdi. Michael fuların ucundaki düğümü açtı, küçük bir gümüş şişe çıkardı, yüzünde çarpık bir gülümseme belirdi. Yukardaki pilot kabininde Andrew'un beyaz dişlerinin parıldadığını gördü, sonra Andrew eldivenli elini havaya kaldırdı, döndü, iniş pistine doğru uzaklaştı.</p>

        <p>Michael şişeyi dudaklarına götürdü, iki yudum aldı. Gözleri yaşlarla bulutlanarak yuttu, sıvının boğazını yaka yaka aşağı inişini hissetti. Şişeyi indirdiğinde kız ona bakıyordu. Michael elini uzattı Kız onunla el sıkıştı, sonra ciddi bir sesle sordu.</p>

        <p>«Anglais?»<a href="../Text/Section0075.htm#_ftn4" title=""><span style="mso-bookmark:_ftnref4"><span class="MsoFootnoteReference">[4]</span></span></a></p>

        <p>«Oui...non...Sud Africain.»<a href="../Text/Section0075.htm#_ftn5" title=""><span style="mso-bookmark:_ftnref5"><span class="MsoFootnoteReference">[5]</span></span></a> Sesi titriyordu.</p>

        <p>«Ha, Fransızca biliyorsunuz!» Kız ilk defa olarak gülümsedi.</p>

        <p>Gülümsemesi de hemen hemen inci gibi poposu kadar şaşırtıcıydı.</p>

        <p>«A peine... pek az.» İnkar etmekte pek acele ediyordu.</p>

        <p>Evet derse, az sonra başına gelecekleri tecrübeyle öğrenmişti.</p>

        <p>«Kan var.» Kızın İngilizcesi bir felaketti. Ne demek istediğini Michael ancak o parmağıyla işaret edince anladı. Parmağını Michael’ın başına doğru uzatıyordu. Michael sağlam elini kaldırdı, miğferinin altından sızan kana dokundu, parmak uçlarına baktı.</p>

        <p>«Evet,» dedi. «Hem de kovalarla, korkarım.»</p>

        <p>Başını pilot kabininin kenarına çarptığında miğfer onu ağır bir yara almaktan korumuştu.</p>

        <p>«Pardon?» Kızın aklı karışmış gibiydi.</p>

        <p>«Kanama çok,» diye tercüme etti Michael.</p>

        <p>«İşte, biliyorsunuz Fransızca.» Kız ellerini çocukça bir sevinçle çırptı, genç adama sahip çıkıyormuş gibi koluna doladı.</p>

        <p>«Gelin,» diye emretti, atına parmaklarını şıklattı. At otluyordu. Duymamış gibi numara yaptı.</p>

        <p>«Çabuk buraya gel. Bulut!» Ayağını öfkeyle yere vurdu. «Hemen, şu anda gel diyorum, Bulut!»</p>

        <p>At özgürlüğünü kanıtlamak için bir lokma ot daha aldı, sonra ağır adımlarla yaklaştı.</p>

        <p>Kız, «Lütfen,» diye ricada bulundu. Michael avuçlarıyla bir üzengi oluşturup onu eğerin üzerine çıkardı. Kız çok hafif ve çok çevikti.</p>

        <p>«Siz de gelin.» Onun da binmesine yardım etti, arkaya, hayvanın koca sağrısına oturttu. Michael’ın ellerinden birini alıp kendi beline koydu. Belindeki kaslar sımsıkıydı. Michael onların sıcaklığını kumaşın üzerinden hissedebiliyordu.</p>

        <p>«Sıkı tutunun!» diye talimat verdi kız. At tarlanın ucuna, şatoya en yakın tarafa doğru ilerledi.</p>

        <p>Michael, Sopwith'in dumanı tüten enkazına baktı. Geriye bir tek motor kalmıştı. Tahtası ve tente bezi çoktan yanmış, bitmişti. Uçağın yokoluşundan ötürü içinde derin bir üzüntü duydu. Birbirlerine epey yoldaşlık etmişlerdi.</p>

        <p>Kız, «Adınız nedir,» diye soruyordu. Michael tekrar ona döndü.</p>

        <p>«Michael... Michael Courtney.»</p>

        <p>«Michael Courtney,» diye tekrarladı kız deneme yapar gibi.</p>

        <p>Sonra, «Ben de Matmazel Centaine de Thiry,» dedi.</p>

        <p>«Enchanté, mademoiselle.» Michael durakladı, okul Franızcasıyla bundan sonra söyleyeceği cümleleri kafasında derlemeye çalıştı. «Centaine garip bir isim,» dedi, kızın parmakları altında katılaştığını hissetti. Garip demek için 'drôle' kelimesini kullanmıştı. Bu kelime aslında 'komik' demek oluyordu. Hemen düzeltti. «Rastlanmadık bir isim.»</p>

        <p>Birden, Fransızcaya fazla önem vermediği için pişmanlık doluydu. Hala sarsılmış, hala şok içinde olduğu halde, kızın hızlı ıışıklamalarını anlamak için büyük dikkat göstermesi gerekiyordu.</p>

        <p>«Ben 1900 yılının başında, gece yarısını bir dakika geçe doğdum. Demek onyedi yaşını üç ay geçmişti. Kadınlığın eşiğine daha yeni ayak basıyordu. Michael birden hatırladı. Kendi doğarken de annesi onyedi yaşındaydı. Bu düşünce onu öyle keyiflendirdi ki, Andrew'un şişesinden bir yudum daha aldı.</p>

        <p>«Siz benim kurtarıcımsınız!» Bunu hafife alarak söylüyordu.</p>

        <p>Kızın bu söz üzerine bir kahkaha atmasını beklemekteydi. Ama ddi ciddi başını salladı. Centaine'in kendi içinde gelişmekte olan duygulara çok güzel uymuştu bu düşünce.</p>

        <p>Bulut dışında en sevdiği hayvan, bir zamanlar bir hendekle kan içinde titrer durumda bulduğu bir yavru köpekti. Onu tedavi etmiş, sevmiş, bakmıştı. Bir ay önce köpekçrk bir ordu kamyonunun tekerleri altında can vermişti. Bu ölüm genç kızın hayatında sızlayan bir boşluk bırakmıştı. Michael da zayıftı. O &nbsp;yanık, çamurlu giysilerinin altında, açlıktan ölecek kadar zayıfmış gibi görünüyordu. Yaraları da ona ne haksızlıklar edildiğinin tanığıydı. Michael’ın gözleri harikulade duru bir maviydi. O gözlerde korkunç acılar okunuyordu. O köpek yavrusu gibi de titriyor, ürperiyordu durmadan.</p>

        <p>«Evet,» dedi kız ciddi bir sesle. «Size bakacağım.»</p>

        <p>Şato havadan görüldüğünden daha büyük ve çok daha güzeldi. Pencerelerin çoğu kırılmış, oralara tahtalar çakılmıştı. Duvarlarda, kurşunların çarptığı yerlerde oyuklar vardı. Ama bahçedeki mermi çukurlarını otlar kapamıştı. Geçen sonbahardaki çarpışmalar şatoya pek yaklaşmıştı çünkü. Sonunda Müttefikler, Almanları bir kere daha tepelerin gerisine sürmeyi başarmışlardı.</p>

        <p>Büyük evin hüzünlü, ihmal edilmiş bir havası vardı. Centaine özür diledi. «İşçilerimiz asker oldu. Kadınlarla çocukların da hepsi ya Paris'e, ya da Amiens'e kaçtı. Buraya üç kişiyiz.»</p>

        <p>Eğerin üzerinde doğruldu, değişik bir dilde seslendi. «Anna! Gel de bak, ben ne buldum.»</p>

        <p>Mutfağın önündeki sebze bahçesinden çıkıp yaklaşan kadın şişman, geniş, koca kalçalı, biçimsiz memeli bir kadındı.</p>

        <p>Bluzu çamur lekeleriyle doluydu. Gür siyah saçlarına ak düşmüştü. Kadın o saçları tolayıp tepesine bir topuz yapmıştı.</p>

        <p>Suratı kırmızı, turp gibi yuvarlak, dirseklerine kadar çıplak olan kolları kalın, erkek gibi adaleli, çamur içindeydi. Bir elinde bir demet şalgam tutuyordu. Parmakları pek nasırlıydı.</p>

        <p>«Ne buldun, kleirtjie... küçüğüm?»</p>

        <p>«Cesur bir İngiliz havacısını kurtardım ama çok fena yaralı...»</p>

        <p>«Bana durumu iyi gibi görünüyor.»</p>

        <p>«Anna, aksilik yapma! Gelde bana yardım et. Onu mutfağa alalım.»</p>

        <p>İkisi durmadan karşılıklı laf yarıştırıyorlardı ama Michael söylenenlerin her kelimesini anlayabiliyordu.</p>

        <p>«Ben eve asker sokmam, bunu biliyorsun, kleinjie! Küçük yavru kedimin sepetine azgın bir erkek kedinin girmesine izin vermem...»</p>

        <p>«O asker değil, Anna, havacı...»</p>

        <p>«Ama herhalde tıpkı erkek kediler gibi de...»</p>

        <p>Kadın «fris» diye bir kelime kullandı, Centaine ona ateş &nbsp;saçan gezlerle baktı. «İğrenç Dir kocakarısın... gel de bana yardım et.»</p>

        <p>Anna, Michael'ı dikkatle süzdü, sonra istemeyerek razı oldu. «Gözleri pek güzel ama ona yine de güvenmiyorum... eh, pekala. Ama eğer yarası...»</p>

        <p>Michael ilk defa olarak konuştu. «Mevrou, namusunuz güvende, inanın. Size söz veriyorum. Çok güzel olmanıza rağmen, kendimi kontrol edeceğim, emin olun.»</p>

        <p>Centaine eğerin üzerinde dönüp ona baktı, Anna şok içinde geriledi, sonra sevinçle güldü.</p>

        <p>«Flamanca biliyor!»</p>

        <p>«Flamanca biliyorsunuz!» diye suçlamayı yankıladı Centaine.</p>

        <p>Michael, «O Flamanca değil,» dedi hemen. «O dile Afrikeens derler. Güney Afrikalıların konuştuğu Hollanda dilidir.»</p>

        <p>Anna ona doğru yaklaşırken, «Flamanca,» diye direndi.</p>

        <p>«Flamanca bilenler bu evde barınabilir. Hoş geldiniz.» Michael'a doğru uzandı.</p>

        <p>«Dikkatli ol,» dedi Centaine kaygıyla. «Omzu...» Kendisi yere doğru kaydı, ikisi birlikte Michael’ın inmesine yardım edip onu mutfak kapısından içeriye soktular.</p>

        <p>Bu mutfakta bir düzine aşçıbaşı, beşyüz kişilik ziyafet hazırlayabilirdi. Oysa ocaklardan yalnızca birinde bir tek ateş yanıyordu. Michael'ı o ateşin karşısında bir tabureye oturttular.</p>

        <p>Centaine, «O meşhur ilacından getir,» diye emir verdi, Anna çabucak uzaklaştı.</p>

        <p>«Siz Hollandalı mısınız?» diye sordu Michael. Dil engelinin ortadan kalktığına pek seviniyordu.</p>

        <p>«Yo, hayır.» Centaine elinde kocaman bir makasla, son kalan gömlek parçalarını yanık yaralardan temizlemeye uğraşıyordu. «Anna kuzeyden gelmedir. Annem ölünce benhr dadım oldu. Şimdi kendini hizmetkar değil de, annem sanıyor. Bana o dili beşikten bu yana öğretti. Ama siz nereden öğrendiniz?»</p>

        <p>«Benim ülkemde herkes konuşur o dili.»</p>

        <p>«Sevindim,» dedi kız. Ne demek istediğinden Michael! pek emin olmadı, çünkü Centaine'in gözleri yaralara doğru eğikti.</p>

        <p>Az sonra Michael, «Her sabah sizi arıyoruz,» dedi. «Hepimiz arıyoruz. Uçuşa çıkarken.»</p>

        <p>Kız cevap vermedi ama yanakları tekrar tatlı bir pembeye dönüştü.</p>

        <p>«Size şans meleğimiz diyorum.» Kız bu sefer güldü.</p>

        <p>«Ben de size Küçük Sarı diyorum,» dedi. Sarı Sopwithden ötürü. Michael içinden bir sevinç kabardığını hissetti. Demek kız kendisini bir birey olarak ayırdetmişti. Centaine devam etti. «Sonra hepinizin dönmesini bekliyorum. Civcivlerini sayan ana tavuk gibi. Ama dönmeyenler çok oluyor. Özellikle de yeni gelenler. O zaman onlar için ağlıyor, dua ediyorum.</p>

        <p>Siz ve o yeşil hep dönüyorsunuz. O zaman ikiniz için seviniyorum.»</p>

        <p>«Çok iyisiniz,» diye söze başladı Michael. O sırada Anna, elinde taş bir kavanozla mutfağa girdi. Kavanozdan terebantin gibi bir koku yayılıyordu. Aralarındaki hava birden değişti.</p>

        <p>«Babam nerede?» diye sordu Centaine.</p>

        <p>«Mahzende, hayvanlara bakıyor.»</p>

        <p>Centaine taş merdivenlerin başına doğru yürürken, «Hayvan sürülerine bodrumda bakmak zorundayız,» diye açıklama yaptı. «Yoksa askerler tavukları, kazları, hatta süt ineklerini bile çalıyor. Bulut'u bile zorlukla koruyabiliyorum.»</p>

        <p>Merdivenden aşağıya seslendi. «Baba! Neredesin?»</p>

        <p>Aşağıdan boğuk bir ses duyuldu, Centaine tekrar seslendi. «Bize bir şişe konyak lazım » Sonra ciddileşti. «Açılmamış &nbsp;olsun, baba. Zevk için değil, tedavi için istiyoruz. Sen içecek değilsin. Burada bir hastamız var.»</p>

        <p>Centaine bir tomar anahtarı merdivenlerden aşağıya doğru fırlattı, birkaç dakika sonra iri yarı, göbekli bir adam, kucağırvda kundaklı bebek gibi tuttuğu bir şişe konyakla merdivenlerden çıkıp mutfağa girdi.</p>

        <p>Saçları Centaine'inkiler gibiydi ama, kırlaşmıştı biraz. Bukleleri alnına sarkıyordu. İri, mumlanmış bıyıklarının uçları mızrak gibi sivriltilmişti. Pırıl pırıl parlayan tek kara gözüyle Michael'a baktı. Öteki gözü siyah bir bantla kapatılmıştı.</p>

        <p>«Kim bu?» diye sordu.</p>

        <p>«Bir İngiliz havacısı.»</p>

        <p>Adamın çatık kaşları açıldı. «O da bir savaşçı,» dedi. «Bir silah arkadaşı. Baş belası düşmanı öldüren biri!»</p>

        <p>Anna gözlerini Michael’ın yanıklarından ayırmaksızın ona,</p>

        <p>«Sen kırk yıldır düşman müşman öldürmedin,» dedi. Adam bu söze hiç aldırmadan iki kolunu açıp Michael'ı kucaklamak üzere yaklaştı.</p>

        <p>«Baba, dikkatli ol. Yaralı!»</p>

        <p>«Yaralı mı?» diye bağırdı Baba. «Konyak!» Bu iki kelime birbiriyle ilişkiliymiş gibi hemen iki koca bardak buldu, mutfak masasının üzerine koydu, içlerine sarmısak kokan soluğunu hohladı, ceketinin eteğiyle ikisini de sildi, sonra şişenin ağzındaki kırmızı balmumunu açtı.</p>

        <p>«Baba, yaralı olan sen değilsin,» diye hatırlattı Centaine suçlayan bir sesle. Adam aldırmadan iki bardağı ağzına kadar doldurdu.</p>

        <p>«Bu kadar değerli bir konuğa, tek başına içki içirerek hakaret etmek istemem.» Bardaklardan birini Michael'a uzattı.</p>

        <p>«Kont Louis de Thiry hizmetinizde, Mösyö.»</p>

        <p>«Yüzbaşı Michael Courtney. Kraliyet Uçuş Birliğinden.»</p>

        <p>«Şerefinize, Yüzbaşım.»</p>

        <p>«Şerefinize, Mösyö le Kont.»</p>

        <p>Kont saklamak gereğini görmediği bir keyifle içkisini içti. &nbsp;sonra içini çekti, harikulade kara bıyıklarını elinin tersiyle silip Anna'ya döndü.</p>

        <p>«Tedaviye devam et, kadın.»</p>

        <p>Anna, «Biraz yakacak,» diye uyardı. Michael bir an için iyi konyaktan söz ettiğini sandı ama kadın elindeki taş kavonozdan bir avuç yağ alıp açık yanıkların üzerine çaldı.</p>

        <p>Michael’ın ağzından acı dolu bir inilti çıktı, genç adam ayağa kalkmaya çalıştı. Anna kocaman, kırmızı, nasırlı eliyle onu tutup oturttu.</p>

        <p>«Sar, bağla,» diye emir verdi Centaine'e. Kız sargılan sararken acı dindi, yaralar ısınıp rahatladı.</p>

        <p>Michael, «Biraz daha iyi,» diye durumu kabullendi.</p>

        <p>Anna büyük bir rahatlıkla, «Elbette daha iyi olacak,» dedi.</p>

        <p>«Benim yağım herşeye iyi gelir. Çiçek hastalığından sivilceye kadar.»</p>

        <p>Kont, «Benim konyağım da öyle,» diye mırıldandı, sonra her iki bardağı da tekrar doldurdu.</p>

        <p>Centaine mutfak masası üzerindeki çamaşır sepetine yü.rüdü, elinde Kont'un yeni ütülenmiş gömleklerinden biriyle döndü, babasının itirazlarına aldırmadan onu Michael'a giydirdi.</p>

        <p>Kolu askıya almak için bir bez bağlarken mutfak penceresinin dışında bir motor sesi duyuldu, Michael başını kaldırdığında tanıdık bir motosiklet üzerinde tanıdık birinin çakıllı yoldan yaklaşmakta olduğunu gördü.</p>

        <p>Motor yavaşladı, hıçkırdı, sesini kesti, ardından heyecanlı bir sesleniş duyuldu. «Michael, oğlum, neredesin?»</p>

        <p>Kapı ardına kadar açıldı, Lord Andrew Killigerran başında tolgasıyla, peşinde üniformalı sağlık görevlisiyle içeriye daldı.</p>

        <p>«Tanrıya şükür, buldum seni! Paniğe kapılma, sana yara terzisi getirdim...» Andrew doktoru Michael’ın oturduğu tabureye doğru çekti, sonra sesinde hem bir rahatlama, hem bir şaka ifadesiyle, «Bakıyorum bizsiz de durumu iyi idare ediyorsun,» &nbsp;dedi. «Ben demin arazi hastanesini bastım, bu medrko'yu tabanca tehdidiyle kaçırdım... meraktan ölüyordum. Bir de bakıyorum, sen burada elinde bardakla...»</p>

        <p>Andrew sustu, ilk defa olarak Centaine'e baktı, Michael’ın aurumunu falan hepten unuttu. Başındaki miğferi çıkardı, «Doğruymuş!» dedi kusursuz Fransızcasıyla 'R'leri yuvarlaya yuvarlaya. «Melekler dünyaya da inermiş.»</p>

        <p>Anna hemen eksilendi. «Sen odana git, yavrum!» dedi. Yüzü Cin tapınaklarının kapısını bekleyen taştan yapılmış korkunç canavarlar gibi buruşmuştu.</p>

        <p>«Ben çocuk değilim.» Centaine de ona aynı derecede öfkeli bir bakışla baktı, sonra kendini toplayıp Michael'e döndü.</p>

        <p>«Neden size oğlum diyor? Siz ondan çok daha büyüksünüz!»</p>

        <p>«O İskoç,» diye açıkladı Michael. İçini daha şimdiden bir kıskançlık kaplamıştı. «İskoçların hepsi delidir... ayrıca onun bir karısı, dört çocuğu var.»</p>

        <p>«Kalleşçe bir yalan bu,» diye atıldı Andrew. «Çocuklar tamam, onu kabul ediyorum. Ama karım yok, kesinlikle yok!»</p>

        <p>«İskoçlar!» diye mırıldandı kont. «Hem büyük savaşçı, hem büyük içkici olurlar.» Sonra anlaşılır bir Ingilizceye döndü. «Size biraz konyak ikram edebilir miyim, Mösyö?» Türlü diller arasında dolanıp duruyor, cümlenin orta yerinde birinden ötekine geçiyorlardı.</p>

        <p>«Biri beni lütfen bu adama takdim etsin de teklifini kabul edebileyim.»</p>

        <p>«Kont de Thiry, size Lord Andrew Killigerran'ı takdim etme şerefini bağışlayın.» Michael eliyle işaret etti, ikisi tokalaştılar.</p>

        <p>«Bak şu işe! Gerçek bir İngiliz lordu!»</p>

        <p>«İskoç bayım! Arada büyük fark var.» Kontu bardağını kaldırarak selamladı. «Çok memnun oldum. Demek bu güzel bayan da kızınız... çok benziyorsunuz... harikulûde bir güzellik.»</p>

        <p>«Centaine,» diye atıldı Anna. «Atını ahıra götür, bakımını yap.»</p>

        <p>Centaine ona aldırmadan Andrew'a gülümsedi. Bu gülümseyiş Andrew'u hareketinin orta yerinde durdurdu. Kız çok değişiyordu gülünce. Teni parıldıyor, sanki alabaster bir kap içinde ışık yanıyormuş gibi oluyor, dişleri ve gözleri ışıklanıyor, içinde koyu renk bal bulunan kristal kaseler gibi parlıyordu.</p>

        <p>«Hastanıza bir baksam fena olmaz.» Genç askeri doktor ortalığa yayılan havayı bozdu, Michael’ın sargılarını açmak üzere ilerledi. Anna bu hareketi hemen anladı. Kelimelerini değilse bile.,, hareketi. Hemen araya girdi.</p>

        <p>«Söyle ona, yaptığım işe dokunursa kolunu kırarım.»</p>

        <p>Michael doktora tercüme etti. «Korkarım hizmetinize ihtiyaç yok,» dedi.</p>

        <p>Andrew, «Bir konyak iç,» diye avuttu onu. «Tadı enikonu güzel. Hem de bayağı güzel!»</p>

        <p>«Arazi sahibi misiniz, lordum?» diye sordu Kont, Andrew'a.</p>

        <p>«Herhalde, değil mi?»</p>

        <p>«Elbette...» Andrew elinin bir hareketiyle binlerce dönümün sahibi olduğunu anlatmaya çalışırken, kendi bardağını da Kontun doktora konyak doldurmakta olduğu tarafa yanaştırdı.</p>

        <p>Kont onunkini de doldurdu, Andrew tekrarladı. «Tabii, aile arazileri var... anlıyorsunuzdur.»</p>

        <p>«Ah!» Kont'un tek gözü, kızına bakarken pırıl pırıl parladı.</p>

        <p>«Müteveffa eşiniz demek sizi dört çocukla bıraktı, öyle mi?»</p>

        <p>Doha önceki konuşmaları pek de dikkatle izlememişti.</p>

        <p>«Çocuğum da yok, karım da... bu şakacı dostum...» Andrew, Michael'ı gösterdi. «Böyle takılmaktan hoşlanır. Tatsız şakalar yapar.»</p>

        <p>«Haa, İngiliz şakaları.» Kont kahkahalarla güldü. Neredeyse Michael’ın omzuna da bir tokat atacaktı ama Centaine hemen atılıp onun elini yakaladı, yaraları kurtardı.</p>

        <p>«Baba, dikkat et. Yaralı.»</p>

        <p>«Yemeğe kalırsınız, değil mi... hepiniz,» dedi Kont. «Göreceksiniz, lordum, kızım bu çevrelerin en iyi aşçısıdır.»</p>

        <p>«Biraz yardımla,» diye ekledi Anna. Yüzünde tiksinmiş bir ifade vardı.</p>

        <p>Genç doktor, «Ben dönsem iyi olur,» diye mırıldandı. «Kendimi fazlalık gibi hissediyorum.»</p>

        <p>Andrew, «Yemeğe davet edildik,» dedi ona. «Bir konyok iç.»</p>

        <p>«İçsem de olur.» Doktor mücadele etmeden teslim oldu.</p>

        <p>Kent birden, «Mahzene inmek gerek,» diye duyuruda bulundu.</p>

        <p>Centaine, «Ama Baba...» diye itiraza başladı.</p>

        <p>«Konuklarımız var!» Babası ona boşalmış konyak şişesini gösterdi, omuzlarını bir çaresizlik ifadesiyle kaldırdı.</p>

        <p>«Lordum, bana uygun içkilerin seçiminde yardımcı olur muydunuz?»</p>

        <p>«Şeref duyarım, aziz Kont.»</p>

        <p>Centaine ikisinin kolkola taş merdivenlerden inişine düşünceli gözlerle baktı.</p>

        <p>«Arkadaşınız biraz komik gibi... çok da sadık. Bakın nasıl çabucak buraya, yardımınıza koştu. Babamı da nasıl e+Kisi altına aldı.»</p>

        <p>Michael o anda Andrew'a karşı içinde kabaran nefrete kendi de şaşıyordu. «Konyağın kokusunu aldı,» diye mırıldandı.</p>

        <p>«Gelişinin tek nedeni bu olmalı.»</p>

        <p>«Ya dört çocuğu?» diye sordu Anna. «Ya anneleri?» Konuşmaları izlemekte o da kont kadar zorluk çekiyordu.</p>

        <p>«Dört anne!» diye açıkladı Michael. «Dört çocuğa dört avn anne!»</p>

        <p>«Adam poligam mı?» Anna şok içinde dikleşti, suratı bir ton daha kırmızı oldu.</p>

        <p>«Hayır, hayır,» diye güvence verdi Michael. «İnkar ettiğini duydunuz ya! Şerefli bir insandır, öyle şey yapmaz. Kadınların hiçbiriyle evli değil.» Michael hiç vicdan azabı çekmiyordu.</p>

        <p>Bu ailede bir destekçi bulmak zorundaydı kendine. Tam o sırada mutlu çift ellerinde siyah şişelerle mahzenden döndüler.</p>

        <p>«Alaaddin'in mağarası!» dedi Andrew sevinçli bir sesle.</p>

        <p>«Kont'un çok güzel içkileri var!» Bir düzine şişeyi mutfak masasına, Michael’ın önüne sıraladı. «Şunlara bak! Otuz yıllık en azından!» Michael’ın yüzüne dikkatle baktı. «Sen pek kötü görünüyorsun, oğlum. Sanki ölmüş de tekrar hortlamış gibisin.»</p>

        <p>«Sağol.» Michael ona incecik sırıttı. «Ne kadar naziksin.»</p>

        <p>«Doğal, ağabeyce kaygı...» Andrew şişelerin birinin mantarını çekmeye uğraşırken sesini sır veriyormuş gibi alçalttı.</p>

        <p>«Yaman kız!» diye fısıldadı, mutfağın köşesinde kocaman bir bakır tencere başında uğraşan kadınlara doğru baktı. «Hasta olmaktansa onunla olmak çok daha hoşuma giderdi.» Michael’ın Andrew'a karşı duyduğu tatsız duygular bir anda yakıcı bir nefrete dönüştü.</p>

        <p>«Bence bu çok iğrenç bir söz,» dedi. «Bu kadar masum, bu kadar ince bir genç kıza böyle bir söz...» Michael kekeleyip sustu, Andrew başını yana eğip onu süzdü.</p>

        <p>«Michael, oğlum, korkarım durumun bir iki yanıktan çok daha beter. Yoğun bakıma ihtiyacın olacak.» Bardağı doldurdu. «İlk iş olarak sana bu nefis iksirden megadoz tavsiye ediyorum!»</p>

        <p>Masanın başında kont da bir başka şişenin mantarını açmıştı. Doktorun bardağını yeniden dolduruyordu.</p>

        <p>«Şerefe!» diye bağırdı. «Allanın belası düşmanın bozgunu şerefine!»</p>

        <p>Hepsi birlikte, «Fondip!» diye bağırdılar. İçkiler içilince kont elini gözündeki siyah bantın üzerine kapattı.</p>

        <p>«Bunu bana Sedan'da, 70'de yaptılar. Gözümü aldılar, ama bedelini de pahalı ödedi itoğulları... Sacre bleu, nasıl da savaştık! Kaplanlar gibi! Kaplandık her birimiz!»</p>

        <p>«Kediler!» diye bağırdı Anna mutfağın köşesinden.</p>

        <p>«Sen savaştan, çarpışmadan ne anlarsın... bu cesur kahramanlar bilir, anlar! Onların şerefine içiyorum!» Keyifle içti, sonra sordu. «Evet, yemekler nerede?»</p>

        <p>Yemek nefis bir jambondu. Yanında sosisler vardı. Anna onu ocağın üzerinden alıp dumanı tüte tüte sofraya getirdi, Centaine masanın üzerine fırından yeni çıkmış küçük, gevrek ekmekler koydu.</p>

        <p>Kont ekmekten bir lokma koparıp yemeğin suyuna batırırken, «Şimdi söyleyin bakalım, savaş nasıl gidiyor?» dedi. «Ne zaman bitecek?»</p>

        <p>Andrew elinin bir hareketiyle soruyu uzaklaştırırmış gibi yaparak, «Yemeğin tadını bozmayalım,» deyiverdi. Kont ise. &nbsp;bıyığında ekmek kırıntıları ve sos zerrecikleriyle direndi.</p>

        <p>«Ya yeni Müttefik saldırısı ne olacak?»</p>

        <p>«Batıda olacak. Somme nehri üzerinde. Alman hatlarını orada yaracağız.» Cevap veren Michael'dı. Sessiz bir otoriteyle konuşuyordu. Bir anda hepsinin dikkatini kendi üzerine çekmişti. İki kadın bile ocağın başından o tarafa doğru yaklaştılar. Centaine, Michael’ın yanına, aynı kerevete ilişti, ciddi gözlerini ona doğru çevirip İngilizce sözleri anlamaya çalıştı.</p>

        <p>Kont, «Nereden biliyorsunuz?» diye sordu.</p>

        <p>Andrew, «Onun amcası general,» dedi.</p>

        <p>«General mi!» Kont, Michael'a yepyeni bir ilgiyle baktı.</p>

        <p>«Centaine, konuğumuzun rahatsız olduğunu görmüyor musun?»</p>

        <p>Anna kaşlarını çatarken Centaine, Michael’ın önündeki tabağa eğilip et lokmalarını yenilebilecek boylara kesti.</p>

        <p>«Evet! Devam edin!» dedi Kont. «Ya sonra?»</p>

        <p>«General Haig sağ kanadı alacak. Bu sefer Almanların geri kuvvetini yarmayı başaracak, kuvvetlerini saracak.»</p>

        <p>«Hah! Demek burada güvendeyiz.» Kont hemen şarap şişesine uzandı ama Michael başını iki yana salladı.</p>

        <p>«Korkarım öyle değil. Daha doğrusu, tümüyle öyle sayılmaz.</p>

        <p>Bu yöredeki rezervler boşaltılıyor, tümenler alay kuvvetine indiriliyor. Arttırılabilen tüm kuvvetler Somme'u aşmak için kullanılacak.»</p>

        <p>Kont telaşa kapılmış gibi göründü. «Bu suç sayılacak bir çılgınlık... Almanlar oradaki çatışmanın baskısını dağıtmak için kesinlikle buraya saldıracaklardır.»</p>

        <p>«Buradaki hat tutunamaz mı?» diye sordu Centaine kaygıyla. Gözleri istemeyerek mutfak penceresine doğru dönmüştü. Pencereden ilerdeki tepeler görünüyordu.</p>

        <p>Michael bir kararsızlık geçirdi. «Uzunca bir süre burada da dayanabileceğimizden eminim... hele de Somme savaşı sandığımız kadar iyi ve hızlı giderse. O zaman Müttefik ileri kuvvetleri Almanları geriden kuşatmak üzere gelince buradaki baskı hafifler.»</p>

        <p>«Ama ya o savaş yine yavaşlar, zorlaşır, uzarsa?» diye sordu Centaine. Alçak sesle. Flamanca konuşmuştu.</p>

        <p>İngilizceyi pek az bilen bir kız olarak, doğrusu duyduklarını iyi değerlendiriyordu. Michael bu soruyu saygıyla karşıladı, cevabı Afrika dilinde, sanki bir başka erkekle konuşuyormuş &nbsp;gibi verdi.</p>

        <p>«O zaman zorluk çekeriz. Özellikle de Hunların hava gücü üstünse. Tepeleri tekrar kaybedebiliriz.» Durakladı, kaşlarını çattı. «Bize yedek kuvvet yollamak zorunda kalırlar. Belki Arras'a kadar çekilmek zorunda bile kalabiliriz...»</p>

        <p>«Arras mı?» diye soludu Centaine. «Ama o zaman...» Sökünü bitirmedi. Çevresine sanki veda ediyormuş gibi baktı.</p>

        <p>Arras çok gerideydi.</p>

        <p>Michael başını salladı. «Saldırı başladığı zaman burada büyük tehlike içinde olursunuz. Şatoyu boşaltıp güneye. Arras'a, hatta Paris'e gitmeniz iyi olur.»</p>

        <p>«Asla!» Kont tekrar Fransızcaya dönmüştü. «De Thirty'ler asla geri çekilmez.»</p>

        <p>Anna, «Bir tek Sedan'daki çekiliş hariç!» diye mırıldandı ama Kont'un bu zırvaları dinleyecek hali yoktu.</p>

        <p>«Ben burada kalacağım. Kendi toprağımda.» Duvarda asılı duran eski tüfeği gösterdi. «İşte Sedan'da kullandığım silah.</p>

        <p>Düşman orada ondan korkmasını iyi öğrenmişti. Aynı dersi tekrar öğrenirler. Louis de Thiry öğretir onlara!»</p>

        <p>Andrew, «Cesaret!» diye bağırdı. «Şerefinize içiyorum.</p>

        <p>Fransız kahramanlığına ve Fransız silahlarının zaferine!»</p>

        <p>Buna Kont da karşılık vermek zorunda kaldı. «General Haig'e ve kahraman İngiliz Müttefiklerimize!»</p>

        <p>«Yüzbaşı Courtney Güney Afrikalıdır,» dedi Andrew. «Onlara da içmeliyiz.»</p>

        <p>«Ya!» Kont İngilizce olarak, heyecanla devam etti. «O halde General... neydi amcanız generalin adı? General Sean Courtney'e ve ve onun cesur Afrikalı askerlerine.»</p>

        <p>Andrew hafif çakır keyifleşmiş doktora bakarak, «Bu bay da sağlık birliğinden,» dedi. «O da çok değerli bir hizmet. Şerefine içmemize layık!»</p>

        <p>«Kraliyet Sağlık Birliğine!» diye kabullendi Kont. Tekrar bardağına uzanırken bardak daha o dokunmadan titredi, içindeki şarabın kırmızı yüzeyinde halka halka minik dalgacıklar yayıldı. Kont dondu, herkesin başı kalkıverdi.</p>

        <p>Mutfak penceresinin camları, çerçevenin içinde zangırdadı, sonra kuzeyden doğru top sesleri geldi. Alman topları yine tepeleri dövüyor, vahşi köpekler gibi gürlüyordu. Sessizce inlediler. Birkaç mil ötede, çamurlu siperlerdeki adamların çektiği acıları düşünmekteydiler. Kendileri sıcacık bir mutfakta, güzel yiyeceklere, şaraplara doyarak oturuyorlardı rahat rahat.</p>

        <p>Andrew bardağını kaldırıp alçak sesle, «Çamurdaki zavallılara,» dedi. «Tanrı güç versin.» Bu sefer Centaine bile Michael’ın bardağından bir yudum aldı, yutarken kara gözlerinde göz yaşları oynaştı.</p>

        <p>«Keyif kaçırmak istemezdim ama...» Genç doktor sarsak sarsak ayağa kalkıyordu. «Korkarım top sesleri benim için görev düdüğü sayılır. Kasap kamyonetleri dönüş yoluna koyulmuştur bile.»</p>

        <p>Michael da onunla kalkmaya çalıştı ama, hemen masanın kenarına sarılıp dengesini bulmak zorunda kaldı. «Size teşekkür etmek isterim, Mösyö le Kont,» diye resmi bir dille söze başladı. «Nezaketiniz ve...» Kelimeler diline takıldı, Michael, tekrarlamak istedi, dili daha beter dolandı, konuşmasının ana hattını iyice kaybetti. «Kızınız Matmazel de Thiry'yi selamlarım, kendisi şans meleği...» Bacakları büküldü, Michael yere yıkıldı.</p>

        <p>«Yaralı o!» Centaine bağırarak ayağa fırlayıp onu yere çarpmadan yakaladı, omzunu kol altına getiri pdestek verdi. «Yardım edin bana,» diye yalvardı. Andrew onun yardımına koştu, birlikte Michael'ı yarı taşıyıp yarı sürükleyerek mutfak kapısından çıkardılar.</p>

        <p>Centaine ağırlığın altında, «Yaralı koluna dikkat edin,» diye soludu, Michael'ı motosikletin yan sepetine yerleştirdiler. «Canı yanmasın!» Michael sepette, solgun yüzünde bir sırıtma ifadesiyle sarhoş gibi oturuyordu.</p>

        <p>Andrew, «Matmazel, inanın bana, hiç acı duymayacak halde, şanslı kerata!» diyerek motosikletine bindi.</p>

        <p>«Beni de bekleyin!» Doktor'la Kont birbirine yaslana yaskıldı. Spandau'larıyla alt kanadın arkasına kurşun yağdırmaya başlamıştı bile. Andrew'un üstü açık pilot kabininde oturduğu yere doğru da yaklaşıyordu mermiler. Andrew'un miğferi, üzerindeki yeşil fuları pek belliydi. Michael içgüdüsel bir hareketle oraya doğru daldı, Alman çarpışmayı göze olmaktansa, oradan uzaklaştı.</p>

        <p>Michael kırmızı uçağın kuyruğuna doğru yaklaşıp menzile girdiğinde, «Ngi dla!» diye bir Zulu savaş narası attı, sonra daha kendisi Vickers'i ayarlayamadan uçağın hızlanıp uzaklaşmasına inanamayan bakışlarla baktı. O anda Sopwith olduğu yerde sarsıldı, sağ taraftan gelen saldırının etkisiyle Michael’ın başı üzerindeki tellerin yırtılır gibi ses çıkardığı duyuldu.</p>

        <p>Michael yana doğru kaydı. Andrew onun altındaydı. O da bir başka Alman uçağından, üzerine gelmeden kaçıp yükselme çabasındaydı. Alman uçağı güzel hedef almış, yaklaşmaktaydı.</p>

        <p>Michael dosdoğru Alman'ın üzerine gitti, kırmızılı siyahlı kanatlar başının hemen yanından geçti... ama birden bir Alman daha belirdi. Michael bu sefer onu atlatamadı. Parlak uçak çok hızlı, çok güçlüydü. Michael kendinin o anda ölmüş olduğunu düşündü.</p>

        <p>Birden Spandau ateşlerinin sesi kesildi, Andrew, Michael’ın kanat ucundan dalıp Almanı oradan püskürttü. Michael umutsuzca Andrew'u izledi, bir savunma çemberi çizdiler. Her biri diğerinin karnını ve kuyruğunu koruyordu. Alman uçakları çevrelerinde çaresiz bir öfkeyle dönüp duruyorlardı.</p>

        <p>İki yeni arkadaşın da ölmüş olduklarını Michael’ın zihninin ancak bir k&gt;smı kaydedebildi. Saldırının ilk saniyelerinde ölmüşlerdi. Bir tanesi burun aşağı, hızla dalmaktaydı. Mahvolan Sopwith'in kanatları zorlandı, nihayet koptu. Öteki ise alev alev yanan bir meşaleydi. Düşerken gökyüzünde kapkara, kalın bir duman izi bırakıyordu.</p>

        <p>Almanlar geldikleri gibi aniden yokoldular. Hiçbir zarar görmeksizin kendi hatlarına doğru çekildiler, yaralı iki Sopwith'i topallayarak yuvalarına dönmek üzere bıraktılar.</p>

        <p>Andrew, Michael'dan önce iniş yaptı, elma bahçesinin kenarına kanat kanada parkettiler. İkisi de inip ağır adımlarla kendi uçağının çevresinde dolaştı, hasarı incelediler. Sonra doğrulup birbirlerine baktılar. Suratları duydukları şoktan taş gibiydi.</p>

        <p>Andrew elini cebine daldırdı, gümüş şişeyi çıkardı, kapağım açıp şişenin ağzını yeşil fularının ucuyla sildi, Michael'e uzattı.</p>

        <p>«Al, oğlum,» dedi dikkatle. «Çek bir yudum. Bence hak ettin... gerçekten ettin.»</p>

        <p>Böylelikle, Alman Jagdstaffel'lerin Albatros D tipi, köpekbalığı burunlu uçakları Fransa göklerinden müttefiklerin hakimiyetini silerken, ikisi koşullar gereği dost olmuş, birlikte uçuyor, parlak renkli ölüm okları ne zaman üstlerine gelse koruyucu savunma çemberini uyguluyorlardı. Başlangıçta sırf kendilerini savunabilmek bile mutlu ediyordu onları. Zamanla, birlikte bu yeni ve tehlikeli düşmanın yeteneklerini denemeye başladılar, geceleri ellerine geç gelen istihbarat raporlarını inceler oldular. Öğrendiklerine göre Albatroslar 160 beygir güçlük Mercedes motoruyla uçuyordu. Bu motor, Sopwith'in Le Rhone'undan iki kat daha güçlüydü. Uçaklarda Spandau 7.92 milimetrelik iki makineli tüfekle, bir de pervane arkı içinden öne doğru ateş &nbsp;edebilen üçüncüsü vardı. Sopwith'in bir tek Vickers .303'ü bulunmaktaydı. Hem silahları açısından, hem de motor gücü açısından altta kalıyorlardı. Albatros ayrıca Rup'dan 700 libre daha ağırdı. Düşürmek için iyice yaralamak gerekiyor.</p>

        <p>«Demek bizim öğreneceğimiz, onların kuyruğunu koparmanın yolu,» diye yorumda bulundu Andrew. Birlikte uğraşıp uçakların zaaflarını keşfettiler. İki taneydi uçakların zayıf yönü. Sopwith'ler onların iç tarafına kolay geçebilecekti. Albatrosun radyatörü pilot yerinin hemen üzerindeki üst kanattaydı. Oraya girecek bir mermi, kaynar suyu pilotun üzerine boşaltacaktı.</p>

        <p>Haşlanarak ölürdü adam.</p>

        <p>Bu bilgiyi kullanarak ilk avlarını avladılar. Bu arada, Albatros'ları denerken birbirlerini de denediklerini, ama bu sefer bir kusur bulamadıklarını gördüler. Dostlukları daha yakınlaştı, derinleşti, kardeşten ileri bir sevgiye dönüştü. Artık şafak sökerken ana kapıdan çıktıklarında doktor dengesini kaybetti, istemeyerek yandan saldırıya geçti.</p>

        <p>«Atla arkaya,» dedi Andrew. Üçüncü tekmede Ariel'i çalıştırmayı başardı, motordan mavi dumanlar çıktı. Doktor, Andrew'un arkasına bindi, Kont iki şişeden birini Andrew'un yan cebine tıktı.</p>

        <p>«Soğuğa karşı,» diye açıklamada bulundu.</p>

        <p>«Siz gerçek bir prenssiniz.» Andrew freni bıraktı, Ariel sıkı bir 'U' dönüşü yaptı.</p>

        <p>«Michael'a iyi bakın!» diye seslendi Centaine.</p>

        <p>Anna, «Lahanalarım!» diye bir çığlık kopardı. Andrew sebze bahçesinin orta yerinden, kestirmeden gitmeyi sevmişti.</p>

        <p>«Defolsun düşman!» diye bağıran kont, elindeki son şişenin de tıpasını çekti, Centaine şişeyi kurtarıp anahtarları geri alamadan bir koca yudum içmeyi de başardı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
