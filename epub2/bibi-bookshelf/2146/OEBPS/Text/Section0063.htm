<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Yemek bir kabustu. Centaine upuzun bir masanın dibinde oturmuş, parlak parlak gülümsüyordu ama, gözleri utançla yanıyor, karnındaki piçi bir yılan gibi hissediyordu. Sokmak üzere kıvrılmış pusuya yatmış bir yılan.</p>

        <p>Yanında oturan uzun boylu beyefendi özellikle gıcırtılı ve kulak tırmalayan bir sesle hiç susmadan konuşuyor, üstelik sözlerini de hemen hemen yalnızca Centaine'e yöneltiyordu. Kel kafası güneşten yanmıştı. Gözleri garip biçimde cansız, mermer heykellerinin gözü gibiydi. Centaine dikkatini onun sözleri üzerinde toplayamıyordu. Sonunda o sözler bilmediği bir başka dildeymişcesine tüm anlamını kaybetti. Zihni yeni karşılaştığı bu tehlikeyi nasıl yok edeceğine döndü. Kendisinin ve oğlunun tüm varlığını tehdit ediyordu bu yeni durum.</p>

        <p>Anna'nın haklı olduğunu biliyordu. İkinci bir piçi Theuniskraal'a ne general, hatta ne de Garry kabul ederdi. Centaine'in yaptığına anlayış gösterip hoş görseler bile!.. Ki bunu düşünmek başlı başına çılgın bir hayaldi, çünkü Michael’ın anısına gölge düşürüp skandal yaratmasından hoşlanmayacaklardı!..</p>

        <p>Ama o zaman bile aileyi ele güne rezil etmeye yanaşmazlardı zaten. Mümkün değildi. Anna'nın yolu tek kurtuluş yoluydu.</p>

        <p>Yerinde apansız sıçrar gibi oldu. Neredeyse ağzından bir çığlık kopacaktı. Masanın altından bacağına dokunmuştu yanındaki adam.</p>

        <p>«Özür dilerim, Baba.» Sandalyesini acele arkaya itti. Garry masanın karşısından ona kaygıyla baktı. «Ben bir saniye kalkmak zorundayım.» Mutfağa kaçıverdi.</p>

        <p>Anna onun telaşını gördü, karşılamak üzere koştu, sonra alıp kilere soktu, kapıyı arkalarından kilitledi.</p>

        <p>«Sarıl bana lütfen, Anna. Kafam karmakarışık. Çok korkuyorum... sonra o korkunç adam.. » Ürperdi.</p>

        <p>Anna'nın kolları onu sakinleştirdikten bir süre sonra fısıldadı. «Haklısın, Anna. Bundan kurtulmamız gerek.»</p>

        <p>«Yarın konuşuruz,» dedi Anna sakin bir sesle. «Şimdi şu gözlerini yıka, biraz soğuk su çarp, sonra da sahne yaratmadan sofraya dön.»</p>

        <p>Centaine'in bu tepkisi amacına ulaşmıştı. Uzun boylu, kel kafalı zengin madenci, sofraya döndüğünde ondan tarafa bakmadı bile. Öbür yanındaki kadınla konuşuyordu. Çevresmdekiler de dünyanın en zengin adamlarından birine gösterilmesi adet olan saygıyla hep onu dinlemekteydiler.</p>

        <p>«Ne günlerdi o günler,» diyordu adam. «Koca ülke apaçık bekliyordu. Her taşın altında bir servet vardı. Barnato ticarete bir kutu puroyla başladı. Berbat purolardı hem de. Sonunda Rhodes onun hisselerini satın aldığında 3.000.000 İngiliz lirası ödedi. O zamana kadar yazılmış en büyük meblağlı çekti o. Ama o günden bu yana ben kendim daha büyük çekler de yazdım... o kadarını söyleyebilirim size.»</p>

        <p>«Siz nasıl başladınız, Sir Joseph?»</p>

        <p>«Cebimde beş sterlin param vardı, burnum da elmasın kokusunu lağım çukurundan bile alabilecek kadar keskindi.</p>

        <p>Öyle başladım ben.»</p>

        <p>«Bunu nasıl yapabiliyorsunuz. Sir Joseph? Gerçek bir elması nereden anlryorsunuz?»</p>

        <p>«En kolay yolu onu bir bardak suya batırmaktır, yavrum.</p>

        <p>Islak çıkarsa çakıldır. Kuru çıkarsa elmastır.»</p>

        <p>Bu sözler Centaine üzerinde hiçbir etki bırakmadan geçti gitti. Kafası meşguldü. Garry de masanın karşısından işaret ediyor, bayanları sofradan kaldırmanın zamanı geldiğini anlatmaya çalışıyordu.</p>

        <p>Ama Robinson'un bu kelimeleri yine de bilinç altında bir iz bırakmış olmalıydı. Çünkü ertesi gün limonlukta oturmuş güneşli çayırları seyreder, dalgın dalgın Hani'nin gerdanlığıyla oynarken, elleri sanki kendiliğinden yapıyormuş gibi uzandı, kristal sürahiden kaynak suyunun birazını yere boşalttı!</p>

        <p>Sonra gerdanlığı tutup kaldırdı, yavaşça sürahiye daldırdı.</p>

        <p>Birkaç saniye sonra çıkardı, dalgın gözlerle baktı. Renkli taşlar ıslak ıslak parlıyordu. Ama birden kalbi duracak gibi oldu.</p>

        <p>En ortadaki o dev beyaz taş kupkuruydu.</p>

        <p>Kolyeyi tekrar suya batırıp bir daha çıkardı. Eli titremeye başlamıştı. Taş kuğu göğsü gibi pırıl pırıl bir beyazdı. Ama üzerindeki en minik damlaları bile atmıştı. Çevresindeki ıslak taşlardan bile daha çok parlıyordu.</p>

        <p>Centaine suçlu suçlu etrafına bakındı. Şasa sırtüstü yatmış, baş parmağını ağzına sokmuş, derin derin uyuyordu. Öğle sıcağında bahçe de bomboştu Kolyeyi üçüncü kere sürahiye soktu. Beyaz taş yine kuru çıkınca yavaşça fısıldadı.</p>

        <p>«Hani, sevgili kcca ninem benim, bizi bir kere daha im kurtaracaksın? Beni hala kolladığın gerçek olabilir mi?»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
