<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Kont de Thiry, beyninde kırk bin hektarlık bereketli çiftlik topraklarının hayaliyle, düğüne hemen izin verdi. Michael'la el sıkışması, bir devekuşunun boynunu koparıyormuş gibiydi, Anna, Centaine'i kucaklayıp bağrına bastı. «Yavrum!» diye inledi, kocaman göz yaşları yanaklarının kırışıklarını izleyerek aşağıya doğru yuvarlandı. «Anna'nı bırakıp gidecek misin?»</p>

        <p>«Şapşallaşma, Anna. Sana hep ihtiyacım olacak. Benimle Afrika'ya gelebilirsin,» diye hıçkırdı Centaine.</p>

        <p>«Afrika!» Kadının sesi sayıklar gibi çıkmıştı. «Ne tür bir düğün olacak bu böyle? Davet edecek konuk yok. Aşçı Raoul siperlerde düşmanla savaşıyor... ah, yavrum benim, skandal sayılır böyle bir düğün!»</p>

        <p>«Papaz geliyor, general geliyor... yani Michael’ın amcası.</p>

        <p>Söz verdi. Sonra birlikteki pilotlar. Harika bir düğün olacak!»</p>

        <p>«Koro yok,» diye hıçkırdı Anna. «Düğün sofrası yok, gelinlik yok, balayı yok.»</p>

        <p>«Babam şarkı söyler. Sesi çok güzel. Sen ve ben pastayı pişiririz, yavru domuzlardan birini keseriz. Annemin gelinliğini biraz düzeltiriz. Balayımızı da Michael'la burada geçiririz. Annemle babamın yaptıkları gibi.»</p>

        <p>«Ah, sevgili yavrum!» Anna'nın gözyaşları bir kere başladı mı, pek kolay dinmiyordu.</p>

        <p>«Ne zaman olacak?» Kont da Michael’ın bileğini bükmekten vazgeçmemişti. «Gününü söyle.»</p>

        <p>«Cumartesi... akşam saat sekizde.»</p>

        <p>«O kadar çabuk mu?» diye bağırdı Anna. «Neden o kadar çabuk?»</p>

        <p>Kont ilham gelmiş gibi kendi bacağına bir tokat attı.</p>

        <p>«En iyi şampanyadan bir şişe açıverelim. Hatta bir de Napoleon konyağı açalım! Centaine güzelim, anahtarlar nerede?»</p>

        <p>Kızı bu sefer ona hayır diyemedi.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
