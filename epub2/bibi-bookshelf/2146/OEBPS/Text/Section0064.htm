<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine, Courtney'lerin Ladyburg'daki aile doktoruna başvuramazdı. Anna'yla ikisi, Natal eyaletinin başkentine, Durban limanına bir yolculuk planladılar. Yolculuğun amacı sözümona çok doğal ve kadınca bir mazeretti. Alışveriş etmek..</p>

        <p>Theuniskraal'dan tek başlarına ayrılmak istiyorlardı ama Garry bunu kabul etmeye yanaşmıyordu.</p>

        <p>«Beni yalnız bırakmak, ha? İkiniz de kendine yeni bir elbise al diye başımın etini yiyordunuz. İşte bu da terzime bir ziyaret yapmam için fırsat. Hem hazır elim değmişken tanıdığım bazı bayanlara şapka falan gibi ufak tefek hediyeler de alabilirim. ?</p>

        <p>Böylece iş bir aile gezisine dönüştü. Şasa'yla iki Zulu dadı da katıldılar. Yüzelli millik yolu, Fiat ve Ford'un ikisini de kullanarak aldılar, tozlar arasında kıyıya doğru ilerlediler. Hint Okyanusu kıyısına varınca Majestic Oteline indiler. Garry oradan deniz manzaralı iki süit tuttu.</p>

        <p>Ondan birkaç saatliğine kaçmak bile Anna'yla Centaine' in tüm kurnazlıklarını kullanmalarını gerektirdi. Anna el altından birkaç soru sormuş, Point Road'da bir doktorun adını almıştı. Doktora gittiklerinde uydurma isimler verdiler. Muayeneden sonra adam onların korkularını doğruladı.</p>

        <p>Anna, «Yeğenim iki yıldan beri duldur,» diye çekingen bir açıklama yaptı. «Bir skandal yaratmayı göze alamaz.»</p>

        <p>«Üzgünüm, madam. Size yardım edemem.» Doktor pek ciddiydi. Ama Centaine ona bir İngiliz altını verince, «Size makbuz vereyim,» diye mırıldandı. Bir kağıt parçası çekip üzerine bir isimle bir adres yazdı.</p>

        <p>Sokağa çıktıklarında Anna, Centaine'in koluna sarıldı.</p>

        <p>«Mijnheer bizi bir saat sonra bekliyor. Gidelim... hazırlıkları konuşalım.»</p>

        <p>«Olmaz, Anna.» Centaine yolun orta yerinde duruverdi.</p>

        <p>«Bunu düşünmem gerek. Bir süre yalnız kalmak istiyorum.»</p>

        <p>«Düşünecek bir şey yok,» diye homurdandı Anna aksi aksi</p>

        <p>«Beni yalnız bırak, Anna. Yemekten önce dönerim. Yarın gideriz.» Anna bu sesi, bu yüz ifadesini iyi tanıyordu. Ellerini havaya kaldırdı, bekleyen çekme arabasına bindi.</p>

        <p>Zulu onu iki tekerlek üzerinde çekip uzaklaştırırken sesleniyordu. «İstediğin kadar düşün ama yarın yine de bu işi yapacağız.»</p>

        <p>Centaine ona el salladı, gülümsedi. Araba Batı Caddesine sapınca o da döndü, limana doğru yürüdü.</p>

        <p>O dükkanın önünden biraz önce de geçmişlerdi. Kapısında bir tabela vardı. M. Noidoo. Kuyomcu.</p>

        <p>İçerisi ufacıktı ama, deri i toplu, temizdi Pek pahalı olmayan mücevherler vitrinlerde sıra sıra duruyordu. Centaine girdiği anda, tropik takım giymiş esmer, topluca bir Hindu arka taraftan belirdi.</p>

        <p>«İyi günler, sayın bayan. Adım Bay Mconsamy Naidoo.</p>

        <p>Hizmetinizdeyim.» Etli bir suratı, briyantinle taranmış pırıl pırıl siyah saçları vardı.</p>

        <p>«Biraz bakmak istiyordum.» Centaine vitrinlerdeki gümüş bileziklere baktı.</p>

        <p>«Bir sevdiğinize hediye mi? Eibette, madam. Bunlar yüzde yüz saf gümüştür. Elle işlenmiştir. En iyi ustaların elinden çıkmadır.»</p>

        <p>Centaine cevap vermedi. Gireceği riskin ne kadar büyük olduğunun farkındaydı. Adamı bir ölçüp biçmek istiyordu. Adam da bu arada onu ölçüp biçiyordu. Centaine'in eldivenlerine, ayakkabılarına baktı. Bir kadının kalitesini en tartışmasız biçimde bunlar belli ederdi.</p>

        <p>«Tabii bu bilezikler orta sınıf işi. Eğer madam gerçek değerli bir şey isterse...»</p>

        <p>«Siz... elmas işi yapıyor musunuz?»</p>

        <p>«Elmas mı, aziz madam? Size krallara layık bir elmas gösterebilirim... ya da kraliçelere layık.»</p>

        <p>«Ben de sana gösterebilirim,» diye düşündü Centaine.</p>

        <p>Sonra koca beyaz kristali çıkarıp camın üstüne, orta yere koydu.</p>

        <p>Hindu kuyumcunun soluğu boğazına tıkanır gibi oldu. Kollarını penguenler gibi çırptı. «Aziz madam!» diyebildi. «Örtün onu, yalvarırım. Benim bakışlarımdan saklayın!»</p>

        <p>Centaine kristali tekrar çantasına attı, kapıya doğru döndü oma kuyumcu ondan önce kapıya varmıştı.</p>

        <p>«Bir saniye lütfen, sayın hanımefendi.»</p>

        <p>Vitrinlerin pancurlarını indirdi, camlı kapının perdesini çekti, kapıyı kilitledi, sonra Centaine'e döndü.</p>

        <p>«Bu işin ağır cezaları var,» derken sesi pek titrekti. «On yıl hapis var. Benim de sağlığım zaten pek iyi sayılmaz. Cezaevleri çok çirkin, gardiyanlar çok katıdır, madam. Riskler hiç az değildir...»</p>

        <p>«Sizi daha fazla rahatsız etmeyeyim. Açın kapının kilidini.»</p>

        <p>«Lütfen, aziz madam, benimle gelin.» Arkadaki perdeye doğru geriledi. Belden bükülüp selamlar veriyor, kollarını sallayıp davet işaretleri yapıyordu.</p>

        <p>Adamın çalışma odası pek küçüktü. Üstü camlı masası da pek doluydu. Yüksek bir pencere vardı. Oda fena halde baharat kokuyordu.</p>

        <p>«Onu tekrar görebilir miyim, madam?»</p>

        <p>Centaine taşı çıkarıp masanın ortasına koydu, Hindu eline bir kuyumcu lupu aldı, onunla baktı, sonra taşı eline alıp kaldırdı, pencereden gelen ışığa tuttu.</p>

        <p>«Bunu nereden bulduğunuzu sormama izin var mı, madam?»</p>

        <p>«Hayır.»</p>

        <p>Adam taşı büyütecin altında yavaşaça çevirdi, sonra minik terazinin bir kefesine koydu, tartarken mırıldandı. «YDET derler buna, madam. Yani, yasa dışı elmas ticareti. Polisin de hiç hoşgörüsü yoktur.»</p>

        <p>Ağırlığı onu tatmin etmişe benziyordu. Bir çekmece açtı, oradan ucuz bir cam kesme aleti çıkardı. Biçimi kalem gibiydi.</p>

        <p>Ucuna siyah bir sanayi elması takılmıştı.</p>

        <p>«Ne yapacaksınız?» diye sordu Centaine kuşkuyla.</p>

        <p>«Tek gerçek ve kesin test, madam,» diye açıkladı addm.</p>

        <p>«Elmas dünya yüzündeki her maddeyi çizer, yalnız elması çizemez.» Sözlerini kanıtlamak için kesiciyi masanın tepesine sürttü. Çıkan gıcırtı Centaine'in tüylerini diken diken etti, dişleri uyuştu. Masanın camında derin, beyaz bir çizgi oluşmuştu.</p>

        <p>Adam başını kaldırdı, bakışlarıyla ondan izin istedi. Centaine başını sallayınca taşı masanın üzerine sıkıca bastırdı, kalemin ucunu üzerinden kaydırdı.</p>

        <p>«Uç taşın yüzeyinden sanki yağlanmış gibi kaydı, hiçbir iz bırakmadı.</p>

        <p>Hindu'nun çenesinden koca bir ter damlası masaya sesli olarak düştü. O hiç aldırmadı, taşı bir daha çizmeye çalıştı.</p>

        <p>Bu sefer daha da fazla bastırmıştı. Ne ses çıktı, ne de iz kaldı.</p>

        <p>Adamın elleri titriyordu artık. Bu defa olanca gücüyle yüklendi. Kesicinin tahta sapı ortasından ikiye ayrıldı ama beyaz kristale bir şey olmadı. İkisi birlikte bakıyorlardı. Sonunda Centaine alçak sesle, «Kaça?» diye sordu.</p>

        <p>«Tehlikeleri sonsuz, aziz madam. Ben son derece dürüst bir insanımdır.»</p>

        <p>«Kaça?»</p>

        <p>«Bin İngiliz,» diye fısıldadı adam.</p>

        <p>Centaine, «Beş,» dedi.</p>

        <p>«Madam, tatlı, kibar madam, benim şöhretim, adım var. Eğer YDET ile suçlanırsam...»</p>

        <p>«Beş,» diye tekrarladı Centaine.</p>

        <p>Adamın sesi, «İki,» diye gıcırdadı. Centaine taşa uzandı.</p>

        <p>«Üç,» dedi adam telaşla. Centaine duraladı.</p>

        <p>Kesin bir sesle, «Dört,» dedi.</p>

        <p>«Üç buçuk, aziz madam. Son ve kesin teklifim. Üçbin beş yüz İngiliz Lirası.»</p>

        <p>«Tamam. Para nerede?»</p>

        <p>«Bu kadar çok parayı üzerimde taşıyamam, aziz madam.»</p>

        <p>«Yarın aynı saatte yine gelirim, elması da getiririm. Parayı hazır edin.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
