<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Şoförün Windhoek'e gidip dönmesi yine sekiz gün sürdü.</p>

        <p>Centaine bu arada, acaba çok mu geç kaldım diye kaygılara kapıldı. Çocuk karnında iyice büyümüştü. Çıkmak istiyor, sabırsızlık gösteriyordu. Sonunda uzaktan gelen motor seslerini duyunca büyük ölçüde rahatladı.</p>

        <p>Kulübenin kapı arasından bakıyordu. Öndeki kamyonda Lothar De La Rey vardı. Centaine aldırmazlıktan geldi ama, nabzı hızlanmıştı yine. Lothar uzun boyu, zarif hareketleriyle kamyondan indi.</p>

        <p>Yanındaki yolcu Centaine'i daha da fazla şaşırttı. Üniformalı bir Benedictine rahibesi getirmişti.</p>

        <p>«Ben ondan hemşire istedim, rahibe istemedim,» diye mırıldandı öfkeyle. Kamyonun arkasında iki genç Nama kız vardı.</p>

        <p>Altın kahverengisi tenleri, neşeli yüzleriyle pek şirindiler. Her birinin kalçasında bir bebek bağlıydı. Memeleri sütten ağırlaşmıştı. Birbirlerine kardeş olacak kadar benziyorlardı.</p>

        <p>«Süt nineler,» diye düşündü. Çocuğuna bu başka ırktan gelme kahverengi yabancıların süt vereceğini düşünmek Centaine'in içine bir pişmanlık acısının saplanmasına yol açtı.</p>

        <p>Lothar onun çadırına geldi. Dimdik yürüyor, mesafeli davranıyordu. Rahibeyi takdim etmeden önce, getirdiği mektupları uzattı.</p>

        <p>«Bu Rahibe Ameliana. St Anne hastanesinden geliyor,» dedi. «Annemin ailesindendir. Bir kuzindir. Ebe eğitimi almıştır ama yalnız Almanca bilir. Ona tümüyle güvenebiliriz.»</p>

        <p>Çökük yüzlü, bembeyaz bir kadın olan Rahibe Ameliana, kurumuş gül yaprakları gibi kokuyordu. Centaine'e bakarken gözlerinde donuk, beğenmez bir ifade belirdi, Lothar'a bir şey söyledi.</p>

        <p>Lothar, «Seni muayene temek istiyor,» diye tercüme etti.</p>

        <p>«Daha sonra şirketime vereceğin işi konuşmak üzere dönerim.»</p>

        <p>«Bu kadın beni sevmiyor.» Centaine de kadına aynı düşmanca bakışlarla baktı. Lothar açıklama yapmadan önce bir kararsızlık geçirdi.</p>

        <p>«Pazarlığımızı onaylamıyor. Tüm hayatını doğumlara ve bebek bakımına adamış. Kendi çocuğunu nasıl verebildiğini anlayamıyor... zaten açıkça gördüğün gibi, ben kendim de anlayamıyorum.»</p>

        <p>«Ona söyle, ben de onu sevmedim. Görevini yapsın, beni değerlendirmeye kalkmasın.»</p>

        <p>«Centaine,» diye itiraz etti Lothar.</p>

        <p>«Söyle ona!» İkisi yine Almanca konuştular, sonra Lothar, Centaine'e döndü.</p>

        <p>«Birbirimizi anlıyoruz diyor. Bu iyi. O yalnız bebek için geldi. Seni yargılamaya gelince, o işi yaratanımıza bırakıyor.»</p>

        <p>«O halde söyle, muayeneye başlasın.»</p>

        <p>Rahibe Ameliana muayeneyi bitirip çıktıktan sonra Centaine mektupları okudu. Biri Garry Courtney'dendi. Theuniskraal haberleriyle doluydu. Sonuna Şasa'nın mürekkepli parmak izini bastırmıştı. Kendi imzasının altına. Yanına da, «Michael Courtney'in imzası,» diye not düşmüştü.</p>

        <p>Anna'nın bol sayfalı mektubu yine iri harfli, eğitimsiz el yazılarıyla doluydu. Okuması zordu. Centaine bu mektuptan büyük zevk aldı.</p>

        <p>Sonra Abrahm Abrahams'ın mektubunu açtı. Bu sonuncusuydu.</p>

        <p>«Sayın Bayan Courtney,</p>

        <p>«Sizin mektubunuzdan ve Doktor TwentymanJones'un açıklamalarından büyük şaşkınlığa kapıldım. Başarınızı tanımlayacak kelime, duyduğum hayranlığı tarif edecek söz bulamıyorum. Vaktinizi kutlamalarla işgal etmeyip konuya gireyim.</p>

        <p>Doktor TwentymanJones'la ikimiz, Standard Bankası yetkilileriyle gerekli temasları yaptık. Örnekleri ve raporları incelediler. Banka size yıllık yüzde beş buçuk faizle 100.000 İngiliz liralık kredi açmayı kabul etti. Gerektiğinde bu paradan çekebileceksiniz. Ayrıca bunun başlangıç rakamı olduğu, gelecekte adınıza daha başka meblağların da tahsis edilebileceği belirtildi. Borcun karşılığı, Hani Madeninin tapularıdır.</p>

        <p>Doktor TwentymanJones bu arada Bay Lothar De La Rey'le de buluştu, arazinin geliştirilmesiyle ilgili ilk etap çalışmaları için bazı şartları ona açıkladı.</p>

        <p>Bay De La Rey işine karşılık 5.000 İngiliz liralık bir anlaşma teklif etti. Verdiğiniz yetkiyle bu anlaşmayı kabul ettim, kendisine peşin ödeme olarak 1.000 sterlin verdim, makbuzunu aldım...»</p>

        <p>Centaine mektubun geri kalanını da okudu. Abrahams'ın bazı yorumlarına gülümsedi:</p>

        <p>«Size istediğiniz erzak ve malzemeyi yolluyorum. Fakat iki düzine sivrisinek teli talebiniz ilgimi çekti. Belki bir gün bunları neye kullandığınızı bana açıklar, merakımı giderirsiniz.»</p>

        <p>Mektubu sonra tekrar okumak üzere bir kenara bıraktı, Lothar'ı çağırttı.</p>

        <p>Lothar hemen geldi. «Rahibe Ameliana durumun iyi olduğunu söylüyor. Hamilelik normal biçimde, sorunsuz olarak ilerliyormuş ve yakında sona erecekmiş.»</p>

        <p>Centaine başını salladı, ona karşısındaki kamp sandalyesini gösterdi.</p>

        <p>Lothar otururken, «Seni henüz keşfinden ötürü kutlamadım,» dedi. «Doktor TwentymanJones tedbirli davranarak arazine 3.000.000 sterlin değer biçiyor. Akıllara sığmaz bir şey. Centaine.»</p>

        <p>Genç kadın hafifçe başını eğdi, sonra ciddi bir sesle konuştu. «Benim yanımda çalıştığınıza göre ve aramızdaki kişisel ilişkilerin durumundan ötürü, sanırım bundan böyle bana Bayan Courtney diye hitab etmeniz yerinde olur. İlk adımı kullanmanız, artık var olmayan bir samimiyet havası yaratıyor.»</p>

        <p>Lothar'ın yüzündeki gülümseme titredi, yokoldu. Hiç sesi çıkmadı.</p>

        <p>«Gelelim üstlendiğiniz işe. Onu konuşalım.»</p>

        <p>«Hemen mi başlamamı istiyorsunuz? Doğumu beklemeden mi?»</p>

        <p>«Hemen, bayım,» dedi Centaine kesin bir sesle. «Vadiye giren tüneli geçme işini ben kendim organize edeceğim. O ilk adım. Yarın gece başlayacağız.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
