<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Lothar De La Rey, fil sürüsünün izini Cunene nehrinden üç günlük yolda kesti. Yanındaki Ovambo adamlarıyla birlikte sürüyü dikkatle incelediler, kuşatıp sardılar, her yandan baktılar.</p>

        <p>Yeniden toplandıklarında Lothar başını kendi yardımcısına doğru salladı.</p>

        <p>«Konuş, Hendrick.»</p>

        <p>Ovambo'nun boyu Lothar kadar vardı. Omuzları ise ondan çok daha genişti. Teni erimiş çikolata gibi esmer ve düzgündü.</p>

        <p>«İyi bir sürü,» diye görüşünü belirtti. «Kırk kadar dişi, ço ğu yavrulu. Sekiz genç erkek.» Başındaki türban duruşuna bir gurur katıyordu. Çiçekli gerdanlığı, satın alınmış boncuklardan örülmüş, adaleli göğsünde sallanmaktaydı. Ama ayağında dar pantolon, omuz kayışında fişekler vardı.</p>

        <p>«Sürü başı erkek öyle ihtiyar ki, tabanları dümdüz olmuş.</p>

        <p>Lokmasını bile çiğneyemiyor. Derisi sallanıyor. Tam izlenecek erkek!» dedi Hendrick. Mauser'ini sağ eline aldı, umutla salladı.</p>

        <p>«İzi rüzgar süpürdü,» diye uyardı Lothar alçak sesle. «Böcekler de büsbütün tertemiz etti. Üç günlük iz.»</p>

        <p>Hendrick kollarını iki yana açtı. «Yemleniyorlar. Dağınık durumdalar. Yavaş ilerliyorlar. Yavrular hızlarını kesiyor.»</p>

        <p>Lothar bu sefer, «Atları geri yollamamız şart,» dedi. «Ceçe sineği alanına sokmayı göze alamayız. Yaya olarak yetişebilir miyiz sürüye?»</p>

        <p>Bir yandan fularını açtı, yüzünün terini sildi. O fildişlerine çok ihtiyacı vardı. Adamlar yağmur yağdığını haber verir vermez hemen Cunene nehrinin kuzeyine doğru yola çıkmıştı. Yeni bitkilerin ve yüzey sularının, sürüleri Portekiz bölgesinden bu yana çekeceğini biliyordu.</p>

        <p>«Yaya olarak iki günde yetişiriz,» diye umut verdi Hendriok. Ama yapı olarak fazla iyimser bir adamdı. Lothar onu alaya aldı.</p>

        <p>«Her gece kamp kurduğumuzda da herhalde on güzel Herero kız buluruz. Ellerinde bira testileriyle bizi bekliyor olurlar.»</p>

        <p>Hendrick başını arkaya atıp o boğuk sesiyle güldü. «Üç gün olsun öyleyse,» diye kabullendi. «Herero kız da bir tane olsun.</p>

        <p>Ama çok güzel ve uysal bir kız olsun.»</p>

        <p>Lothar ihtimalleri bir süre daha düşündü. Yaşlı erkek iyiydi. Genç erkeklerin de hatırı sayılır dişleri vardı. Dişiler bile onar kilo kazandırırlardı onlara. Fildişinin fiyatı libre başına 22 siling 6 peniydi.</p>

        <p>Yanında en iyi adamlarından oniki kişi vardı. İki tanesini atlarla geri yollamak zorunda kalsalar bile, tüfekçilerin sayısı yine de bu işe yeterdi. Sürüye yetişebilirlerse, dişleri iyi olanların hepsini öldürme ihtimalleri büyüktü.</p>

        <p>Lothar De La Rey meteliksizdi. Aile servetini, vatan haini ilan edildiği için kaybetmişti. Albay Franke teslim olduktan sonra hala savaşmayı sürdürdüğü için kanun kaçağıydı. Başına ödül konmuştu. Belki de servetini yeniden kazanmak için son fırsatı buydu. İngilizleri iyi tanırdı Savaş biter bitmez, dikkatlerini yeni aldıkları bölgelerin yönetimine çevireceklerini biliyordu. Yakında buralara bölge komiserleri, subaylar gelirdi. En ıssız yerlere bile sızarlardı. Kanunun her harfini uygulamaya çalışır, yasa dışı fildişi avcılığını özellikle kontrol altına almaya uğraşırlardı. Bu özgürlük günleri sayılıydı artık. Beki de bu av onun son avı olacaktı.</p>

        <p>«Atları geri yollayın,» diye emretti. «İzi bulun!»</p>

        <p>Lothar hafif avcı kılığı giymişti. Adamları uzun savaş yıllarının katılaştırdığı adamlardı. İzi buldular, sırayla başa geçip sürmeye koyuldular.</p>

        <p>Öğleden sonra, geç saatlerde, çeçe sineği bölgesine girdiler. Hain küçük sinekler ormandan fırlayıp onların çevresini sardı, sırtlarına konup hortumlarını onların tenine uzattılar.</p>

        <p>Adamlar yeşil yapraklı dallar koparıp, koşarken birbirinin sırtındaki sinekleri kovalıyorlardı. Ortalık kararırken sürüyle aralarındaki iki günlük yol kalmıştı.</p>

        <p>Karanlık onları durdurdu. Kuru toprağa yatıp av köpekleri gibi uyudular. Ay mopani ağaçlarının tepesinden yükselince Lothar onları tekmeleyerek ayağa kaldırdı. Solgun ışıkların yatık gelmesi onların yararınaydı. İzleri yandan, gölgeli olarak, daha kolay aydınlatıyordu. Ağaç gövdelerinden filler kabuk koparıp yemişlerdi. Soyuklar ayna gibi parlıyor, onlara yolu gösteriyordu. Güneş doğunca adımlarını daha sıklaştırdılar.</p>

        <p>Güneşin doğmasından bir saat kadar sonra birden çeçe sineği alanından çıktılar. Bu gaddar minik sineklerin alanı dar bir şerit gibiydi. Sınırı kesin biçimde belliydi. Adamların sırtlarındaki, boyunlarındaki ısırıklar, geçirdikleri zorlukları hatırlatan izler olarak kaldı.</p>

        <p>Öğlene iki saat kala, mopani ormanlarının bir vadisinde tatlı su dolu bir çukura vardılar. Sürüyle araları birkaç saate inmişti.</p>

        <p>«Çabuk için,» diye emir verdi Lothar. Kirli suya çamurlu ayaklarıyla dizlerine kadar girdi. Filler burada yıkanırken suyu bulandırmış, sütlü kahve rengine çevirmişlerdi. Şapkasına su doldurup vücuduna boşalttı. Gür, sarı kızıl bukleleri yüzüne sarktı, Lothar keyifle homurdandı. Su acıydı. Fillerin sidiği daha da beter etmişti. İri hayvanlar suyun soğuğunu gördüler mi hemen işemeye başlarlardı. Ama avcılar yine de hem içer, hem şişelerini doldururlardı bu suyla.</p>

        <p>«Çabuk olun!» dedi Lothar adamlarına. Sesini kontrol ediyordu. Çalılarda ses pek kolay taşınırdı çünkü.</p>

        <p>«Boas!» Hendrick telaşla işaret ediyordu. Lothar ona doğru yürüdü.</p>

        <p>«Ne var?»</p>

        <p>Koca Ovambo hiç konuşmaksızın suyun kenarında, topraktaki izleri gösterdi. İzler katı sarı toprakta pek belirgindi. Öyle de tazeydi ki, fil sürüsünün izlerini ezmişti. Çukurlarına hala sular sızıyordu.</p>

        <p>«İnsan!» diye bağırdı Lothar. «İnsan gelmiş buraya sürüden sonra!»</p>

        <p>Hendrick hemen düzeltti. «İnsan değil, San. O ufacık, sarı sığır avcıları.» Ovambolar sığır yetiştiricisiydi. Sürüleri onların hazinesiydi. Derin bir sevgi duyarlardı hayvanlarına. «Bu çöl köpekleri en iyi ineklerimizin memelerini keser hep!» Geleneksel San nefreti hepsinin içine işlemişti. «Bizden birkaç dakika ilerdeler. Bir saate varmaz, yetişiriz!»</p>

        <p>«Ama silah sesini sürü duyar.» Adamlarının Bushman'lara karşı duyduğu nefreti Lothar da paylaşıyordu. Tehlikeli mikroplardı bu ufacık adamlar. Sığır hırsızı katillerdi. Kendi büyük amcası elli yıl önceki bir Bushman avında ölmüştü. Minik, kemik başlı bir ok, meşin zırhındaki deliği buluvermişti.</p>

        <p>Aile tarihinde adamın ölümü her ayrıntısıyla canlı tutulurdu.</p>

        <p>Siyah adamlara karşı büyük bir duygusallık gösteren İngilizler bile, yirminci yüzyılda San'ların yeri olmadığını teslim etmişlerdi. Cecil Rhodes'un ünlü Güney Afrika Polis birliklerine verdiği emir, rastladıkları San'ları ve vahşi köpekleri görür görmez öldürmelerini gerektiriyordu. Her iki cins eşitti onların da gözünde.</p>

        <p>Lothar kararsızdı. San grubunu öldürüp vatandaşlık görevini yapmakla, kendi servetine katkısı olacak fil avını sürdürmek arasında, güvensiz, düşünüp duruyordu.</p>

        <p>«Fildişi,» diye karar verdi sonunda. «Yo, fildişi o sarı maymunları öldürmekten çok daha önemli.»</p>

        <p>«Baas... şuraya bakın!» Hendrick suyun kenarında ilerlerken birden durdu. Sesinin tonu Lothar'ın çabucak o yana seyirtmesine yol açtı. Oraya varınca çabucak çömeldi, yeni izleri dikkatle inceledi.</p>

        <p>«San değil!» diye fısıldadı Hendrick. «Fazla büyük!»</p>

        <p>«Ama kadın,» diye karşılık verdi Lothar. Daracık ayak, kü çük, biçimli parmaklar kuşkuya yer bırakmıyordu. «Genç bir kadın.» Parmak izleri topuklardan daha derindi. Sıçrayan, genç bir adımı simgeliyordu.</p>

        <p>«Mümkün değil!» Hendrick onun yanına çömeldi, parmağını değmeksizin ayak ayasıyla topuğun arasındaki kavisli yerden geçirdi. Lothar toprağa oturdu, sallanan buklelerini sağa sola savurdu.</p>

        <p>Başlangıçtan beri yalınayak gezen Afrika siyahları başka türlü, yassı bir ayak izi bırakırlardı.</p>

        <p>«Ayakkabı giyen biri,» dedi Hendrick alçak sesle.</p>

        <p>«Beyaz bir kadın mı? Olamaz, imkansız!» diye tekrarladı Lothar. «Burada, vahşi San'larla gezen bir beyaz kadın! Tanrı aşkına... yüzlerce mil uzaktayız uygarlıktan!»</p>

        <p>«Doğru ama,» dedi Hendrick. «Beyaz bir kadın. San'ların tutsağı.» Lothar kaşlarını çattı.</p>

        <p>Irkının kadınlara karşı şövalyece tutumu Lothar'ın eğitiminin de ayrılmaz bir parçasıydı. Protestan dininin ana dayanaklarından biriydi bu iş. Asker ve avcı olduğu için, sanatı gereği bilmesi gerektiği için, Lothar yerdeki bu izi kitap gibi okuyabiliyor, o kadını gözüyle görürcesine kafasında canlandırabiliyordu. Bir kız... ince kemikli, uzun bacaklı, zarif biçimli, ama güçlü ve gururlu. Ayakları üzerinde salınmasına yol açan zarif adımlı biri. Cesur da olması gerekirdi. Kararlıydı da. Bu katı diyarlarda zayıflara yer yoktu. Bu kız ise besbelli sapasağlamdı. Kafasındaki hayal canlanırken Lothar ruhunun derinliklerindeki boşluğu daha bir kuvvetle hissetti.</p>

        <p>«Bu kadının peşinden gitmeliyiz,» dedi alçak sesle. «Onu San'lardan kurtarmalıyız.»</p>

        <p>Hendrick gözlerini gökyüzüne doğru devirdi, enfiye kutusuna uzandı, ovucuna birazcık kırmızı toz döktü.</p>

        <p>«Rüzgar ters,» diyerek elini ize doğru salladı. «Onlar rüzgara arkaları dönük gidiyor. Asla gafil avlayamayız.»</p>

        <p>«Senin istemediğin şeyi yapmamamız için yüz sebebi bir anda bulursun.» Lothar ıslak saçlarını parmaklarıyla arkaya itti, ensesinde tekrar toplayıp bağladı. «Bizim izleyeceklerimiz hayvan değil. Rüzgarın önemi yok.»</p>

        <p>«San'lar da hayvan.» Hendrick burun deliklerinden birini baş parmağıyla tıkayıp ötekine kırmızı tozdan çekti. «Bu rüzgarla seni iki milden koklarlar, sen onları görmeden de sesini duyarlar.» Ellerinin tozunu silkti, üst dudağına yapışan tozları eliyle sildi.</p>

        <p>«Güzel bir masal!» diye aksilendi Lothar. «Ovambo diyarının en büyük yalancısı olan sen bile böylesini nadiren bulursun!» Sonra çabucak ekledi. «Çene çaldığımız yeter, beyaz kızın peşinden gidiyoruz. İzi bulun.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
