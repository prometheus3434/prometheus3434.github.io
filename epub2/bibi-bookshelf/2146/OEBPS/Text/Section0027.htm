<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Güneş doğarken Centaine şatonun arkasındaki tepedeydi.</p>

        <p>Sulut'a binmiş, uçuşa geçen uçakları uğurluyordu. Eğerin üzerinde yükseldi, onlara el salladı.</p>

        <p>Michael’ın Hank dediği ufak tefek Amerikalı en başta uçuyordu. Uçağın kuyruğunu kıpırdattı, ona el salladı. Centaine gülüp tekrar el sallarken yanaklarından aşağı yaşlar yuvarlanıyordu. Sabah rüzgarında buz parçaları gibiydi o yaşlar.</p>

        <p>Anna'yla ikisi bütün sabah uğraşıp salonu tekrar kapattılar. Mobilyaları toz örtüleriyle örttüler, servisleri, gümüşleri kaldırdılar. Öğle yemeğini üçü mutfakta yediler. Önceki geceden kalan jambonlar ve börekler vardı. Centaine'in rengi solgundu, gözlerinin altı çürük gibi mordu, yemeğinin de ancak tadına baktı ama, konuşması normaldi. Öğleden sonra yapılması gerekli işlerden söz etti. Anna ona kaygıyla bakıyordu. Bu doğa dışı sükûnete ne anlam vereceğini bilemiyor gibiydi. Yemeğin sonuna doğru kont artık kendini tutamadı.</p>

        <p>«İyi misin, küçüğüm?»</p>

        <p>«General bana dayanacaksın dedi,» diye karşılık verdi Centaine. «Onun haklı olduğunu kanıtlamak istiyorum.» Ayağa kalktı. «Bir saate kadar döner, sana yardım ederim Anna.»</p>

        <p>Salondan çıkardıkları bir kucak dolusu gülü aldı, Bulut'a binip yoldaki tabur tabur haki üniformalı adamların arasından geçerek ilerledi. Onlar onu görünce başlarını eğip selam veriyor, ona sesleniyorlardı. O da gülüp onlara el salladı. Ardından üzgün gözlerle baktılar.</p>

        <p>Bulut'u kilise bahçesinin kapısına kadar sürdü. Kolları güllerle dolu olarak kilisenin taş binası çevresinden dolaştı. Koyu yeşil bir ağaç, de Thiry'lere ayrılmış mezarların üzerini gölgeliyordu. Yeni mezarın toprağı çamurlu bir renkteydi. Anna'nın sebze yataklarından birini andırıyordu. Tek farkı, o kadar düzenli bir dikdörtgen oluşturmamasındaydı.</p>

        <p>Centaine bahçenin köşesindeki kulübeden bir kürek aldı, işe koyuldu. İşini bitirdiği zaman gülleri mezarın üzerine bırakıp geri çekilerek durdu. Etekleri çamur içindeydi. Tırnaklarının içine de toprak dolmuştu.</p>

        <p>«İşte,» dedi kendi kendine memnun memnun. «Böylesi çok daha iyi. Bir taş ustası bulur bulmaz, taşı da ayarlayacağım, Michael. Yarın da gelip taze çiçekler getireceğim.»</p>

        <p>Öğleden sonra Anna'yla çalıştı. İşinden başını kaldırmıyor, bir an durmuyordu. Ortalık kararırken çalışmayı kesti, atına atlayıp tepeye çıktı, kuzeyden gelen uçakları bekledi. O akşam yine iki uçak eksilmişti. Eve dönerken içindeki yas, Michael kadar onlara da yönelikti.</p>

        <p>Yemekten sonra, Anna ile birlikte bulaşıkları yıkayıp bitirdikleri anda odasına çekildi. Çok yorgun olduğunu biliyordu.</p>

        <p>Uykusu vardı. Ama gün boyu büyük bir baskıyla içinde tuttu ğu elem, odada yalnız kalınca patlak verdi. Yastığı başının üzerine çekip sesi boğmaya çalıştı.</p>

        <p>Anna yine de duydu. Zaten onu dinliyordu. Geceliği ve dantelli kepiyle odaya geldi. Elinde bir mum vardı. Mumu üfleyip söndürdü, Centaine'in koynuna girdi, onu kollarına aldı, uyuyuncaya kadar kucağında tuttu.</p>

        <p>Şafakta Centaine yine tepedeydi. Günler .ve haftalar böylece geçti. Öyle de hızlı geçti ki, Centaine kendini bir tekdüzeliğe umutsuzca sıkışmış gibi hissetti. Bir tek fark vardı. Birliğe bir düzine yeni SE5a gelmişti. Fabrika rengine boyalıydılar. Hareketlerinden pek yeni oldukları anlaşılan pilotlarca uçuruluyorlardı. Beri yandan, çok iyi tanıdığı parlak renklere boyalı uçakların sayısı günden güne azalmaktaydı. Şatonun altındaki yolda, sırtlarında silahlarıyla yürüyen piyade birlikleri giderek yoğunlaşıyordu. Şatoda sessizce yaşayan üç kişiyi bile etkileyen bir kaygı ve gerilim havası çevreyi sarmaktaydı.</p>

        <p>Kont durmadan, «Eli kulağında, neredeyse başlayacak,» diyordu. «Haksız çıkmayacağım, göreceksiniz.»</p>

        <p>Derken bir gün o ufak tefek Amerikalı, tepenin üzerinden uçarken pilot kabininden sarktı, Centaine'in durmakta oldu ğu yere bir şey attı. Küçük bir paketti attığı. Ucuna işaret olarak uzun, parlak renkli bir kurdele bağlanmıştı. Paket tepeyi aşıp ileriye düştü. Centaine, Bulut'u yamaçtan aşağı sürdü, paketi çalıların dibinde, kurdeleyi de dallara takılmış buldu. Uzanıp dikenlerden kurtardı. Hank bir tur yapıp tekrar dönerken Centaine paketi kaldırıp gösterdi, o selam verdi, dönüp tepelere doğru yükseldi.</p>

        <p>Centaine odasına döndü, paketi yalnız basınayken açtı.</p>

        <p>İçinden işlemeli RFC kanat arması çıktı. Kırmızı deri kutuda bir de madalya vardı. Gümüş haç biçimindeki madalyanın ipek kurdelesini eliyle okşadı, arkasını çevirip üzerine oyulmuş tarihi ve Michael’ın adını okudu. Paketten çıkan üçüncü şey büyükçe bir zarftı. İçinde bir fotoğraf vardı. Uçakları Bertangles'da sırayla dizilmiş gösteriyordu. Ön sırada da pilotlar bir grup halinde durmuş, fotoğrafçıya tutuk bir ifadeyle sırıtmaktaydılar.</p>

        <p>Çılgın İskoç Andrew, Michael’ın yanında duruyordu. Omzuna bile zor geliyordu Michael’ın. Michael kepini arkaya itmiş, ellerini ceplerine sokmuştu. Öyle gamsız, kaygısız bir hali vardı ki, Centaine'in yüreği sıkıştı, boğulacağını sandı.</p>

        <p>Fotoğrafı, annesinin resmini koyduğuna benzer bir gümüş çerçeveye koydu, yatağının başucu masasına yerleştirdi. Madalyayla RFC kanatlarını diğer mücevherleriyle birlikte mücevher kutusuna kaldırdı.</p>

        <p>Her gün öğleden sonra kilisenin avlusunda bir saat geçiriyordu. Mezarın çevresine kırmızı tuğlalarla bir duvar ördü.</p>

        <p>«Taşçı bulana kadar, Michael,» diye anlattı mezara. Elleri ve dizleri üzerinde, çalışıp duruyordu. Kırları, ormanları tarıyor, taze çiçekler bulup getiriyordu ona.</p>

        <p>Akşamları Aida plağını çalıyor, atlası açıp at başı. biçimli kıtayı, Afrikayı inceliyordu. Haritada en belli başlı renk, imparatorluğun elindeki arazileri gösteren o pembe renkti. Bazen de İngilizce kitaplar okumakla vakit geçiriyordu. Kipling ve Bernard Shaw'u okumaktaydı. Bunları annesinin üst kattaki yatak odasından bulmuştu. Kont onun yüksek sesle okumasını dikkatle dinliyor, telaffuz hatalarını düzeltiyordu. İkisi de Michael'dan söz etmiyorlardı ama, her an onun bilincindeydiler. Michael o atlasın da, İngilizce kitapların da, Aida müziğinin de bir parçası gibiydi.</p>

        <p>Sonunda Centaine iyice yorulduğuna kanaat getirince babasını öpüp odasına çekiliyordu. Ama mumu üfleyip söndürdüğü anda üzüntüsü tekrar yakasına sarılıyor, birkaç dakika içinde kapı açılıp Anna geliyor, onu kollarına alıyor, her şey yeni baştan başlıyordu.</p>

        <p>Sonunda bu döngüyü kıran kont oldu. Centaine'in yatak odası kapısını yumruklayıp onları sabaha karşı, karanlıkta uyandırdı. İnsan enerjisinin en düşük düzeye indiği saatti o saat.</p>

        <p>«Ne var?» diye seslendi Anna uykulu bir sesle.</p>

        <p>Kont, «Gel!» diye, bağırdı. «Gel de gör!»</p>

        <p>Geceliklerinin üzerine sabahlıklarını acele giyip onun peşi sıra mutfaktan geçtiler, avluya çıktılar. Orada durup doğu ufkuna dehşet dolu gözlerle baktılar. O gün mehtap olmadığı halde ufukta sanki bir yanardağ patlamış gibi turuncu ışıklar oynaşıyordu.</p>

        <p>«Dinleyin!» diye emretti kont. Hafif rüzgarın getirdiği sesleri dinlediler. Ayaklarının altındaki toprak patlamalarla titriyor, sarsılıyor gibiydi.</p>

        <p>«Başladı.» dedi kont. O zaman anladılar. Balı cephesinde müttefik saldırısının ilk belirtileriydi bunlar.</p>

        <p>O gece sabaha kadar mutfakta oturdular, durmadan sade kohve içtiler, ikide bir avluya çıkıp ufuktaki ateş gösterisini garip bir astronomik olaymış gibi seyrettiler.</p>

        <p>Kont oralarda olup bitenleri onlara tarif ederken sevinçten uçuyordu. «Buna satürasyon barajı derler. Dikenli telleri yıkacak, düşman siperlerini mahvedecek, düşmanı silip yokedecekler.» Parmağıyla ateşler içinde gökyüzünü gösterdi. «Kim karşı koyabilir buna?»</p>

        <p>Binlerce top bataryası, yüz metrelik bir cepheye ateş ediyordu. Yedi gün yedi gece boyunca bunu sürdürdüler. Alman hattına yönelttikleri tonlarca metal, siperleri ve koruma ağlarını yoketti, toprağı sanki yeni baştan sürüp karıştırdı.</p>

        <p>Kont vatanseverlik duygularıyla alev alev yanıyordu. «Bir tarihi yaşıyorsunuz. Çağların en büyük savaşlarından birine tanık oluyorsunuz...» Ama Centaine'le Anna için yedi gün yedi gece pek uzun bir süreydi .İlk şaşkınlık çabucak bir uyuşukluğa ve sıkıntıya dönüştü. Şatodaki günlük hayatlarını sürdürüyor, uzaktaki bombardımana aldırış etmiyor, geceleri de kont onları ne kadar seyretmeye çağırsa, derin derin uyuyorlardı.</p>

        <p>Derken yedinci sabah kahvaltıdayken, top seslerindeki değişikliği farkettiler. Kont masadan fırladı, avluya koştu. Ağzı hala peynirlerle, ekmekleriyle doluydu. Kahve fincanını elinde taşıyordu.</p>

        <p>«Dinleyin! Duyuyor musunuz? İlerleyen atışlar başladı!»</p>

        <p>Topların hedefleri ilerlemekteydi. Hiçbir canlının sağ kalamayacağı, gerileyip kurtulamayacağı bir cehennem yağdırıyorlardı toprağa.</p>

        <p>«Cesur Müttefikler artık son saldırıya hazırlanıyorlar...»</p>

        <p>Askerler ileri İngiliz siperlerinde, barikatların ardında hazır bekliyorlardı. Her asker komple savaş kılığında, hemen hemen otuz kilo gelen malzemesi de sırtındaydı.</p>

        <p>Top atışlarının sesi onlardan uzaklaşıyor, kulaklarında çınlamalar bırakıyordu. Siperler arasında birlik komutanlarının ıslıkları çınlıyor, askerler siperlerden çıkmak için merdivenlere atılıyorlardı. Derken haki bir lemming ordusu gibi çukurlardan dışarıya döküldüler, çevrelerine gözleri kamaşmış gibi bakındılar, Biçim değiştirmiş, harab olmuş bir topraktaydılar. Toplar burayı öyle altüst etmişti ki; ne bir ot, ne bir ağaç dalı kalmıştı.</p>

        <p>Yalnız kavrulmuş, üstü kopuk kütükler çarpıyordu göze. Toprak tümüyle çamurdu. Bu ürküntü verici manzarayı şarapnellerin sarı sisi kuşatıyordu.</p>

        <p>«İleri!» diye bir çığlık inledi hat boyunca. Islıklar yine çın ladı, askerleri dürtüp yürüttü.</p>

        <p>Upuzun Lee Enfield tüfeklerine pırıl pırıl süngüler takmışlardı. Bacakları bileklerine, dizlerine kadar yumuşak toprağa batıyor, açılan gediklerde kayıp düşüyorlar, sonra kendilerini tekrar toparlayıp doğruluyorlar, kavislenen bir çizgi halinde ilerliyorlardı. Ufukları yüz adıma kadar görünüyordu. Çevrede dönüp duran azotlu bir sis vardı. Yine de yürüdüler.</p>

        <p>Düşman siperlerinin izi bile yoktu. Barikatları yamyassı olmuştu. Tepelerinden atışlar gürleyerek devam ediyordu. Birkaç saniyede bir, kendi toplarının bir atışı, kendi kalabalık saldın hatlarının üzerine de düşüyordu.</p>

        <p>«Orta tarafı doldurun!» Saldırı hattında açılan boşlukları hemen başka haki vücutlar dolduruyordu.</p>

        <p>«Hattı bozmayın, hattı bozmayın!» Komutlar top sesleri arasında çok zor duyuluyordu. Az sonra ilerdeki boş alanda, dumanların arasında bir madeni parıltı gördüler. Alçak maden bir duvardı bu. Gri çelik tabakaları, timsah sırtı gibi birbiri üzerine kapanmıştı.</p>

        <p>Alman makineli tüfeklerinin yedi günlük bir uyarı avantajı vardı. İngiliz topları arkalarındaki alanı döverken onlar silahlarını ve istihkamlarını kovuklardan toprak üstüne taşımış, eski siperlerinin önündeki çamurlu toprağa, üçlü ayaklar üzerinde monte etmişlerdi. Maxim makinelilerinin her birine, askerleri tüfek ateşinden koruyacak çelik kalkanlar takılmıştı. Makineliler öyle sıkı sıralanmıştı ki, kalkanlar birbiri üzerine kapanır gibi görünüyordu.</p>

        <p>İngiliz birlikleri ortalık yerde, açıktaydılar. Makinelilerden oluşmuş bir duvara doğru ilerliyorlardı. Öndekiler silahları görünce bağırdılar, ileri atılıp onlara süngüleriyle ulaşmayı amaçladılar.</p>

        <p>Ve o sırada tellere çarptılar.</p>

        <p>Dikenli telleri top atışlarının yıkmış olacağı konusunda güvence verilmişti onlara. Ama öyle olmamıştı. Patlayıcılar buna hiçbir şey yapmamıştı. Yalnızca tellerin daha bir dolaşmasını, daha aşılmaz bir engel oluşturmasını sağlamıştı. Onlar tellerle boğuşup geçmeye çalışırken Alman makinelileri de onlara ateş açtı.</p>

        <p>Maxim makinelisinin hızı dakikada 500 mermiydi. O güne kadar yapılmış en güvenilir makineli tüfek diye ünü vardı. O gün, bu üne, insanoğlunun icat edebildiği en öldürücü silah olma ünü de katıldı. İngiliz birlikleri azot gazı sisinden çıkıp katı formasyonlarını korumaya çalıştıklarında, omuz omuza ve dört sıra derinliğindeydiler. Maxim'ler için kusursuz bir hedef oluşturuyorlardı. Mermiler sağa sola kaydı, hasatçıların orakları gibi karşılarındakileri biçti, tarihin savaş alanlarında rastlanmış en kanlı görünümü sergiledi.</p>

        <p>Eğer birlikler Maxim'lerin karşısında sıraları korumaya çalışmasa, kayıplar daha az olabilirdi. Ama bu sağduyuyu göstermediler. O inatçı, tahta kafalı saldırı yerine, küçük gruplar halinde sürünerek, emekleyerek ilerleseler, belki daha az kayıp verebilirlerdi. Buna teşebbüs edenler bile sonunda makinelilerin duvarı karşısında geri çekilmek zorunda kaldılar.</p>

        <p>Bundan sonra. Mort Homme karşısındaki tepeleri tutan Alman kuvvetleri zafer dolu bir karşı saldırıya geçti.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
