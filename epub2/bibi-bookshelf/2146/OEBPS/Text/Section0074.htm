<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Bir doğumdan çok bir savaşa benziyordu.</p>

        <p>Centaine'le çocuk öğleden sonra ve akşam boyunca birbirleriyle savaştılar. Bu durum geceye doğru da devam etti.</p>

        <p>«Bağırmayacağını,» dedi Centaine sıkılı dişlerinin arasından. «Beni ağlatamayacaksın, Allanın cezası!»</p>

        <p>Sancı dalga dalga geliyor, ona İskelet Sahiline vuran Atlantik dalgalarını hatırlatıyordu. O dalgaların üzerindeydi kendisi. Bir tepelerine çıkıyor, bir aralarına düşüyordu.</p>

        <p>Sancının her gelişinde, Hani'nin öğrettiği doğurma çömelişi pozuna girmek için çaba harcıyor, ama Rahibe Ameliana onu tekrar yatırıyor, çocuk da içinde hapis kalıyordu.</p>

        <p>«Senden nefret ediyorum,» diye hırladı rahibeye. Terler gözlerini yaktı, görüşünü engelledi. «Senden nefret ediyorum.., bu içimdekinden de nefret ediyorum.» Çocuk onun nefretini hissedip onu parçalamaya uğraştı, sanki bacaklarını çaprazladı, pençeleriyle saldırdı.</p>

        <p>«Çık!» diye tısladı Centaine. «Çık içimden!» Hani'nin o ince, güçlü kollarını çevresinde hissederek olanca gücüyle ıkındı.</p>

        <p>Bir ara Lothar çadıra uğrayıp, «Nasıl gidiyor, rahibe?» diye sordu.</p>

        <p>Rahibe, «Korkunç bir şey,» diye karşılık verdi. «Savaşçı gibi döğüşüyor... anne gibi davranmıyor.»</p>

        <p>Şafağa iki saat kala son sancı vücudunu yaracak gibi oldu, oyluklarının bağlantısını kalçasından ayırdı. Centaine çocuğun top güllesi gibi iri kafasını zorlayarak vücudundan çıkardı, bir saniye sonra da doğum çığlığı geceyi inletti.</p>

        <p>«Sen bağırdır?,» diye fısıldadı Centaine zafer dolu bir sesle. «Ben değil!»</p>

        <p>Yatağa serildiğinde içindeki bütün kuvvet, bütün kararlılık ve bütün nefret tükenmiş, içi bomboş kalmıştı. Sızılı bir kabuk gibi.</p>

        <p>Centaine uyandığında Lothar ayak ucunda duruyordu. Şafak çadır bezini aydınlatmakta, Lothar'ı kara bir siluet olarak göstermekteydi.</p>

        <p>«Oğlan oldu,» dedi ona. «Bir oğlun oldu.»</p>

        <p>«Hayır,» diye gıcırdadı Centaine'in sesi. «Benim değil. Senin.»</p>

        <p>Oğlum, diye düşündü içinden... benim bir parçam... vücudumun, kanımın bir parçası.</p>

        <p>Lothar, «Saçları altın rengi olacak,» diye ekledi.</p>

        <p>«Bilmek istemiyorum. Pazarlığımız böyleydi.»</p>

        <p>Demek saçları güneş ışığında alev alev yanacak, diye düşündü. Acaba babası kadar güzel olacak mı?</p>

        <p>«Adı Manfred. İlk oğlumun adı.»</p>

        <p>«Ne istersen o adı ver,» diye fısıldadı. «Onu al, benden uzağa götür.»</p>

        <p>Manfred, oğlum... yüreğinin varıldığını duyuyordu. İpek kumaş gibi yırtılıyordu yüreği göğsünde.</p>

        <p>«Şimdi sütninenin memesinde... görmek istersen sana getirebilir.»</p>

        <p>«Asla. Onu asla görmek istemiyorum. Pazarlığımız buydu.</p>

        <p>Uzaklaştır onu benden.» Şiş memeleri altın başlı oğlunu emzirebilmek için sızlıyordu</p>

        <p>«Pekala.» Lothar bir dakika kadar onun konuşmasını bekledi ama Centaine başını öte tarafa çevirdi. «Rahibe Ameliana onu yanına alacak. Mindhoek'e hemen dönmeye hazırlar.»</p>

        <p>«Söyle gitsin, senin piçini de götürsün.»</p>

        <p>Işık Lothar'ın arkasındaydı. Yüzü hiç görünmüyordu. Dönüp çadırdan çabucak çıktı, birkaç dakika sonra da kamyonun sesi duyuldu, yavaşça uzaklaşıp kayboldu.</p>

        <p>Centaine yatağında sessizce yatıyor, yeşil brandanın arkasından yükselen güneşi seyrediyordu. Çok sevdiği çöl havasını kokladı ama, bu havada baygın kan kokuları vardı. Oğlunun doğum kokusu vardı. Yoksa minik San kadının Kalahari'de pıhtılaşan kanının kokusu muydu? Hani'nin kanının kayalardaki hayali Centaine'in düşünüş yönünü değiştirdi, gözlerinin önünde koyu renk, yoğun, kaynayan bal gibi sıvıların, kutsal San tapınaklarından boşalışı belirdi.</p>

        <p>Dumanların ve kanların arasında, Hani'nin minik, yürek biçimli yüzünü gördü. Ona hüzünlü gözlerle bakıyordu.</p>

        <p>«Çocuk için,» diye fısıldadı Centaine. «Şasa için.» O yüz silindi, yerine ilk oğlunun yüzü geldi.</p>

        <p>«Şasa, yavrum, sen her zaman tatlı suyu bulabileceksin.»</p>

        <p>Ama o hayal de bulandı, siyah saçlar altın rengine dönüştü.</p>

        <p>«Sende, küçük oğlum... sana da tatlı sular dilerim.»</p>

        <p>Karşısında artık Lothar'ın yüzü vardı... yoksa Michael’ın yüzü müydü. . artık emin olamıyordu.</p>

        <p>«Öyle yalnızım ki!» diye bağırdı ruhunun derin ve sessiz boşluklarına doğru. «Hiç istemiyorum yalnız olmayı!»</p>

        <p>Birden o sözleri hatırladı. «Şu anda. Bayan Courtney, siz herhalde dünyanın en zengin kadınısınız.»</p>

        <p>İçinden düşündü. «Hepsini feda ederdim... Hani Madeninin her elmasını verirdim... yeter ki bir erkeği sevebileyim, o da beni sevsin... iki çocuğumu yanıma alabileyim... sonsuzluğa kadar yanımda tutabileyim.»</p>

        <p>Bu düşünceyi öfkeyle bastırdı. «Bunlar vıcık vıcık duygusal şeyler. Zayıf ve korkak bir kadının düşünceleri. Hastasın sen... yorgunsun. Şimdi uyu,» dedi kendi kendine sert sert.</p>

        <p>«Yarın olunca...» Gözlerini yumdu «Yarın olunca yine cesur olursun!»</p>

        <p style="margin:0cm;margin-bottom:.0001pt;text-align:center; text-indent:7.1pt">S O N</p>
      </div>
    </div>
  </div>
</body>
</html>
