<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael motosikleti ambarın arkasındaki ormana parketti, kucağında battaniyelerle çamurlar içinden kapıya doğru yürüdü. İçeriye adımını atarken. Centaine fenerin kapağını açınca yüzüne ışık düştü.</p>

        <p>«Bonsoir, mösyö.»</p>

        <p>Saman yığınının tepesine bağdaş kurup oturmuş, ona cin gibi gülümsüyordü. «Ne rastlantı böyle burada karşılaşmak!»</p>

        <p>«Erken gelmişsin,» diye suçladı Michael.</p>

        <p>«Babam erken yattı...» Devam edemedi. Dudakları birleşmişti.</p>

        <p>Soluk almak için ayrıldıklarında, «Yeni uçakları gördüm,» dedi Centaine. «Ama senin hangisinde olduğunu anlayamadım.</p>

        <p>Hepsi bir örnek. Seni bulamamak canımı sıktı.»</p>

        <p>«Yarın benimki yine sarı olacak. Mac boyuyor.»</p>

        <p>«Aramızda sinyaller kararlaştırmamız gerek,» diye önerdi Centaine. Bir yandan battaniyeleri onun kucağından aldı, samanlar arasındaki yuvayı hazırladı.</p>

        <p>«Elimi başımın üzerine şöyle kaldırırsam, gece ambarda buluşalım demek olsun.»</p>

        <p>«En çok beklediğim sinyal o olacak.» Kız ona gülerek baktı, battaniyeleri eliyle düzeltti. «Gel buraya,» diye emir verdi. Sesi boğuklaşmış, kedi mırıltısına dönmüştü.</p>

        <p>Uzun süre sonra. Centaine onun göğsüne yatmış, kalp vuruşlarını dinlerken Michael hafif kıpırdandı, fısıldadı. «Centaine, olacak şey değil! Benimle Afrika'ya gelemezsin.»</p>

        <p>O hemen doğruldu, ağzı katılaşarak Michael'a baktı, kara gözleri tüfek çeliği gibi kararıp tehlikeli biçimde parıldadı.</p>

        <p>«Herkes ne der? Şerefimi düşünsene! Karım olmayan bir kadınla yolculuk yapmak!»</p>

        <p>Centaine ona bakıp duruyordu. Ama dudakları yavaş yavaş yumuşuyor, bir gülümsemenin başlangıcı seziliyordu.</p>

        <p>«Bir çaresi olmalı ama.» Michael bilmeceyi; çözmeye uğraşıyormuş gibi numara yaptı. «Buldum!» Parmaklarını şıklattı. «Seninle evlenirsem nasıl olur?»</p>

        <p>Centaine yanağını onun göğsüne dayadı. «Yalnızca şerefini korumak için mi?» diye fısıldadı.</p>

        <p>«Henüz evet demedin.»</p>

        <p>«Evet, Evet! Bir milyon kere evet!»</p>

        <p>Bundan sonraki sorusu yine kişiliğine uygun ve pragmatik oldu.</p>

        <p>«Ne zaman, Michael?»</p>

        <p>«İlk fırsatta. Ailenle tanıştım. Yarın da seni benim ailemle tanışmaya götüreceğim.»</p>

        <p>«Ailenle mi?» Centaine ona kol uzaklığından baktı. «Senin ailen Afrika'da.»</p>

        <p>«Tamamı değil,» diye güvence verdi Michael. «Büyük çoğunluğu burada. Çoğunluk dediğim zaman sayı kastetmiyorum.</p>

        <p>En önemli tek parçası demek istiyorum.»</p>

        <p>«Anlayamadım.»</p>

        <p>«Anlayacaksın, sevgilim, anlayacaksın,» dedi Michael.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
