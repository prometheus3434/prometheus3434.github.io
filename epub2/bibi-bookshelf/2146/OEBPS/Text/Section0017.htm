<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael, birlik iletişim subayına bağırıyordu. «Tanrı aşkına, kimse bize Von Richthofen birliğinin bu bölgeye geldiğini bildiremez miydi? Bu orduda istihbarat diye bir şey yok mu?</p>

        <p>Bölge komutanlığında o masa adamları Andrew'un da, bugün kaybettiğimiz öteki altı kişinin de ölümünden sorumlu!»</p>

        <p>Subay piposundan peşpeşe dumanlar çekerken, «Gerçekten haksızlık, dostum,» diye mırıldandı. «Bu Von Richthofen denilen adam nasıl çalışır, bilirsin. Aklına eseni yapıyor!»</p>

        <p>Von Richthofen uçaklarını üstü açık kamyonlara yükleyip, tüm Jagdstaffel filosunu hat boyunca ora.dan oraya taşımasıyla ünlüydü. Altmış tane kafadan çatlak pilotuyla, en beklenmedik yerde apansız ortaya çıkıveriyor, hazırlıksız Müttefik havacıları biçiyor, bunu birkaç gün sürdürüp başka tarafa gidiyordu.</p>

        <p>«İlk uçaklarımız iner inmez komutanlığa telefon ettim. İstihbaratı onlar da daha yeni almışlar. Von Richthofen'le yanındaki sirkin Douai güneyindeki eski pistin orada bir süre kalacağını sanıyorlar...»</p>

        <p>«Şimdi Andrew öldükten sonra, çok işimize yarar sanki bunu bilmek.» Sözler ağzından çıktığı anda durumun önemini anlayan Michael’ın elleri titremeye başladı, yanağındoki sinirin seyridiğini hissetti. Subayın .odasındaki küçük pencereye doğru dönmek zorunda kaldı. Arkasında adam sessizdi. Michael'e kendini toplaması için zaman tanıyordu.</p>

        <p>«Douai'deki eski pist...» Michael ellerinin titremesini önlemek için onları ceplerine soktu, aklını Andrew'dan uzaklaştırıp işin teknik yönünü düşünmeye uğraştı, «...o yeni kazdıkları batarya siperleri. Herhalde Von Richthofen'in Jagdstaffel'lerini korumak için getirdiler onları oraya.»</p>

        <p>«Michael, birliğe sen komuta ediyorsun. En azından, geçici olarak. Komutanlık bu durumu onaylayana, ya da yeni bir komutan atayana kadar.»</p>

        <p>Michael, elleri hala ceplerinde, dönüp başını salladı. Sesine henüz pek güvenemiyordu.</p>

        <p>Subay ona, «Yeni bir görev programı hazırlaman gerek.» dedi. Michael başındaki sersemliği geçiştirmek istiyormuş gibi, kafasını iki yana salladı.</p>

        <p>«Tüm filodan eksiğiyle uçamayız.» dedi. «Hele de o sirk oradayken. Bunun da anlamı, gündüzleri kendi gözlem bölgemizde sürekli kontrol sağlayamayız demektir.»</p>

        <p>Subay ona katılarak başını evet anlamında salladı. Tek tek uçaklar yollamak intihar demekti. O kesindi.</p>

        <p>Michael, «Operasyon gücümüz ne kadar?» diye sordu.</p>

        <p>«Şu anda sekiz.... dört uçağımız fena yaralı. Böyle devam ederse, kanlı Nisan yaşayacağız korkarım.»</p>

        <p>«Pekala. Elden geleni yapalım. Bugün ancak iki uçuş daha yapabiliriz. Sekiz uçağın hepsi birarada. Biri öğlende, biri akşam bastırırken. Yeni çocukları mümkün olduğu kadar işe sokma.»</p>

        <p>Adam notlar alıyordu. Michael kendi yeni görevlerini düşündü. Ellerinin titremesi durdu, yüzündeki ölü gibi renk biraz canlandı. «Komutanlığa telefon et, alanı göz altında tutamayacağımız konusunda uyar. Ne zaman takviye yollayabilirler, sor.</p>

        <p>Tahminen altı yeni bataryanın getirildiğini söyle...» Michael harita referanslarını kendi not aldığı bloknottan okudu, «...ayrıca sirk grubunun Albatros’larında dizayn değişikliği gözlemlediğimi de onlara bildir.» Motor radyatörünün yeri konusundaki değişikliği anlattı. «Bir yeni Albatros'lardan Von Richthoffen'in gn&gt; bunda altmış kadar bulunduğunu tahmin ettiğimi söyle. Bunları yapıp bitirdiğin zaman» beni ara, yeni programı hazırlayalım.</p>

        <p>Ama çocuklara öğlende uçuş olacağını bildir. Şimdi benim banyo yapıp traş olmam gerek.»</p>

        <p>Bereket versin gün boyu Michael’ın Andrew'u düşünmesine vakit olmadı. Sayısı azalmış adamlarıyla her iki uçuşa da çıktı.</p>

        <p>Alman grubunun bölgede olduğunu bilmek hepsinin sinirlerini hırpalıyordu ama, iki uçuş da olaysız geçti. Tek düşman uçağına rastlamadılar.</p>

        <p>Akşam uçuşundan döndüklerinde Michael yanına bir şişe rom alıp Mac'la diğer teknisyenlerin lambo ışığında SE5a’ları onarmaya çalıştığı yere gitti, bir saatini onlarla geçirdi, onlara cesaret verdi. Günün kayıpları hepsini kaygılandırmış, keyiflerini kaçırmıştı. Özellikle de Andrew'un ölümü! Hepsi ona hayrandılar. Andrew onların kahramanıydı.</p>

        <p>«Yaman adamdı,» diyordu Mac. Dirseklerine kadar yağlar içinde, bir motor üzerinde çalışmaktaydı. Michael’ın uzattığı teneke kupa içindeki içkiyi kabul etti. «Yaman adamdı Binbaşı.»</p>

        <p>Hepsinin düşüncesine tercüman oluyordu. «Onun gibisi pek çıkmaz. Pek çıkmaz.»</p>

        <p>Michael elma bahçesinden geriye doğru yürürken ağaçların arasından gökyüzüne baktı. Yıldızlar görünüyordu. Yarın yine tam uçuş havası olacaktı... çok korkuyordu.</p>

        <p>«Kaybettim,» diye fısıldadı. «Sinirlerim gitti artık. Ben korkağın biriyim. Andrew'u benim korkaklığım öldürdü.» Bu düşünce gün boyu hep bilinç altındaydı ama onu bastırmıştı. Şimdi, görmeye cesaret ettiği anda, korkunun tıpkı yaralı leoparı izleyen avcı gibi davrandığını hissetti. Biliyordu düşüncenin orada olduğunu. Ama farkına vardığı anda, insanın içi su oluveriyordu.</p>

        <p>«Korkak!» dedi yüksek sesle. Gözünün önüne Andrew'un gülümsemesi, o garip miğferi geldi.</p>

        <p>Sesini duyuyor gibiydi Andrew'un. «Ne var ne yok, oğlum?»</p>

        <p>Sonra onu gökten aşağıya düşerken gördü. Yanan yeşil fularıyla. Elleri tekrar titremeye başladı.</p>

        <p>«Bir korkak!» diye tekrarladı. Bu acıya tek başına dayanmak zordu. Telaşla yemekhaneye doğru yürürken suçluluk duygusu onu öyle körleştirmişti ki, habire ayağı takıldı, defalarca düşer gibi oldu.</p>

        <p>İletişim subayıyla öbür pilotlar orada Michael'ı bekliyorlardı. Pilotlardan bir kısmı hala uçuş kılığındaydı. Tören! birliğin komutanı açardı hep. Gelenek böyleydi. Masada yedi şişe Johnny Walker viskisi duruyordu. Her biri, kaybettikleri bir pilot içindi.</p>

        <p>Michael içeriye girince herkes ayağa kalktı. Ona değil de, kaybettikleri arkadaşlarına bir saygı gösterisiydi bu.</p>

        <p>«Peki, arkadaşlar,» dedi Michael. «Haydi, onları yolcu edelim.»</p>

        <p>En genç subay, kendine düşen görevi az önce arkadaşlarından öğrenmişti. Şişelerden birini alıp açtı. Viskiler siyah etiketliydi. Cenaze törenine pek yakışıyordu. Genç subay Michoel'e gelip bardağını doldurdu, sonra kıdem sırasına göre ötekileri dolaştı. Hepsi kadehleri ellerinde beklediler. İletişim subayı, ağzında piposuyla, köşedeki eski püskü piyanonun başına oturdu, Chopin'in cenaze marşının açılış okorlorını çalmaya başladı. 21 numaralı uçuş birliğinin subayları hazırola geçtiler, kadehleriyle masanın, barın üzerinde tempo tutmaya koyuldular.</p>

        <p>İçlerinden bir ikisi ezgiyi alçak sesle mırıldanıyordu.</p>

        <p>Bar tezgahının üzerine, ölen pilotların özel eşyalan konmuştu. Yemekten sonra bunlar açık arttırmayla satışa çıkarılacak, pilotlar akıllara sığmayan fiyatlar ödeyecekler, yeni dullara yo da yaslı annelere birkaç kuruş daha fazla para gidebilmesine katkıda bulunmaya çalışacaklardı. Andrew'un golf sopaları vardı. Michael arkadaşının onları kullandığını ömründe görmemişti. Sonra balık oltası vardı. İçinin kavrulduğunu hissetti. Bardağını masaya öyle hızlı vurdu ki, içindeki viskiler saçıldı, gözlerini yaşlar yakmaya başladı. Michael onları koluyla sildi.</p>

        <p>İletişim subayı son akoru da vurup kalktı, kendi bardağını eline aldı. Kimse tek kelime söylemedi. Herkes bardağını kaldırdı, bir an kendi düşünceleriyle başbaşa kaldı, sonra dikip bitirdiler. Genç subay hemen bardakları tekrar doldurdu. Yedi şişenin de boşalması şarttı. Gelenek öyleydi. Michael akşam yemeği yemedi. Barda durup yedi şişenin bitmesine yardımcı oldu. Hala ayıktı. İçki ona hiç etki yapmıyor gibiydi.</p>

        <p>«Sonunda alkolik oldum galiba.» diye düşündü. «Andrew hep söylerdi benim geniş bir alkol kapasitem olduğunu.» İçki Andrew'un verdiği acıyı köreltmedi bile.</p>

        <p>Andrew'un golf sopalarının her birine, ayrıca oltaya beşer altın lira verdi. Artık yedi şişe boşaltmıştı. Kendine bir şişe daha ısmarlayıp aldı, çadırına yürüdü. Oltayı kucağına koyup yatağın kenarına oturdu. Andrew bu oltayla yirmi beş kiloluk sazan balığı tuttum diye övünürdü. Michael da onu palavra sıkmakla suçlardı.</p>

        <p>«Ah, seni inançsız!» diye takılırdı Andrew ona üzgün bir sesle.</p>

        <p>«Ben sana başından beri inanıyordum!» Michael bunu söylerken oltayı yavaş okşadı, şişeyi ağzına dikip içti.</p>

        <p>Az sonra Biggs gelip kapıdan baktj. «Zaferinizi kutlarım efendim.» Michael’ın pembe Albatros'u düşürmesine üç pilot tanıklık etmişti.</p>

        <p>«Biggs, bana bir iyilik yapar mısın?»</p>

        <p>«Elbette, efendim.»</p>

        <p>«Beni yalnız bırak... aferin dostum.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
