<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Sayısı azalmış filo şafağın ilk ışıklarıyla sabah uçuşuna çıktı. Hank Johnson artık ikinci komutayı almıştı. Öbür başta o uçuyordu.</p>

        <p>Michael ağaçların yukarısına çıktıkları anda hafif bir dönüş yapıp şatonun ardındaki tepeye yöneldi. Bu sabah onun orada olmayacağını her nasılsa biliyordu. Ama yine de gözlüğünü alnına itti, onu aradı.</p>

        <p>Tepe boştu. Michael arkasına bakmadı bile.</p>

        <p>İleriki tepelerin üzerindeki gökyüzünü tararken, «Bugün benim düğün günüm,» diye düşündü. «Sağdıcım öldü, gelinim de...» O düşünceyi bitiremedi.</p>

        <p>Gece bulutlar yine birikmişti. 12.000 kademde salt bir tavan vardı. Karanlık, kaşı çatık, tüm ufuklara doğru uzanıyordu.</p>

        <p>Onun aşağısı, 5000 kademe kadar temizdi. Aşağıda, 500'le 1000 kadem arasında çeşitli kalınlıklarda yer yer gri bulutlar vardı.</p>

        <p>Michael filoyu bu aralıklı düzeyin bir deliğinden geçirdi, üst kademe bulutların altında uçuş yükseltisini düzledi. Altlarındaki göklerde uçak falan yoktu. İki ayrı filonun aynı alanı tarayıp birbirini aradığı halde karşılaşmamalarını düşünmek bir acemiye zor gelebilirdi. Ama gökler öyle derin ve engindi ki, karşılaşma ihtimali aslında azdı. Hele insan hasımlarının yerini kesinlikle bilmiyorsa!</p>

        <p>Gözleri sağı solu tararken Michael boş kalan elini ceketinin cebine uzattı, kalkmadan önce oraya soktuğu paketin yerinde olduğundan emin olmaya çalıştı.</p>

        <p>«Tanrım, bir içki ne iyi gelirdi!» diye düşündü. Dudakları çatlak çatlaktı. Ağzının içi de öyleydi. Başında donuk bir ağrı vardı. Gözleri yanıyordu ama görüşü hala netti. Kuru dudaklarını yaladı.</p>

        <p>«Andrew hep söylerdi. Akşamdan kalmayken içki içebilenler iyice ayyaş demektir, derdi. Keşke yanıma şişe alacak kadar cesaretim ve zekam olsaydı.»</p>

        <p>Alttaki bulutların aralarındaki deliklerden, filonun mevkiini kontrol ediyordu. Her uçağın hangi anda nerenin üzerinde olduğunu, bir çiftçinin kendi çiftliğini bildiği gibi bilmekteydi.</p>

        <p>Alanın sonuna vardılar, Michael dönüşünü yaptı, filo da peşinden döndü. Michael saatına baktı. Onbir dakika sonra nehrin kıvrımını görebildi. Garip biçimli dişbudak ağaçları ona tam mevkii işaret etmekteydi.</p>

        <p>Hızı biraz azalttı, sarı: uçağı biraz geriledi, Hank Johnson’la kanat kanada uçmaya başladı. Michael, Teksaslıya baktı, o başını salladı. Havalanmadan önce niyetini Hank'a açmıştı.</p>

        <p>Hank da onu caydırmaya çalışmıştı. Şimdi de dudaklarını kıvırdı, yüzünü buruşturdu, acı biber yemiş gibi bir ifadeyle hiç onaylamadığını bir kere daha belli etti, sonra tek kaşını bezgin bir ifadeyle havaya kaldırıp elini sallayarak Michael'a gitmesini işaret etti.</p>

        <p>Michael hızı biraz daha kesip alçalmaya başladı. Hank ötekileri doğuya doğru götürmeyi sürdürdü. Michael kuzeye döndü, inmeye başladı.</p>

        <p>Beş dakika sonra filo sonsuz göklerde kaybolmuştu. Michael tek başınaydı. Aralıklı bulutların düzeyine kadar alçaldı. onları kendine siper olarak kullanmaya hazırlandı. Soğuk, nemli bulutlar arasına dala çıka, cephe hattını Douai'nin birkaç mil güneyinden geçti, sonra ormanın kenarında Almanların yeni top bataryalarını gördü.</p>

        <p>Eski pist elindeki haritada işaretliydi. Dört mil kadar uzaktan orayı görebildi. Albatrosların iniş kalkışından, ıslak toprakta teker izleri açılmıştı. İki mil uzakta da Alman uçaklarının orman kenarına sırayla parketmiş durmakta olduğunu gördü. Ağaçların arasında çadırlar ve derme çatma barakalar göze çarpmaktaydı. Orada yer ekipleri kalıyor olmalıydı.</p>

        <p>Birden gümbürtülü bir patlama duyuldu, Michael’ın biraz önünde ve yukarısında bir uçaksavar ateşi parladı. Sanki bir pamuk bitkisiydi. Patlıyor, yarılıyor, içinden beyaz dumanlar dökülüyordu. Bulutların hemen altındaki o silik ışıkta bu görünüm insanı kandıracak kadar güzeldi.</p>

        <p>«Günaydın, Archte!» diye selamladı Michael onu alayla.</p>

        <p>İlk atışın peşinden, tüm salvo yağmaya başladı. Çevresindeki hava şarapnel patlamalarıyla doldu.</p>

        <p>Michael burnunu aşağıya eğdi, hızını arttırdı, önündeki gösterge ibresi dönüp kırmızı işaretli kısma yaklaştı. Ceplerini araştırıyordu. Üzerine bez sarılmış paketi çekti, kucağına koydu.</p>

        <p>Toprak ve orman hızla ona doğru yaklaşmaktaydı. Peşinde, patlayan şarapnellerden bir iz bırakıyordu. Ağaçlardan yetmiş metre yüksekte uçağı düzledi. Pist tam karşısındaydı. Renkli uçaklar uzun bir sıra halinde görünüyor, köpek balığı burunlar ona dönük duruyordu. Aralarından kanatları siyah beyaz kareli, gök mavisi uçağı aradı, göremedi.</p>

        <p>Alanın kenarında telaşlı bir harekettir kaynıyordu. Alman yer ekipleri, uçaktan bir Vickers ateşi bekleyerek ormana koşuyor, nöbette olmayan pilotlar uçuş ceketlerini giymeye savaşıyor, kimi parketmiş uçaklara doğru koşuyordu. Havalanıp İngiliz uçağını yakalamalarına imkan olmadığını herhalde onlar da biliyordu ama, yine de gerekli çabayı gösteriyorlardı.</p>

        <p>Michael silahın koluna uzandı. Uçaklar düzgün bir sıra halindeydi. Pilotlar onlara yakın yerdeydi... kendi kendine acı acı gülümsedi, burnunu daha alçalttı, onları Vickers'in merceğinden gördü.</p>

        <p>Otuz metrede uçağı tekrar düzledi, sağ elini: ateş kolundan çekip kucağındaki paketi aldı. Alman hattının ortasına vardığında pilot kabininden eğildi, paketi aşağıya attı. Ucuna bağlandı ğı kurdele SE5a'nın rüzgarında dalgalanarak yavaşça indi, alanın ucuna kondu.</p>

        <p>Michael hızı açıp tekrar bulut düzeyine doğru yükselirken, kanat birleşimindeki dikiz aynasından geriye baktı, Alman pilotlardan birinin yerdeki pakete doğru eğildiğini gördü. Sonra SE5a yerinde sıçradı, Alman uçaksavarlarının açtığı ateş altında titredi. Şarapneller Michael’ın uçağının hemen altında patlıyordu. Birkaç saniye içinde o yine ilk bulut düzeyinin üzerine çıkmıştı. Silahlan soğuktu. Onlarla hiç ateş etmemişti. Gövdenin karnında ve alt kanatlarında birkaç şarapnel deliği veya yırtığı olmalıydı.</p>

        <p>Mort Homme'a doğru yöneldi. Uçarken bir yandan da demin attığı paketi düşünüyordu.</p>

        <p>Önceki gece eski gömleklerinin birinden kurdele gibi bir şerit yırtmış, onu işaret olarak kullanmaya karar vermiş, ağırlık yerine de bir avuç .303 kovanı kullanmıştı. Sonra el yazılı mektubunu kurdelenin öbür ucuna bağlamıştı.</p>

        <p>Önce mesajı Almanca yazmak istemiş, sonra Almancasının pek zayıf olduğunu kabullenmek zorunda kalmıştı. Herhalde Von Richthofen'in ekibinde birisi yazdıklarımı tercüme edecek kadar İngilizce biliyordur, diye karar vermişti. Yazı şöyleydi:</p>

        <p><i>Siyah beyaz kareli kanatlı mavi albatrosun Alman pilotuna.</i></p>

        <p><i>Bayım,</i></p>

        <p><i>Dün işlediğiniz cinayette öldürdüğünüz silahsız ve savunmasız İngiliz havacısı benim dostumdu.</i></p>

        <p><i>Bugün saat 16.00 ile 16.30 arasında Cantin ile Aubigny- auBac arasındaki alanı gözetlemeye çıkacağım.</i></p>

        <p><i>Sarı bir SE5a ile 8000 kademde uçuyorum.</i></p>

        <p><i>Size rastlamayı umarım.</i></p>

        <p style="text-align: center;"><b>***</b></p>
      </div>
    </div>
  </div>
</body>
</html>
