<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Şapkası, mücevherleri ve ayakkabıları yine deri çantaya girmişti. Centaine bir kere daha içi kürklü çizmeleri, uçuş miğferiyle ormanın ucunda çömelmiş, bekliyordu.</p>

        <p>Michael SE5a'yı o tarafa getirip çevirene kadar bekledi, binalardan görünmeyecek biçimde, uçağın gövdesini kendine siper alarak koştu, çantayı ona fırlattı, kanada tırmandı. Bu sefer hiç kararsızlık göstermeden, pilot kabinine ustalıkla girdi.</p>

        <p>«Kafanı eğ,» diye emretti Michael. Sonra uçağı kalkışa hazırlayıp yön verdi.</p>

        <p>Havalandıkları zaman, «Tamam artık,» dedi, kız başını çıkardı. İlk uçuştaki kadar hevesli ve heyecanlıydı yine. Yükseldiler, yükseldiler.</p>

        <p>«Bak, bulutlar nasıl kartı tarlalara benziyor... güneş de aralarını gökkuşaklarıyla dolduruyor.»</p>

        <p>Centaine onun kucağında kıpırdandı, arkaya bakmaya uğraştı, gözlerine soru dolu bir ifade geldi, gökkuşaklarına olan</p>

        <p>İlgisini kaybeder gibi oldu.</p>

        <p>«Michael?» Bir daha kıpırdandı ama bunu bilerek yaptı.</p>

        <p>«Michael!» Sımsıkı kalçaları kurnazca oynarken Michael’ın yüzündeki ifade değişti.</p>

        <p>«Affedersin!» Michael bu temastan kurtulmaya çalıştı ama Centaine buna izin vermedi, dönüp iki kolunu onun boynuna sardı, fısıldadı.</p>

        <p>«Güpegündüz olmaz... beş bin kademde olmaz!» Michael kızın önerisinden şoka uğramıştı.</p>

        <p>«Neden olmasın, sevgilim?» onu uzun uzun öptü. «Kimsenin ruhu duymaz.» Michael SE5a'nın bir kanadının alçaldığını, uçağın spiral dalışa geçtiğini farketti. Hemen düzeltti. Centaine ona sımsıkı sarıldı, kucağında ritmik hareketlerle kıpırdanmaya başladı.</p>

        <p>«İstemiyor musun?» diye sordu.</p>

        <p>«Ama... ama... bunu kimse yapmamıştır. Hele SE5a'da.</p>

        <p>Olabilir mi, bilmiyorum.» Sesi giderek zayıflıyor, uçuşu daha bir kontrolsüz oluyordu.</p>

        <p>«Öğreniriz,» dedi kız ciddiyetle. «Sen uçağı kullan, yakınmayı da kes.» Hafifçe yükselip kürk ceketini, sarı eteğini sıvamaya koyuldu.</p>

        <p>«Centaine,» dedi Michael güvensiz bir sesle. Az sonra yine «Centaine!» diye bağırdı. Bu sefer sesi daha kesindi. Son olarak, «Ah... Tanrım! Centaine!» diyebildi.</p>

        <p>«Olabilirmiş işte,» diye bir zafer çığlığı attı kız. Birden ömründe hissetmediği duygular yükselmişti içinde. Yükseliyor, uçuyor, sanki kendi vücudundan dışarı çıkıyordu. Michael’ın ruhunu da kendiyle birlikte sürüklüyordu. Başlangıçta bu duygunun gücü ve garipliği onu büyük bir korkuya sürükledi, sonra tüm diğer duygular silinip yokoldu.</p>

        <p>Kendini dönüyor, düşüyormuş gibi hissetti. Derken yukarı yükselir gibi oldu. Çılgın rüzgar çevresinde uğulduyor, gökkuşaklı bulutlar her yanda dalgalanıp kıpırdıyordu. Kendi sesinin bağırdığını duydu, bu sesi kesmek için bütün parmaklarını ağzına soktu ama, çığlıklar durdurulamayacak kadar güçlüydü.</p>

        <p>Başını arkaya attı, bağırdı, hıçkırdı, güldü, şaştı, doruğa varıp üzerinden aştı, öteki yanından döne döne bir körfeze yuvarlandı, yumuşacık bir inişle kendi vücuduna kondu, onun kollarının kendine sarılmış olduğunu hissetti, sesinin kulağında mırıldandığını duydu, döndü, ona hırsla sarıldı. «Seni seviyorum, Michael!» diye bağırdı. «Seni her zaman seveceğim!»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
