<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Woiseley motoru çalışıp rayına oturduktan sonra Michael onun sesini derin hırıltı tonunda ayarladı, otuz saniye boyunca eleştirici bir dikkatle dinledi, sonra başını kaldırıp kanadın üzerinde, pilot kabininin yanıbaşında duran Mac'a baktı. Adamın saçları da. tulumu da, pervanenin rüzgarında uçuşup duruyordu.</p>

        <p>«Çok iyi, Mac!» diye bağırdı motora rağmen sesini duyurabilmek için. Mac sırıttı.</p>

        <p>«Okuyun canlarına, efendim,» deyip yere atladı, ön iniş tekerlerinin önündeki takozları çekti.</p>

        <p>Michael elinde olmadan derin bir soluk aldı. Sanki Tugela nehrinin o serin, yeşil sularına dalmak üzereydi. Sonra motora benzin verdi marşa bastı, ilerlemeye başladı.</p>

        <p>Şatonun arkasındaki tepe yine boştu. Ama o do zaten başka türlüsünü beklemiyordu. Burunu yükselmek üzere kaldırdı, vazgeçti, tekrar indirdi, dar bir kavisle geri döndü. Kanadının ucu neredeyse ağaçların tepesine değecekti.</p>

        <p>Şato dosdoğru karşısındaydı. Pembe damın hizasında uçarak üzerinden geçti. Hayat belirtisi yoktu. Geçer geçmez SE5a'ya sekiz çizdirip tekrar döndü. Hala alçaktan uçuyordu.</p>

        <p>Bu sefer hareket görmeyi başardı.</p>

        <p>Giriş katında, mutfağa yakın pencerelerden biri açılmış, birisi sarı bir şey sallıyordu ama Michael kim olduğunu göremedi.</p>

        <p>Bir daha döndü. Öyle alçaktan geliyordu ki, tekerleri Anna'nın sebze bahçesinin duvarlarına dokunmak üzereydi. Pencerede Centaine'i gördü. O siyah, gür saçlar, o kocaman gözler başkasının olamazdı. Pencereden alabildiğine sarkıyor, bir şeyler haykırıyor, sarı bir eşarp sallıyordu. Sean Courtney'i görmeye gittikleri gün taktığı eşarptı bu.</p>

        <p>Michael burnunu kaldırıp yükselmeye hazırlanırken kendini gençleşmiş gibi hissetti. Üzerine çöken o sıkkın ve pasif hava uçuvermişti. Şu anda kendin' enerjik, hayat dolu hissediyordu yeni baştan. Onu görmüştü. Artık her şey iyi gidecek demekti.</p>

        <p>Centaine pencereden çekilip, yatağın kenarında oturmakta olan Anna'ya döndü. «Michael'di,» dedi. «Onu gördüm, Anna... kesinlikle oydu. Ah, ne yakışıklıydı! Beni bulmaya gelmiş... Babama rağmen!»</p>

        <p>Anna'nın yüzü kırıştı, ayıplarcasına kızardı. «Damadın düğün günü gelini görmesi kötü şans getirir,» dedi.</p>

        <p>«Öf, çok saçma, Anna. Bazen ne garip şeyler söylersin.</p>

        <p>Ah, Anna, Michael öyle güzel kü»</p>

        <p>«İşimizi akşamdan önce bitiremezsek sen güze! falan olamayacaksın.»</p>

        <p>Centaine eteklerini savurdu, Anna'nın yanına oturdu, gelinliğin eski, fildişi rengi dantelinin ucunu kucağına aldı, iğneyi kaldırdı, ipliği geçirirken gözlerini kısıp dikkatle baktı.</p>

        <p>Yeniden eteği bastırmaya başladığı zaman Anna'ya,«Ben karar verdim, yalnız erkek çocuklar doğuracağım,» dedi. «En azından altı tane Ama kız doğurmayacağım. Kız olmak öyle sıkıcı ki! Çocuklarıma öyle bir kader istemiyorum.»</p>

        <p>İğneyi on oniki kere batırıp çıkardıktan sonra yine durdu. «Öyle mutluyum ki, Anna, öyle heyecanlıyım ki! General gelir mi dersin? Bu saçma savaş ne zaman bitecek sence?</p>

        <p>Michael ne zaman beni Afrika'ya götürebilecek?»</p>

        <p>Anna dinlerken, sevgi dolu gülümsemesini saklamak için başını hafifçe çevirdi.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
