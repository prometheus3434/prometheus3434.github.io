<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Gölün kokusu çeliğe çarpan çakmak taşının kokusu gibiydi. Yanık, kuru bir koku. Centaine bunu lokomotiften gelen kömür kokusunun altında hissedebiliyordu. Tren, rayların ek yerlerinden ötürü sarsılarak yoluna devam etmekteydi.</p>

        <p>Centaine kompartmanın köşesinde, yeşil kanapenin ta ucunda oturuyor, pencereden dışarıya bakıyordu. Yamyassı, sarı bir ova ufuklara kadar uzanmaktaydı. İlerdeki gökyüzünde mavi dağların belli belirsiz hayali oynaşıyordu. Antiloplar otluyordu ovada. Lokomotifin düdüğü avaz avaz ötünce dönüp toz kaldırarak ufka doğru kaçtılar. Centaine onların kavisli sırtına bakarken Owa’nın o kasıntılı yürüyüşünü hatırlamadan edemedi. Gülümsedi, çöle baktı.</p>

        <p>Güneşin kuruttuğu koca alanlar ruhunu mıknatıs gibi çekiyordu. İçinde büyümekte olan beklenti duygusunun farkına vardı. Gezginlerin evlerine birkaç mil kala hissetmeye başladıkları c tatlı heyecanı duyuyordu.</p>

        <p>Akşamın gölgeleri ovaları eflatuna boyarken toprak bir kesinlik, bir sertlik kazandı, sıcak serabının dalgalanmaları yokoldu, uzaktaki tepeler ortaya çıktı, bu çıplak manzaraya bir neşe geldi.</p>

        <p>Güneş batarken Centaine ceketini omuzlarına aldı, vagonun arkasındaki sahanlığa çıktı. İki parlak yıldıza doğru baktı.</p>

        <p>Michael’ın yıldızıyla kendininki... aralarında hayalet gibi bulutlardan başka hiçbir engel yoktu.</p>

        <p>'Yabanıl araziden döndüğümden beri göğe bakmamıştım,' diye düşündü, birden anavatanı Fransa'nın yeşil çayırlarını, Zululand'ın ağaçlı tepelerini hatırladı. «Ben buraya aitim,» dedi kendi kendine. «Benim evim bu çöller artık.»</p>

        <p>Garry Courtney'in avukatı onu Windhoek istasyonunda karşıladı. Centaine daha tren Cape Tawn'dan kalkmadan telgraf koca kulaklı, keskin gözlü, çöl tilkileri gibi bir adamdı. Centaine ona Garry'nin takdim mektubunu uzatınca elini havada salladı.</p>

        <p>«Sevgili Bayan Courtney, buralarda herkes bilir sizin kim olduğunuzu. İnanılmaz serüvenlerinizin hikayesi hepimizin hayal gücünü esir aldı. Siz artık yaşayan bir efsanesiniz. Size yardımda bulunmak benim için bir onurdur.</p>

        <p>Centaine'i Kaiserhof oteline götürdü, oraya rahatça yerleştiğinden emin olunca, banyo yapıp dinlenmesi için birkaç saat yalnız bıraktı.</p>

        <p>«Kömür tozu herşeye siniyor. Cildin gözeneklerine bile,» diye anlayış gösterdi.</p>

        <p>Adam geri döndüğünde, salona, çay tepsisinin başına yerleştiler.'' «Evet, Bayan Courtney, size ne gibi bir yardımda bulunabilirim?»</p>

        <p>«Elimde bir liste var. Upuzun bir liste.» Çıkarıp adama uzattı. «Gördüğünüz gibi. ilk yapmanızı istediğim şey bana belli birini bulup getirmeniz.»</p>

        <p>«O pek de zor olmaz.» Adam listeyi inceliyordu. «Bu adam çok tanınmış biri. Hemen hemen sizin kadar tanınmış.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
