<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Şişenin dörtte üçü hala doluydu. Michael üzerinde uçuş kılığıyla, sendeleyerek Andrew'un motosikletinin durduğu yere doğru ilerledi. Soğuk havada motosiklete binmek düşüncelerini biraz netleştirmeye yaradı ama, kendini hala eski bir cam kadar duyarlı, çabucak kırılabilecek gibi hissediyordu. Motosikleti ambarın arkasına parketti, saman yığınlarının arasına, beklemeye gitti.</p>

        <p>Saatler, kilise çanının işaretlemesiyle noktalana noktalana, ağır ağır geçiyordu. Saatin her vuruşuyla Centaine'e olan ihtiyacı daha da arttı, sonunda dayanılmaz hale geldi. Yarım saatte bir kalkıp ambarın kapısına gidiyor, karanlık yolu gözlüyor, sonra yine şişenin başına, battaniyelerin arasına dönüyordu.</p>

        <p>Viskiyi yudumladı, savaşın Andrew'un ölümüyle ilgili olan o birkaç saniyesi tekrar gözünün önünden sinema şeridi gibi geçti. Çizik bir gramofon plağına daha da çok benziyordu. Hayalleri zihninden uzaklaştırmaya çalıştı, yapamadı. Andrew'un son acılarını defalarca yeniden yaşamak zorunda kaldı.</p>

        <p>«Neredesin Centaine? Sand şimdi öyle çok ihtiyacım var ki!» Çok özlüyordu onu. Ama Centaine gelmedi. Michael’ın karşısında bir kere daha o mavi Albatros belirdi. Siyah beyaz kareli kanatları yana doğru eğiliyor, Andrew'un yeşil uçağının arkasına, ateş hattına girmeye çalışıyordu. Sonra yine Andrew'un solgun yüzü... dönüp arkaya bakışı... Spandau'ların ateş açışı...</p>

        <p>Michael ellerini gözlerine kapatıp parmaklarını göz çukurlarına olanca gücüyle bastırdı, sonundo acı hayalleri kovaladı.</p>

        <p>«Centaine,» diye fısıldadı. «Lütfen gel bana.»</p>

        <p>Kilisenin saati üçü çaldı. Viski şişesi de boşalmıştı.</p>

        <p>«Gelmiyor.» Sonunda gerçeği kabullenmişti. Sendeleyerek ambarın kapısına yürüdü, karanlık göklere baktı. Duyduğu suçluluğu, elemi ve utancı dindirmek için ne yapması gerektiğini biliyordu.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
