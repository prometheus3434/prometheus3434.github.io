<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Bundan sonra her şey çok büyük bir hızla olup bitti. Sean Courtney'in her işinin öyle olduğunu yakında öğrenecekti zaten.</p>

        <p>Manstırda ancak beş gün daha kaldılar. O süre içinde Mort Homme'daki Alman saldırısı durdurulmuştu. Hatlara takviye yollanmış, sağlamlaştırılmıştı. Sean Courtney her gün birkaç saatini Centaine'e ayırabiliyordu.</p>

        <p>Akşamları yemeklerini birlikte yiyorlar, general onun Afrika'yla ilgili sonu gelmez sorularını cevaplıyordu. Toprağı, insanları, hayvanları, Courtney ailesini, ailenin üyelerini... hepsini sabırla bir bir anlatmaktaydı. Çoğunlukla İngilizce konuşuyorlardı ama, bulamadığı bir kelime olduğu zaman Centaine hemen Flamancaya dönüyordu. Yemeğin sonunda Centaine onun purosunu hazırlıyor, yakıyordu. Sonra konyağını dolduruyor, yanıbaşına oturuyor, Anna onu almaya gelinceye kadar, ya da Sean harekat odasına çağrılıncaya kadar konuşmaya devam ediyordu. Giderken yaklaşıp yüzünü ona doğru, çocuksu bir masumiyetle, öpülmek üzere kaldırıyordu. Sean giderek ayrılık gününün yaklaşmasını hiç istemediğini farketmekteydi.</p>

        <p>John Pearce hemşire üniformalarını Centaine'e ve Anna'ya getirdi. Mavimsi gri elbise üzerine beyaz önlük, beyaz başlık ve tül giyiliyordu. Centaine'le Anna bu giysileri düzelttiler.</p>

        <p>İğneleriyle bu torba gibi, şekilsiz kıyafetlere bir Fransız havası verdiler.</p>

        <p>Derken gitme vakti geldi, Sangane onların azıcık eşyasını Rolls'a yükledi, Sean Courtney ayrılışın aksiliği ve suratsızlığıyla kapıya çıktı</p>

        <p>«Ona iyi bak,» diye emir verdi Anna'ya. Anna ona, bu gereksiz öğütten gücenmiş gibi ters ters baktı.</p>

        <p>Centaine, «Siz döndüğünüzde rıhtımda sizi karşılıyor olaca ğım,» diye söz verdi. Kurmayların önünde onu öpmek üzere parmak uçlarına kalktığında Sean utanç ve zevkle kaşlarını çattı. Rolls'un uzaklaşmasına, kızın arka pencereden el sallamasına baktı, sonra kendini toplayıp adamlarına döndü.</p>

        <p>«Eee, baylar, ne duruyorsunuz öyle... burada savaş yapıyoruz, Pazar pikniğinde değiliz.»</p>

        <p>Kızın yokluğunu daha şimdiden hissettiği için kendi kendine kızarak dönüp öfkeyle manastıra daldı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
