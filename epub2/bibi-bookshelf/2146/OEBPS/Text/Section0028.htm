<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine uzaklardaki cehennem seslerinin sustuğunu hissetti, onu izleyen derin sessizliği dinledi.</p>

        <p>«Ne oldu, Baba?»</p>

        <p>«İngiliz birlikleri Almanların barikatlarını ele geçirdiler,» diye açıkladı kont heyecanla. «Oraya kadar bir uzanıp savaş alanına göz atmak istiyorum. Tarihin bu dönüm noktasına ben de tanık olmak istiyorum...»</p>

        <p>Anna hırsla ona döndü. «Böyle bir saçmalık yapmayacaksın!» «Anlamıyorsun, kadın. Biz burada böyle durmuş konuşurken Müttefikler ilerliyor, Alman hatlarını yiyip kemiriyorlar...»</p>

        <p>«Benim tek anladığım ineğe yem vermek gerektiği, mahzenlerin de temizlenme zamanının geldiği.»</p>

        <p>«Tarih yanıbaşımdan geçerken, öyle mi?» diye teslim oldu kont. Mırıldana homurdana mahzene indi.</p>

        <p>Derken toplar tekrar başladı. Çok daha yakından geliyordu sesleri, Pencerelerin camları, çerçevelerin içinde titriyordu. Kont merdivenden yukarı fırlayıp avluya koştu.</p>

        <p>«Şimdi ne oluyor. Baba?»</p>

        <p>«Almanların ölüm çırpınışları. Ölen bir devin son tepinmeleri. Ama kaygılanma, küçüğüm, İngilizler yakında onları susturacak. Korkulacak bir şey yok.»</p>

        <p>Top sesleri giderek güçlendi, saldırıyı kesmek isteyen İngiliz toplarının sesi onlara katıldı.</p>

        <p>«Tıpkı geçen yaz dinlediğimiz sesler gibi,» dedi Centaine.</p>

        <p>Gözleri ufuktaki tebeşirimsi tepelerdeydi. İçi uyarılarla doluydu.</p>

        <p>Tepeler bakışları altında bulanıklaşıyordu. Üstlerini bir patlamalar sisi kaplamaktaydı.</p>

        <p>Anna'ya. «Onlar için elimizden geleni yapmalıyız,» dedi.</p>

        <p>Anna, «Kendimizi düşünmek zorundayız,» diye itiraz etti.</p>

        <p>«Yaşamımızı sürdürmemiz gerek. Biz asla...»</p>

        <p>«Gel, Anna vakit kaybediyoruz.»</p>

        <p>Centaine'in ısrarıyla dört koca kazan çorba pişirdiler. Şalgam, kuru bezelye ve patates çorbası. Lezzet versin diye içine domuz kemikleri attılar. Sakladıkları unları çıkarıp peşpeşe fırınlar dolusu ekmek yaptılar. Sonra küçük el arabasına yükleyip patikadan ana yola kadar çektiler.</p>

        <p>Centaine geçen yaz yer alan savaşları hala hatırlıyordu ama bu sefer gördükleri onu yeni baştan şoka uğrattı.</p>

        <p>Ana yol tıklım tıklımdı. İki yandaki çalıların arası, her iki yöne doğru akan askerlerle, taşıtlarla doluydu. Bir yerde sıkışıyor, sonra tekrar çözülüp yollarına devam ediyorlardı.</p>

        <p>Tepelerin oradan, savaştan dönenler gelmekteydi. Yırtık pırtık, kan içinde, ağır giden cankurtaranlara binmişlerdi. Kimi de atlı arabalarda, ya da yayaydı. Bazıları topallayarak, koltuk değneklerine dayanarak yürümekteydiler. Bazıları daha güçlü arkadaşlarının omuzlarındaydı. Bir kısmı da zaten tıklım tıklım dolu cankurtaranların yanlarına asılmış gidiyordu.</p>

        <p>Karşı taraftan da yedek kuvvetler ve malzeme geliyordu.</p>

        <p>Alman saldırısına karşı tepeleri korumak üzere sevk ediliyorlardı. Uzun taburlar halindeydiler. Taşıdıkları malzemenin yorgunluğu şimdiden üstlerine bindirmişti. Yakında katılacakları savaşın kalıntılarına bakmıyorlardı bile. Gözleri kendi ayaklarında, durmadan ilerliyor, yol tıkanınca durup bekliyor, sabırsız görünüyor, sonra önlerindekiler yürüyünce yine yürümeye başlıyorlardı.</p>

        <p>İlk şoktan sonra Centaine, Anna'nın el arabasını yol kenarına getirmesine yardım etti. Anna çorbayı karıştırırken o kaseleri uzatıyor, doldurulunca yeni pişen ekmekten bir kalın dilimle birlikte önünden geçen yorgun veya yaralı askerlere uzatıyordu.</p>

        <p>Bu yiyecekler asla yetecek gibi değildi. Yüz kişiden ancak birine yiyecek verebiliyordu. En çok ihtiyaç gösterdiği için seçtikleri, çorbayı bir yudumda mideye indiriyor, ekmeği kurtlar gibi yiyorlardı.</p>

        <p>«Tanrı gönlünüze göre versin, bayan,» diye mırıldanıp, sonra tekrar ilerliyorlardı.</p>

        <p>Centaine kaseleri yeniden doldurulmak üzere uzatırken,</p>

        <p>«Gözlerine bak, Anna,» diye fısıldadı. «Mezarın ötesini görmüş insanlar bunlar.»</p>

        <p>Anna, «Yeter bu saçma hayaller artık,» diye onu azarladı.</p>

        <p>«Yine kabuslar görmeye başlayacaksın.»</p>

        <p>«Şundan kötü kabus olmaz.» Centaine alçak sesle konuşuyordu. «Şuradakine bak!»</p>

        <p>Şarapnel gözlerini oymuştu. Kanlı çukurları bir sargıyla sarmışlardı. Parçalanmış kolları bedenine sıkı sıkı sargılarla bağlanmış olan bir başka askeri izliyordu. Kör olanı, onun kemerini tutmaktaydı. Bozuk, çamurlu yolda tökezledikçe, ötekini de düşürmesine ramak kalıyordu.</p>

        <p>Centaine onları kalabalığın içinden kenara çekti, kaseyi kolsuz askerin dudaklarına tuttu.</p>

        <p>«İyi bir kızsın,» diye fısıldadı adam. «Bir sigaran var mı?»</p>

        <p>«Üzgünüm.» Centaine başını iki yana sallayıp döndü, öteki odamın gözlerindeki sargıları düzeltti. Sargıların altındaki manzarayı bir an görünce içi bulandı, elleri titredi.</p>

        <p>«Sesiniz çok genç ve güzel bir insanın sesi...» Kör adam aşağı yukarı Michael’ın yaşındaydı. Onun da gür, siyah saçları vardı. Ama o saçlar kurumuş kanlarla kaplıydı.</p>

        <p>Arkadaşı onu tekrar ayağa kaldırıp, «Evet, Fred, çok güzel bir kız,» dedi. «Biz artık yolumuza koyulmalıyız, bayan.»</p>

        <p>«Ne oluyor oralarda?» diye sordu Centaine onlara.</p>

        <p>«Cehennem açılmış, kıyamet kopuyor.»</p>

        <p>«Hatlar dayanacak mı?»</p>

        <p>«Onu kimse bilmiyor, bayan.» İkisi ağır akan sefalet ırmağı arasında uzaklaştılar.</p>

        <p>Çorbayla ekmekler çabucak bitti. Yenisini hazırlamak üzere arabayı şatoya götürdüler. Yaralı askerlerin yakarılarını hatırlayan Centaine silah odasının dolabını araştırdı. Kont tütünlerini orada saklardı. Anna'yla ikisi tekrar yol kenarındaki yerlerine döndüklerinde bu sefer Centaine bazılarına kısa bir süre rahatlama olanağı da verebildi.</p>

        <p>«Yapabildiklerimiz o kadar az ki!» diye yakındı.</p>

        <p>Anna, «Elimizden geleni yapıyoruz,» dedi. «İmkansız şeyler için kaygılanmaya gerek yok.»</p>

        <p>Karanlıktan sonra bile çalıştılar. Lambanın solgun sarı ışığında işlerine devam ettiler. Bu acılar ırmağı hiç kuramadı. Giderek daha da çoğalıyor gibiydi sefiller ordusu. Solgun, yaralı suratlar lamba ışığında, Centaine'in bakışları altında bulanıklaştı, yorgun gözleri birinin diğerinden farkını göremez oldu. Onlara sunabildiği neşelendirici birkaç kelime kendi kulaklarına hep aynı şeyin tekrarı gibi, anlamsız gibi gelmeye başladı.</p>

        <p>Gece yarısından sonra Anna onu tekrar şatoya döndürdü, koyun koyuna uyudular. Çamurlu, kanlı elbiseleri hala üstlerindeydi. Sabah uyanınca hemen tekrar çorba pişirdiler. Yeni ekmekleri fırına sürdüler.</p>

        <p>Ocağın başında Centaine başını hafif yana eğdi, uzaktan gelen motor seslerini dinledi.</p>

        <p>«Uçaklar!» diye bağırdı. «Onları unuttum! Bugün bensiz uçuyorlar... uğursuzluk bu!»</p>

        <p>Anna, «Bugün çok kişi uğursuzluğun hışmına uğrayacak zaten,» diye homurdandı, çorba kazanlarından birinin çevresine, çabuk soğumasın diye bir battaniye sardı, onu alıp mutfak kapısına taşıdı.</p>

        <p>Yolun yarısına vardıklarında Centaine arabanın kolunu bırakıp doğruldu.</p>

        <p>«Bak, Anna... Kuzey Ovasının ucuna bak!»</p>

        <p>Ovalar adam doluydu. Ağır sırt çantalarını, miğferlerini, silahlarını atmışlar, ilkyaz güneşi altında yan bellerine kadar soyunmuşlardı.</p>

        <p>«Ne yapıyorlar, Anna?»</p>

        <p>Binlerce kişiydiler. Subaylarının komutuna uyarak çalışmaktaydılar. Ellerinde ucu sivri kürekler vardı. Sarı toprağı kazıyor, uzun sıralar oluşturacak biçimde yığıyor, açılan çukura atlayıp kazmaya devam ediyorlardı. Bir kısmı diz hizasına kadar gömülmüştü bile. Kimi beline kadar çukurdaydı.</p>

        <p>«Siperler!» Centaine kendi sorusuna kendi cevap bulmuştu. «Siper, Anna... yeni siperler kazıyorlar.»</p>

        <p>«Neden... neden yapıyorlar bunu?»</p>

        <p>«Çünkü...» Centaine kararsızdı. Yüksek sesle söylemekten çekiniyordu. «Çünkü tepeleri tutamayacaklar,» dedi yavaşça. İkisi birlikte başlarını kaldırıp sarı sislerle çevrili doruklara baktılar.</p>

        <p>Yolun kenarına vardıklarında trafiğin tıkanmış olduğunu gördüler. Karşılıklı gelen taşıtlar ve insanlar birbirine dolaşmış, sıkışıp kalmıştı. Askeri polisin yolu açıp onları tekrar yürütebilme çabaları sonuç vermiyordu. Cankurtaranlardan biri çamurlu hendeğe kaymış, keşmekeşi daha da arttırıyordu. Bir doktorla cankurtaranın şoförü, taşıtın arkasındaki sedyeleri yola taşımaya uğraşıyorlardı.</p>

        <p>«Anna, onlara yardım etmeliyiz.»</p>

        <p>Anne erkek kadar güçlüydü. Centaine de bir o kadar kararlıydı. İkisi sedyelerden birinin kollarına sarıldılar, hendekten çıkardılar.</p>

        <p>Doktor o sırada çamurların içinden doğruldu.</p>

        <p>«Bravo,» dedi. Başı açıktı. Beyaz doktor gömleğinin yakasında Sağlık Ekiplerinin yılan amblemi vardı. Kolluklarında kızıl haçlar göze çarpıyordu.</p>

        <p>«Ah! Matmazel de Thiry!» Birden Centaine'i tanımıştı. «Siz olduğunuzu bilmem gerekirdi.»</p>

        <p>«Doktor, evet, sizsiniz.» Lord Andrew'la birlikte, motosikletle gelen doktordu bu. Michael’ın Kuzey Ovasına mecburi iniş yaptığı gün. Napoleon konyağını içmelerine yardım eden adamdı.</p>

        <p>Sedyeyi çalıların kenarına bıraktılar, genç doktor gelip yanıbaşına diz çöktü, gri battaniyenin altındaki hareketsiz adama baktı.</p>

        <p>«Kurtulabilir... eğer vaktinde yardım sağlayabilirsek.» Ayağa fırladı. «Ama orada daha başkaları da var. Onları çıkarmalıyız.» Hep birlikte diğer sedyeleri de cankurtarandan indirip yanyana yatırdılar.</p>

        <p>«Bunun işi tamam.» Doktor baş parmağıyla işaret parmağını kullanarak ölen birinin gözlerini kapadı, gri battaniyeyi başının üzerine çekip örttü.</p>

        <p>«Yol tıkalı... geçmeye çalışmak boşuna. Ötekileri de kaybedeceğiz,» diyerek sıralanmış sedyeleri gösterdi. «Kapalı bir yere götürüp tedavilerine başlamadıkça umut yok.»</p>

        <p>Dosdoğru Centaine'e bakıyordu. Centaine bir an bu soru soran bakışın anlamını kavrayamadı.</p>

        <p>Doktor bu sefer, «Mort Homme'daki evlerin hepsi çok dolu, yol da tıkalı,» diye açıklama yaptı. , Centaine, «Elbette!» diye atıldı birden. «Onları hemen şatoya getirmelisiniz.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
