<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Böylece Centaine'in kendi vadisine girmesi yasaklanmış oldu. Aslan ağacı kampında günler çok yavaş geçiyordu. Oradaki bahçesinden TwentymanJones'la adamlarının, sırtlarında malzemeyle dağın tepesine tırmanışlarını görüyor, seyrediyordu.</p>

        <p>Bir aya yakın bir süre bekledikten sonra kendisi de tırmandı. Zor bir tırmanıştı. Karnındaki yükü her adımda hissetti. Tepeye vardığında heyecan verici bir manzarayla karşılaştı. Ovalar sanki dünyanın ucuna kadar uzanıyordu. Gizli vadiye baktığı zaman kendini dünyanın çekirdeğine bakıyormuş gibi hissetti.</p>

        <p>Vinç sistemi buradan bakıldığında örümcek ağı gibi görünüyordu. Sepete oturup aşağıya indirilme fikri içini korkuyla doldurdu. Aşağıda yeri oyup duran adamlar tıpkı karınca kadardı.</p>

        <p>Yine de TwentymanJones'un leylek gibi duruşu onu ötekilerden ayırdediyordu.</p>

        <p>Kovayla ona bir not sarkıttı. «Bayım, bir şey buldunuz mu?»</p>

        <p>Cevap bir saat sonra geldi. «Sabır, madam! Sabır en makbul niteliklerden biridir.»</p>

        <p>Bir daha tepeye çıkmadı. İçindeki bebek habis bir ur gibi büyüyordu. Şasa'yı sevinçle doğurmuştu. Bu gebelik ise acı, rahatsızlık ve mutsuzluk getiriyordu. Yanında getirdiği kitaplar bile avutamıyordu onu. Dikkatini okuduğu sayfaya toplayamıyordu. Gözleri durmadan dağa çıkan dik yola dönüyor, oradan inecek leylek adamı bekliyordu.</p>

        <p>Sıcak her geçen gün biraz daha arttı, sonunda Kasım sonlarına, intihar hevesi uyandıran cehennem günlerine vardılar.</p>

        <p>Centaine hiç uyuyamıyordu. Gece boyunca yatağında ter içinde yatıyor, şafak sökerken yorgun argın kalkıyordu. Cok yalnızdı. Fazla yemek yiyordu. Sıkıntısını gideren tek şey buydu.</p>

        <p>Böbrek yahnisini pek sevmeye başlamıştı. Swart Hendrick her gün ava çıkıyor, ona taze böbrek getiriyordu.</p>

        <p>Karnı şişti, bebek çok kocaman oldu. Oturduğu zaman dizleri bitişmiyordu. Bebek bir an rahat durmuyor, habire tekmeler atıyordu. Centaine ona, «Rahat dur, küçük canavar,» diye sesleniyordu. «Tanrım... ne kadar istiyorum bundan kurtulmayı!»</p>

        <p>Derken bir gün öğleden sonra, tam tüm umutları kesilmek üzereyken, TwentymanJones dağdan indi. Swart Hendrick onu patikanın tepesinde gördü, çabucak Centaine'e haber vermek üzere geldi. Bu sayede Centaine yatağından kalkıp yüzünü yıkamaya, terli giysilerini değiştirmeye fırsat bulmuş oldu.</p>

        <p>Adam bahçeye girdiğinde Centaine masasının başına oturmuştu. Ayağa kalkmadı.</p>

        <p>«Madam, işte raporunuz.» Kalın bir zarfı masaya bıraktı.</p>

        <p>Centaine alıp açtı. Raporda sayfalar dolusu rakamlar vardı. Buradaki kelimeler onun ömründe görmediği kelimelerdi. Sayfaları yavaşça çevirdi. TwentymanJones da ona hüzünlü gözlerle bakmayı sürdürdü. Bir ara başını iki yana salladı, konuşacak oldu, sonra cebinden mendilini çekip burnunu görültüyle sildi, sustu.</p>

        <p>Sonunda Centaine başını kağıtlardan kaldırıp ona baktı.</p>

        <p>«Özür dilerim,» diye fısıldadı. «Ben bunları hiç anlayamıyorum. Bana anlatın.»</p>

        <p>«Kısaca anlatayım, madam. Kırkaltı çukur açıp yirmi metre derinliğe indim ve birer buçuk metrede bir örnek aldım.»</p>

        <p>«Evet,» diye başını salladı Centaine. «Ama... ne buldunuz?»</p>

        <p>«Tüm araziyi örten ortalama on metre derinliğinde sarı toprak buldum.»</p>

        <p>Centaine bir baş dönmesi, bir mide bulantısı hissetti. Sarı toprak sözü belirginlikten öyle uzaktı ki! TwentymanJones tekrar susup burnunu sildi. Herhalde o ölümcül yargısını açıklamayı içi götürmüyordu.</p>

        <p>«Lütfen devam edin,» diye fısıldadı Centaine.</p>

        <p>«O tabakanın altında...» Sesi zayıfladı, dikkat kesilmiş bekleyen kadına çok açıyormuş gibi göründü. «... bu sefer mavi toprağa rastladık.»</p>

        <p>Centaine'in eli ağzına doğru uçtu, bayılacağını sandı.</p>

        <p>«Mavi toprak.» Bu kulağa sarı topraktan bile beter geliyordu. Karnındaki çocuk doğrulup anasıyla boğuşmaya kalktı, umutsuzluk Centaine'in üzerine zehirli lavlar gibi çöktü.</p>

        <p>Boşa gitti, diye düşündü. Adam konuşmaya devam ettiğinde artık dinlemiyordu bile.</p>

        <p>«Klasik yatak formasyonunda tabii. Dekompoze olmuş breş bileşimi yukarda, daha sert ve geçirimsiz olan mavi formasyon da altta.»</p>

        <p>«Demek elmas yok,» dedi Centaine hafif sesle. Adam ona baktı.</p>

        <p>«Elmas mı? Aşağı yukarı yüz yükten yirmi altı, karat alabiliyorum.»</p>

        <p>«Hala anlayamıyorum.» Başını budala gibi salladı. «O ne demek, bayım?»</p>

        <p>«Yüz yük demek, yaklaşık seksen ton toprak demektir.»</p>

        <p>«Peki yirmi altı karat ne demek?»</p>

        <p>«Madam, Jagersfontein'de yüz yüke onbir karat elmas çıkıyor. Wasselton bile ancak onaltı karat veriyor. Dünyanın en zengin elmas madenleri de o ikisi. Bu yer onların iki katı kadar zengin.»</p>

        <p>«Demek elmas var yani!» Centaine adama baktı. Adam alpaka ceketinin yan cebinden birkaç küçük zarf çıkardı. Onları birbirine bir sicimle bağlamıştı. Raporun üzerine koydu.</p>

        <p>«Lütfen örnekleri birbirine karıştırmayın, Bayan Courtney.</p>

        <p>Her çukurdan çıkardığımız örnek ayrı zarfta ve işaretli.»</p>

        <p>Centaine uyuşmuş şiş parmaklarıyla sicimi açtı, en üstteki zarfı eline aldı, içindekileri avucuna boşalttı. Bazıları şeker kristali gibi ufacıktı ama bir kısmı olgunlaşmış bezelye tanesi kadar vardı.</p>

        <p>«Elmas mı?» diye tekrar sordu. Güvence istiyordu.</p>

        <p>«Evet, madam. Ve çok yüksek kalitede.»</p>

        <p>Centaine avucundaki taşlara aptal bakışlarla baktı. Tozlu, küçük, sıradan şeylere benziyorlardı.</p>

        <p>«Cesaretimi bağışlayın, madam, ama size bir soru sorabilir miyim? İstemezseniz cevap vermeyebilirsiniz.»</p>

        <p>O başını salladı.</p>

        <p>«Bir kuruluşa mı ortaksınız? Bu girişimde ortaklarınız mı var?»</p>

        <p>Centaine bu sefer başını iki yana salladı.</p>

        <p>«Yani bu arazinin sahibi misiniz? Bu yatağı kendiniz keşfedip talepleri tek başınıza mı verdiniz?»</p>

        <p>Centaine'in başı yukarı aşağı inip kalktı.</p>

        <p>Adam büyük bir hüzünle, «O halde şu anda siz herhalde dünyanın en zengin kadınısınız, Bayan Courtney,» dedi.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
