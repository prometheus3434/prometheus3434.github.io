<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Lothar'ın hazırlıklarını tamamlayıp avının izini ilk bulduğu Cunene nehri aşağısındaki su başına varması hemen hemen beş hafta sürdü.</p>

        <p>Çukurda hala su vardı... bu sığ çukurların çöl koşullarına rağmen nasıl suyu tutabildiği, koruyabildiği bir bilmeceydi.</p>

        <p>Lothar her zamanki gibi yine merak etti. Acaba kuzeydeki nehirlerin suyunu bu tarafa sızdıran bir yer mi vardı altlarda?</p>

        <p>Ne olursa olsun, burada hala su bulunması onlara daha doğuya doğru ilerleme olanağını tanıyor demekti. Çoktan yokolan izin gittiği tarafa.</p>

        <p>Adamları çukurdan su fıçılarını doldururken Lothar suyun çevresinde dolaştı. İnanılmaz bir şeydi ama, kızın ayak izi kilin üzerinde hala görünür durumdaydı.</p>

        <p>Yanına çömeldi, parmağıyla o zarif, küçük ayağın hatlarını izledi. Toprak güneşte iyice pişmiş, katılaşmıştı. Çevresindeki çamurlar bufalo, gergedan ve fillerin adımlarıyla altüst olduğu halde bu bir tek iz kalmıştı.</p>

        <p>«Bu bir işaret, bir uğur,» dedi kendi kendine. Alaylı alaylı güldü. «Ben asla uğura falan inanmam... neden şimdi inanmaya başlayayım?» Ama yine de bugün pek iyimserdi. Gece olunca adamlarını biraraya topladı.</p>

        <p>Kamp hizmetkarları ve arabacılar dışında, aramayı yapacak dört de atlı almıştı yanına. Dördü de isyan günlerinden beri hep yanında olan adamlardı. Birlikte çarpışmış, birlikte kan dökmüşlerdi. Yağmaladıkları şarap şişesini birlikte açıp içmiş, dondurucu çöl gecelerinde aynı battaniyenin altına büzülüp ısınmaya çalışmış, son kalan tütün tozlarını birlikte tüketmişlerdi.</p>

        <p>Biraz seviyor sayılırdı. Ama hiç mi hiç güvenmiyordu.</p>

        <p>Bir tanesi Swart Hendrick'ti. Yani Kara Hendrick. Uzun boylu, morumsu siyah bir Ovambo'ydu. Sonra Klein Çocuk, ya lı da Küçük Çocuk vardı. O da Hendrick'in bir Herero kadından gayrimeşru çocuğuydu. Vark Jan, ya da Domuz Jan vardı. Kırış kırış, sarı bir Khoisan'dı. Noma ile Bergddma kanlarının karışımın; taşıyordu. Hatta gerçek San kanı bile vardı damarlarında. Büyükannesi, Bushman bir esirdi. Çocukken büyük komando baskınları sırasında yakalanmıştı. Geçen yüzyılda tabii.</p>

        <p>Boer'ler San'ların üzerine yürüdüğü zaman. Sonuncusu da Vuil Lippe'ydi. Bondelswart Hottento'lardandı Dudakları taze kesilmiş ciğer gibiydi. Kullandığı kelimeler ona 'Kirli Dudak' adının takılmasına yol açmıştı.</p>

        <p>«Av ekibim,» diye gülümsedi Lothar. Yüzünde yarı şefkat, yarı tiksinti ifadesi vardı. Konun kaçağı sözü bu adamlara uygulanınca gerçekten bir anlam kazanıyordu. Kabilenin de, geleneğin de kurallarının ötesinde insanlardı bunlar. Ateşin ışığında onların yüzlerini inceledi. «Yarı evcileşmiş kurtlar gibi,» diye düşündü. «Bir zaafımı yakaladıkları anda hemen dönüp beni parçalarlar.»</p>

        <p>«Pekala, sırtlan yavruları, beni dinleyin. Biz San'ları arayacağız. Ufacık sarı katilleri.» Adamların gözleri pırıl pırıl parladı.</p>

        <p>«Onların esir aldıkları beyaz kızı bulacağız. Kızın izini bulan adama yüz altın lira var. Avı şöyle yapacağız...» Lothar ayaklarının arasındaki kumu düzledi, bir dalla planını oraya çizdi.</p>

        <p>«Arabalar su çukurlarının hattını izleyecek. Şurada, şurada ve şurada var. Biz de yelpaze gibi açılacağız .Şöyle. Aramızda kalan elli millik alanı bu yolla tarayabiliriz.»</p>

        <p>Böylece plana uyarak doğuya doğru ilerlediler. İlk on gün içinde küçük bir grup vahşi San'ın izlerini buldular. Lothar atlılarını çağırdı, çocuk ayağına benzeyen izlerin peşine düştüler.</p>

        <p>Çok dikkatle ilerliyorlardı. Toprağı iyice gözden geçiriyorlardı. Öteleri taramak için de Lothar'ın dürbünü işe yarıyordu.</p>

        <p>Tuzak kurulabilecek yerleri açıktan dolaşıyorlardı. Zehirli okları düşünmek Lothar'ın her seferinde tepeden tırnağa ürpertmesine yol açıyordu. Mermi ve süngü onun alıştığı şeylerdi ama, o ufacık pigme'lerin pişirip hazırladığı pis zehirler erkekliğe aykırı gibi geliyordu ona. İzi sürdükleri her kilometre boyunca onlara karşı duyduğu nefret ve tiksinti daha da arttı.</p>

        <p>Lothar izleri incelerken San'ların sekiz kişi olduğunu anladı. İki yetişkin erkek ve iki kadın. Herhalde karıları olmalıydı. Dört de küçük çocuk vardı. İkisi henüz emzikli, ikisi de kendi başlarına yürüyecek yaştaydı.</p>

        <p>«Çocuklar onları yavaşlatır,» diye sevindi. Vark Jan. «Hızı sürdüremezler.»</p>

        <p>«İçlerinden bir tanesini canlı istiyorum,» diye uyardı Lothar hepsine. «Kızı sormak istiyorum.»</p>

        <p>Vark Jan'ın büyükannesi ona tutsağı sorguya çekmeye yetecek kadar San dili öğretmişti. Hemen sırıttı «Bir tane yakalayın, ben konuştururum. Ondan emin olabilirsiniz.»</p>

        <p>Sanlar avlanarak, yerden kökler ve hayvanlar bularak ilerliyorlardı. Lothar'ın çetesi onlara hızla yaklaştı. Aralarında bir saatlik yol ancak kalmıştı ki San'lar o hayvansal sezgileriyle arkadakileri farkettiler.</p>

        <p>Lothar onların durumu kavradığı noktayı buldu. İzler o noktada siliniyor gibiydi.</p>

        <p>«İz örtmeye başladılar,» diye homurdandı. «Attan inip arayın!»</p>

        <p>Vark Jan yere çömelip baktı. «Çocukları kucaklarına aldılar,» dedi. «Bebekler kendi izlerini örtemeyecek kadar küçük.</p>

        <p>Onları kadınlar taşıyor. Ama bu yük onları çabuk yoracaktır.»</p>

        <p>Gerçi izler yokolmuş, önlerindeki alanda Lothar'ın gözüne gözükecek hiçbir işaret kalmamıştı ama, San'lar bile Vark Jan'la Hendrick'in izleyebileceği bazı işaretler bırakmak zorunda kalıyorlardı. Artık daha yavaş yol alıyorlardı. Yere yakın olmak için atlardan inmişlerdi. Yine de izlemeyi sürdürdüler.</p>

        <p>Dört saat kadar sonra Swart Hendrick başını sallayıp sırıttı.</p>

        <p>«Kadınlar çabuk yoruluyor. Hem izleri daha belirgin oluyor, hem daha yavaş yürüyorlar. Artık arayı kapatmaya başladık.»</p>

        <p>Ta ileride San kadınları, çocuklarının yükü altında arkaların bakıyor, hafif sesle ağlaşıyorlardı. Ovanın ucunda kendilerini izleyen atlılar belirmişti. Serabın titreşimiyle dev kadar irileşiyorlardı. Ama onları görmek bile kadınların hızını arttıramadı.</p>

        <p>San avcıların en yaşlısı, «Demek benim yemlik yapmam gerekiyor,» dedi. Kendini yaralı gibi gösterip avcıları yuvadan uzaklaştırmaktan söz ediyordu. «Eğer beni izlemelerini sağlayabilirsem belki atlarını susuzluktan öldürebilirim. O zaman siz ileriki su çukuruna varırsınız. Su içip yumurta şişeleri do!durduktan sonra...» Karısına mühürlü bir boynuz kutu uzattı.</p>

        <p>Bundan sonrasını söylemek zorunda değildi. Su çukurunu zehirlemek, hiçbirinin hoşlandığı bir konu sayılmazdı. «Atları öldürebilirseniz kurtuldunuz demektir,» dedi avcı onlara. «Ben size zaman kazandırmaya çalışacağım.»</p>

        <p>Yaşlı San çabucak çocukları dolaştı, her birinin gözlerine, dudaklarına dokundu, onları kutsadı, veda etti. Çocuklar ona ciddi gözlerle baktılar. Kendisine iki çocuk doğurmuş olan karısına doğru yürüdüğünde kadının ağzından hafif bir çığlık kurtuldu. Adam onu bakışlarıyla azarladı. Bunun anlamı açıktı.</p>

        <p>«Çocukların önünde korkunu belli etme.»</p>

        <p>Elbiselerini çıkardı, deri torbasını indirdi, daha genç olan erkeğe, bin avda arkadaşlık etmiş olduğu yakın dostuna,</p>

        <p>«Oğullarıma babalık et,» dedi, torbasını ona verdi, geriye çekildi. «Şimdi gidin.»</p>

        <p>Klanının uzaklaşmasına baktı, sonra yayını tekrar gerdi, ok başlarını sakladığı kesenin ağzını açtı. Ailesi ovanın ötelerinde gözden kaybolunca onlara arkasını döndü, peşlerindekileri karşılamak üzere yürüdü.</p>

        <p>Lothar hızlı gidememekten yakınıyordu. Avın bir saat ilerde olduğunu biliyordu ama izi yine kaybetmişlerdi. O bulunana kadar duraklamak zorundaydılar. Apaçık ovadaydılar. Ufukta düzlük gökyüzüyle bir doğru çizgi halinde birleşiyordu. Alçak çalılar ve dikenler vardı. Serap onları dansettiriyor, titretiyordu merceklerde Bir milden uzaktaki insanı görmeye olanak yoktu.</p>

        <p>Atların canı çıkmıştı. Çok geçmeden su içmeleri şarttı. Bir saat kadar sonra izlemeye ara verip su arabasının başına dönmeleri gerekecekti. Dürbününü bir kere daha kaldırırken o anda kopan bir vahşi çığlık çevresine bakınmasına yol açtı.</p>

        <p>Swart Hendrick parmağını sol tarafa uzatmıştı. En sonda bulunan Vuil Lippe, birden azan atını kontrol etmeye çalışıyordu. At şahlanıyor, arka ayakları üzerinde yürüyor, binicisini uçuşan tozların içinde döndürüyordu.</p>

        <p>Lothar atların San kokusuna karşı tıpkı aslan kokusuna gösterdikleri tepkiyi gösterdiklerini duymuştu ama, bu konuda biraz kuşkuluydu. Vuil Lippe çaresiz durumdaydı. İki eliyle dizginlere sarılmıştı. Tüfeği eğere asılıydı. Sonunda çalıların tepesinden yandaki tuzlu topraklara yuvarlanırken Lothar onu izliyordu.</p>

        <p>Derken sanki bir mucize oldu, toprağın içinden bir başka insan şekli yükseliverdi Ufacık, cine benzer çıplak adam, sürüklenen biniciden yirmi adım kadar ilerde duruyordu. Çok garipti ama, bir tavşanı bile saklayamayacak kadar küçük olan o çalının ardına gizlenmişti şu ana kadar.</p>

        <p>Lothar çaresiz bir korku içinde bakarken minik adam yayını gerdi, okunu fırlattı. Lothar uçan oku gördü. Güneş ışığında bir güve gibiydi. Sonra çıplak pigme döndü, atlılardan uzak tarafa doğru koştu.</p>

        <p>Lothar'ın adamları bir ağızdan bağırıyor, bir an önce atlarına binmeye çalışıyorlardı. Atlar huysuzdu. Oldukları yerde dönüp durmaktaydılar. İlk binen Lothar oldu. Özengilere dokunmadı. Elini eğerin üzerine bastırıp sıçradı, hayvanın başını çevirdi, dört nala ilerledi.</p>

        <p>Koşan pigme neredeyse serabın örttüğü çalılar arasında kaybolmak üzereydi. Koşuş hızı inanılacak gibi değildi. Ok attığı adam atını serbest bırakmış, ayağa kalkmıştı. İki bacağını açmış, öylece duruyor, hafif hafif sağa sola sallanıyordu.</p>

        <p>«iyi misin?» diye bağırdı Lothar onun yanından geçerken.</p>

        <p>O onda oku gördü.</p>

        <p>Ok Vuil Lippe'nin göğsünden aşağıya doğru sallanıyordu ama, ucu yanağına gömülmüştü. Lothar'a şaşkın bir ifadeyle baktı. Lothar atından atladı, onu omuzlarından yakaladı.</p>

        <p>«Benim işim bitti,» dedi Lippe alçak sesle. Elleri iki yanında sallanıyordu. Lothar oku tutup çekti, çıkarmaya çalıştı.</p>

        <p>Lippe'nin yanağının eti dışarı doğru çekilince adam bir çığlık atıp sendeledi. Lothar dişlerini sıkıp bir kere daha asıldı. Bu sefer okun ucu sapından ayrıldı, uç adamın etine gömülü kaldı, adam çırpınmaya başladı.</p>

        <p>Lothar onun yağlı saçlarına sarıldı, kafasını çevirdi, yarayı inceledi. «Kıpırdama, Allah belanı versin!» Yaradan uzun bir kemik dışarıya fırlamıştı. Üzeri siyah, lastik gibi bir maddeyle kaplı görünüyordu.</p>

        <p>«Euphorbia latex!» Lothar, San silahlarını daha önce de görmüştü. Babasının da bir zamanlar kabile eşyalarından kurulu bir koleksiyonu vardı. Zehiri bu yüzden tanımıştı. Nadir bulunan çöl euphorbia'sının köklerinden damıtılmış latex'di bu zehir. Daha bakarken zehirin deri altına yayıldığını, yaranın çevresine derin bir morluk verdiğini görebiliyor, kan damarlarının onu emişini izleyebiliyordu.</p>

        <p>«Ne kadar sürer?» Lippe'nin ıstırap dolu gözleri Lothar'a bakıyordu. Avutulmayı bekliyordu.</p>

        <p>Latex yeni damıtılmış gibiydi. Akışkanlığı henüz koyulmamıştı. Ama beri yandan Vuil Lippe de iri yarı, sağlam, kuvvetli, sağlıklı bir adamdı. Vücudu bu toksinle mücadele edecekti.</p>

        <p>Epey sürerdi. Sonsuz gibi gelecek birkaç saat.</p>

        <p>«Kesip akıtamaz mısın?» diye yalvardı Lippe.</p>

        <p>«Derine işlemiş. Kan kaybından ölürsün.»</p>

        <p>«Yak o halde!»</p>

        <p>«Acısı yeter seni öldürmeye!»</p>

        <p>Lothar onu doğrultup oturttuğu sırada Hendrick de ötekilerle birlikte yaklaşıyordu.</p>

        <p>«İki kişi kalıp ona baksın,» diye emir verdi Lothar. «Hendrick, seninle ikimiz sarı domuzun peşine düşelim.»</p>

        <p>Yorgun atlarını mahmuzladılar, yirmi dakika sonra Bushman'ı ilerde gördüler. Sıcağın serabı içinde sanki eriyor, dansediyordu. Lothar'ın içinden korkunç, kara bir öfke yükseldi.</p>

        <p>İnsanın ta ruhunun derinliklerinde korkusunu duyduğu birine karşı hissedebileceği bir öfke ve nefret.</p>

        <p>«Sağa doğru!» Lothar elini sallayıp Hendrick'e işaret etti.</p>

        <p>«Dönerse yolunu kes.» Kendisi ileriye atıldı, kaçan adama doğru hızla ilerledi.</p>

        <p>İçinden, «Yol açtığın ölümü ölümle ödeteceğim,» diye mırıldandı, eğerin ön tarafındaki battaniye dengini gevşetti.</p>

        <p>Kendine şilte diye kullandığı bu koyun postu onu kemik uçlu oklara karşı koruyacaktı. Bedenine sardı, ucunu ağzına, burnuna kapattı. Geniş kenarlı şapkasını başına iyice çekti, yalnızca gözleri için dar bir aralık bıraktı.</p>

        <p>Koşan Bushman ikiyüz metre ilerdeydi. Çıplaktı. Yalnızca elinde yayı, başındaki şeritte de okları vardı. Vücudu terden pırıl pırıl parlıyordu. Amber rengiydi. Güneş altında hemen hemen yarı saydam gözüküyordu. Ceylan gibi koşuyordu adam.</p>

        <p>Minik ayakları sanki yere hiç değmiyordu.</p>

        <p>Mauser'in çatırtısı duyuldu bir kurşun kaçan adamın önündeki kumları kaldırdı, adam sıçradı, hızını inanılmaz biçimde arttırdı, dörtnala kalkmış iki atlıyla arasını daha da açmaya başladı. Lothar, Hendrick'e doğru baktı. Hendrick dizginleri gev şek tutuyor, iki elini kullanarak Mauser'i doldurmaya çalışıyordu.</p>

        <p>«Ateş etme!», diye bağırdı Lothar öfkeyle. «Onu canlı istiyorum!» Hendrick, Mauser'i indirdi.</p>

        <p>Bushman o çılgın koşuyu daha bir mil kadar sürdürdü.</p>

        <p>Ancak ondan sonra arayı kapatmaya başladılar.</p>

        <p>Lothar onun bacaklarının dolanmaya başladığını gördü.</p>

        <p>Yorgunluktan ayakları, bileklerinin ucunda sallanıyordu Ama Lothar'ın atı da hemen hemen aynı derecede bitikti. Hantal koşuyor, ağzından, burnundan köpükler saçıyordu.</p>

        <p>Elli metre sonra bitkin Bushman durup onlara doğru döndü. Göğsü körük gibi inip inip kalkıyordu. Kürek biçimindeki sakalından terler damlamaktaydı. Gözleri vahşi ve öfkeli, meydan okuyan bakışlarla kafasından bir ok çekip yayına sürdü.</p>

        <p>«Haydi, küçük canavar!» diye haykırdı Lothar. Amacı adamın ata nişan alacağı yerde kendisine nişan almasını sağlamaktı. Bu planı sonuç verdi.</p>

        <p>Bushman oku fırlattı, ok bir ışık gibi uçtu, Lothar'ın boynu hizasına battı ama postun kalınlığı onu durdurdu, kayıp düştü, çizmeye çarpıp kuru toprağa kaydı.</p>

        <p>Bushman olanca çabasıyla bir ok daha atmaya uğraşırken Lothar eğerin üzerinde polo oyuncuları gibi eğildi, Mauser'i savurdu. Tüfeğin namlusu adamın kafatasına yan taraftan çarptı, adam yıkıldı.</p>

        <p>Lothar dizginlerini çekti, eğerden atladı ama Hendrick oraya ondan önce varmıştı. Yerde yatan Bushman'ın kafasına tüfeğinin dipçiğini indirip duruyordu. Lothar onun omzuna sarıldı, itekledi, Hendrick sendeledi. Neredeyse düşüyordu.</p>

        <p>«Sağ istiyorum dedim sana!» diye hırladı Lothar. Yerde kıvranan adamın başına diz çöktü.</p>

        <p>Şakaktan aşağı ince bir kan kulak memesine doğru sızıyordu. Lothar parmağını şah damara bastığında kaygılıydı. Rahatlayarak homurdandı. Küçük yayı yerden aldı, elinde bükerek kırdı, parçalarını fırlattı, sonra av bıçağıyla Bushman'ın alnındaki bantı kesti, bir çırpıda okların tümünü zehirli başlardan ayırdı .Bunu yaparken çok dikkatli davranıyordu. Ok başlarını mümkün olduğu kadar uzağa fırlattı.</p>

        <p>Bushman'ı yüzüstü çevirirken Hendrick'e eğerindeki deri kayışları getirmesi için seslendi. Esirinin ellerini ve ayaklarını sımsıkı bağladı. O ufacık ellerin, ayakların kaslarındaki sağlamlığı görmek onu şaşırttı. Kayışları bileklerden ve dirseklerden düğümledi, sonra ayak bilekleri ve dizler hizasına da düğümler attı, sıkıştırdı, o amber tene iyice oturmalarını sağladı.</p>

        <p>Bushman'ı tek eliyle, taş bebek gibi kaldırdı, eğerin üzerine yatırdı. Bu hareket adamın ayılmasına yol açtı. Başını kaldırıp gözlerini açtı. Gözleri taze bal rengindeydi. Akları bile dumanlı bir sarıydı. Tuzağa kısılmış bir leoparın gözlerine bakmak gibi bir duygu veriyordu insana. Öyle kötü bakışlı gözlerdi ki, Lothar elinde olmadan geriledi.</p>

        <p>«Hayvan bunlar,» dedi. Hendrick de başını salladı.</p>

        <p>«Hayvandan beter. Çünkü insan olmadıkları halde insan kurnazlığına sahipler.»</p>

        <p>Lothar dizginleri eline aldı, yorgun atını geriye, Vuil Lippe'yi bıraktıkları yere kadar yürüttü.</p>

        <p>Ötekiler arkadaşlarını yün bir battaniyeye sarıp bir koyun Dostu üzerine yatırmışlardı. Besbelli Lothar'ın gelip ona bir şeyler yapmasını bekliyorlardı. Ama Lothar bulaşmak istemedi. Vuil Lippe'nin yardımla falan kurtarılamayacağını biliyordu.</p>

        <p>Vakit geçirmek için Bushman'ı eğerden indirdi, kumlu toprağa attı. Adamın minik vücudu savunmak istercesine kıvrıldı, Lothar atını tuttu, ağır adımlarla postun çevresindeki gruba doğru yürüdü.</p>

        <p>Zehirin hızlı hareket ettiğini hemen gördü. Lippe'nin suratının bir yanı iğrenç biçimde şişmiş, üzerini mor çizgiler dantel gibi kaplamıştı. Bir gözü o şişmeden kapanmış, kapağı olgun bir üzüme dönmüştü. Kapkara parlıyordu. Öteki göz kocaman açılmıştı ama, bebeği toplu iğne başı gibi ufalmıştı. Lothar üzerine eğildiğinde, onu tanıdığını belli eden bir hareket yapmadı. Belki göremiyordu artık. Zorlukla soluk alıyor, her soluk için mücadele veriyordu. Zehir akciğerlerini de felç etmişti.</p>

        <p>Lothar onun alnına dokundu. Cildi soğuk, yapış yapış, sürüngen derisine dönmüştü. Hendrick'le diğerlerinin kendisine bakmakta olduklarını biliyordu Lothar. Nice kere onun kurşun yaralarına pansuman yaptığını, kırık kemikleri yerleştirdiğini, ağrıyan bir dişi çektiğini, tüm küçük cerrahi işlemleri yaptığını seyretmişlerdi. Ölmekte olan bu adama da bir şeyler yapmasını bekliyorlardı. Onların beklentileri ve kendi çaresizliği Lothar'ı büsbütün öfkelendirdi.</p>

        <p>Birden Lippe boğulur gibi bir çığlık attı, saralı gibi sarsılmaya başladı. Tek gözü yukarı doğru kaydı, akı sapsarı ve kanlı biçimde göründü, battaniyenin altında vücudu kavislendi.</p>

        <p>«Kriz!» dedi Lothar. «Mambo ısırığı gibi. Artık uzun sürmez.»</p>

        <p>Ölmekte olan adam dişlerini gıcırdattı, şiş dili dişlerinin arasından uzandı. Dilini çiğniyor, parçalıyordu. Lothar onun çenesini açmaya boş yere uğraştı. Hottanto'nun yarı felçli ciğerlerinden fışkıran kanlar ağzından boşaldı, boğazına kaçtı, adam kenetli dişleri arasından inilti sesleri çıkardı.</p>

        <p>Bir kere daha gerildi, battaniyeden bir patlama sesi geldi, vücudu kendi kendini boşalttı. Bu sıcakta koku çok mide bulandırıcı oldu. Uzun süren, pis bir ölümdü bu. Sonunda bitince, bu katılaşmış adamlar bile sarsılmışlardı.</p>

        <p>Sığ bir mezar kazdılar, Vuil Lippe'nin cesedini içine yuvarladılar. Hala battaniyeye sarılıydı. Üzerini acele örtüp kendi nefret ve korkularından kurtulmaya çalıştılar.</p>

        <p>İçlerinden bir tanesi çalı çırpı toplayıp küçük bir oteş yaktı, biraz kahve ısıttı. Lothar eğerinden yarım şişe Cape brandy'si çıkardı. Fiden ele geçirirlerken Bushman'ın yattığı tarafa hiç bakmamaya çalıştılar.</p>

        <p>Kahvelerini sessizce içtiler. Çember olup oturmuşlardı.</p>

        <p>Sonra Vark Jan kahve telvesini yere savurup ayağa kalktı.</p>

        <p>San dilini o biliyordu.</p>

        <p>San'ın yattığı yana ilerledi, onu bağlarından tutup çekti, ateşin başına sürükledi, eğilip yanan bir tahtayı eline aldı.</p>

        <p>San'ı hala tek elinde taşıyordu. Dalın devli ucunu adamın penisine değdirdi. San bir çığlık attı, deli gibi çırpındı, organında hemen kabarcıklar oluştu, su topladı.</p>

        <p>Ateşin başındakiler güldüler. Gülüşlerinde de nefret ve korku vardı. Zehirli ölüme karşı duydukları korku, ölen arkadaşları için üzüntü, intikam özlemi, acı verme ve küçük düşürme konusundaki o sadistçe istekler birbirine karışıyordu o gülüşte.</p>

        <p>Lothar o gülüşün sesinden sarsıldığını hissetti. İnsanoğlunun ne güvensiz temellere dayanarak yaşamaya çalıştığını düşündü. Kendi içinde de aynı hayvansal ihtiraslar vardı. Onları zorla bastırdı, ayağa kalktı. Olacakları önleyemezdi. Aç aslanın elinden avını almak mümkün değildi. Böyle bir şeye kalkışırsa, bu sefer ona karşı dönerlerdi.</p>

        <p>Gözlerini Bushman'ın yüzünden kaçırdı. O vahşi, ıstıraplı gözlere bakamıyordu. Adam öleceğinin farkındaydı. Bu açıktı.</p>

        <p>Ama ne biçim öleceğini kendi bile bilemiyordu. Lothar kendi adamlarının yüzlerine baktı, gördüğü içini bulandırdı. Adamların yüz çizgileri, kusurlu camdan görünüyormuş gibi çarpılmıştı. Her çizgi kalınlaşmış, her çizgiye şehvete benzer bir ihtiras oturmuştu.</p>

        <p>Bushman'ı hepsi kadın, gibi kullandıktan sonra, belki de ölümü tercih edecekti adam.</p>

        <p>«Pekala!» Lothar sesinden bir şey belli etmemeye çalışıyordu ama, yine de tiksintiden boğuklaşıyordu sesi. «Ben arabaların oraya dönüyorum. San sizindir. Ama o beyaz kızı görmüş ya da duymuşsa, bunu bilmek istiyorum. Bir tek o soruya cevap vermesi şart. Hepsi o kadar.»</p>

        <p>Lothar gidip atma bindi, arkasına bakmadan arabaların olduğu tarafa sürdü. Bir ara arkasından öyle bir acı ve dehşet çığlığı duydu ki tüyleri diken diken oldu. Sonra ses hemen kesildi, çöl rüzgarları arasında kayboldu.</p>

        <p>Çok sonra, adamları arabalara döndüklerinde, Lothar kendi arabasının yanına uzanmış, lamba ışığında Goethe'nin eski püskü, lime lime bir kitabını okuyordu. Nice kere ruhunun tükenmek üzere olduğunu hissettiğinde bu kitap kurtarmıştı onu.</p>

        <p>Adamlarının attan inerkenki gülüşmelerinde bir memnuniyet vardı. Yemeğe, içkiye, sefahata doymuş insanların seslerini çıkarıyorlardı. Swart Hendrick şarap içmiş gibi sendeleyerek onun yattığı yere yaklaştı. Pantolonunun ön tarafında püskürtme halinde kurumuş kan lekeleri vardı.</p>

        <p>«San beyaz kadını görmemiş. Ama çöldeki başka San'larla ateş başında karşılaştıklarında, kulaktan kulağa fısıldanan garip bir hikaye duymuş. Güneşin hiç parlamadığı garip bir diyardan gelen bir kadınla bir çocuğun, iki ihtiyar San'la birlikte yaşadığı söyleniyormuş.»</p>

        <p>Lothar dirseği üzerinde doğruldu. Kızın yanında gördüğü iki Bushman'ı hatırlamıştı.</p>

        <p>«Nerede? Yerini söyledi mi?» diye sordu hevesle.</p>

        <p>«Kalahari'nin içlerinde bir yer varmış. Orası tüm San'lar için kutsalmış. Bize yönünü gösterdi...»</p>

        <p>«Neresi, Hendrick, lanet olası, neresi?»</p>

        <p>«Uzun yol. Onların ayağıyla onbeş gün.»</p>

        <p>«Neymiş bu yer? Görünce nasıl tanıyacağız?»</p>

        <p>Hendrick üzgün üzgün, «Orasını söylemedi,» dedi. «Hayatta kalma isteği bizim sandığımız kadar güçlü değilmiş. Söyleyemeden öldü.»</p>

        <p>«Yarın o yöne döneriz,» diye emir verdi Lothar.</p>

        <p>«Bugün kaybettiğimiz öteki San'lar da var. Atlar dinlenince onları yarın güneş batmadan yakalayabiliriz. Yanlarında kadınlar var...»</p>

        <p>«Olmaz!» diye hırladı Lothar. «Biz o kutsal yere gidiyoruz.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
