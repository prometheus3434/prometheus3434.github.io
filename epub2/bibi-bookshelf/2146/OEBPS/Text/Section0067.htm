<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Yol çok bozuktu. Üzerindeki taşların kenarları da bıçak gibi keskindi. Sıra sıra işçiler, yarı bellerine kadar soyunuk, bedenleri terden pırıl pırıl, o taşları çekiçle kırıyor, yolu düzlemeye çalışıyorlardı. Arada sırada çekiçlerinin sapına dayanıp dinlenmekteydiler. Centaine, Abraham Abrahams'ın tozlu Ford'uyla sarsılarak onların yanından geçti. Onlara bağırarak bir soru sorduğunda gülümsediler, parmaklarıyla yukarıyı gösterdiler.</p>

        <p>Yokuş daha da dikleşti, kıvrılarak dağlara tırmanmaya başladı. Centaine bir virajı iki manevrada alabildi. Sonunda artık daha ileri gidemeyeceğini anladı. Bir Hottento ustabaşı koşup onun yanına geldi. Elindeki kırmızı bayrağı başının üzerinde sallıyordu.</p>

        <p>«PciSop. madam! Dikkatli olun! Yoldaki kayaları patlatacaklar.»</p>

        <p>Centaine yarı yapılmış yolun kenarına parketti. Durduğu yerde bir levha vardı. Okudu.</p>

        <p>De La Rey İnşaat Şirketi ,</p>

        <p>Yol Yapımı ve İnşaat Mühendisliği</p>

        <p>Arabadan indi, bacaklarını kıpırdattı... Pantolon, çizme ve erkek gömleği giymişti. Hottento ustabaşı onun bacaklarına bakıyordu. Sonunda Centaine sert bir sesle, «Tamam, git işine bak, usta,» dedi ona. «Yoksa patronun öğrenir.»</p>

        <p>Başındaki eşarbı çıkardı, saçlarını salladı. Sonra arabanın yanında asılı su soğutucu kaptan eşarbı ıslattı, yüzündeki tozları sildi. Windhoek'den burası elli mildi. Şafaktan önce yola çıkmış, hep araba sürmüştü. Arka kanapedeki sepeti aldı, arabanın yan basamağına oturdu. Otelin aşçısı ona jambonlu, yumurtalı sandviçlerle bir şişe soğuk çay hazırlamıştı. Centaine birden kendini pek aç hissettiğini farketti.</p>

        <p>Bir yandan yerken, bir yandan karşısındaki ovalara bakıyordu. Otların güneş altında nasıl gümüş gibi parladığını unutmuştu... birden aynı şekilde parlayan o uzun, sarı saçlar geldi aklına. Hiç istemediği halde karnında bir alev tutuştu, meme başları sıkıştı, dışarı uğradı.</p>

        <p>Bir anlık zaafından utandığını hissetti. Kendi kendine sert bir sesle, «Ondan nefret ediyorum,» diye tekrarladı. «İçime ektiği bu şeyden de nefret ediyorum.»</p>

        <p>Sanki bu sözü bekliyormuş gibi, o şey içinde kıpırdandı.</p>

        <p>Derin, gizli bir hareketle kıpırdandı. Nefret duygusu kuru yerde yanan bir mumum alevi gibi titredi, zayıfladı.</p>

        <p>«Güçlü olmalıyım,» dedi kendi kendine. «Tutarlı davranmalıyım. Şasa'nın hatırı için.»</p>

        <p>Yukardan, arkasında kalan tepenin tarafından uyarıcı bir ıslık duyuldu, sonra onu bir sessizlik izledi. Centaine ayağa kalktı, elini gözüne siper etti, bir beklentiyle gerginleşti.</p>

        <p>Birden toprak, ayaklarının altında sarsıldı, patlama kulaklarında yankılandı. Bir toz bulutu, mavi çöl göklerine yükseldi, koca dağ bir devin baltasını yemiş gibi titredi. Yamaçtan aşağı grimsi mavi kabuklar yuvarlandı, sıvı bir heyelan gibi aşağıdaki vadiye döküldü. Derken toz bulutu yavaş yavaş dağıldı.</p>

        <p>Centaine hala ayakta, yokuşun yukarısına bakıyordu. Bir süre sonra orada bir atlı belirdi. Ağır ağır yamaçtan inmeye başladı. Atı adımını kollayarak, dikkatle basıyordu. Atlı uzun boyluydu. Eğerin üzerinde zarif bir oturuşu vardı. Rüzgar altında bir fidan gibiydi.</p>

        <p>«Keşke bu kadar güzel olmasaydı,» diye fısıldadı Centaine.</p>

        <p>Adam devekuşu tüylü şapkasını başından çıkardı, tozunu bacaklarına vurarak silkti. Altın saçları alev gibi yanıyordu.</p>

        <p>Centaine ayakları üzerinde hafifçe sallandı. Yamacın eteğinde, Centaine'den yüz adım kadar ilerde, ayağını atın boynu üzerinden attı, yere doğru kaydı, dizginleri Hottento ustabaşına fırlattı.</p>

        <p>Ustabaşı ona hızlı hızlı bir şeyler söyledi, parmağıyla Centaine'in durduğu yeri işaret etti. Lothar başını salladı, ona doğru yürüdü. Yarı yolda birden durdu, ona bakakaldı. Gözlerinin safı safirler gibi parladığı bu kadar uzaktan bile belli oluyordu. Birden koşmaya başladı.</p>

        <p>Centaine yerinden kıpırdamadı. Dimdik duruyor, ona bakıyordu. On adım kala Lothar onun yüzündeki ifadeyi gördü, tekrar durdu.</p>

        <p>«Centaine! Seni bir daha görebileceğimi sanmıyordum, sevgilim.» Adım atacak oldu.</p>

        <p>«Dokunma bana,» dedi Centaine soğuk bir sesle. İçinden kabaran paniği bastırmaya çalışıyordu. «Seni bir kere uyarmıştım... bir daha bana dokunmayacaksın.»</p>

        <p>«O halde neden geldin buraya?» Sesi sertti. «Aylardan beri hayalinin beni böylesine yaralaması yetmiyor mu? Kendin de gelip bana eziyet etmek zorunda mısın?»</p>

        <p>«Buraya seninle bir pazarlık yapmaya geldim.» Sesi buzlar gibiydi. Artık kendini kontrol altına almayı başarmıştı. «Sana bir alış veriş teklif etmeye geldim.»</p>

        <p>«Neymiş pazarlığın? Eğer söz konusu sensen, şartlarını bilmeden kabul ediyorum.»</p>

        <p>«Hayır,» diye başını salladı Centaine. «Kendimi öldürürüm daha iyi.»</p>

        <p>Lothar'ın çenesi öfkeyle kalktı ama gözlerinde bir "ıstırap vardı. «İnsafsızsın.»</p>

        <p>«Belki senden öğrenmişimdir!»</p>

        <p>«Şartlarını açıkla.»</p>

        <p>«Beni çölde bulduğun yere geri götüreceksin. Ulaşımı, hizmetkarları, dağa varmam için gerekli her şeyi sen ayarlayacaksın. Orada bir yıl kalabilmemi sağlayacaksın.»</p>

        <p>«Neden istiyorsun oraya gitmeyi?»</p>

        <p>«Seni ilgilendirmez.»</p>

        <p>«Yanılıyorsun. Beni ilgilendirir. Bana neden ihtiyaç duyuyorsun?»</p>

        <p>«Orayı yıllarca arayıp bulamayabilirim.»</p>

        <p>Lothar başını salladı. «Hakkın var tabii. Ama bu istediğin çok paraya patlar. Neyim varsa bu şirkete yatırdım. Cebimde bir şiling bile kalmadı»</p>

        <p>«Ben senden yalnızca hizmet istiyorum. Arabaların, malzemenin ve hizmetkarlarının paralarını kendim vereceğim.»</p>

        <p>«O halde mümkün... ama bu pazarlık bana ne verecek?»</p>

        <p>Centaine ellerini karnına götürdü. «Karşılık olarak sana, içime ektiğin piçi vereceğim.»</p>

        <p>Lothar bakakaldı. «Centaine...» Yüzüne ağır, derin bir sevinç yayıldı. «Bir çocuk! Çocuğumuzu taşıyorsun!» İçgüdüsel olarak ona doğru yaklaştı.</p>

        <p>«Geri dur,» diye uyardı Centaine. «O bizim çocuğumuz değil. Yalnızca senin! Doğduktan sonra onunla hiçbir ilişkim olsun istemiyorum. Görmek bile istemiyorum. Doğar doğmaz sen alabilir, ne istiyorsan yapabilirsin. Ben istemem. Ondan nefret ediyorum... onu bana veren erkekten de nefret ediyorum»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
