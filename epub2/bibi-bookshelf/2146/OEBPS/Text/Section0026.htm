<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine pencerenin yanında oturuyordu. Dantel duvağını alıp omuzlarına örttüğü zaman Anna itiraz edecek oldu, sonra kendini tuttu.</p>

        <p>Anna yakında, yatağın kenarında oturmaktaydı. İkisi de konuşmuyorlardı.</p>

        <p>Aşağıdaki salondan erkeklerin sesini duyabiliyorlardı. Birisi az önce piyano çalmıştı. Çok kötü çalmıştı ama Centaine yine de Chopin'in cenaze marşını tanıyabilmişti. Diğerleri de ezgiyi mırıldanıp ona tempo tutmuşlardı.</p>

        <p>Centaine neler olup bittiğini sezgileriyle anlamıştı. İçlerinden birine özel vedalarını sunuyorlardı. Ama dinlerken kendisi bundan etkilenmedi. Daha sonra erkeklerin seslerinin o kaba, ham titreşimle konuştuğunu duydu. Çok sarhoş oluyorlardı. Bu da törenin bir parçasıydı, Cenatine biliyordu. Derken gülmeler başladı... sarhoş gülmeleri... ama altında hüzün olan gülmeler... yine şarkılar söylendi. Hepsi akortsuzdu seslerin. Centaine hiçbir şey hissetmedi. Mum ışığında kupkuru gözleriyle oturdu, ufuktaki atışların kıvılcımlarını seyretti, şarkıları ve savaş seslerini dinledi.</p>

        <p>«Uyuman gerek, çocuğum.» Anna'nın sesi bir anne kadar müşfikti. Centaine başını iki yana salladı, Anna da itiraz etmedi. Kalkıp bir örtü getirdi, Centaine'in dizlerine sardı, aşa ğıya, biraz jambon, soğuk turta, bir bardak şarap getirmeye indi. Az sonra tabak ve kadeh Centaine'in dirseği dibinde, oldu ğu gibi duruyordu.</p>

        <p>«Yemen gerek, çocuğum,» diye fısıldadı Anna. Aslında konuşmak içinden gelmiyordu. Centaine başını yavaşça ona doğru çevirdi.</p>

        <p>«Hayır, Anna,» dedi. «Ben artık çocuk değilim. İçimdeki o kısım bugün öldü... Michael'le birlikte. Bana bir daha asla çocuğum deme.»</p>

        <p>«Söz veriyorum, demem.» Centaine yavaşça tekrar pencereye döndü.</p>

        <p>Köyün saati ikiyi vurdu, az sonra da birliğin subaylarının gitmekte olduğunu gördüler. Bir kısmı öyle sarhoştu ki, arkadaşları onları taşıyıp kamyonun arkasına mısır çuvalları gibi atmak zorunda kaldılar, sonra kamyon gecenin karanlığında uzaklaştı.</p>

        <p>Kapıya yavaşça vuruldu, Anna yatağın kenarından kalktı, açmaya gitti.</p>

        <p>«Uyanık mı?»</p>

        <p>«Evet,» diye fısıldadı Anna da.</p>

        <p>«Onunla konuşabilir miyim?»</p>

        <p>«Girin.»</p>

        <p>Sean Courtney içeri girip Centaine'in koltuğu yanında durdu. Centaine viski kokusu alıyordu ama, general bir kaya kadar sağlam ve dengeli, sesi de alçak, kontrollüydü. Buna rağmen Centaine onun içinde, acısını gizleyen bir duvar bulunduğunu hissetti.</p>

        <p>«Benim şimdi gitmem gerek, evladım,» dedi Afrika dilinde.</p>

        <p>Centaine koltuğundan kalktı, örtü dizlerinden düştü, duvak omzundan kaydı, kız generalin karşısında durup gözlerinin içine baktı.</p>

        <p>«Siz onun babasıydınız.» dedi. Birden generalin kontrolü parça parça oldu. Olduğu yerde sendeledi, tutunmak için elini masaya dayadı, Centaine'e baktı.</p>

        <p>«Nereden bildin bunu?» diye fısıldadı. Centaine o zaman koca adamın derin acısının su yüzüne çıktığını gördü. Kendisi de içindeki acının yükselip onunkine karışmasına nihayet izin verdi. General kollarını açtı, Centaine o kollara atıldı, general onu göğsüne yasladı. Uzun süre ikisi de konuşmadılar. Neden sonra Centaine'in hıçkırıkları sessizleşti, kesildi. Sean o zaman,</p>

        <p>«Seni her zaman Michael karısı ve kendi kızım olarak düşüneceğim,» dedi. «Bana ihtiyacın olursa, nerede ve ne zaman olursa olsun, beni çağırtman yeter.»</p>

        <p>Centaine başını hızla salladı, gözlerini kırpıştırdı, sonra o kollarını acarken geri çekildi.</p>

        <p>«Sen cesur ve güçlüsün,» dedi. General. «Bunu ilk görüştüğümüzde anladım. Dayanacaksın.»</p>

        <p>Döndü topallayarak odadan çıktı. Birkaç dakika sonra Centaine, çakıllı yolda Zulu'nun sürdüğü Rolls'un uzaklaşmakta olduğunu duydu</p>

        <p style="text-align: center;"><b>***</b></p>
      </div>
    </div>
  </div>
</body>
</html>
