<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Başlangıçta Garry Courtney Namib çölüne ve o korkunç İskelet Plajına yapılacak kurtarma seferinin heyecanına kendini öyle kaptırmıştı ki, başarı şansının ne kadar olduğunu ölçüp biçmeye vakit bulamamıştı.</p>

        <p>Garry için 'eylem adamı' rolüne çıkmak çok büyük değişiklikti. Tüm romantikler gibi o da nice kere kendini böyle bir rolde hayal etmişti. İşte şimdi de fırsat karşısındaydı. O fırsata tüm hevesiyle sarılmıştı.</p>

        <p>Savaş Bakanlığının telgrafı geldikten, oğlu Michael Courtney'in çarpışma sırasında öldüğünü bildirdikten sonra aylar boyunca Garry'nin yaşamı karanlık bir boşluktan ibaretti. Ne bir amacı, ne de bir yönü vardı. Sonra ikiz kardeşinden o mucize sayılan ikinci telgraf gelmişti: «Michael’ın dul karısı senin torununu beklerken savaş yüzünden evsiz kaldı stop onu Cape Town'a yolluyorum stop lütfen karşıla ve derhal koruman altına al stop telgrafa cevap ver mektup postada Sean.»</p>

        <p>O zaman hayatında yeni bir güneş doğmuştu. O güneş de zalim biçimde sönüp Bengueia akıntısının yeşil sularına gömülünce, Garry artık gerçeğin kendisini bir kere daha umutsuzluk karanlığına sürüklemesine izin vermemek gerektiğini içgüdüleriyle sezmiş bulunuyordu. İnanmak zorundaydı. Tüm ihtimal he^saplarını bir kenara bırakmak, Michael’ın karısıyla doğmamış çocuğunun sağ kaldığına, denizden çöle ayak bastığına, kendisinin onları bulup kurtarması gerektiğine inanmak zorundaydı.</p>

        <p>Bunu yapmanın tek yolu, mantıklı düşüncenin yerine telaşlı bir hareket getirmekti. Anlamsız da olsa, yararsız da olsa. Bu da başarısızlığa uğradığı zaman... Anna Stok'un o sınırsız, koya gibi sağlam inancından kendine güç çekmesi gerekiyordu.</p>

        <p>İkisi Windhaek'e, eski Alman GüneyBatı Afrikası'nın başkentine geldiler. Burası iki yıl önce müttefikler tarafından alınmıştı. Tren istasyonunda onları vekaleten askeri vali olarak görev yapan Albay John Wickenham karşıladı:</p>

        <p>«Nasılsınız, efendim?»</p>

        <p>Wichenham'in selamı saygılıydı. Son günlerde ona dizi dizi telgraflar gelmiş, hatta bu arada General Jannie Smuts'la Başbakan Louis Botha'dan bile telgraf gelmişti. Hepsi de ondan elinden geldiği kadar yardımcı olmasını, işbirliği göstermesini istiyorlardı.</p>

        <p>Ama adamın konuğa saygısının tek nedeni bu değildi. Albay Garrick Courtney en büyük cesaret madalyasını almış bir askerdi. Anglo-Boer savaşı konusundaki kitabı okumalara değerdi. Ayrıca Courtney kardeşlerin siyasal ve ekonomik nüfuzu da efsaneleşmiş durumdaydı. «Size kaybınızdan ötürü başsağlığı dilemek isterim, Albay Courtney,» dedi Wickenham el sıkışırlarken.</p>

        <p>«Çok teşekkür ederim.» Garry ne zaman biri kendisine rütbesiyle hitab etse, kendini bir sahtekar gibi hissederdi. Albaylığın kendisine savaş sırasında geçici bir unvan olarak verildi ğini, o olayın üzerinden de yirmi yıl zaman geçtiğini açıklamak gelirdi içinden. Tedirginliğini saklamak için Anna'ya döndü. Anna güneş şapkası ve calico eteğiyle yanıbaşında duruyordu.</p>

        <p>«Size Mevrou Stok'u tanıştırmak isterim.» Garry sözleri kadının da anlayabilmesi için Afrikaans diline dönmüştü. Wickenham da çabucak ona uydu.</p>

        <p>«Aasgename kennis... memnun oldum, Mevrou.»</p>

        <p>«Mevrou Stok da Protea Castle yolcularındandı. Inflexible tarafından kurtarılanlardan biri.»</p>

        <p>Wickenham'in ağzından anlayışlı bir homurtu çıktı. «Pek tatsız bir serüven.» Tekrar Garry'ye döndü. «Size her türlü yardımı sağlamaya çalışacağımı belirtmekten mutluluk duyuyorum, Albayım.»</p>

        <p>Onun yerine Anna cevap verdi. «Bize otomobil lazım olacak.</p>

        <p>Çok sayıda otomobil. Bol bol da adam. Bunlar hemen lazım.</p>

        <p>Çok çabuk!»</p>

        <p>Komuta arabası olarak onlara yeni bir 'T' model Ford vermişlerdi. Fabrika rengi olan siyahın üzerine soluk kum rengi bir boya çekilmişti. Çıt kırıldım görünüşüne rağmen çöl şartlarında enfes bir arabaydı. Hafif çelik gövdesi, ağır hırıltılı motoru onu yumuşak kumların üzerinde kuş gibi uçuruyordu. Daha ağır bir araba olsa, kolay batardı kumlara. Tek zayıf yanı, fazla ısınmaya eğilimli olması, açık gövdesi içinde oturan yolcuları ve şoförü kavuran buharlar püskürtmesiydi Anna hemen Garry'nin işi uzatma eğilimini engelledi, teknisyenlerin ve askeri uzmanların tüm itirazlarını kolayca bertaraf etti, böylelikle konvoy otuzaltı saat içinde yola çıkmaya hazır duruma geldi. Alman torpidoları Protea Castle'a çarpalı aradan tam ondört gün geçmiş bulunuyordu.</p>

        <p>Gecenin saat dördünde, uyuyan kentten yola çıktılar. Kamyonlar tepeleme malzemeyle, yakıtla, erzakla doluydu. Yolcular yaylalardaki gece havasına göre sımsıkı giyinmişlerdi. Demiryoluna paralel şoseye vurdular, güneydeki Swakopmund kentine doğru yola koyuldular. Yolun bu ilk aşaması ikiyüz milden fazlaydı.</p>

        <p>Çelikli kamyon lastikleri yollara öyle derin izler oymuştu ki, taşıtların lastikleri o çukurlara girdikçe çıkması zor oluyordu.</p>

        <p>Bereket versin yer yer toprak kaya gibi sertleşmişti. İlk bakışta yoldan çok, kurumuş dere yatağına benzeyen bir güzergahta ilerlemekteydiler. Bu kötü bölgeleri aşıp tırmandılar, ikide bir delinen lastikleri onarmak üzere durdular, sonra bin dörtyüz metrelik yükseltiden aşağıya inip tekrar bir düzlüğe vardılar.</p>

        <p>Sonunda yamyassı kıyı ovalarına ulaşmayı başardılar. Ovalar gözlerinin önünden saatte yirmi beş millik bir hızla kayıp geçiyordu. Gerilerinde toz duman bıraka bıraka ilerlediler.</p>

        <p>Swakopmund kenti, Bavyera'nın güney Afrika çölüne taşınmışı gibi şaşırtıcı bir görünüme sahipti. <i>kam</i> orman mimarisi ilk bakışta göze çarpıyordu. Yemyeşil denize doğru uzanan bir de iskelesi vardı.</p>

        <p>Günlerden Pazar, vakit öğlendi. Konvoy kentin ana yoluna girmişti. Valiliğin bahçesinde Alman bir bando marşlar çalıyordu. Bando üyeleri yeşil Lederhosen ve alp şapkaları giymişlerdi.</p>

        <p>Garry'nin konvoyu karşı kaldırımdaki otelin önüne çekip dururken bando tempoyu şaşırdı, sonra da sustu. Bu ürkekliklerini anlamak kolaydı. Binaların duvarlarında son İngiliz işgalinden kalma kurşun delikleri hala görünüyordu çünkü.</p>

        <p>Çölü aşarkenki o tozdan, o kavurucu sıcaktan sonra buranın mahalli birası cennetten gelme kevser gibiydi.</p>

        <p>«Tekrar doldur, barmen,» diye seslendi Garry. Kafileyi sağ salim dağlardan aşırmış olmanın ona kazandırdığı bu erkeksi niteliğe kendi de biraz şaşıyordu. Adamları upuzun ahşap bara sıralanmışlardı. Kadehlerini kaldırıp ona gülümsediklerinde suratlarını kaplayan tozlar yüz kırışıklarına girip biralarını içine döküldü.</p>

        <p>«Mijnheer!» Anna yolun kirini pasını üzerinden atmış olarak salonun kapısında belirdi. Kalın, kaslı kollarını kalçalarına dayamış, duruyordu. Yüzü güneşten ve rüzgardan iyice yanmıştı.</p>

        <p>Öfkenin de etkisiyle, alev alev bir renk almıştı.</p>

        <p>«Minjheer, vakit kaybediyorsun!»</p>

        <p>Garry adamlarını çabucak toplarladı. «Haydi, çocuklar, yapılacak işlerimiz var. Yola koyulalım.»</p>

        <p>Zaten bu kafilenin esas komutanının kim olduğu yolunda hiç kimsenin kuşkusu kalmamıştı. Biralarını aceleyle yuttular, güneşin altına çıktılar. Ellerinin tersiyle bıyıklarındaki bira köpüklerini siliyor, Anna'nın önünden geçerken suçlu bakışlarını yere eğiyorlardı.</p>

        <p>Adamlar depolara benzin doldururken, su ikmali yapar, yolda gevşeyen yükleri tekrar istiflerken Garry polis merkezine gidip bazı şeyler öğrenmeye çalıştı.</p>

        <p>Merkezdeki çavuş da Garry'nin geleceğini önceden duymuştu. «Çok üzgünüm, albayım, sizi daha dört gün sonra bekliyorduk. Eğer bu kadar erken geleceğinizi bilseydim...» Yardımcı olmaya pek hevesliydi. «Yukarı bölgeleri pek iyi tanıyan yok,» diyerek pencereden kuzeye doğru baktı, istemeyerek titredi. «Ama yine de size rehber olarak verebileceğim bir adamım var.» Duvardaki çividen bir anahtar aldı, Garry'yi bodrumdaki hücrelere indirdi.</p>

        <p>«Hey, swart donder... kara fırtına!» diye seslenerek hücrelerden birinin kapısını açtı. Birisi gözlerini kırpıştırarak hücreden pek asık bir suratla çıktı, öfkeli bakışlarla baktı. Kocaman bir adamdı.</p>

        <p>Gaddar bir ifade vardı yüzünde. Bondeiswart Hottento'larındandı. Tek gözlüydü. O gözü de pek kötü bakıyordu. Diğer gözünü bir bantla kapatmıştı. Tekeler gibi kokuyordu.</p>

        <p>«Oraları iyi tanır... daha doğrusu tanıması gerekir,» diye sırıttı çavuş. «O bölgelerde gergedan boynuzu ve fildişi avcılığı yapmış. Bu yüzden beş yıl yatacak. Öyle değil mi, Kali Piet?»</p>

        <p>Kali Piet deri ceketinin önünü açtı, göğsündeki kılları düşünceli düşünceli karıştırdı.</p>

        <p>«Eğer yanınızda iyi çalışır, sizi memnun ederse, iki üç yılla yakasını sıyırabilir,» diye açıkladı çavuş. Bu arada Kali Piet de göğüs kıllarında bir şey buldu, onu parmakları arasında çıt diye ezdi.</p>

        <p>Garry kuşkulu bir sesle, «Ya ondan memnun kalmazsam?» diye sordu. Kali sözcüğü Swahili dilinde 'kötü' anlamına geliyordu. Bu isim yeterdi güveni sarsmaya.</p>

        <p>Çavuş işi hafife alarak, «Memnun kalmazsanız onu geri getirme zahmetine hiç katlanmayın,» dedi. «Oralarda bir yere gömün, kimseler bulamaz.» Kali Piet'in tavrı bu söz üzerine gözle görülür biçimde değişti.</p>

        <p>Afrikaans dilinde, «Ah, iyi yürekli efendim,» diye yalvarmaya başladı. «Ben oraların her ağacını, her kayasını, her kum tanesini tanırım. Sizin köpeğiniz olurum.»</p>

        <p>Anna, Garry'yi bekliyordu. Model T'nin arka kanepesine yerleşmişti çoktan.</p>

        <p>«Nerede kaldın bu kadar zaman?» diye sordu. «Benim yavrum o ıssız diyarlarda onaltı gündür tek başına!»</p>

        <p>«Onbaşı!» Garry yanında getirdiği Kali Piet'i emrindeki en yüksek rütbeli askere devretti. «Eğer kaçmaya kalkışırsa' vur onu!» Bunları söylerken acımasız bir sadist gibi görünmeye çalışıyor, pek de başaramıyordu.</p>

        <p>Sonunda beyaz badanalı, kırmıız kiremitli binaları geride bıraktılar, Garry'nin şoförü keyifle geğirdi, birayı bir kere daha ağzında tattı.</p>

        <p>«Tadını çıkar,» diye uyardı onu Garry. «Gelecek durağımıza yol epey uzun.»</p>

        <p>Toprak yol kumsal plajın kenarına paralel gidiyordu. Sol tarafta sarı kumlara vuran yeşil sular görünüyordu. Karşılarında hiç değişmeyen, sisli bir manzara uzanmaktaydı.</p>

        <p>Bu yolu gübre yapmak üzere yosun toplayanlar kullanıyorlardı. Kuzeye doğru ilerledikçe yol belirginlikten uzaklaşmaya başladı, sonunda da büsbütün kayboldu.</p>

        <p>«İlerde ne var?» diye sordu Garry, Kali Piet'e. Adamı arka arabadan indirip öne vermişlerdi.</p>

        <p>«Hiçbir şey,» dedi koca adam. Garry bu kadar basit bir kelimeden bu kadar kötü bir anlam sezdiğini ömründe hatırlamıyordu.</p>

        <p>Pek de hissetmediği bir güvenle, «Bundan böyle yolumuzu kendimiz bulacağız,» dedi. Kırk mili ancak dört günde alabildiler.</p>

        <p>Eskiden kalma su yatakları vardı. Belki yüz yıldır su görmemişlerdi. Yanları dik, dipleri kaya doluydu. Sonra kalleş düzlük1er vardı. Araba birden toprağa batıveriyor, akslarına kadar gömülüyor, zorlukla çıkarılıyordu. Engebeli yerlerde bir kamyon yan devrildi, ötekinin de aksı kırıldığı için bırakmak zorunda kaldılar. Yükün bir kısmını gereksiz bulup orada bıraktılar. Çadırlara, kamp yataklarına, masalara, kaplamalı çinko banyo küvetine, yerlilerin reislerine rüşvet diye dağıtılacak bunca paket çaya, tereyağına ve diğer malzemeye gerçekten pek de ihtiyaç yoktu.</p>

        <p>Hafifleyen konvoy kuzeye doğru bin mücadeleyle tekrar ilerlemeye başladı.</p>

        <p>Öğle vakti yaklaştıkça radyatörler su kaynatıyor, supaplardan buhar püskürte püskürte gidiyorlar, yarım saatte bir durup motor soğutmak zorunda kalıyorlardı. Yer yer de kapkara taşlarla dolu, sert araziye geliyorlardı. Bu taşlar bıçak sırtı gibi keskindi. Lastikleri yarıyordu. Bir günde onbeş kere durup lastik onandıklarını Garry sayarak saptadı. Ortalık kararıp durduklarında adamlar gece yarısına kadar lastik onarıyor, lastik yapıştırıcısının kokusu çevrede kol geziyordu.</p>

        <p>Beşinci gün Brandberger denilen Yanık Dağ'ın doruğunu görebilecek bir yerde kamp kurdular. Sabah uyandıklarında Kali Piet'in gitmiş olduğunu gördüler.</p>

        <p>Yanına bir tüfek ve elli mermi almıştı. Ayrıca battaniye, beş şişe su da almıştı. Garry'nin gece yatarken battaniyesine sarıp başının altına koyduğu altın saatle yirmi altın lira da görünürlerde yoktu.</p>

        <p>Garry öfke içinde, onu gördüğü yerde vuracağına dair tehditler savurarak konvoyu yola sürdü. Ama Kali Piet kayıplara karışacağı yeri iyi seçmişti. Daha bir mil gitmeden, kırık tepelerle, dik vadilerle dolu bir alana geldiler. Buralarda hiçbir taşıt izleyemezdi kaçan yayayı.</p>

        <p>«Bırak gitsin!» diye emretti Anna. «O yanımızda olmadığı zaman daha güvendeyiz. Hem yavrum tam yirmi gündür...»</p>

        <p>Sesi kesildi. «İlerlememiz gerek Mijnheer. Bize hiçbir şey engel olmamalı. Hiçbir şey!»</p>

        <p>Her geçen gün, yolculuk biraz daha zorlaşıyordu. Daha yavaş ilerliyorlardı. Daha sık sık umutsuzluklara düşüyorlardı.</p>

        <p>Derken karşılarında denizden yükselen bir kaya engeli daha belirip dinozor sırtı gibi içerlere uzanarak yollarını kesince Garry birden kendini büyük bir fiziksel yorgunluk içinde hissetti.</p>

        <p>«Çılgınlık bu,» diye mırıldandı kendi kendine. Ellerini gözlerine siper etmiş, önündeki aşılmaz engeli inceliyordu. «Adamların canına yetti.» Onlar da hırpalanmış, berbat durumdaki kamyonların yanında öbek öbek gruplanmış, aynı kayaya bakmaktaydılar. Hepsinin morali bozuktu. «Hemen hemen bir ay oldu... kimse buralarda bu kadar uzun süre sağ kalamaz. Kıyıya çıkmayı başarmış olsa bile... sağ kalamaz.» Garry'nin kesik bacağının kökü ağrımaya başlamıştı. Sırtındaki her kas çürük gibi sızlıyordu. Omurgasının her omuru, sarsıntılı yoldan ötürü tutuktu. «Geri dönmek zorundayız!»</p>

        <p>Arabadan indi. İhtiyarlar gibi tutuk adımlarla Anna'nın durmakta olduğu yere geldi.</p>

        <p>«Mevrou,» diye söze başladı, Anna hemen ona döndü, kocaman, kırmızı elini onun koluna dayadı.</p>

        <p>«Mijnheer...» Sesi alçaktı. Gülümsediğinde Garry'nin itirazları dudaklarında dondu. Bu kadının, bir tek yüzündeki o kırmızılık ve o korkunç çatık alın çizgileri olmasa, çok güzel bir kadın olacağını kim bilir kaçıncı defa olarak tekrar düşündü. Çenesinin çizgisi son derecede kararlı, dişleri beyaz ve düzgündü. Gözlerinde de daha önce hiç farkına varmadığı çok yumuşak bir ifade vardı.</p>

        <p>«Mijnheer, şurada durmuş düşünüyordum da... bizi buralara kadar getirmeyi pek az erkek başarabilirdi. Sen olmasan çoktan başarısızlığa düşmüştük.» Onun kolunu sıktı. «Tabii senin zeki bir insan olduğunu, nice kitaplar yazdığını zaten biliyordum. Ama artık kararlı ve güçlü bir insan olduğunu da öğrendim. Yoluna hiçbir şeyin çıkmasına izin vermeyen bir erkeksin.» Kolunu tekrar sıktı. Eli sıcacık ve kuvvetliydi. Garry bu temastan hoşlandığını hissetti Omuzlarını dikleştirdi. Sırtı pek de o kadar acımıyordu galiba Anna tekrar gülümsedi.</p>

        <p>«Ben bir grup adcım alıp kayaları yöya olarak aşacağım... deniz kıyısını adım adım taramamız gerek. Bu arada sen de konvoyu içerden, kayanın çevresinden dolaştır, bir başka yol bul.»</p>

        <p>Kayaların geçit verdiği ilk yeri bulabilmek için dört mil içeri girmek zorunda kaldılar.</p>

        <p>Garry, Anna'nın peşindeki adamlarla birlikte sert adımlarla kumsalda ilerleyişini uzaktan gördüğünde, içinden beklenmedik bir rahatlama duygusu kabardı, şu birkaç saatte onu ne kadar çok özlemiş olduğunu anladı.</p>

        <p>O akşam ikisi ateşin başında yanyana oturdular, etle, kuru bisküvilerle karınlarını doyurup sütlü kahve içtiler. Garry ona utangaç bir sesle,</p>

        <p>«Benim karımın da adı Anna'ydı,» dedi. «Uzun zaman önce öldü.»</p>

        <p>«Evet, biliyorum.» Anna bir yandan lokmasını çiğnemeyi sürdürüyordu.</p>

        <p>«Nereden biliyorsun?» Garry şaşalamıştı.</p>

        <p>«Michael, Centaine'e söylemiş.» Michael’ın adının böyle değişik telaffuz edilmesine Garry hala pek alışamamıştı.</p>

        <p>«Michael hakkında bu kadar çok şey bildiğini hep unutuyorum.» Etten bir kaşık aldı, karanlıklara doğru baktı. Adamlar yine her zamanki gibi biraz uzağa oturmuş, onları yalnız bırakmışlardı. Sesleri uzaktan mırıltı gibi duyuluyordu.</p>

        <p>«Ama ben Centaine hakkında pek bir şey bilmiyorum. Onu bana biraz daha anlat, ne olur, Mevrou.»</p>

        <p>İşte bu konu ikisini de asla bıktırmayan bir konuydu. «İyi bir kızdır,» diye başladı Anna. Hep böyle başlardı anlatmaya.</p>

        <p>«Ama cesur ve inatçıdır. Anlatmış mıydım, bir keresinde...»</p>

        <p>Garry ona çek yakın oturuyordu. Dikkatle dinlerken başını da ona doğru eğmişti. Hep böyle yapardı. Ama bu gece pek de dikkatli dinlemiyordu.</p>

        <p>Kamp ateşinin ışığı Anna'nın çirkin hatlı yüzünde oynaşıyor, Garry onu giderek artan bir rahatlık ve içtenlikle seyrediyordu. Kadınlar genellikle Garry'nin kendini yetersiz hissedip korkmasına yol açarlardı. Ne kadar kibar, ne kadar güzel olurlarsa, bu" korkusu da o kadar artardı. İktidarsız olduğunu çoktan kabullenmişti. Bunu balayında öğrenmişti zaten. Gelininin attığı o alay dolu kahkaha otuz yıldan sonra hala kulaklarında çınlıyordu. Bir daha hiçbir kadına kendisine gülme fırsatı tanımamıştı... oğlu da zaten kendi oğlu değildi... bu işi ikiz kardeşi halletmişti onun adına. Garry elli yaşını aşmış olmasına rağmen hala bakirdi. Pek seyrek olarak, örneğin bu akşam gibi bir zamanda, bu konuyu düşünmek içine hafif bir suçluluk duygusu getiriyordu.</p>

        <p>Caba göstererek bu düşünceyi bir kenara itti, deminki mutlu, sakin halini yeniden bulmaya çalıştı. Ama bu sefer de yanındaki kadının vücudunun kokusunu duyuyordu. Swakopmund'dan yola çıktıklarından beri yıkanmaya ayıracak suları yoktu. Koku oldukça kuvvetliydi. Toprak kokusunu andırır tatlı bir kokuydu. Araya kadınlara özgü başka kokular da karışıyordu. Garry bu kokunun tadını çıkarmak için daha da sokuldu. Tanıdığı tek tük başka kadınlar ya kolonya ya da; gül suyu kokarlardı. Yapay, sahte kokulardı bunlar. Ama bu kadının kokusu bir hayvan kokusu gibiydi. Kuvvetli, sıcak, sağlıklı bir hayvan gibi.</p>

        <p>Onu hayranlık dolu bir ifadeyle seyretti. Anna kalın, peşten sesiyle konuşmayı sürdürüyordu. Elini kaldırıp bir tutam kır saçı alnından geriye çekti. Koltuk altında gür siyah tüyler vardı. Gündüzün sıcağından hala nemliydiler. Garry onlara bakarken duyduğu uyarının adeta kasığına bir sancı verdiğini hissetti. Yumruk yemiş gibi oldu. Organı ağaç dalı gibi, acı veren duygularla büyüdü, ömründe tadmadığı, aklından bile geçirmediği özlemleri, yalnızlığı, arzuyu ruhunun derinliklerinden ta yüzeye yükseltti.</p>

        <p>Hiç kıpırdayamadan, hiç konuşamadan baktı ona. Anna'nın sorularından biri cevapsız kalınca bakışları ateşten ayrıldı, Garry'nin yüzüne döndü, o yüzdeki ifadeyi gördü. Yumuşacık, hemen hemen şefkatli bir hareketle uzanıp onun yanağına dokundu.</p>

        <p>«Sanıyorum benim yatma vaktim geldi, Mijnheer. Sana iyi uykular, güzel rüyalar dilerim.»</p>

        <p>Ayağa kalktı, uyku tulumunu serdiği yere, branda perdenin arkasına geçti.</p>

        <p>Garry kendi battaniyesine uzandı. Elleri iki yanındaydı.</p>

        <p>Brandanın öte yanından gelen kumaş seslerini dinledi, bütün vücudu taze yara gibi acıdı. Derken brandanın gerisinden upuzun, güçlü bir mırıltı duyuldu. Bir süre bunun ne olduğunu anlayamadı. Neden sonra anladı. Anna horluyordu. Ömründe duyduğu en güven verici sesti bu Garry'nin. Horlayan bir kadından korkmaya hiç gerek yoktu. Gece inmiş çöllere doğru sevincini haykırmak geldi içinden.</p>

        <p>«Aşığım ben!» diye düşündü. «Otuz yıldan beri ilk defa aşığım ben!»</p>

        <p>Ama şafak sökerken, gece derlediği geçici cesaretin yerinde yeller esiyordu. Bir tek aşkı sağlam kalmıştı. Anna'nın gözleri şiş, uykusuzluktan kırmızıydı. Kır saçlarında rüzgarın getirdiği kumlar pudra gibiydi. Garry yine de onu tapan bakışlarla seyrediyordu. Sonunda Anna sert bir emir verdi. «Çabuk ye... ilk ışıklarla yola çıkmamız gerek. İçimde bir duygu, bugün iyi bir gün olacak diyor. Haydi, ye, Mijnheer!»</p>

        <p>«Ne kadın!» dedi Garry kendi kendine. «Keşke ben de çevreme bu bağlılığı, bu sadakati ilham edebilen biri olsaydım!»</p>

        <p>Başlangıçta Anna'nın önsezisi doğru çıkar gibi göründü.</p>

        <p>Yollarına başka kaya engeli çıkmadı. Apaçık, dalgalı bir ova ta kumsala kadar iniyordu. Ovanın üzeri çakıllık ve diz boyu otluktu. Otoyoldaymış gibi hızla yol alabiliyorlardı. Kıvrılmaları yalnızca önlerine çıkan iri taşlardan, yükselti veya çukurlardan kaçmak içindi. Kumsalın hizasından biraz yüksekte ilerlemeyi seçmişlerdi. Bu durumda, sahile vurmuş olabilecek enkaz parçalarını kolay göreceklerdi. Yumuşak kumlarda kalmış olabilecek ayak izleri de hemen göze çarpacaktı.</p>

        <p>Garry, Ford'un arka kanepesinde, Anna'nın yanında oturmaktaydı. Araba çukurlarda sarsıldıkça birbirinin üstüne yıkılıyorlardı. Garry ikide bir özür diliyordu ama, sağlam bacağı Anna'nınkine dayandığında onu geri çekmek için herhangi bir hareket yapmadı.</p>

        <p>Öğleden sonra, sisler sıcağın altında titreşirken bir ara mucizevi biçimde açılır gibi oldu, ovada yükselen kumulları gözler önüne serdiler. Küçük konvoy kumullara varınca durdu, herkes indi, dehşet ve inanmazlık dolu bakışlarla baktı.</p>

        <p>«Dağlar,» dedi Garry hafif sesle. «Kumdan bir dağ silsilesi. Kimse bize bunu söylememişti.»</p>

        <p>«Bir geçit elmalı!»</p>

        <p>Garry başını kuşkuyla iki yana salladı. «Beşyüz fit yüksekliğinde var bunlar herhalde!»</p>

        <p>Anna sert bir sesle, «Gel,» dedi. «Tepeye çıkmamız gerek.»</p>

        <p>Garry, «Ulu Tanrım!» diye patladı. «Kumlar yumuşacık... çek da yüksek... tehlikeli olabilir.»</p>

        <p>«Haydi, gidelim! Ötekiler burada beklesin.»</p>

        <p>Anna öne düştü, birlikte tırmanmaya koyuldular. Ta aşağılarda kamyonlar birer oyuncak gibi, insanlar karınca gibi görünüyordu. Ayaklarının altında turuncu kumlar gıcırdıyor, her adımda bileklerine kadar gömülüyorlardı. Kum yükseltilerinin kenarına fazla yakın basarlarsa bir heyelan başlıyor, kumlar tıslayarak aşağıya doğru kaymaya koyuluyordu.</p>

        <p>«Bu tehlikeli!» diye mırıldandı Garry. «Kenardan kaysan parçan kalmaz! Gömülürsün!»</p>

        <p>Anna kaim calico etekliğini topladı, külotunun beline soktu, sonra tırmanmaya devam etti. Garry onun arkasından baktı. Ağzı kurumuş, kalbi çarpıyordu. O çıplak bacakları görmek heyecanını ve çarpıntısını daha da artırdı. Ağaç gövdesi gibi kalın kalındı bacakları. Dizlerinin arkasında teni krem renginde, kadife gibiydi. Küçük kız çocuklarınki gibi de gamzeliydi.</p>

        <p>Ömründe bu kadar tahrik edici şey görmemişti.</p>

        <p>İnanılacak gibi değildi ama Garry vücudunun tekrar tepki gösterdiğini hissetti. Sanki dev bir el kasığına sarılmıştı. Yorgunluğu birden yokoldu. Kaya, tökezleye o da yola koyuldu.</p>

        <p>Anna'nın kıvrılan kalçalarını hedef alıp ilerledi.</p>

        <p>Kumulun doruğuna hiç farkına varamadan çıkmış buldu kendini. Anna elini uzatıp onu durdurdu.</p>

        <p>«Tanrım!» diye fısıldadı Garry. «Burası bir kum dünyası.</p>

        <p>Bir kum evreni hatta!»</p>

        <p>Anna'nın bile inancı sarsılır gibiydi.</p>

        <p>«Hiç kimse... hiçbir şey aşamaz bu kumu.»</p>

        <p>Anna hala onun kolunu tutuyordu, Birden onu sarstı.</p>

        <p>«Kızım orada. Bana seslendiğini duyar gibi oluyorum. Onu yüzüstü bırakamayız. Ona ulaşmamız şart. Daha fazla dayanamaz.»</p>

        <p>«Yaya gitmeye kalkmak kesin ölüm demek olur. İnsan orada bir gün bile dayanamaz.»</p>

        <p>«Bir geçit bulup aşmamız gerek.» Anna kocaman bir Sen Bernar köpeği gibi silkindi, kuşkularını ve geçici zaafını üzerinden attı. «Gel.» Onu geri döndürüp tepeden inmeye koyuldu. «Bir geçit bulalım.»</p>

        <p>Ford'un önderliğindeki konvoy içeriye kıvrıldı, gün kararana kadar kumulların dibinden ilerledi, sonunda güneş alçaldı, kumulların doruklarını kızıla boyayarak çekildi gitti. Oraya kamp kurduklarında tepeler kapkara ve uzak görünüyordu. Aşılmaz, düşman engellerdi. Ay gökte gümüş ışıklar saçarak yükseldi.</p>

        <p>«Arada geçit falan yok!» Garry ateşe bakıyordu. Anna'yla gözgöze gelmek istemiyordu. «Bunlar böyle kıyamete kadar gidiyor.»</p>

        <p>«Sabah olunca geri döner, sahile vurmaya çalışırız,» dedi Anna. Sonra yatağına gitmek üzere kalktı, onu özlemleri ve sızılarıyla başbaşa bıraktı.</p>

        <p>Ertesi gün gittikleri yolu geri döndüler, kendi lastik izleri üzerinden ilerlediler. Kumulların okyanusla buluştuğu noktaya vardıklarında yine akşam oluyordu.</p>

        <p>«Yol yok,» dedi Garry umutsuz bir sesle. Başlangıç noktasında dalgalar kumulların eteklerine vuruyordu. Anna bile sefil bir çöküntüye uğramıştı. Gözünü kamp ateşinin alevlerinden ayıramıyordu.</p>

        <p>«Burada beklesek, belki Centaine de bize doğru ilerliyordu!',» dedi boğuk bir sesle. «Tek umudunun güneye gitmek olduğunu o da bilir herhalde. Biz ona gidemezsek, onun bize gelmesini beklememiz gerekir.»</p>

        <p>«Suyumuz bitiyor. Biz asla...» Garry sustu.</p>

        <p>«Ne kadar dayanabiliriz?»</p>

        <p>«Üç gün. Ancak.»</p>

        <p>«Dört gün,» diye yalvardı Anna. Sesinde öyle bir umutsuzluk, öyle bir çaresizlik vardı ki, Garry düşünmeden harekete geçti, iki kolunu ona doğru uzattı. Anna yaklaştığında Garry'nin içini çok tatlı bir korku kapladı. Birbirlerine sarıldılar. Anna bezgindi, o ise korkunç bir şehvet deryasında boğulmaktaydı. Garry bir iki saniye boyunca adamların kendilerini göreceklerine kaygılandı... ama sonra aldırış etmedi.</p>

        <p>«Gel.» Anna onu ayağa kaldırdı, branda perdenin arkasına götürdü. Garry ellerinin titremesi yüzünden gömleğinin düğmelerini açamıyordu. Anna sevgiyle güldü.</p>

        <p>«Dur.» Onu soydu. «Budala çocuğum benim,» dedi.</p>

        <p>Çöl rüzgarı Garry'nin sırtını, kalçalarını soğutuyordu ama içinde uzun süre baskı altında tutulmuş bir ihtirasın ateşi alev alev yanmaktaydı. Kıllı göbeğinden de, incecik bacaklarından da utanmıyordu artık. Coşkun bir telaşla Anna'nın üzerine tırmandı. Kendini bir an önce onun içine gömmeye can atıyordu. O kocaman beyazlık içinde kaybolmak, kendisine çok zalim davranan dünyadan kaçıp oraya sığınmak istiyordu.</p>

        <p>Derken yine aynı şey oldu. Kuvvetinin kasıklarından çekildiğini hissetti. Tıpkı otuz yıl önceki o korkunç gecede olduğu gibi ufaldığını, büzüldüğünü hissetti. Anna'nın beyaz şilte gibi göbeği üzerinde yatarken yetersizliğinin utancından ölmek istedi. Onun gülmesini, kendisini küçümsemesini bekledi. Bu sefer böyle bir davranışın kendisini tümüyle yıkacağını çok iyi biliyordu. Kurtulmasına da olanak yoktu. Anna'nın güçlü kolları bedenini sarmış, kalçalarını da o güçlü bacaklar kucaklamıştı.</p>

        <p>«Mevrou.» diye patladı. «Üzgünüm, ben işe yaramıyorum... hiç bir zaman yaramadım.»</p>

        <p>Anna güldü. Çıkardığı ses sevgi dolu, anlayışlı bir sesti.</p>

        <p>«Bir şey yok, yavrum,» diye fısıldadı onun kulağına boğuk bir sesle. «Dur sana biraz yardım edeyim.» Garry onun elinin aşağıya doğru kaydığını hissetti. Birbirine dayalı göbeklerinin arasına süzülüyordu eli.</p>

        <p>«Nerede benim yavru köpeğim?» dedi Anna. Garry onun parmaklarının kendisini kavradığını duyunca paniğe kapıldı.</p>

        <p>Kendini kurtarmak için mücadele etti ama Anna onu kolaylıkla tutuyordu. Garry o parmaklardan kurtulamadı. Zımpara gibi sertti parmakların derisi. Ağır işler görmekten ötürü öyleydi.</p>

        <p>Ama beri yandan, kurnaz ve ısrarlı parmaklardı. Çekiyor, ovuyorlardı onu. Sesi de kedi mırıltısı gibi ve mutluydu.</p>

        <p>«İşte koca dev! Bak ne kocaman bir dev.»</p>

        <p>Garry artık mücadele edemiyordu. Vücudundaki her sinir, her kas acı verecek kadar gerilmişti. Anna'nın parmakları onu yoğurup duruyordu. Sesi daha boğuklaştı, hemen hemen uykulu bir tona büründü. Hiç telaş yoktu bu seste. Garry'yi sakinleştiriyordu. Vücudundaki gerilimin azaldığını hissetti.</p>

        <p>«Hah!» dedi Anna birden. «Neler oluyor bakalım yavru köpeğimize?»</p>

        <p>Temasına bir sertlik karşı koymaya başlamıştı. Anna tekrar güldü, Garry kendisini kavrayan bacakların yavaşça açıldığını hissetti. «Yavaş, çok yavaş,» diye uyardı Anna. Garry tekrar mücadeleye girişmişti çünkü. «İşte böyle! Evet, böyle!»</p>

        <p>Ona yol gösteriyordu. Onu kontrol etmeye çalışıyordu. Garry telaştan ölmek üzereydi.</p>

        <p>Birden Garry'nin burun deliklerine Anna'nın vücut kokusu doldu. Zengin, güçlü bir kokuydu. Kadının uyarı durumuyla artmıştı. Garry kendi içinde kuvvetin yine kabarıp taştığını duydu. Bir kahramandı kendisi. Bir kartaldı. Tanrıların elindeki çekiçti! Boğa kadar güçlü, kılıç kadar uzun, granit kadar katıydı.</p>

        <p>«Evet,» diye soludu Anna. «Evet, böyle!» Garry ileri süzüldü, kayarak onun derinliklerine daldı, Ömründe tanımadığı bir sıcak dünyaya vardı. Anna onun altında giderek hızlanan bir tempoyla yükselip alçalıyor, Garry kendini okyanus dalgalarının ortasında bir gemi gibi hissediyordu. Anna bir yandan da mutlu sesler çıkarmaktaydı. O peşten fısıltısıyla onu daha cesaretlendiriyordu. Birden gökyüzü Garry'nin tepesinde patladı, Garry yerle gök arasında ezildi kaldı.</p>

        <p>Çok yavaş, çok uzak bir yerden döner gibi kendine geldi.</p>

        <p>Anna ona sarılmış okşuyor, yine onunla çocukmuş gibi konuşuyordu.</p>

        <p>«Tamam; işte, yavru bebeğim. Bir şey yok. Tamam artık.»</p>

        <p>Garry de biliyordu öyle olduğunu. Artık mesele yoktu. Ömründe kendini bu kadar güvende hissetmemişti. Bu kadar derin, sarmalayan bir huzur duymamıştı. Yüzünü onun memeleri arasına gömdü, kendini o anaç etler arasında boğdu, ebediyen orada kalma isteğini duydu.</p>

        <p>Anna onun seyrek ipeksi saçlarını okşadı, kulaklarının arkasına doğru sıvazladı. Tepesindeki kel nokta ateşin ışığında pembe pembe parlıyor, Anna'ya onu avutma isteği veriyordu.</p>

        <p>Kayıp kıza karşı duyduğu tüm hapsolmuş sevgi ve ilgi kendine yeni bir mecra buldu. Bu kadın sevmek ve korumak üzere doğmuş bir kadındı. Başkalarına olan bağlılığı ve görevi için ya şayan bir insandı. Onu kucağında sallamaya başladı. Beşik gibi sallıyor, tatlı sözler fısıldıyordu.</p>

        <p>Şafak söktüğünde Garry yeni bir mucizeyle karşı karşıya geldi. Kamptan çıkıp plajın başladığı noktaya yürüdüğünde yollarının açılmış olduğunu gördü. Ayın etkisiyle okyanus çekilmişti. Kumulların altında geniş, ıslak bir kum düzlüğü kalmıştı.</p>

        <p>Garry tekrar kamp yerine koştu, en yüksek rütbeli askeri uyandırdı.</p>

        <p>«Adamlarını uyandır. Onbaşı!» diye bağırdı. «Ford'a benzin konsun, erzak ve su yüklensin. Dört kişiye üç gün yetecek kadar. Onbeş dakikada harekete hazır olmasını istiyorum, anlaşıldı mı? Haydi öyleyse be adam! Harekete geç! Karşımda durup öyle alık alık bakma bana!»</p>

        <p>Geri döndü, Anna'yı brandanın arkasından çıkarken karşıladı.</p>

        <p>«Mevrou, sular çekildi! Geçebileceğiz!»</p>

        <p>«Bir yolunu bulacağından emindim, Mijnheer!»</p>

        <p>«Ford'la gideceğiz. Sen, ben, iki adam. Sular dönüşe geçinceye kadar hızla ilerleyeceğiz, sonra Ford'u su izinin yukarısına alacağız. On dakikaya kadar hazır olabilir misin? Suyun bu durumunu kaçırmayalım.»</p>

        <p>O dönerken onbaşı gözlerini devirdi, ötekilere duyurabilecek bir sesle homurdandı. «Ne oldu bizim serçeye böyle? Birdenbire erkek hindi kesildi!»</p>

        <p>İki saat boyunca hızla yol aldılar, kırk mili Ford'un son hızıyla aştılar. Kumlar sert ve sağlamdı. Kum yumuşayınca ağırlığı azaltmak için Anna diğer iki yolcuyla birlikte indi, taşıtı itmek için güç verdi, dayandı, sert kumu bulunca tekrar bindiler, heyecan içinde hızlarını artırıp kuzeye doğru yollarına devam ettiler.</p>

        <p>Sonunda sular tekrar onlara doğru gelmeye başladı, Garry kumullar arasında bir gedik buldu, Ford'u oraya soktular, ittiler, suyun asla ulaşamayacağı bir yere getirdiler.</p>

        <p>Denizin sürükleyip getirdiği tahta parçalarını toplayıp ateş yaktılar, kahve pişirdiler, piknik yemeği yediler. Üç erkek arabanın gölgesine uzandı, Anna onlardan ayrıldı, suların en çok yükseldiği zamanki yeri gösteren iz boyunca yürümeye başladı. İkide bir duruyor, denizin parlaklığına karşı elini gözlerine siper edip kuzeye doğru bakıyordu.</p>

        <p>Garry dirseği üzerinde doğrulmuş, ona sevgi ve minnetle bakmaktaydı. Duygularının coşkunluğu solumasını bile güçleştiriyordu.</p>

        <p>«Hayatımın sonbaharında bu kadın bana hiç tanımadığım gençliğimi verdi. Yanımdan geçip gitmiş olan sevgiyi getirdi,» diye düşündü. Anna bir kumulun çevresini dönüp gözden kaybolduğunda bu ayrılığa dayanmayı güç buldu.</p>

        <p>Yerinden fırladı, onun peşinden koştu. Tam köşeye vardığı anda onu çeyrek mil kadar ilerde gördü. Yere eğiliyor, bir şeye bakıyordu. Doğruldu, Garry'yi gördü, iki elini başının üzerinde salladı, ona seslendi. Dalgaların gürültüsü sesi boğdu ama kadının heyecanı ve telaşı öyle belirgindi ki Garry koşmaya başladı.</p>

        <p>«Mijnheer!» Anna da onu karşılamak üzere koşuyordu.</p>

        <p>«Buldum...» Sözlerine devam edemedi. Onu kolundan yakalayıp çekmeye başladı.</p>

        <p>«Bak!» Bulduğu nesnenin başına varınca kendini dizüstü yere attı. Hemen hemen tümüyle kumlara gömülmüştü. Yükselen sular şimdiden çevresinde dönüyordu.</p>

        <p>«Bir gemiden parça!» Garry de onun yanına çöktü, birlikte çıplak elleriyle kumu eşelemeye giriştiler, beyaza boyalı tahta parçasını çıkarmaya uğraştılar.</p>

        <p>«Çelik astarlı!» diye homurdandı Garry. «Donanma gemisinden sanki.»</p>

        <p>Bir sonraki dalga kumsalın içlerine kadar ilerledi, onları bellerine kadar ıslattı ama geri çekilirken eşeledikleri kumları yıkayıp götürdü, parçalanmış bordaya boyayla yazılmış ismi ortaya çıkardı.</p>

        <p>«Protea C.» Gerisi kayıptı. Tahtanın ucu dalgaların kopardığı yerde lif lifti.</p>

        <p>«Protea Castle,» diye fısıldadı Anna. Islak eteğiyle kumları tahtanın üzerinden sildi.</p>

        <p>«Kanıt!» Yüzünü Garry'ye çevirmişti. Yanaklarından aşa ğı yaşlar boşalıyordu. «Kanıt, Mijnheer! Yavrumun kıyıya sağ salim ulaştığının kanıtı bu!»</p>

        <p>Damat olarak onu çok memnun etmeye hevesli Garry bile, Michael’ın yerine bir torun sahibi olmayı o kadar özleyen Garry bile, ağzı bir karış açık baktı ona.</p>

        <p>«Onun sağ olduğunun kanıtı artık sen de inanıyorsun, değil mi, Mijnheer?»</p>

        <p>«Mevrou,» diye kekeledi Garry; Utancından kekeliyordu.</p>

        <p>«Böyle olma şansı büyük, kabul.»</p>

        <p>«O sağ. Eminim. Nasıl kuşku duyabilirsin? Meğer ki sence...» Kırmızı suratında kaşları korkunç bir biçimde çatıldı, Garry tedirgin, teslim oldu.</p>

        <p>«İnanıyorum, evet. Tabi inanıyorum! Sağ olduğuna biç kuşku yok. Hem de hiç!»</p>

        <p>Anna'nın gözleri kumları tarayıp sulara döndü, hoşnutsuzluğunu denize çevirdi.</p>

        <p>«Burada ne kadar beklememiz gerek, Mijnheer?»</p>

        <p>«Şey, Mevrou, sular altı saat yükselir, sonra altı saat çekilir,» diye anlattı özür diler gibi bir sesle. «Altı saat dolmadan yolumuza devam edemeyiz.»</p>

        <p>«Kaybettiğimiz her dakika çok şeyi değiştirebilir.» Anna'nın sesi öfkeliydi.</p>

        <p>«Şey, çok üzgünüm, Mevrou.» Garry doğanın ritmi konusundaki tüm sorumluluğu, kendi üzerine yüklenmişti. Anna'nın ifadesi yumuşadı. Çevresine baktı, kimsenin kendilerini görmediğinden emin olmaya çalıştı, sonra elini onun dirseğinin içine doğru kaydırdı.</p>

        <p>«Eh, en azından hala sağ olduğunu biliyoruz. Yol açılır açılmaz tekrar ilerleriz. Bu arada, Mijnheer, önümüzde tam üç saatimiz var.» Düşünceli gözlerle ona baktı, Garry'nin dizleri baştan titremeye başladı, ayakta duramaz oldu.</p>

        <p>İkisi de konuşmadılar. Anna onu kumullara götürdü, iki yüksek tepenin arasındaki dar boşluğa soktu.</p>

        <p>Sular tekrar çekilmeye başlayınca Ford'u kumlara doğru sürdüler. Arka lastikler sığ sularda ve ıslak kumlardaki balık kılçıklarını havalara savurup duruyordu. Kuzeye doğru ilerlediler.</p>

        <p>Beş mil içinde iki kere kumlarda parçalar buldular. Bir can yeleği, bir kırık kürek. Epey hırpalanmış durumdaydılar. Üstlerinde numara veya harf işareti yoktu ama, yine de Anna'nın inancına güç kazandırdılar. Eşarbını çenesinin altında düğümleyip Ford'un arka kanepesine yerleşti, şapkasını eliyle tepesine bastırdı, Garry de iki dakikada bir ona sevgi dolu bakışlar yöneltmeye koyuldu. Bir buldog'a kur yapan teriye'yi andırıyordu.</p>

        <p>Sular çekikken Ford saatte otuz mil hız yapabiliyordu. O sırada bataklığa saplandılar. Pek uyarılmış sayılmazlardı. Kumsal yine eski görünümünde gibiydi. Yalnızca çevre çizgisi biraz değişmişti. Yüzeyi pelte gibi yumuşaktı .Kumların altında deniz suyu kabarıp duruyordu. Ama onlar hiçbir şeye dikkat etmediklerinden oraya hızla daldılar.</p>

        <p>Ön lastikler o çorbanın içine düşüverdi, olduğu yerde kaldı. Sanki bir dağın yamacına çarpmışlardı. Şoförün vücudu direksiyona doğru fırladı, direksiyonun kenar parçaları koptu, ama ana şaftı adamın göğsüne girdi, onu mızrağa saplanmış bir balık gibi deldi, iki kürek kemiğinin arasından çıktı.</p>

        <p>Anna arka kanepeden havaya uçmuş, yumuşak yere iniş yapmıştı. Garry'nin alnı ön panele çaptı, derisi yüzüldü, kaşının üzerinde sallanmaya başladı. Yüzünden aşağı kanlar boşalıyordu. Onbaşı karmakarışık yığılan malzemenin arasına sıkışmıştı.</p>

        <p>Kolu kuru bir değnek gibi çatırtıyla kırıldı.</p>

        <p>İlk kendine gelen Anna oldu. Kalkıp diz boyu balçıkta yürüdü, kolunu Garry'nin omuzlarına sardı onu ön koltuktan indirip kumların sert olduğu yere yürüttü. «Gözlerim görmüyor!»</p>

        <p>Garry diz üstü çöktü. «Birazcık kan, o kadar.» Anna onun yüzünü kendi ıslak eteğiyle sildi, calico'dan acele bir parça yırttı, sarkan deriyi alına yapıştırıp çabucak bağladı, sonra onu bıraktı, tekrar Ford'a yürüdü.</p>

        <p>Araba yavaş yavaş batıyor, burnu giderek daha aşağıya iniyordu. Motor kapağını şimdiden sarı çamurlar örtmüştü. Kapıların üzerinden arabanın içine de doluyordu. Anna şoförün omzunu yakaladı, onu oradan kurtarmaya savaştı. Ama adam şafta fena saplanmıştı. Anna çekerken kemiklerin çeliğe sürtünme sesini duydu. Kafası cansız, sağa sola savruluyordu. Onu bırakıp onbaşıya döndü.</p>

        <p>Onbaşı spazm irkilmeleri içindeydi. Kendine geliyordu. Anna onu çekip çıkardı, sert kumlara sürükledi. Bu çabadan suratı daha da kızarıyor, ağzından homurtular çıkıyordu Adam acıyla bir çığlık kopardı, sol kolu sarktı, Anna onu yere oturttu.</p>

        <p>«Mijnheer!» Anna bu sefer Garry'yi sarsıyordu. «İçme suyunu batmadan kurtarmamız gerek!»</p>

        <p>Garry sendeleyerek ayağa kalktı. Yüzü kan içindeydi. Gömleği de yırtılmış, lekelenmişti. Ama kan biraz durmuş gibiydi.</p>

        <p>Anna'yı izleyip Ford'a yürüdü, ikisi birlikte su bidonlarını sert kuma getirdiler.</p>

        <p>«Şoför için yapabileceğimiz bir şey yok,» diye homurdandı Anna. Ford'un ölü adamla birlikte gömülüp gidişini seyrettiler.</p>

        <p>Birkaç dakika sonra arabanın izi bile kalmamıştı. Anna dikkatini onbaşıya çevirdi.</p>

        <p>«Kemik kırılmış.» Adamın kolu çok fena sarkıyordu. Yüzü solgun, acı içindeydi. «Bana yardım et!» Garry adamı tuttu, Anna kolu yakaladı, oradan bulduğu bir tahta parçasıyla sarıp bağladı, boynuna astı. Bu işler için yine eteğinden parça yırtmıştı. Garry birden, «Herhalde kırk mil kadar yol gelmiş olmalıyız,» diye fısıldadı ama sözlerini bitiremedi. Anna ona ateş saçan gözlerle baktı.</p>

        <p>«Geri dönmekten mi söz ediyorsun?»</p>

        <p>«Mevrou...» Garry kendini affettirmek ister gibi bir hareket yaptı. «Geri dönmeye mecburuz. İki galon su, yaralı bir adam., kendi canımızı kurtarırsak çok şanslı sayılırız.»</p>

        <p>Anna birkaç saniye daha baktı ona. sonra yavaş yavaş omuzlan sarktı.</p>

        <p>«Onu bulmamıza o kadar az kalmıştı ki... Centaine'e öyle yakınız ki! Hissedebiliyorum öyle olduğunu... belki bir sonraki burnun arkasındadır. Nasıl feda ederiz onu?» sesi fısıltı gibi çıkıyordu. Garry onu ilk defa yenik durumda gördü. Duyduğu sevgiden ve acımadan kalbi yarılacak gibi oldu.</p>

        <p>«Onu asla feda edecek değiliz!» dedi. «Aramaktan asla vazgeçmeyeceğiz. Onu bulana kadar devam edeceğiz.»</p>

        <p>«Söz ver bana, Mijnheer.» Anna ona acıklı bir hevesle baktı. «Asla vazgeçmeyeceğine söz ver. Centaine'le bebeğinin sağ olduğundan asla kuşku duymayacağına söz ver. Bana buracıkta, Tanrının huzurunda yemin et, torununu aramaktan vaz geçmeyeceğine. Elimi tut ve yemin et!»</p>

        <p>Kumların üzerinde, sular dizlerine doğru yükselirken, elele yemin ettiler.</p>

        <p>«Artık dönebiliriz!» Anna ayağa kalktı. «Ama buraya yine geleceğiz. Onu buluncaya kadar da devam edeceğiz.»</p>

        <p>«Evet» diye kabullendi Garry. «Buraya döneceğiz.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
