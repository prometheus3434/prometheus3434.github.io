<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Owa tekrar yön değiştirip kayalarda güneye döndü, doruğun hemen altında, enine ilerleyip kadınları koşabildikleri kadar hızlı koşturdu. Dinlenmelerine izin veremezdi. Centaine çok yorulmaya başlamıştı ama. İkide bir başını çeviriyor, Owa'ya duralım diye yalvarıyordu.</p>

        <p>Öğleden sonra torbalarını indirmelerine izin verdi, kalkerle kumun birleşim noktasına gidip kontrol etti. İkide bir durup havayı kokluyordu. Bir ara yana döndü, bir zebra cesedi buldu.</p>

        <p>Aslanlar öldürmüştü onu. Haftalar önce. Deri yırtılmış, kemikler saçılmış, kurumuştu.</p>

        <p>Owa hızla arandı, zebra'nın ayaklarını sağlam buldu. Sırtlanlar henüz yememişti ayakları. Keskin çakısıyla tırnağı etten ayırdı, sonra kadınları almaya gitti. Onları yumuşak toprağın kenarına getirdi, Centaine'in önünde diz çöktü.</p>

        <p>«Önce Nam çocuğu götüreceğim, sonra seni almaya gedeceğim,» dedi Hani'ye. Bir yandan tırnaklı ayakları Centaine'in ayaklarına sanseveria yapraklarıyla bağlıyordu.</p>

        <p>«Acele etmemiz gerek, bilge dede... hemen arkamızda olabilirler.» Hani rüzgarı kaygıyla kokladı. Ormanın her sesine kafasını eğip dinledi.</p>

        <p>«Kim bunlar?» Centaine soluklanmaya vakit bulunca mantığı da geri dönmüştü. «Kim kovalıyor bizi? Ben ne bir şey duydum, ne de bir şey gördüm. Benim gibi insanlar mı, Owa? Benim halkım mı?»</p>

        <p>Hani hemen atıldı, Owa'yı konuşturmadı. «Bunlar siyah adamlar. Kuzeyden gelen kocaman, siyah adamlar. Senin halkın değil.» Gerçi çayırın kenarındaki beyaz adamı ikisi de görmüşlerdi ama, Nam çocuğu kendi yanlarında tutmak konusunda birkaç kelimeyle hemen anlaşmaya varmayı da başarmışlardı.</p>

        <p>«Emin misin, Hani?» Centaine zebra tırnakları üzerinde titriyordu. İlk defa topuklu pabuç giymiş genç kızlar gibiydi. «Benim gibi solgun tenli değiller mi?» Belki de kendisini kurtaracak insanlardan kaçmakta oldukları gelmişti aklına.</p>

        <p>«Hayır! Hayır!» Hani telaşla ellerini salladı. Bebeğin doğmasına o kadar az kalmıştı ki... hayatta tek istedi o ana tanık olabilmekti. «Senin gibi solgun tenli değiller.» San mitolojisindeki en korkunç varlığı hatırladı birden. «Bunlar insan eti yiyen dev siyahlar.»</p>

        <p>«Yamyamlar mı?» Centaine şok içindeydi.</p>

        <p>«Evet! Evet! Bizi bu yüzden izliyorlar. Karnındaki çocuğu kesip çıkaracaklar ve...»</p>

        <p>«Gidelim, Owa...» diye soludu Centaine. «Çabuk! Çabuk!»</p>

        <p>Owa öteki çift tırnağı da kendi ayakları altına bağladı, Centaine'e yol gösterip kayalardan çıkardı. Onun tam arkasında yürüyor, mesafeyi bozmuyor, sanki bir zebra ormandan çıkıp uzaklaşmış gibi etki yaratmaya çalışıyordu.</p>

        <p>Bir mil kadar sonra Centaine'i dikenli bir çalının arkasına sakladı, ayaklarındaki takma tırnakları çıkardı, kendi ayaklarındakileri ters çevirdi, Hani'yi almak üzere döndü. İki San az sonra ilk izlere basa basa geri geldiler, takma ayakları çıkardılar, üçü birden doğuya doğru kaçış yoluna koyuldular.</p>

        <p>Owa onları bütün gece yürüttü. Şafak vakti, kadınlar! tükenmiş durumda uyurken o tekrar bıraktıkları ize döndü, belki peşimize düşerler diye başında nöbet bekledi. Belki zebra ayakları kandıramamış olabilirdi peşlerindeki avcıları. Ama peşlerinde kimse bulunduğuna dair bir işaret alamadı. Daha üç gün üç gece zorlamalı yürüyüşü sürdürdüler, yemek pişirmek için ateş yakmadılar, izlerini saklamak için her doğal olanağı kullandılar.</p>

        <p>Üçüncü gece Owa yeterince güven kazanmıştı. Kadınlara,</p>

        <p>«Ateş yakabiliriz,» dedi. Ateşin ışığında yine dansetti, ruhlara sırayla şarkılar söyledi, Mantis'le Eland'a da dua etti. Çünkü, sonradan Centaine'e açıkladığı gibi, kurtuluşlarına kimin yardım etmiş olduğu pek de belli değildi. Zaten ilk uyarıcı kokuyu rüzgarla onlara doğru kimin taşıdığı da belli değildi. Sonra... zebra ayaklarını kimin karşılarına çıkardığını bilmeye hiç olanak yoktu. «Bu durumda hepsine teşekkür etmek gerek,» diye anlatıyordu ciddi ciddi. Ay batana kadar dansını sürdürdü, ertesi sabah da güneş doğuncaya kadar uyudu. Yola koyulduklarında, her zamanki yavaş tempoda gidiyorlardı. Hatta ilk gün tavşan yuvaları buldularında durdular bile.</p>

        <p>«Bu son avlanma şansımız. Ruhlar çok kesin buyruk vermiştir. Tüm hayat yerine giderken son beş gün boyunca hiçbir San, hiçbir canlıyı öldüremez,» diye açıkladı Centaine'e. Bu arada çalı filizlerini topluyordu. Uzun, kamçı gibi olanlarını seçiyordu hep. Onları soydu, birbirine düğümledi, hemen hemen on metrelik esnek bir ip yaptı. Son ucunda, sapa dik olarak büyümüş bir ufak dalı olduğu yerde bıraktı. Kaba bir balık oltasına benziyordu elindeki. Kancanın ucunu yontup sivriltti, ateşte sertleştirdi. Sonra uzun süre tavşan yuvalarını inceledi, içlerinden birini amacına uygun bulup seçti.</p>

        <p>Kadınlar yanıbaşına diz çökmüşlerdi. Owa ipinin kancalı ucunu kovuğa soktu, baca süpürgesi gibi yavaş yavaş içeriye doğru itti. Yeraltındaki kıvrımlara dikkat ediyor, geçebilmesini kıvıra kıvıra sağlıyordu. Sonunda ipin tümü içeriye sarktı.</p>

        <p>Birden ip elinde kuvvetle, titredi, Owa hemen asıldı, balığın vuruşunu hissetmiş balıkçı gibi davrandı.</p>

        <p>«Şimdi ipi tekmeliyor, arka ayaklarıyla vurmaya çalışıyor,» diye homurdandı. İpi biraz daha sarkıttı, hayvanı kışkırtıp tekrar tekme attırmaya uğraştı.</p>

        <p>Bu sefer ip elinde iyice gerildi, oynamaya başladı.</p>

        <p>«Kancaya taktım onu!» Tüm ağırlığıyla ipe yüklendi, keskin ucu hayvanın etine daha fazla daldırmaya savaştı. «Kaz, Hani. Kaz, Nam çocuk!»</p>

        <p>İki kadın değnekleriyle yumuşak toprağa giriştiler, hızla kazdılar. Aşağıya yaklaştıkça hayvanın sesi daha yakından geliyordu. Sonunda Owa tüylü hayvanı yeryüzüne almayı başardı.</p>

        <p>İri bir kedi boyundaydı. Kanguru bacakları üzerinde zıplıyor, kendini kancadan kurtarmaya çalışıyordu. Hani değneğini kafasına indirip onu hareketsizleşti.</p>

        <p>Ortalık karardığında iki tavşan daha öldürmüşlerdi. Sonra onlara teşekkür ettiler, lezzetli etlerini yediler. Uzun süre yiyip yiyecekleri bu olacaktı.</p>

        <p>Sabah olunca, yolculuğun son kısmına başladılar... keskin sıcak bir rüzgar yüzlerine doğru esiverdi.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
