<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Eiggs kamp yatağının başında durmuş, Michael’ın uyuyu şuna sevgiyle bakıyordu. Biggs'in bir yıl önce Ypres siperlerinde ölen oğlu da yaşasaydı Michael’ın yaşında olacaktı. Michael öyle yorgun, solgun ve bitkin görünüyordu ki, Biggs omzuna dokunup onu uyandırmak için kendini zorlamak zorunda kaldı.</p>

        <p>«Saat kaç, Biggs?» Michael mahmur mahmur doğrulmuştu.</p>

        <p>«Geç oldu, efendim. Güneş parlıyor... ama uçmuyoruz. Hala yerdeyiz efendim.»</p>

        <p>O sırada çok garip bir şey oldu. Michael sırıttı. Bilinçsiz, budalaca bir sırıtmaydı bu. Biggs onun böyle yaptığını daha önce ömründe görmemişti. Telaşa kapıldı. «Kolunuz nasıl, efendim?»</p>

        <p>«Ah, Biggs, kendimi öyle iyi hissediyorum ki!»</p>

        <p>«Sevindim, efendim.» Biggs yüreği burkularak, bunun ateşten olabileceğini düşündü. «Kolumuz nasıl, efendim?»</p>

        <p>«Kolumuz harika. Harika, Biggs, sağol.»</p>

        <p>«Sizi uyandırmazdım ama, Binbaşı sizi istiyor, efendim. Size göstermek istediği önemli bir şey varmış.»</p>

        <p>«Neymiş?»</p>

        <p>«Söyleyemem, Bay Michael. Lord Killigerran kesin emir verdi.»</p>

        <p>«Aferin, Biggs!» diye bağırdı Michael hiç sebepsiz. Yatağından fırlayıp kalktı. «Lord Killigerran'ı bekletmeye gelmez.»</p>

        <p>Michael yemekhaneye daldığında orayı boş bulunca bozuldu. Bu keyifli gününü birileriyle paylaşmaya can atıyordu. Andrew olsa daha iyi olurdu ama, ortalıkta yemekhane onbaşısı bile yoktu. Kahvaltı bulaşıkları hala yemek masasının üzerindeydi. Dergiler, gazeteler yerlerde duruyordu. Besbelli aceleyle atılmıştı hepsi. Yaverin piposu tablalardan birinde, dumanı tüte tüte yanmaya devam ediyordu. Yemekhanenin ne kadar acele terkedildiğine tanıktı bütün bunlar.</p>

        <p>Birden Michael uzaktan gelen heyecanlı sesler duydu.</p>

        <p>Bahçeye bakan açık pencereden geliyordu sesler. Çabucak çıkıp ağaçlara doğru yürüdü.</p>

        <p>Birliklerinde aslında yirmi dört pilot vardı ama son kayıplardan sonra sayıları onaltıya inmişti. Bu sayıya Andrew'la Michael da dahildi. Hepsi elma bahçesinin ucunda, toplu halde duruyorlardı. Yanlarında teknisyenler ve yer ekipleri de vardı.</p>

        <p>Hatta uçaksavar bataryalarında görevli olanlar da oradaydı.</p>

        <p>Yemekhane elemanları, erler... herkes toplanmış, bir ağızdan konuşuyordu.</p>

        <p>Meyve bahçesinin başındaki bir numaralı yere parketmiş duran uçağın çevresindeydiler. Michael uçağın üst kanatlarını ancak görebiliyordu. Motorun sesi de gelmekteydi. Birden kanının kaynadığını hissetti. Ömründe böyle şey görmemişti.</p>

        <p>Uçağın burnu uzundu. Bu ona pek güçlü bir görünüm veriyordu. Kanatları çok biçimli, hızlı uçabildiğini gösterir biçimde ihedral yapılmıştı. Kanat kontrol yüzeyleri dolgun dolgundu, emek bu uçak stabilité açısından iyiydi... kullanması kolaydı.</p>

        <p>Andrew kalabalığın arasından kendine yol açarak çıktı, ichael'a doğru yaklaştı. Amber sigara ağızlığını dudağının kösine sıkıştırmıştı.</p>

        <p>«Merhaba. Bakıyorum uyuyan güzel, Venüs'ün dalgalardan ükselmesi gibi kalktı!»</p>

        <p>«Andrew, sonunda SE5'a geldi, değil mi?» diye bağırdı Michael sesini gürültüye rağmen duyurabilmeğe çalışarak. Andrew nun kolunu yakaladı, uçağa doğru çekti.</p>

        <p>Kalabalık açılıp yol verdi, Michael yaklaştı, dehşet dolu akışlarla baktı. Alman Albattos D111'lerinden daha ağır ve daha sağlam olduğu bir bakışta belli oluyordu... hele o motor! Dev bir motordu! Gargantua gibi bir şeydi!</p>

        <p>«Iki yüz GG!» Andrew motoru sevgiyle okşadı.</p>

        <p>«Ikiyüz beygir gücü, ha!» diye yankıladı Michael. «Alman Mercedes'den daha büyük!» İlerledi, pervanenin kusursuz perdahlanmış tahtasını okşadı, uçağın burnundan yükselip namlulara baktı.</p>

        <p>Üst kanada .303 bir Lewis monte edilmişti. Hafif, güvenilir, etkili bir silahtı. Pervane arkının üzerinden ateş edebiliyordu, aşağıya, pilot yerinin ön kısmındaki gövdeye daha ağır olan Vickers takılıydı. Pervane arasından ateş edebilmesi için, interrupter vitesiyle donatılmıştı. İki silah. Sonunda iki silaha da, savaşa dayanabilecek bir motora da kavuşmuşlardı.</p>

        <p>Michael bir avcı çığlığı attı. Bunu ona Andrew öğretmişti.</p>

        <p>Andrew hemen küçük şişesini çıkardı, motor yatağına birkaç damla viski damlattı.</p>

        <p>«Allah bu uçurtmayı da, onunla uçacak herkesi de kutsasın,» dedi, şişeden kendisi bir yudum çekti, Michael'a uzattı.</p>

        <p>«Sen uçtun mu bununla?» diye sordu Michael. Boğazını viski kavurduğu için sesi boğuk çıkmıştı. Şişeyi en yakındaki adamlardan birine uzattı.</p>

        <p>Andrew, «Bunu Arras'dan buraya kim getirdi sanıyorsun?»</p>

        <p>diye sordu.</p>

        <p>«Nasıl uçuşu?»</p>

        <p>«Aberdeen'den tanıdığım genç bir bayanı hatırlatıyor. Yükselişi hızlı, inişi hızlı, arada da yumuşacık ve sevgi dolu.»</p>

        <p>Pilotlardan ıslıklar, çığlıklar yükseldi. İçlerinden biri, «Bize ne zaman sıra gelecek, efendim?» diye sordu.</p>

        <p>Andrew, «Kıdem sırasıyla.» dedi, Michael'a muzip muzip sırıttı. «Eğer Yüzbaşı Courtney'in durumu uçmaya elverişli olsaydı!...» Şakadan bir acıma ifadesiyle başını iki yana salladı.</p>

        <p>«Biggs!» diye haykırdı Michael. «Benim uçuş ceketim nerede?»</p>

        <p>«İsteyeceğinizi tahmin etmiştim, efendim.» Biggs kalabalığın arasından elinde ceketle çıktı, Michael giyebilsin diye açıp tuttu.</p>

        <p>Güçlü Wolseley Viper motoru, SE5a'yı dar ve çamurlu kalkış yolunda koşturdu, kuyruk yükselirken Michael motorun üzerinden ilerisini görebildi. Bir tahtta oturur gibi hissediyordu kendini.</p>

        <p>«Mac'e söyleyip bu ön camı çıkarttırayım,» diye mırıldandı. «0 zaman Hun'ları yüz milden görürüm.»</p>

        <p>Koca uçağı havalandırdı, yükselişini hissedince sırıttı.</p>

        <p>«Hızlı yükseliyor,» demişti Andrew. Michael vücudunun koltuğa baskı yaptığını hissetti. Sıcak hava akımıyla yükselen akbaba kalkıverdiier.</p>

        <p>«Artık hiçbir Albatros elimizden kurtulamaz,» diye sevindi. Beşbin kademde uçağı düzeltti, sağa doğru çevirdi, giderek dönüş çemberini daralttı, ufalttı. Burnu havada tutuyor, sağ kanadını aşağıya doğru eğiyordu. Santrifüj gücü beynindeki kanı çekmekteydi. Görüşü grileşti, rengini kaybetti. Sonra uçağı hızla öbür tarafa çevirdi, motor sesine rağmen duyulabilecek bir sevinç çığlığı attı.</p>

        <p>«Gelin bakalım, itoğulları!» Alman hatlarına bakmak üzere arkasını döndü. «Gelin de size hazırladığımız sürprizi görün!».</p>

        <p>İndiği zaman diğer pilotlar hemen çevresini sardılar.</p>

        <p>«Nasıldı, Mike?»</p>

        <p>«Tırmanışı nasıl?»</p>

        <p>«Dönebiliyor mu?»</p>

        <p>Michael alt kanadın üzerinde duruyordu. Elinin bütün, parmaklarını birleştirip ucunu öptü, göğe doğru açtı.</p>

        <p>Öğleden sonra Andrew filoyu bitişik düzende yola çıkardı.</p>

        <p>Yine eski, harap Sopwith Pup'larla uçuyorlardı. Bertrangles havaalanına indiler, 3 numaralı hangarın dışında beklediler. SE5a'lar yer ekipleri tarafından hangardan çıkarıldı, apron kenarına sırayla dizildi.</p>

        <p>Andrew merkez karargahındaki amcasının torpiliyle oraya bir fotoğrafçı gelmesini de sağlamıştı. Uçakları fona alıp, pilotların hepsi Andrew'un çevresine bir futbol takımı gibi toplandılar. Her biri başka kılıktaydı. Bir teki bile resmi RFC üniformasını giymemişti. Başlarında kepler, kasketler, deri miğferler vardı. Andrew yine her zamanki miğferini giymişti. Kiminin ceketi denizci ceketi, kimininki süvari ceketi, kimininki pilot ceketeydi ama, hepsinin göğsüne RFC arması işlenmişti.</p>

        <p>Fotoğrafçı kocaman, tahtadan üçlü ayağı yerleştirdi, kara bir örtünün altına girip gözden kayboldu. Yardımcısı elindeki, cam plakalarla hazırdı. Pilotlardan yalnızca bir tanesi eksikti grupta. Hank Johnson, ufak tefek bir Teksaslıydı. Yaşı henüz yirmi bile değildi. Birlikteki tek Amerikalı oydu. Savaştan önce at terbiyecisiydi. Lafayette Birliğine katılmak için okyanusu kendi parasıyla aşıp gelmişti. Oradan da her nasılsa Andrew'un İskoç, İrlandalı, sömürgeli karışımı birliğinde bulmuştu kendini.</p>

        <p>Hep birlikte RFC'nin 21 numaralı uçuş birliğini oluşturuyorlardı.</p>

        <p>Hank ağzında kalın, kara bir Hollanda purosuyla fotoğraf makinesinin arkasında duruyor, şaşkın ve tedirgin fotoğrafçıya olmayacak öğütler veriyordu.</p>

        <p>«Haydi, gel, Hank,» diye seslendi Michael ona. «Gel de güzel suratın resme biraz klas katsın!»</p>

        <p>Hank kıvrık burnunu ovaladı. Burnu bir attan yediği çifte sonucu gelmişti o hale. Başını iki yana salladı.</p>

        <p>«Siz resim çektirmenin uğursuzluk getirdiğini hiç duymadınız mı?»</p>

        <p>Hepsi onu yuhaladılar, o da onlara purosunu salladı. «Haydi, çektirin,» dedi. «Benim babam resim çektirdiği gün karşısına çıngıraklı yılan çıktı, onu soktu.»</p>

        <p>Bir tanesi, «Göklerde çıngıraklı, yılan yok.» dedi.</p>

        <p>«Yok,» diye kabullendi Hank. «Ama var olan şeyler çıngıraklı yılandan çok daha beter.» Bağırtılar sonunda gücünü kaybetti. Hepsi birbirine baktılar, içlerinden biri gruptan ayrılmak ister gibi bir hareket yaptı.</p>

        <p>«Gülümseyin lütfen, baylar.» Fotoğrafçı siyah örtünün altından çıkmıştı. Onların hareketini dondurdu. Ama gülümsemeleri biraz donuk, biraz hasta gibiydi. Deklanşör açıldı, kapandı, hayalleri gümüş nitrat içinde yanarak geleceğin kalıcılığına yöneldi.</p>

        <p>Dağılırlarken Andrew içlerindeki karamsarlığı da dağıtmaya uğraştı. «Michael, sen beş kişi al,» dedi. «Biz size on dakika avans tanıyacağız. Siz önden gidin, Mort Homme'a varmadan bizim yolumuzu kesmeye çalışın.»</p>

        <p>Michael kendi filosunu klasik pusu pozisyonuna götürdü.</p>

        <p>Güneşe doğru, bir bulutun gerisini aldı. Yerleri Mort Homme dönüş rotası üzerindeydi. Andrew yine de onları atlatmayı neredeyse başarıyordu. Grubunu iyice güneye götürmüş, yere çok yakın uçarak süzülüp kaçmaya çalışıyorlardı. Gözleri Michael kadar keskin biri olmasa, başaracaklardı da. Ama Michael onların o ön camlarının berinden yansıyan güneşi altı milden yakaladı, silahını bir kere ateşleyip «Düşman Göründü» sinyalini verdi. Andrew görüldüklerini anlayınca yükselip onlara doğru uçtu, iki filo karşılaşıp birbiri çevresinde döndüler, daldılar, şakalaştılar.</p>

        <p>Michael kalabalığın arasında Andrew'un SE5a'sını bulup ona doğru uçtu. İkisi girift bir hava düetine başladılar. Güçlü motorlarını zorluyor, daha zorluyor, hızın ve dayanıklığın sınırlarını deniyorlardı. Ama ustalıkları da, motorları da aynı güçte olunca, hiçbiri kesin zaferi elde edemedi. Sonunda şans eseri olarak Andrew, Michael’ın kuyruğuna yanaşmayı başardı, atış menziline hemen hemen girdi. Michael hemen pedalı kullandı, SE5a'nın kuyruğu kaydı, uçak olduğu yerde kıvrıldı, döndü hızından Michael’ın boynu yerinden çıkacak gibi oldu, kendini Andrew'un saldırısına doğru uçar durumda buldu.</p>

        <p>Birbirinin yanından geçtiler. Çarpışmalarını ancak ustalıklı refleksleri önlemişti. Michael aynı dönüşü bir kere daha tekrarladı, vücudunu pilot kabininin yan duvarına dayamış buldu.</p>

        <p>Yarı ivileşmiş olan omzu kabinin kenarına çarpınca gözünde şimşekler çaktı. Ama bir anda dönmüş, kendini Andrew'un kuyruğunda bulmuştu. Andrew çaresizlik içinde sağa sola kaçmaya çalıştıysa da Michael her kaçışında hemen onun peşinde hiza tutturdu, onu Vickers'in namlusu ucunda ileriye sürdü, daha yaklaştı. Dönen pervanesi neredeyse Andrew'un kuyruğuna değecekti.</p>

        <p>«Ngi dla!» diye haykırdı, Michael zafer dolu bir sesle, «Yedim seni!» Eski bir Zulu savaş narasıydı bu. Kral Chaka'nın askerleri, mızraklarını, bıçaklarını canlı ete gömdüklerinde böyle bağırırlardı.</p>

        <p>Andrew'un yüzünü uçağın dikiz aynasına gördü. Gözleri sıkıntı ve inanmazlıkla açılmıştı. Bu olmayacak manevra çok şaşırtmıştı onu.</p>

        <p>Andrew yeşil Very fişeğini ateşledi, filosuna Michael’ın zaferini kaber verdi. Diğer uçaklar gökyüzünün her yanına dağılmışlardı ama hemen toplandılar, Andrew hepsini Mort Homme'a getirdi.</p>

        <p>İndikleri anda Andrew uçağından atladı, Michael'a koştu... onu iki omzundan yakalayıp sabırsızlıkla sarstı.</p>

        <p>«Nasıl yaptın onu... nasıl becerdin?»</p>

        <p>Michael çabucak açıkladı.</p>

        <p>«İmkansız bir şey!» diye başını salladı Andrew. «Yamyassı bir dönüş. Gözümle görmesem...» Sustu. «Haydi gel, bir daha deneyelim.»</p>

        <p>İki koca uçak tekrar dar pistten havalandılar, karanlık basarken döndüler. Michael'la Andrew pilot yerlerinden atlayıp kucaklaştılar, birbirinin sırtına tokatlar atmaya, dansedip zıplamaya başladılar. Kat kat uçuş giysileri içinde, danseden iki ayıya benziyorlardı. Yer ekipleri yüzlerinde anlayışlı gülümsemelerle onları seyretmekteydi. Sonunda baş teknisyen Mac ilerleyip selam çakınca hepsi ciddileştiler.</p>

        <p>«Özür dilerim ama, efendim, bu uçakların boyası kaynanamın misafir günü elbisesi gibi. Solgun, sıkıcı, kirli... Tanrı yardımcımız .olsun!»</p>

        <p>SE5a'lar fabrika boyasıyla gelmişti. Düşmanın gözünden kolayca saklanabilecek bir renkteydiler.</p>

        <p>«Yeşil,» dedi Andrew. Her iki tarafta da, yani Alman tarafında da, İngiliz tarafında da bazı pilotlar tam ters etkiyi tercih ediyordu. Uçağın rengi düşmana onları tanıtıyorsa bundan gurur duyuyorlardı. «Yeşil,» diye tekrarladı Andrew. «Fularıma uyacak parlak bir yeşil. Burundaki uçan mızrağı da unutma.»</p>

        <p>«Sarı lütfen, Mac,» diye kararını açıkladı Michael da.</p>

        <p>Mac sırıttı. «Her nasılsa sizin sarı isteyeceğiniz içime doğmuştu, Bay Michael.»</p>

        <p>«Ha, Mac, hazır elin değmişken o korkunç ön camı çıkar,, telleri de biraz sıkıştır, olmaz mı?»</p>

        <p>Tecrübeli pilotlar, kanat tellerini sıkıştırıp kanatların dihedral açısını arttırmakla uçağın hızını biraz daha arttırabileceklerine inanırlardı.</p>

        <p>«Yaparım,» diye söz verdi Mac.</p>

        <p>«El kontrolü olmadan uçacak biçimde ayarla,» diye ekledi Michael. Bu as pilotların hepsi böyle titiz olurdu. Bunu bilmeyen yoktu. Eğer SE5a, elle kontrol edilmeksizin doğru ve düzgün uçabilirse, pilot her iki elini silahlara yöneltebilirdi.</p>

        <p>«Elsiz kontrol!» diye gülümsedi Mac.</p>

        <p>«Ha, Mac... silahları elli metreye ayarla...»</p>

        <p>«Başka, efendim?»</p>

        <p>«Şimdilik yeter,» diye sırıttı Michael. «Ama yine bakarım.»</p>

        <p>«Eminim, efendim.» Mac çaresizlik içinde başını salladı.</p>

        <p>«(Şafak vakti hazır, efendim.»</p>

        <p>«Hazır olursa sana bir şişe rom var.»</p>

        <p>Andrew kollarını Michael’ın omzuna attı. «Şimdi bir içkiye ne dersin, oğlum?»</p>

        <p>«Hiç teklif etmeyeceksin sanmıştım,» dedi Michael.</p>

        <p>Yemekhane heyecanlı gençlerle doluydu. Yüksek sesle yeni uçakları tartışıyorlardı.</p>

        <p>«Onbaşı!» diye seslendi Lord Killigerran. «Bu gece bütün içkiler benden.» Pilotları ona sevgi tezahüratı yaptılar, sonra tekrar bara dönüp bu ikramdan azami yararlanmaya baktılar.</p>

        <p>Bir saat kadar sonra bütün gözler çakmak çakmak olmuş, kahkahalar da Andrew'un istediği düzeye kadar yükselmişti.</p>

        <p>Bara tık tık tık vurup dikkatleri kendi üzerine topladı, yüksek sesle duyuruda bulundu. «Aberdeen'in, Büyük İskoçya'nın ve Hebrides bölgesinin BokBok şampiyonu olarak, bu eski ve onurlu sporda bana meydan okuyanları karşılaşmaya davet ediyorum.»</p>

        <p>«Tamam, kabul!» dedi Michael gözlerini kırpıştırarak. «Takımınızı seçin, lordum.»</p>

        <p>Michael yazı turada kaybetti, takımı yemekhane duvarı önüne piramit kurmak zorunda kaldı. Yemekhane görevlileri kırıtabilecek her şeyi acele toplayıp kaldırdılar. Andrew'ın takımındakiler birer birer koşup kendilerini piramidin üzerine attılar, onları derhal devirip acele kazanmayı umdular. Ama bu arada vücutlarının herhangi bir tarafı yere değerse, takımları diskalifye olmuş demekti.</p>

        <p>Michael’ın takımı saldırının ağırlığına ve şiddetine karşı koymayı başardı, sonunda Andrew'un adamlarının sekizi birden, el ve ayak parmaklarının yere değmemesine dikkat ederek piramidin tepesine maymunlar gibi asılı kaldılar. Yığının tepesinden Andrew, kimin kazanıp kimin kaybedeceğini ortaya çıkaracak hayati soruyu sordu.</p>

        <p>«BokBok, kaç parmağım havada?»</p>

        <p>Michael, sesi tepesindeki ağırlıktan boğtıklaşarok, «Üç!» diye tahminde bulundu.</p>

        <p>«İki!» Andrew zaferi kazanmıştı. Piramit keyifsiz bir iniltiyle kendini bilerek çökertti, keşmekeşin içinde Michael bir ara Andrew'un kulağını kendi ağzından bir iki santim ilerde buldu.</p>

        <p>«Hey, bu gece senin motosikleti ödünç alabilir miyim?» diye sordu.</p>

        <p>Andrew o sıkışıklıkta kafasını hareket ettiremiyordu ama gözlerini Michael'a doğru çevirdi.</p>

        <p>«Yine mi hava almaya çıkıyorsun, oğlum?»</p>

        <p>Michael zekice bir cevap bulamayıp boş boş bakarken o devam etti. «Neyim varsa senin. Sağlıkla git, sayın bayana en derin saygılarımı götür, olmaz mı?»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
