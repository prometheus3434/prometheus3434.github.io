<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>TwentymanJones, Aslan ağacı kampında üç gün daha kaldı.</p>

        <p>Raporun her tarafını Centaine'e satır satır açıkladı, anlamadığı hiç bir nokta bırakmadı. Elmas örnek zarflarının her birini açtı, kuyumcu maşasıyla tipik taşları seçti, onun avucuna koydu, biçimlerinin özelliklerini anlattı.</p>

        <p>«Bunların bazıları öyle küçük ki... değeri var mıdır?»</p>

        <p>«O sanayi elmasları sizin ekmeğiniz ve tereyağınızdır, madam. Maliyetinizi onlar karşılayacak. İri boydaki mücevher elmaslar, yani şunun gibiler, üzerindeki reçel demektir. Hem de çilek reçeli: madam. En iyi kaliteden!» Adamın espri yapmaya en çok yaklaştığı nokta bu oldu. Ama yüzü o anda bile gamlıydı.</p>

        <p>Raporun son kısmını oluşturan yirmi bir sayfalık bölüm, arazinin işlenmesiyle ilgili tavsiyeleri veriyordu.</p>

        <p>«Çok şanslısınız, madam. Bu yatakları sistematik biçimde değerlendirebilirsiniz. Bütün diğer elmas yatakları, Kimberley' den Wesselton'a kadar hepsi, binlerce madencinin ortak malı.</p>

        <p>Her biri kendi adına çalışmaya başladı oralarda. Tabi sonuç bir keşmekeş oldu.» Başını salladı, favorilerini çekiştirdi. «Her otuz adımda yüzlerce tapu sahibi var. Hepsi değişik, hız tempolarında çalışıyorlar. Ortaklıkta teller, sınır ipleri, vinçler, kovalar... kıyamet, madam! Maliyet artıyor, çökmeler yüzünden adamlar ölüyor, binlerce fazla işçi geliyor... bir çılgınlık!» Centaine'in gözlerine baktı. «Siz ise, madam...» Elini kendi raporuna bastırdı. «Burada örnek bir çalışma sistemi kurabilirsiniz. Raporda bunu nasıl yapacağınız yazılı. Araziyi inceleyip size rehber olacak işaret numarlarını çaktım. Her etapta ne kadar toprak kazılacağım belirttim. İlk bacanızı ben monte ettim, rapora hafriyatın her adımını nasıl planlayacağınızı yazdım.»</p>

        <p>Centaine onun sözünü kesmek zorunda kaldı. «Doktor TwentymanJones, durmadan siz, siz deyip duruyorsunuz. Herhalde bu zor işleri tek başıma yapmamı beklemiyorsunuz, de ğil mi?»</p>

        <p>«Ulu Tanrım, elbette ki hayır! Bir mühendisiniz olacak. İyi, güvenilir, tecrübeli biri. Zamanla birkaç mühendis ve yüzlerce, sonra belki binlerce işçi çalıştırmak zorunda kalacağınızı sanıyorum.» Durakladı. «Bu yere bir isim verecek misiniz? Courtney Madeni falan?»</p>

        <p>Centaine yine başını salladı. «Hani Madeni,» dedi ona.</p>

        <p>«Duyulmadık bir şey. Ne demek?»</p>

        <p>«Beni buraya getiren, rehberlik eden San kadının adı.»</p>

        <p>«Çok uygun o halde. Evet, dediğim gibi başlangıçta çok iyi bir mühendis gerekli. İlk hazırlıkları o yapmalı.»</p>

        <p>«Birini düşünebiliyor musunuz?»</p>

        <p>«Çok zor,» dedi adam. «İyilerin çoğu fulltime olarak DeBeers'da çalışıyor. Geri kalanlardan ilk akla gelen de son zamanlarda bir patlama sonucu sakatlandı.» Biran düşündü. Ama, durun... bir Afrikalıydı ilgili iyi referanslar alıyorum. Kendim onunla hiç çalışmadım... hay Allah, neydi adı admın? Hah, tamam. De La Rey!»</p>

        <p>«Hayır!» diye bağırdı Centaine hırsla.</p>

        <p>«Özür dilerim, madam. Onu tanıyor musunuz?»</p>

        <p>«Evet. Onu istemem.»</p>

        <p>«Nasıl isterseniz... bir başkasını bulurum.»</p>

        <p>Centaine o gece yatağında sağdan sola döndü durdu, rahat etmeye, çocuğun boğucu ağırlığını yerleştirip uyumaya çalıştı.</p>

        <p>TwentymanJones'un önerisi aklına gelince yavaşça doğrulup oturdu.</p>

        <p>«Neden olmasın?» dedi karanlıkta yüksek sesle. «Zaten buraya dönmek zorunda. Şu anda buraya bir yabancı gelse, benim görmesini istediğimden fazla şey görür.» İki elini karnının altına bastırdı. «Yalnız başlangıç dönemi işlerini yapsın, yeter. Hemen Abraham Abrahams'a yazıp Lothar'ı yollamasını istemeliyim!»</p>

        <p>Lambayı yaktı ,kamp masasına doğru yürüdü.</p>

        <p>Sabah olduğunda TwentymanJones yola çıkmaya hazırdı.</p>

        <p>Tüm alet ve teçhizatını kamyonun arkasına yüklemiş, siyah işçilerini de yükün tepesine bindirmişti.</p>

        <p>Centaine raporu ona geri verdi.</p>

        <p>«Bu raporu Windhoek'deki avukatıma lütfen verir miydiniz, efendim. Şu mektubu da beraber?»</p>

        <p>«Elbette, madam.»</p>

        <p>«Raporu sizinle birlikte incelemek isteyecektir. Sonra benim talimatım üzerine bankadan kredi alacaktır. Banka müdürü herhalde sizinle de konuşmak ister, bu araziyle ilgili görüşlerinizi sorar.»</p>

        <p>«Bunu zaten bekliyordum,» diye başını salladı adam. «Keşfinizin büyük değerini ona bildireceğimden emin olabilirsiniz.»</p>

        <p>«Teşekkür ederim. Bu mektupta Bay Abrahams'a talimat verdim, krediden size ilk ücretiniz kadar bir meblağ daha ödeyecek.»</p>

        <p>«Buna gerek yoktu, madam. Çok cömertsiniz.»</p>

        <p>«Bakın, Doktor TwentymanJones, ilerde zamanı gelince sizi Hani Madeninin devamlı danışmanı olarak isteyeceğim. Hakkımda iyi düşünmeniz çok önemli.»</p>

        <p>«Bunun için para gerekmez, Bayan Courtney. Sizi olağan üstü cesur, zeki ve güzel bir bayan olarak tanıyorum. Tekrar sizinle çalışmak benim için bir şeref olacaktır.»</p>

        <p>«O halde sizden son bir ricada bulunacağım.»</p>

        <p>«Emredin, madam.»</p>

        <p>«Lütfen burada benim şahsi durumumla ilgili olarak gördüklerinizden söz etmeyin.»</p>

        <p>Adamın gözleri bir an için onun elbisesinin ön tarafına doğru alçaldı.</p>

        <p>«Ketum davranmak mesleğimin ön şartlarındandır, madam.</p>

        <p>Hem ben bir dostu incitecek şeyleri asla yapmam.»</p>

        <p>«İyi bir dostu, Doktor TwentymanJones,» diye vurguladı Centaine. Sonra sağ elini uzattı.</p>

        <p>«Çok iyi bir dostu, Bayan Courtney.» El sıkıştılar. Centaine adamın gülümser gibi olduğunu görünce inanamadı. Ama adam derhal kendini kontrol etti, bekleyen kamyona doğru döndü.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
