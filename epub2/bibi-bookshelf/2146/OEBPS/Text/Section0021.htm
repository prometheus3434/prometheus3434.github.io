<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Biggs onun giyinmesine yardım ederken ayrıntılara her zamandan fazla dikkat ediyordu.</p>

        <p>Çizmeleri giydirirken, «İyi parlattım, efendim,» dedi.</p>

        <p>Michael bu sözü duymamış gibiydi. Alman pilotu gelip gittikten sonra gerçi tekrar biraz uzanmıştı ama, bu sefer uyuyamamıştı. Yine de, kendini biraz daha sakin hissediyordu. «Ne dedin, Biggs?» diye sordu.</p>

        <p>«Şık üniformanızı dönüşünüz için hazırladım efendim... banyonuz için de aşçıya beş galon sıcak su hazırlamasını söyledim.»</p>

        <p>«Teşekkür ederim, Biggs.»</p>

        <p>«Hergün olacak bir olay değil, efendim.»</p>

        <p>«O doğru, Biggs. Hayat boyu bir kere yeter.»</p>

        <p>«Genç bayanla çok mutlu olacağınızdan eminim. Ben de hanımla evliliğimizin yirmi ikinci yılını haziranda dolduruyorum efendim.»</p>

        <p>«Epey zaman, Biggs.»</p>

        <p>«Rekorumu kırmanızı umarım, Bay Michael.»</p>

        <p>«Uğraşırım.»</p>

        <p>«Bir şey daha var, efendim.» Biggs utanmış gibiydi. Başını çizmelerin bağlarından kaldırmıyordu. «Tek başımıza uçmamamız gerekir, efendim. Güvenli bir şey değil, efendim. En.azından Bay Johnson'ı yanımıza almalıyız izninizle, efendim... gerçi söylemek bana düşmez, biliyorum ama...»</p>

        <p>Michael bir an elini Biggs'in omzuna koydu. Bunu daha önce hiç yapmamıştı.</p>

        <p>«Döndüğümde o banyoyu hazır et,» deyip ayağa kalktı.</p>

        <p>Biggs onun eğilip kapıdan çıkışına baktı. Ne veda. etti, ne de şans diledi. Ama dilememek için büyük çaba harcaması gerekti. Sonra Michael’ın çıkardığı ceketi alıp abartmalı bir dikkatle katladı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
