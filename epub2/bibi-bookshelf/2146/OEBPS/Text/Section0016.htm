<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Birliğin pilotları ağaçların altında üçer dörder kişilik gruplar halinde toplanmış, uçuştan önce son sigaralarını içerlerken, Michael bir yandan ceketinin düğmelerini ilikleyerek, eldivenlerini ellerine çekerek belirdi. Şafak öncesi brifingin kaçırmıştı.</p>

        <p>Andrew onu başıyla selamladı, Michael’ın geç kalmasından, pilotlara kötü örnek olmasından söz etmedi, Michael da özür dilemedi. Görevini ihmal etmiş olduğunu ikisi de çok iyi biliyorlardı. Andrew şişesini çıkarıp bir yudum içti. Michael'a ikram etmedi. Bu hareketin anlamı çok açıktı.</p>

        <p>«Beş dakikaya kadar havalanıyoruz.» Andrew'un bakışları göklerdeydi. «Ölmek için pek uygun bir güne benziyor.» Uçuşa elverişli havaları böyle tanımlardı. Ama bugün bu söz Michael'a pek dokundu.</p>

        <p>«Cumartesiye evleniyorum,» dedi sanki bu fikir diğeriyle ilgiliymiş gibi. Andrew şişeyi dudağından çekip ona baktı.</p>

        <p>«Şatodaki o küçük Fransız kızıyla mı?» diye sordu. Michael başını salladı.</p>

        <p>«Centaine'le... Centaine de Thiry ile.»</p>

        <p>«Seni kurnaz tilki!» Andrew sırıtıyordu. Deminki sitemleri unutulmuştu. «Demek bu işlerin peşindeymişsin. Eh, ben de seni kutsuyorum, oğlum.»</p>

        <p>Şişeyle kutsar gibi bir işaret yaptı. «Birlikte uzun ve mutlu bir ömür sürmenize içiyorum.»</p>

        <p>Sonra şişeyi Michael'a uzattı ama, Michael içmeden önce durakladı.</p>

        <p>«Nikah tanığım olursan onur duyarım.»</p>

        <p>«Kaygılanma, oğlum, sen eyleme geçerken ben de kanadının ucunda olacağım, söz veriyorum.» Michael’ın koluna bir yumruk attı, yeşil ve sarı uçaklara doğru yanyana yürürlerken birbirlerine sırıttılar.</p>

        <p>Wolseley Viper motorları peşpeşe homurdanmaya başladı, mavi egzos dumanları çıkardılar, elma bahçesini sise boğdular. Sonra SE5a'lar sarsıldı, eğri büğrü yolda ilerleyip havalanmaya hazırlandı.</p>

        <p>Bugün tüm ekip birlikte uçtuğundan, Michael, Andrew'un kanadında olmayacaktı. 'B' ekibinin komutanıydı o. Grubunda beş uçak daha bulunmaktaydı. İçlerinden ikisinin pilotları yeniydi. Onları korumak, çobanlığını yapmak gerekecekti. Hank Johnson da C grubuna komuta ediyordu. Michael onun yanından geçip pistte ilerlerken Hank elini salladı, sonra kendi uçağını yürütüp kalkış hizasına getirdi.</p>

        <p>Havalanır havalanmaz Michael ekibine sıkı V formasyonuna girmelerini işaret edip Andrew'u izledi, şatonun tepesini aşmak üzere hafif sola döndüklerinde, Michael’ın ekibi de aynı dönüşü yaptı.</p>

        <p>Gözlüğünü alnına itti, fularını burnundan ve ağzından aşağıya indirdi, Centaine yüzünü görebilsin diye tedbir aldı, uçağı tek elle kullanıp, geçerken randevu sinyalini vermeye hazırlandı.</p>

        <p>Bulut'u, beyaz küheylanı göremiyordu. Pilot yerinden dışarıya sarktı. İlerde Andrew da aynı şeyi yapıyordu. Ta dışarı sarkmış, başını sağa, sola çeviriyor, kızı ve beyaz atı arıyordu.</p>

        <p>Gürleyerek geçtiler. Centaine orada yoktu. Tepe boştu.</p>

        <p>Michael uzaklaşırken dönüp omzunun üzerinden geriye baktı, emin olmaya çalıştı. Midesinde bir ağırlık hissediyordu. Buz gibi bir önsezi sardı benliğini. Centaine yoktu. Tılsımları onları terketmişti.</p>

        <p>Fuları ağzından yukarı kaydırdı, gözlüğünü gözüne indirdi,üç ekip peşpeşe gerekli yüksekliğe tırmanıp tepeleri aşabilmek için 12.000 kademe varmaya çalıştılar, sonra da düz uçmaya başladılar.</p>

        <p>Kafası Centaine'e takılmıştı. Neden gelmemişti oraya? Bir terslik mi vardı?</p>

        <p>Dikkatini çevresindeki göklere yöneltmek ona zor geliyordu. «Şansımızı elimizden aldı. Bizim için ne kadar önemli olduğunu bildiği halde terketti bizi.»</p>

        <p>Başını iki yana salladı. «Bunu düşünmemem gerek... gökyüzüne bakmalıyım! Başka şey düşünme! Bir tek düşmanı ve gökyüzünü düşün.»</p>

        <p>Işık güçleniyordu. Hava berrak ve buz gibi soğuktu. Aşağıdaki toprakta tarlaların geometrik şekilleri yama gibi görünüyordu. Araya kuzey Fransa'nın köyleri, mücevher gibi serpilmişti. Ama tam karşıda hatları simgeleyen kahverengi, dövülüp yırtılmış topraklar vardı. Yukarısında birkaç sabah bulutu, bir yanları güneşten parlak, bir yanları çürük gibi karanlık, dolaşıyordu.</p>

        <p>Batıya doğru Somme nehrinin geniş ovası görünmekteydi Savaş ejderi orada pusuya yatmış, sıçramaya hazır bekliyordu.</p>

        <p>Doğuda ise güneş ışıkları alevli kızıl oklar gibiydi. Michael başını çevirdiği zaman bile o parlaklık belleğinde parıldıyordu.</p>

        <p>«Güneşe asla bakma,» diye hatırlattı kendine buruk buruk.</p>

        <p>Dalgınlığından ötürü bir aceminin yapacağı hataları yapıyordu.</p>

        <p>Tepeleri aştılar, karşı siperlerin çizgilerini kontrol ettiler.</p>

        <p>«Takılma!» diye bir daha uyardı Michael kendi kendini,</p>

        <p>«Hiçbir gördüğüne bakıp kalma.» Usta pilotlara özgü tarama bakışlarına başladı, göklerin yukarısını, sonra kendi hizasını, sonra aşağısını, sağa ve sola doğru taradı.</p>

        <p>Kendini ne kadar engelemeye çalışırsa çalışsın yine Centaine'i düşünüyor, onun tepeye gelmemesi durmadan kafasına takılıyordu. Bir ara, balinaya benzer biçimli bir buluta beş saniyeden beri bakmakta olduğunu farketti. Yine dalıyordu.</p>

        <p>«Topla kendini be adam!» diye homurdandı kendi kendine.</p>

        <p>Andrew ilerdeki ekipten sinyal veriyordu. Michael onun ne gördüğünü anlayabilmek için arandı.</p>

        <p>Üç uçaklık bir filoydu. Dört mil kadar güney batıda, 2000 kadem kadar da aşağıdaydılar.</p>

        <p>«Dost uçaklar.» Tanımıştı onları. De Havilland'ın iki kişilik uçaklarıydı. Neden kendisi görmemişti onları ilk önce? Bu birlikte en keskin gözlü pilot oydu oysa.</p>

        <p>«Dikkat et.» Douai'nin güneyindeki orman çizgisine baktı. Douai, Lens'in hemen doğusunda, Alman'ların elinde bir kasabaydı. Ağaçlarının uç tarafında yeni kazılan top siperleri görünüyordu.</p>

        <p>«Yedi batarya kadar,» diye tahmin yürüttü, gözleriyle "taramayı kesmeksizin seyir defterine not aldı.</p>

        <p>Devriye alanlarının batı sınırına vardılar, her grup ayrı ayrs&gt; döndü, bu sefer güneşi dosdoğru gözlerinin içinde hissederek uçmak zorunda kcldılar. Kirli, grimavi bulut sollarında kalmıştı.</p>

        <p>Michael birden yine Centaine'i düşünmekte olduğunu gördü. Sanki zihninin arka kapısından, gizlice içeriye süzülmüştü kız.</p>

        <p>«Neden orada değildi? Hastalanmış olabilir. Gece vakti dışarda, yağmur altında... zatürree öldürür insanı.» Bu fikir onu şoka sürükledi. Centaine'i giderek dermandan düşerken hayal etti.</p>

        <p>Uçağın burnunda bir Very pistol alevi parlayınca Michael bir suçluluk duygusuyla sarsıldı. O rüya görürken Andrew 'Düşman gözüktü' sinyalini veriyordu.</p>

        <p>Michael deliler gibi arandı. «Ah!» diye rahatladı. «İşte orada!» Biraz aşağıda, sola doğru.</p>

        <p>İki kişilik bir Alman uçağıydı. Tek başına, tepelerin biraz doğusunda, Arras yönünde ilerliyordu. Yavaş uçan eski uçaklardandı. Hızlı ve öldürücü SE5a'lar için kolay bir avdı. Andrew tekrar işaret veriyor, Michael'a bakıyordu. Yeşil fuiarı dalgalanmaktaydı. Dudaklarında yine o aldırmaz sırıtma ifadesi görünüyordu.</p>

        <p>«'Ben saldırıyorum. Üstten koruyun.»</p>

        <p>Michael da, Hank da sinyali aldıklarını işaretle belirttiler, Andrew dalarken yüksekte kaldılar. Beş uçak da Andrew'un peşindeydi.</p>

        <p>Michael grubun geri kalanını 'S' dönüşleriyle oyalıyor, onları saldırı yerinin yakınında tutuyor, pilot yerinden sarkarak görmeye çalışıyordu. Birden içinde tedirgin bir duygu hissetti.</p>

        <p>Kayıyormuş gibi bir duygu. Buz gibi bir önsezi. Bekleyen bir tehlikenin sezgisi. Gözleri güneşin göz kamaştırıcı ışıklarına döndü, görebilmek için elini kaldırıp siper yaptı, tek gözüyle parmaklarının arasından baktı... onları gördü.</p>

        <p>Bulut hattından zehirli böcekler taşıyormuş gibi görünüyorlardı. Klasik bir tuzaktı bu. Yemi aşağıya yollamışlar, düşmanı çeksin diye yavaş uçurmuşlar, sonra güneşten ve bulutlardan doğru hızlı ve tehlikeli bir saldırıya geçiyorlardı.</p>

        <p>«Ah, büyük Tanrım!» diye mırıldandı Michael. Hemen Very pistolunu koltuğun yanından kaptı.</p>

        <p>Kaç taneydiler? Onca büyük kalabalığı saymaya olanak yoktu. Altmış, belki daha fazla... İçlerinden uç tane Jadstaffel Albatros III birer atmaca hızıyla Andrew'un SE5a'ları üzerine inmekteydiler</p>

        <p>Michael kırmızı Very sinyalini parlatıp kendi pilotlarını uyardı, sonra dalışa geçti, düşman filosunun yolunu Andrew'a varmadan kesmeye çalıştı. Hız ve mesafe üçgenlerini çabucak hesapladı, geç kalmış olduklarını anladı. Andrew'un ekibini kurtarmak için dört beş saniye geç kalmış durumdaydılar.</p>

        <p>O dört beş saniye, kendisinin rüya gördüğü, Alman yem uçağını seyrettiği saniyelerdi. O çok önemli saniyeler boyunca görevini ihmal etmişti. Bu duygu üzerinde kurşun gibi ağırdı.</p>

        <p>SE5a'nın hızını sonuna kadar açtı. Motor inledi. Pervanesine sesten hızlı dönmesi emredildiği zaman çıkardığı sesi çıkardı.</p>

        <p>Kanatlar hızın baskısı altında geriye doğru eğilmeye başladılar. Bir intihar dalışıydı bu.</p>

        <p>«Andrew!» diye haykırdı. «Arkana bak, be adam!» Sesi rüzgarın uğultusu ve motorun gürültüsü arasında kayboldu gitti.</p>

        <p>Andrew'un tüm dikkati avına yönelikti. Alman yem uçağı da onları görmüş, yere doğru dalıyordu. SE5'a'ları ardından çekiyor, peşindeki avcıları habersiz av durumuna sokuyordu.</p>

        <p>Alman Jagdstaffel'leri saldırı dalışını sürdürdüler. Michael’ın yollarını çevirmek için gösterdiği çaresiz çabayı görmüş olmalıydılar. Bu çabanın umutsuz olduğunu onlar da biliyordu.</p>

        <p>Geç kaldığını görüyorlardı. Albatroslar, Andrew'un ekibine saldırmayı başaracaklar, şaşırtacaklar, SE5a'ların çoğunu bu sayede bir hamlede mahvedebilecekler, sonra dönüp Michael’ın saldırısını karşılayacaklardı.</p>

        <p>Michael vücudunda adrenalinin ispirto lambası gibi pırıl pırıl yanmakta olduğunu hissetti. Zaman yine savaşlara özgü biçimde yavaşlamış, mikro saniyelere bölünmüştü. Kendini aşa ğıya doğru çok ağır kayar gibi hissediyordu. Kalabalık düşman uçakları parlak kanatlarıyla, cennetin mücevherleri gibi bulutun altında asılmış, beklemekteydiler.</p>

        <p>Albatros'ların renkleri ve desenleri inanılır gibi değildi. Kırmızıyla siyah, esas renklerdi. Ama bazılarına kareli desenler yapılmış, bazılarının kanatlarına ve gövdelerine yarasa ya da kuşlar resimlenmişti.</p>

        <p>İşte, sonunda Alman havacılarının yüzlerini görebiliyordu.</p>

        <p>Dönüp ona bakmakta, sonra tekrar başlarını avlarına çevirmekteydiler.</p>

        <p>«Andrew! Andrew!» diye haykırıyordu Michael acıyla. Her geçen saniye, tuzağın başarısını engellemekte nasıl geç kaldığını daha açık biçimde ortaya koymaktaydı.</p>

        <p>Parmakları uyuşmuş, buz gibi kesilmişti. Very pistolunu tekrar doldurdu, burundan aşağıya yine ateş etti, Andrew'un dikkatini çekmeye çalıştı. Oysa kırmızı alev küre ardından acıklı bir duman çıkararak yere doğru düştü, yarım mil kadar uzakta Andrew Alman keşif uçağına saldırmak üzere vaziyet aldı, Michael onun Vickers'inin tattattat sesini duydu.</p>

        <p>Aynı anda Albatros'lar Andrew'un ekibine yukardan saldırdılar.</p>

        <p>Michael SE5a'lardan ikisinin daha ilk saniyelerde onulmaz yaralar alıp, gövdelerinden dumanlar çıkararak düşmeye başladıklarını gördü. Geri kalanlar hemen dağıldılar. Herbirini itip kokacaklardı.</p>

        <p>Bir tek Andrew kurtuldu. Spandau makinelilerinin ilk sesine cevabı hemen hemen anında olmuştu. Koca yeşil uçağını bir anda, Michael'la defalarca çalıştıkları hızlı dönüş manevrasına soktu. Kendisini kovalayanların tam ortasına doğru vahşice bir hızla uçuyordu. Albatros'ları bu saldırıdan kaçmaya zorluyordu. Bir yandan hızla yüzlerine ateş etmekteydi. Sonunda onların ardından, görünüşte bir hasara uğramadan sıyrılıp çrktı.</p>

        <p>«Aferin!» diye haykırdı Michael yüksek sesle. Ondan sonra da, Andrew'un grubundaki diğer uçakların düşüşünü gördü.</p>

        <p>Yanarak, dönerek yere doğru iniyorlardı. İçindeki suçluluk bir tür öfkeye dönüştü.</p>

        <p>Alman uçakları başarıya çabucak ulaşmış, şimdi de Michael'la Hank'in yaklaşan saldırısına doğru dönmüşlerdi. Karşılaştılar ve tüm uçaklar dönen bir bulut gibi karıştı.</p>

        <p>Michael simsiyah, kanatları kırmızı, üzerinde haçlar boyalı bir Albatros'un peşine düştü. Üzerinden geçerken atışlarını aralarındaki hız ve yön deflasyonuna göre ayarladı, Alman pilotun başı üzerindeki radyatörü hedef aldı, adamı kaynar suyla haşlamaya niyetlendi, Kurşunlarının tam istediği yere saplandığını gördü. Ama aynı anda Albatros kanat birleşimi yapısındaki bir değişikliği de farketti. Almanlar Albatros'u değiştirmişlerdi. Onlara öldürücü dizayn kusuru zorla gösterilmiş, bu yüzden radyatörün yerini değiştirmişlerdi. Alman, Michael’ın ateş alanından kayıp çıktı, Michael kendi uçağının burnunu yükseltti.</p>

        <p>Bir başka Albatros, Michael’ın yeni arkadaşlarından birini seçmişti. Delikanlının kuyruğuna vampir gibi yapışmış, ateş hattına girmesine ramak kalmıştı. Michael Albatros'un karın altına girdi, Lewis'i desteği üzerinde çevirip yukarıya nişan almaya uğraştı. O kadar yakındaydı ki, Lewis'in namlusu neredeyse Albatros'un pembe göbeğine değiyordu.</p>

        <p>Bir şarjör dolusu kurşunu Almanın karnına boşalttı, kanatlarını hafifçe sağa sola yıkıp kurşunların da sağa sola kaymasını sağladı. Albatros kuyruğu üzerinde, mızrak yemiş bir köpek balığı gibi şaha kalktı, tek kanadına yıkıldı, ölüm dalışına geçti.</p>

        <p>Yeni çocuk Michael'a elini sallayıp teşekkür etti... neredeyse kanatları birbirine dokunuyordu. Michael da ona geri işaret etti. «Üsse dön!» Sonra yumruğunu sıkıp, «Kesin emir,» diye ekledi.</p>

        <p>Bir yandan ağzından, «Kaç buradan, budala,» diye sessiz bir çığlık yükseldi. Suratındaki çatık kaşlı ifade, el sinyalini daha bir vurguluyordu. Acemi çocuk hemen uzaklaşıp kaçtı.</p>

        <p>Bir başka Albatros Michael’ın üstüne geldi, Michael olduğu yerde döndü, kıvrıla kıvrıla yükselirken kaçan hedeflere ateş edip, tekrar tekrar dönerek yoluna devam etti. Canını kurtarmak üzere uçuyordu. Bire karşı altı yedi fazlaydı düşman. Hepsi de tecrübeliydi. Uçuşlarından belliydi. Hızlı, çevik, korkusuz. Çatışmayı uzatmak çılgınlıktı. Michael bu arada Very pistolunu doldurmayı başardı, yeşil ricat sinyalini ateşledi.</p>

        <p>Şu andaki durumda bu işaret, tüm filoya hemen fırlayıp mümkün olan son hızla üsse doğru kaçma emri demek oluyordu.</p>

        <p>Hızla döndü, pembeli mavili bir Albatros'a ateş etti, mermilerinin Almanın benzin deposundan birkaç santim aşağıya saplandığını gördü.</p>

        <p>«Allah kahretsin! Lanet olsun!» diye küfretti. Kendisi de.</p>

        <p>Albatros da, ayrı yönlere döndüler, Michael'un kaçış yolu açılmış oldu. Geri kalan pilotlarının da uzaklaşmakta olduğunu görüyordu. Sarı burnunu indirdi, onların peşinden seyirtti. Tepelere ve Mort Homme'a doğru gidiyordu.</p>

        <p>Başını bir kere daha çevirdi. Ardında kimse olmadığından emin olmak istiyordu... o anda Andrew'u gördü.</p>

        <p>Andrew, Michael’ın bin metre kadar sancak tarafındaydı.</p>

        <p>Ana çatışmadan sıyrılmış, üç Albatros'la tek başına boğuşuyordu. Ama onları da atlatmış, geri kalan arkadaşları gibi o da üsse yönelmekteydi.</p>

        <p>Michael’ın gözleri Andrew'un üzerindeki göklere döndü ğünde, tüm Alman Albatroslarının ilk saldırıda inmemiş oldu ğunu gördü. Altı tanesi hala bulutun altındaydılar. Başlarında, tepeden tırnağa kıpkırmızı boyalı tek Albatros vardı. Bunlar ilk patırtının bitmesini, kurtulanların belirmesini beklemişlerdi.</p>

        <p>Tuzağın ikinci sıra dişleriydi bu uçaklar. Michael biliyordu kırmızı Albatros'ta kimin olduğunu. Adam hatların her iki yanında yaşayan bir efsaneydi. Daha şimdiden otuzdan fazla Müttefik uçağı düşürmüştü. Ona Almanya'nın Kırmızı Baron'u deniyordu.</p>

        <p>Müttefikler bu efsaneyi çürütmeye çalışıyor. Baron Manfred Von Richthofen'in yenilmezlik ününe karşı ona korkak, sırtlan diyor, adamın eşit şartlarda savaşmaktan kaçınıp kendine av olarak hep acemileri, kaçanları, yaralı uçakları seçtiğini ileri sürüyorlardı.</p>

        <p>Belki bu suçlamaların bir gerçek yanı da vardı. İşte, tepede kızıl bir akbaba gibi duruyordu çünkü. Andrew da tek başına, ondan aşağıda, büyük tehlike içindeydi. En yakın müttefiki Michael'dı, o da 1000 metre uzaktaydı. Üstelik Andrew bu yeni tehlikeden habersizmiş gibi görünüyordu. Kızıl uçak, köpekbalığı burnunu dikip Andrew'a doğru alçaldı. Diğer beş usta Alman pilotu da onu izlediler.</p>

        <p>Michael hiç düşünmeden Andrew'un yardımına koşmak üzere uçağını döndürmeye çalıştı ama elleriyle ayakları bilinçli istek dışında bu dönüşe karşı geldi, SE5a'yı İngiliz hatlarının gerisindeki güvene kavuşturmak için açılarak uçamaya devam etti.</p>

        <p>Michael omzunun üzerinden tekrar arkaya baktığında, gerideki uçakların üzerinde Centaine'in sevgili yüzünü görür gibi oldu. İri kara gözler yaşlarla doluydu. Sesi kulağında diğer her gürültüyü bastıran bir fısıltıyla çınladı. «Orada olacağına yemin et. Michael!»</p>

        <p>Centaine'in sesini duyarken Michael Alman filosunun tek başına duran Andrew'un üzerine doğru inişine baktı. Andrew bir kere daha, bir mucize sonucu kurtuldu, aynı dönüşü yapıp onlara doğru döndü.</p>

        <p>Michael kendini zorlayıp SE5a'yı çevirmeye çalışıyor, elleri söz dinlemiyor, ayakları felç olmuş gibi görünüyordu. Alman uçaklarının o bir tek yeşil uçağı, sürüye musallat kurtlar gibi sarışlarını gördü. Andrew'u çapraz ateş altına almaya çalışıyorlardı.</p>

        <p>Andrew onlarla harikulade bir cesaret ve ustalık göstererek savaşmaktaydı. Her saldırıya doğru dönmeyi başarıyor, her birini burundan karşılıyor, her birini püskürtüyordu ama, yanlarında, gerisinde Spandau atışları devam etmekteydi.</p>

        <p>Derken Andrew'un silahlarının sustuğunu gördü. Lewis'in kükremesi kesildi. Mermisi bitmişti. Onu doldurmanın uzun süreceğini Michael biliyordu. Vickers da besbelli fazla ısınıp sıkışma yapmıştı.. Andrew pilot kabininde ayaktaydı. Vickers'e iki eliyle yükleniyor, sıkışıklığı açmaya çalışıyordu. Von Richthofen'in kırmızı Albatros'u Andrew'un arkasına doğru alçalıp atış çizgisine yöneldi.</p>

        <p>«Off, Tanrım, hayır!» diye ürperdi Michael. Hala güvenli hatlara doğru ilerliyordu. Andrew'un içine düştüğü tehlike kadar, kendi korkaklığı da sarsmaktaydı onu.</p>

        <p>Birden yeni bir mucize oldu, kırmızı Albatros ateş açmaksızın döndü, bir an yeşil SE5a ile aynı hizada uçtu.</p>

        <p>Von Richthofen herhalde Andrew'un silahsız olduğunu görmüş olmalıydı. Çaresiz bir adamı öldürmeyi kendine yakıştıramamıştı. Andrew'un takılı Vickers'la uğraştığı pilot kabininin yanından geçerken tek elini kaldırıp selam verdi... cesur düşmana saygı., sonra kaçan SE5a'ları kovalamak üzere burnunu çevirdi.</p>

        <p>«Şükür sana Tanrım!» diye gıcırdadı Michael’ın sesi. Ama Alman uçaklarının hepsi onu izlemedi. Albatroslardan bir tanesi Andrew'un yakasını bırakmamıştı. Gök mavisi bir uçaktı. Üzerinde siyah beyaz kareler vardı. Satranç tahtasını andırıyordu.</p>

        <p>Von Richthofen'den boşalan yere, Andrew'un kuyruk arkasındaki ateş hattına o geçti, Michael Spandau'nun kekeleyen atışlarını duydu.</p>

        <p>Andrew'un benzin deposu patlarken, başını ve omuzlarını alevler sardı. Havacıların ölümü demek olan yangın onu sarıp sarmaladı, Michael, Andrew'un kara bir böcek gibi pilot kabininde yükselip aşağıya atladığını gördü. Yanarak ölmektense çabuk ölümü tercih etmişti.</p>

        <p>Andrew'un boynundaki yeşil fular yanıyordu. Bir an boynunda ateşten bir gerdanlık varmış gibi göründü, sonra vücudu hız kazandıkça alevleri rüzgar söndürdü. Vücut havada döndü, kolları ve bacakları haç gibi açıldı, hızla aşağıya doğru düştü. 3000 metre aşağıdaki toprağa çarpmadan önce, Michael onu göremez oldu.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
