<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Domuzun adı Kaiser Wilhem'di. Ona kısaca Klein Willie diyorlardı. Erkekti. Öyle şişkoydu ki, meşelikte dolaşırken Michael'a erkek hipopotamları hatırlatıyordu. Sivri kulakları gözlerinin üzerine düşmüş, kuyruğu sırtına doğru dikenli teller gibi kıvrılmış, cinsiyetini açıkça sergiliyordu.</p>

        <p>«Vasy Willie! Cherche!» diye bağırdılar Centaine'le Anna bir ağızdan. Koca hayvanın ipini çekmek için de ikisinin kuvvetlerini birleştirmeleri gerekti. «Cherche! Git ara!» Koca hayvan, meşelerin altındaki çikolata renkli toprağı hevesle kokladı, iki kadını da peşinden sürükledi. Michael onları izledi. Sağlam omzuna bir kürek vurmuştu. Avın bu yeni biçimden pek hoşlanıyor, ayak uydurmak için acele ediyordu.</p>

        <p>Ormanın içlerinde küçük bir dere buldular. Son yağmurlardan ötürü suyu bulanık akıyordu. Onun kıyısı boyunca ilerlediler. Domuza cesaret vermek için küçük çığlıklar atıyorlardı.</p>

        <p>Birden hayvandan bir sevinç sesi yükseldi, ıslak pençesiyle yumuşak toprağı eşelemeye başladı.</p>

        <p>«Buldu bir tane!» diye haykırdı Centaine heyecanla. Anna ile ikisi birlikte ipe asıldılar ama hayvanı yerinden kıpırdatamadılar.</p>

        <p>«Michael!» diye seslendi kız omzunun üzerinden. «Biz onu çekince sen küreği hazırlamış ol. Hazır mısın?»</p>

        <p>«Hazırım!»</p>

        <p>Centaine eteğinin cebinden kurumuş küflenmiş bir mantar çekti, üzerini çakıyla soydu, domuzun burnuna doğru uzatabildiği kadar uzattı. Domuz birkaç saniye ona hiç aldırmadı, sonra yeni soyulmuş mantarın kokusunu aldı, oburca homurdandı, kızın elini kapmaya uğraştı. Centaine hemen sıçrayıp geriledi, hayvan da onu izledi.</p>

        <p>«Çabuk ol, Michael!» diye bağırdı Centaine. Michael hemen kürekle o toprağa girişti, on on iki kere küreği daldırdıktan sonra gömülü mantarı buldu. Anna diz çöktü, elleriyle onu topraktan çıkardı, üzeri toprakla kaplı olarak kaldırdı. Yumruğu kadar vardı.</p>

        <p>«Bakın, ne güzel!»</p>

        <p>Centaine sonunda domuzun elindeki mantarı almasına izin verdi. Hayvanın onu yedikten sonra, boşalmış çukura gidip doya doya Koklamasına da izin verdi. Sonra, «Cherche!» diye bağırdı ona tekrar. Av yeni baştan başladı. Bir saat içinde,, ellerindeki küçük sepet iştah kaçırıcı bir görünüme sahip topraklarla dolmuştu. Anna artık yeter dedi.</p>

        <p>«Daha fazlası işin tadını kaçırır. Şimdi kuş bulalım. Bakalım Afrikalı yüzbaşımız iyi nişancı mıymış!»</p>

        <p>Domuzun peşi sıra, güle konuşa, şatonun bahçesine döndüler. Centaine mantarları kilere kilitledi, Anna domuzu mahzene kapattı, sonra mutfak duvarındaki tüfeği indirdi. Michael'a uzattı, onun tüfeği kırıp şarjöre bakışını, tekrar kapayışını, omzuna vurup dengelemeye çalışmasını seyretti. Yanıklar genç adamın hareketlerini biraz engelliyorsa da, Anna karşısında bu işlerden anlayan birinin bulunduğunu görüyordu. Yüzündeki ifade biraz yumuşadı.</p>

        <p>Michael'a gelince, silahın güzel bir Holland &amp; Holland olduğunu görüp pek şaşırmış, aynı zamanda da sevinmişti. Bu kadar isabetli atış yapan bir silahı ancak İngiliz işçiliği yaratabilirdi.</p>

        <p>Anna'ya başını salladı. «Çok güzel!» dedi. Anna ona kurşunların bulunduğu torbayı verdi.</p>

        <p>«Size iyi bir yer göstereyim.» Centaine, Michael’ın elini tuttuğu anda Anna'nın yüzündeki ifadeyi görüp bıraktı. «Öğleden sonra kuşlar ormanlara geri döner,» diye açıklamada bulundu.</p>

        <p>Ormanın çevresinden dolaştılar. Centaine, en önde, eteğini çamurlanmasın diye toplayarak yürüyor, Michael arasıra onun çıplak, biçimli baldırlarını görebiliyordu. Nabzı çok hızlanmaya başlamıştı. Ama kısa bacakları yüzünden pek gerilerde kalıyordu. Durmadan, «Beni de bekleyin!» diye bağırmasına aldırış eden yoktu.</p>

        <p>Ormanın köşesinde, yani pilotların iniş işareti olarak kullandığı T'nin birleşme noktasında, iki yanı çalılık, çukur bir yol vardı.</p>

        <p>«Kuşlar buradan gelir,» diye gösterdi Centaine. Karşıları, tarlalık ve bağlıktı ama hepsini bakımsızlıktan ot bürümüştü,..</p>

        <p>«Burada beklememiz gerek.»</p>

        <p>Çalılar onları iyi saklıyordu. Anna da geldi, üçü birlikte saklanıp gökyüzünü kollamaya başladılar. Ağır, alçak bulutlar yine yaklaşıyordu. Yağmur kokusu vardı havada. Michael’ın alışkın gözleri, yaklaşan kuş sürüsünü hemen farketti.</p>

        <p>«İşte,» dedi. «Dosdoğru geliyorlar.»</p>

        <p>«Ben göremiyorum.» Centaine heyecanla aranıyordu. «Nerede... ha, evet, şimdi gördüm.»</p>

        <p>Gerçi hızlı uçuyorlardı ama, düz bir çizgi gibi ilerliyorlar, ormana doğru pek yavaş alçalıyorlardı. Michael’ın kıratında bir nişancı için basit işti bu. İki kuşun aynı hizaya gelmesini bekledi, ilk atışıyla ikisini birden düşürdü. Sürünün geri kalanı dağılırken o ikisi havada durur gibi oldular, sonra düşmeye başladılar. Michael ikinci atışında bir tane daha düşürdü.</p>

        <p>İki kadın açık kıra koştular, kuşları aldılar.</p>

        <p>«İki kurşunda üç tane.» Centaine dönüp Michael’ın karşısında durdu, ölü kuşun sıcak vücudunu okşarken genç adama baktı.</p>

        <p>«Şans bu,» dedi Anna aksi aksi. «Kimse bilerek iki kuş birden vuramaz... hele de uçarken.»</p>

        <p>İkinci sürü daha kalabalıktı. Michael ilk atışıyla üç tane, ikinci atışında da bir tane vurdu. Centaine gözlerinde bir zafer parıltısıyla Anna'ya döndü.</p>

        <p>«Bir şans daha, öyle mi?» diye kasıldı. «Yüzbaşımız ne kadar da şanslı bugün!»</p>

        <p>Yarım saat içinde iki sürü daha geldi. Centaine ciddi bir sesle, «Hiç ıskalamaz mısınız, Michael?» diye sordu.</p>

        <p>Michcel gözlerini göklere çevirdi. «Yukarda insan ıskaladı imi öldü demektir. Bugüne kadar hiç ıskalamadım.»</p>

        <p>Centaine ürperdi. Ölüm... yine o kelime. Ölüm her taraflarını sarmıştı. Silah seslerinin alçak sesli bir uğultu gibi geldiği uzak tepelerde de, üstlerindeki gökyüzünde de hep ölüm vardı. Michael'a bakıp düşündü. «Onun ölmesini istemiyorum... asla! Asla!»</p>

        <p>Sonra kendini toparladı, hüznü üzerinden atıp gülümsedi.</p>

        <p>«Bana nişan almasını öğret,» dedi. İlham gelmişti birden içine.</p>

        <p>Parlak bir fikirdi. Michael’ın ona dokunmasına izin verecek bir çareydi. Anna'nın kıskanç bakışları altında bile. Michael onu önüne aldı, klasik duruşa soktu, sol ayağını öne bastırdı.</p>

        <p>«Bu omuz biraz daha aşağı.» Her temasın yarattığı elektriğin ikisi de farkındaydılar. «Kalçalarını hafifçe şöyle çevir.» Ellerini o kalçalara dayadığında Michael’ın sesi boğulur gibi çıkmıştı. Kalçalar ona yaslandı. İnsanı mahveden bir temas.</p>

        <p>Centaine'in ilk atışı, kızı Michael’ın göğsüne iyice yasladı, Michael onu korurcasına sardı, kuşlar hiçbir zarar görmeden ufka doğru uzaklaştılar.</p>

        <p>Michael onu hala tutarken, «Sen namlunun ucuna bakıyorsun, kuşlara değil,» diye açıkladı. «Kuşa bak, tüfek kendiliğinden ayarlanır.»</p>

        <p>İkinci atışında Centaine tombul bir kuşu düşürürken iki kadından heyecan çığlıkları yükseldi. Ama Anna kuşu almak üzere koştuğunda, o ana kadar kendini tutan yağmur bir gümüş perde halinde üstlerine dökülmeye başladı.</p>

        <p>«Ambara!» diye bağırdı Centaine. Öne düştü, onları patika boyunca koşturdu. Yağmur dallardan aşağıya düşüyor, vücutla rina minyatür mermiler gibi çarpıyordu. Onun buz gibi yakıcılığı soluksuz bırakmaktaydı hepsini. Centaine ambara ilk önce vardı. Bluzu tenine yapışıyordu. Michael onun göğüslerinin biçimini olduğu gibi görebilmekteydi. Tutam tutam ıslak siyah saçları da alnına yapışmıştı. Eteklerindeki suları silkeleyip Michael'e güldü, onun bakışından kaçınmaya çalışmadı.</p>

        <p>Ambarın önünde bir yol vardı. Sarı kare taşlarla döşenmişti Dam ise eski bir halı gibi çatlak çatlaktı. Yer yer deliklerine saman sokulmuştu.</p>

        <p>«Açmaz bu hava,» dedi Anna karanlık bir sesle. Gözü hızla yağan yağmurdaydı. Bataklıktan çıkan bir su bufalosu gibi silkinip sularını sıçrattı. «Burada takılıp kalacağız.»</p>

        <p>«Gel, Anna, şu kuşları temizleyelim.»</p>

        <p>Saman yığınlarında kendilerine rahat birer yer buldular.</p>

        <p>Centaine'le Michael’ın omuzları neredeyse birbirine değiyordu.</p>

        <p>Bir yandan konuşup bir yandan kuşların tüylerini yoldular.</p>

        <p>«Bana Afrikayı anlat.» dedi Centaine. «Gerçekten o kadar karanlık bir yer mi?»</p>

        <p>«Dünyanın en güneşli yeridir. Fazla güneşli hatta.»</p>

        <p>«Güneşe bayılırım.» Centaine başını sallıyordu. «Soğuktan ve ıslaklıktan nefret ederim. Güneşten hiçbir zaman yakınmam.»</p>

        <p>Michael ona asla yağmur almayan çölleri anlattı. «Bir yılda» buradaki bir günlük yağmur bile yağmaz,» dedi.»</p>

        <p>«Ben Afrika'da yalnızca siyah vahşiler var sanırdım.»</p>

        <p>«Hayır,» diye güldü Michael. «Beyaz vahşiler de pek çoktur. Bu arada, siyah beyefendiler de vardır.» Centaine'e ufacık sarı pigme'leri, Ituri ormanlarını, insanın beline kadar gelen o ağaçları, sonra iki metreden kısa olan herkesi pigme sanan dev Watusi'leri, soylu Zulu savaşçılarını, onların kendilerini nasıl cennetin çocukları saydıklarını anlattı.</p>

        <p>Kız, «Onları seviyormuş gibi konuşuyorsun,» diye suçladı onu.</p>

        <p>«Zuluiarı mı?» Michael hemen başını evet anlamında salladı.</p>

        <p>«Evet, herhalde seviyorum. En azından, bazılarını. Mbejane...»</p>

        <p>«Mbejane mi?» Bu adı doğru dürüst söyleyememişti.</p>

        <p>«Evet, bir Zulu. Çocukluklarından beri hep Sean amcamla birlikte olmuşlar.» Zulu dilinde «Umfaan» kelimesini kullandı, sonra tercüme eti;.</p>

        <p>«Bana hayvanları anlat.» Centaine onun susmasını hiç istemiyordu. Bu sesi, bu hikayeleri sonsuzluğa kadar dinleyebilirdi. «Bana aslanlarla kaplanları anlat.»</p>

        <p>«Kaplan yek,» diye gülümsedi Michael. «Ama pek çok aslan var.» Michael arslanların Amcası Sean'ın kampına nasıl saltfırdrğtnı anlatırken Anna'nın kuş yolan elleri bile bir an hareketsiz kaldı. Sean Amca bütün gece atların başını beklemek, onları avutmak zorunda kalmıştı. Koca kediler de çevrede hırlayarak, homurdanarak kol gezmiş, atları karanlığa doğru sürmeye, orada kolaylıkla avlamaya çalışmışlardı.</p>

        <p>«Filleri de anlat.» Michael bu sefer o koca hayvanların nasıl uyur gezer gibi hareket ettiğini, kulaklarının nasıl onları yelpazeleyip kanlarını soğuttuğunu, nasıl yerden toz alıp sırtlarına attıklarını, toz banyosu yaptıklarını anlattı.</p>

        <p>Fil sürülerinin sosyal yapısını, yaşlı erkeklerin nasıl gençlerin gürültüsünden nefret ettiğini söyledi. «Tıpkı baban gibi,» dedi Anna. Sonra yaşlı dişi fillerin nasıl ebelik ve dadılık görevlerini üstlendiklerini, hayvanların birbiriyle nasıl ilişki kurduğunu, bu dostlukların hemen hemen insanlar arasındaki dostluklar gibi olduğunu, bir ömür boyu sürdüğünü anlattı. Daha sonra ölüm kavramına nasıl değer verdiklerini de anlattı. Onlara eziyet eden, onları yaralayan bir avcıyı öldürdükleri zaman nasıl vücudunu yeşil yapraklarla örttüklerini, nasıl ona saygı gösteriyorlarmış gibi davrandıklarını söyledi. Sürüden birinin başı derde girdiği zaman ötekilerin nasıl onu kurtarmaya çalıştığını, yaralıysa onu nasıl taşıdıklarını, hortumlarıyla dert ayağını nasıl kaldırıp, vücutlarıyla ana iki yandan nasıl destek olduklarını ve sonunda dermanı kalmayıp yere yığıldığında... eğer dişiyse nasıl sürünün tüm erkeklerinin onunla çiftleştiğini, sanki ölümü üreme eylemiyle şaşırtmaya kalkıştıklarını bir bir anlattı.</p>

        <p>Bu son hikaye Anna'yı kendini kaptırmış dinleme halinden kurtardı, ona kendi görevini hatırlattı. Keskin bakışlarla Centaine'e baktı.</p>

        <p>«Yağmur kesildi,» dedi ciddi ciddi. Yerdeki yolunmuş kuşları toplamaya başladı.</p>

        <p>Centaine hala iri, parlak gözleriyle Michael'e bakıyordu.</p>

        <p>«Bir gün ben de Afrika'ya gideceğim,» dedi alçak sesle.</p>

        <p>Michael da dengeli bakışlarıyla ona baktı, başını salladı.</p>

        <p>«Evet,» dedi. «Bir gün.»</p>

        <p>Sanki bir yemin ediyorlardı karşılıklı. İkisinin arasında bir şeydi bu. Kesindi, anlaşılmıştı. O anda Centaine onun kadını olmuştu, Michael da Centaine'in erkeği.</p>

        <p>«Gelin,» diye seslendi Anna ambarın kapısından. «Haydi. yağmur tekrar başlamadan.» İkisinin ayağa kalkıp onun ardından ıslak, şıpır şıpır damlayan dünyaya adım atmaları büyük bir çabayı gerektirdi.</p>

        <p>Kurşun gibi ağırlaşmış ayaklarını sürüyerek patika boyunca ilerlediler. Yanyana yürüyor, birbirlerine değmiyor, fakat sanki kucak kucağaymışlar gibi birbirinin varlığını en yoğun biçimde hissediyorlardı.</p>

        <p>Ortalık kararırken uçaklar döndü. Alçaktan, hızla geliyorlardı. Başlarının üzerinden geçerken motor sesi kuvvetlendi.</p>

        <p>Önde yeşil Sopwith vardı. Bulundukları yerden Andrew'un başını göremiyorlardı ama, kanat bezlerinde açılan kurşun deliklerinden gökyüzünü görebiliyorlardı. Andrew'u izleyen beş uçak da yaralar almıştı. Kanatlarında ve gövdelerinde düzgün, yuvarlak delikler ve birkaç da yırtık vardı.</p>

        <p>«Zor bir gün olmuş.» dedi Michael başını arkaya atarak.</p>

        <p>Peşlerinden bir Sopwith daha geliyordu. Motoru tekliyor, ikide bir tempoyu kaçırıyordu. Arkasından buharlar çıkarmakta, bir kanadı iyice kıvrık durmaktaydı. Centaine onlara bakarken ürperdi, Michael'a biraz daha sokuldu.</p>

        <p>«Bazıları bugün ölmüş,» diye fısıldadı. Michael’ın cevap vermesine gerek yoktu.</p>

        <p>«Yarın değil.»</p>

        <p>«O halde öbürsü gün... ya da daha öbürsü gün.»</p>

        <p>Cevaba yine gerek yoktu.</p>

        <p>«Michael, ah Michael!» Sesinde fiziksel bir acı seziliyordu.</p>

        <p>«Seni yalnız görmem gerek. Belki de hiç... hiç fırsat bulamayız bir daha. Şu andan sonra hayatımızın her değerli dakikasını sanki son dakikaymış gibi yaşamalıyız.»</p>

        <p>Bu sözlerin şoku genç adamın vücuduna inen bir darbe gibi oldu. Konuşamadı. Centaine'in de sesi alçaldı.</p>

        <p>«Ambar,» diye fısıldadı.</p>

        <p>«Ne zaman?» Michael sesini nihayet tekrar bulabilmişti. Kulaklarına gıcırtılı geliyordu kendi sesi.</p>

        <p>«Bu gece, onikiden önce... ben gelebildiğim zaman gelirim. Soğuk olacak.» Dosdoğru onun yüzüne baktı. Sosyal kuralları savaşın ateşi yok etmişti. «Bir battaniye getirmen gerek.»</p>

        <p>Sonra döndü, Anna'ya yetişmek üzere koştu, Michael'ı inanmaz bakışlarla, güvensiz bir sevinç içinde arkasından bakar durumda bıraktı.</p>

        <p>Michael mutfağın dışındaki tulumbadan su çekip yıkandı, tekrar üniformasını giydi. Mutfağa girdiğinde, mantarların üzerine yatırılmış kuşlar pişiyordu. Kokusu nefisti. Centaine babasının bardağını tekrar tekrar dolduruyor, üstelik babadan hiçbir sızlanma gelmeden yapıyordu bu işi. Anna'ya da şarap verdi. Anna pek farkına varamadı. Yalnızca yüzü biraz daha kızardı, kahkahası biraz daha çınlar oldu.</p>

        <p>Centaine gramofonu yönetme sorumluluğunu Michael'a bıraktı. Sahibinin Sesi marka gramofon bu evde Centaine'in en sevdiği eşyaydı. Onu kurma görevini, altı plağı bittikçe peşpeşe çalma görevini Michael'a vermişti. Gramofonun kocaman pirinç borusundan Toscanini yönetiminde La Scala orkestrasının çaldığı Verdi'nin Aida operası çınladı, mutfağı şahane bir sesle doldurdu. Centaine onun tabağını tepeleme kuşlarla doldurup, babasının karşısında oturmakta olduğu yere getirdiği zaman Michael’ın ensesine hafifçe dokundu... o siyah, ipek buklelere... üzerine eğilirken de kulağına fısıldadı. «Aida'ya bayılıyorum. Siz beğenmiyor musunuz, Yüzbaşı?»</p>

        <p>Kont genç adama aile arazilerinde neler yetiştirdikleriyle ilgili sorular soruyor, Michael dikkatini cevaplarfna toplamayı zor buluyordu.</p>

        <p>«Bol miktarda siyah saz üretiyorduk ama babamla amcam savaştan sonra otomobillerin tümüyle at taşımacılığının yerini alacağına inanıyorlar. O zaman hayvanlarda kullanılan koşumların talebinde büyük düşme olacağından sazdan örme mallara da talep...» '</p>

        <p>«Evet, atın yerini o gürültülü, leş kokan şeytan icadının alması ne kadar yazık,» diye içini çekti kont. «Ama hakları var tabii. Petrol motoru bizim geleceğimizin simgesi.»</p>

        <p>«Şimdi biraz çam ve o Avustralya tipi mavi ağaçlardan ekiyoruz. Altın madenleri için iskelelik kereste ve ayrıca kağıt sanayiine ham madde olarak.»</p>

        <p>«Çok doğru.»</p>

        <p>«Sonra tabii şeker ekim alanlarımız ve sığır çiftliklerimiz var. Amcamın inancına göre yakında etlerimizi tüm dünyaya taşıyabilecek soğuk hava depolu gemiler olacakmış.»</p>

        <p>Kont dinledikçe memnuniyeti artıyordu.</p>

        <p>«İçsene, yavrum,» dedi Michael'a, onayladığını belirtircesine. «Daha bir damla içmedin sayılır. Beğenmedin mi yoksa?»</p>

        <p>«Çok güzel. Gerçekten. Ama le foie... karaciğerim.» Michael elini kaburgalarının altına attı, kont anlayışlı sesler çıkardı. Bir Fransız olarak, dünyanın hastalıkla ilgili dertlerinden pek çoğunun o organdan geldiğini biliyordu.</p>

        <p>«Ciddi sayılmaz. Ama lütfen benim bu önemsiz rahatsızlığımın sizi engellemesine izin vermeyin.» Michael mütevazı bir hareket yaptı, bunun üzerine kont kendi bardağını doldurdu.</p>

        <p>Erkeklerin servisini bitirdikten sonra iki kadın da tabaklarını alıp masaya geldiler, onlara katıldılar. Centaine babasının yanına oturdu, pek az konuştu. Bir ara Michael ayak bileğinde hafif bir temas hissetti, sinir sistemi takla atarken, kızın masanın altından ayağını uzatmış olduğunu anladı. Kontun dikkatli bakışları altında tedirgin kıpırdandı, Centaine'e bakmaya cesaret edemedi. Onun yerine, parmaklarına üfledi. Sanki parmaklarını ocakta yakmış gibi davranıyordu. Gözlerini de hızlı hızlı kırpıştırdı.</p>

        <p>Centaine'in ayağı, geldiği gibi gizlice uzaklaştı, Michael kendi ayağını uzatmadan önce iki üç dakika bekledi. Gözünün kuyruğuyla kızın sarsıldığını, boynuna, yanaklarına ve kulaklarına bir pembelik yayıldığını gördü. Ona bakmak üzere döndü.</p>

        <p>Baktığı anda, bir daha gözlerini ondan alamadı. Sonunda kont sesini yükseltmek zorunda kaldı.</p>

        <p>«Kaç tane?» diye soruyordu kont yumuşak bir ciddiyetle.</p>

        <p>Michael ayağını suçlu suçlu geri çekti.</p>

        <p>«Özür dilerim, duymadım...»</p>

        <p>Centaine biraz soluk soluğa, atıldı. «Yüzbaşı kendini pek iyi hissetmiyor,» dedi. «Yanıkları henüz geçmedi. Üstelik bugün de çok çalıştı ve çok yoruldu.»</p>

        <p>Anna hemen bu fırsattan yararlandı. «Onu fazla uzun tutmamalıyız. Eğer yemeğini bitirdiyse...»</p>

        <p>«Evet, evet.» Centaine ayağa kalktı. «Evine gidip dinlenmesi gerek.»</p>

        <p>Kont, içki arkadaşından yoksun kalacağına gerçekten üzülmüş gibiydi ama Centaine ona güvence verdi. «Rahatsız olma.</p>

        <p>Baba. Sen otur, içkini bitir.»</p>

        <p>Anna iki gencin yanı sıra mutfak tarafındaki bahçeye çıktı, kartal bakışlarını onlara dikip ellerini beline dayayarak yanıbaşlarında durdu, onların vedalaşmasını izledi. Herhalde gereğinden biraz fazla şarap içmişti. Yoksa Centaine'in neden bir an önce Michael'ı motosikletine bindirip geçirmeye bu kadar heves ettiğini merak etmesi gerekirdi.</p>

        <p>«Sizi tekrar ziyaret edebilir miyim. Matmazel de Thiry?»</p>

        <p>«Arzu ederseniz, Yüzbaşı.»</p>

        <p>Şarap Anna'nın yüreğini yumuşatmıştı. Onlara acıdığını hissetti. Eski kararlılığına dönmek için çaba sarfetmesi gerekti.</p>

        <p>«İyi geceler, Mijnheer,» dedi ciddi ciddi. «Çocuk soğuk alacak. Haydi, içeriye girelim, Centaine.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
