<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael üsse döndüğünde öteki pilotlar çoktan inmişlerdi.</p>

        <p>«Mac, biraz şarapnel aldım sanıyorum.»</p>

        <p>«Farkına vardım, efendim. Kaygılanmayın, hemen onarırım.»</p>

        <p>«Silah kullanmadım. Ama sen ayarlarına yine bak, e mi?»</p>

        <p>«Elli metre mi?» Mac onun Lewis Vickers'da nasıl bir menzil tercih ettiğini soruyordu.</p>

        <p>«Otuz yap, Mac.»</p>

        <p>«Yakın döğüşeceksiniz galiba, efendim.» Mac dişlerinin arasından bir de ıslık çalmıştı.</p>

        <p>«Öyle umuyorum, Mac. Ha, aklıma gelmişken, kuyrukta biraz ağırlık var. Onu gider.»</p>

        <p>«Elimle yaparım, efendim,» diye söz verdi Mac.</p>

        <p>«Sağol, Mac.»</p>

        <p>«Bay Andrew'nun anısına, canlarına okuyun, efendim.»</p>

        <p>İletişim subayı onu bekliyordu. «Bütün uçaklar onarıldı, operasyona hazır, Michael. Onikisi göreve çıkabilir.»</p>

        <p>«Tamam. Hank öğle uçuşunu alıyor. Ben 15.39 do yalnız başıma havalanıyorum.»</p>

        <p>«Yalnız başına mı?» Adam piposunu ağzından çekiverdi.</p>

        <p>Pek şaşırmıştı.</p>

        <p>«Yalnız başıma,» diye onayladı Michael. «Sonra da, akşam uçuşunda herkes birlikte olacak. Her zamanki gibi.» iıubay notunu aldı. «Bu arada. General Courtney'den de mesaj geldi. Bu geceki törene katılmak için elinden geleni yapacakmış. Kesinlikle gelebileceğine inanıyor.»</p>

        <p>Michael o gün ilk defa olarak gülümsedi. Sean Courtney'in düğününde bulunmasını pek çok istemişti.</p>

        <p>«Umarım sen de gelebilirsin, Bob.»</p>

        <p>«Elbette. Bütün birlik orada olacak. Hevesle bekliyoruz.»</p>

        <p>Michael da bir içkiyi pek hevesle beklemekteydi. Yemekhaneye doğruldu.</p>

        <p>«Tanrım, daha sabahın sekizi,» diye geldi aklına... yarı yolda durdu. Kendini pek kurumuş, pek gevrek hissediyordu. Viski vücuduna tekrar sıcaklık verirdi. Duyduğu ihtiyaçtan elinin tekrar titremeye başladığını gördü. Yolunu çevirip çadırına gitmek için tüm iradesini kullanması gerekti. Gece hiç uyumamış olduğunu hatırladı.</p>

        <p>Bigg çadırın dışında, bir sandığın üstüne oturmuş, Michael’ın çizmelerini parlatıyordu. Birden fırlayıp hazırola geçti. Yüzü ifadesizdi.</p>

        <p>«Yeter artık,» diye gülümsedi Michael ona. «Dün gece için özür dilerim, Biggs. Çok kabalık ettim. İsteyerek yapmadım.»</p>

        <p>«Biliyorum, efendim.» Biggs gözle görülür biçimde rahatlamıştı. «Binbaşı için ben de aynı duyguları paylaşıyordum.»</p>

        <p>«Biggs, beni üçte uyandır. Biraz uyku açığım var.»</p>

        <p>Onu uyandıran Biggs değil, yer ekiplerinden yükselen çığlık ve haykırışlar oldu. Koşuşan ayak sesleri, uçaksavarların gümbürtüsü ve tepede de bir Mercedes motor sesi vardı.</p>

        <p>«Neler oluyor, Biggs?»</p>

        <p>«Bir Hun, efendim... küstah herif üssü bastı.»</p>

        <p>«Döndü gitti!» diye bağırdı diğer pilotlar ağaçların arasından.</p>

        <p>«Tek kurşun bile atmadı.»</p>

        <p>«Onu gördünüz mü?»</p>

        <p>«Bir albatros. Gövdesi mavi, kanatları beyaz siyah kareli.</p>

        <p>Herif neredeyse yemekhanenin damını götürüyordu.»</p>

        <p>«Bir şey attı. Bob gitti, aldı.»</p>

        <p>Michael tekrar çadırına girdi, ceketini, tenis pabuçlarını giydi. Koşarak çadırdan çıkarken iki üç uçağın kalkmakta olduklarını duydu. Kendi pilotlarından bazıları Almanı kovalamaya çıkıyorlardı.</p>

        <p>«Şu adamları durdurun, kalkmasınlar!» diye bağırdı Michael. Daha o subayın odasına varamadan motorlar da sustu.</p>

        <p>Kapıda meraklı pilotlardan küçük bir kalabalık toplanmıştı.</p>

        <p>Michael onların orasından kendine yol açıp içeriye girerken iletişim subayı da Alman uçağının attığı torbanın ağzındaki bağı açıyordu. Torbada ne bulunduğu görüldüğü anda tartışmalar, yorumlar kesiliverdi. Subay yeşil fuları yavaşça parmaklan arasından kaydırdı. Yer yer siyah yanık ve delikler vardı. Üzerinde kurumuş kanlar da göze çarpıyordu.</p>

        <p>«Andrew'un fuları,» dedi hiç gerekmediği halde. «Bir de gümüş şişesi.» Gümüş fena halde çarpılmıştı ama, kapağı yine pırıl pırıldı. İçindeki sıvı gluk gluk sesler çıkarıyordu. Onu bir kenara koydu, torbadaki diğer eşyaları çıkardı. Andrew'un madalya kurdeleleri, amber sigara ağızlığı, içinde üç sterlin bulunan bir kese, bir de domuz derisinden cüzdan. Andrew'un annesiyle babasının şatoları önünde çekilmiş bir resmi cüzdanın arasından kayıp düşüverdi.</p>

        <p>«Bu nedir?» Subay parlak kağıttan, mühürlü bir zarf çıkarıyordu. «Üzerindeki isim...» Okudu. «Sarı SE5a'nın pilotuna.»</p>

        <p>Başını kaldırıp şaşkın gözlerle Michael'e baktı.</p>

        <p>«Bu sensin, Michael... nasıl olur?»</p>

        <p>Michael zarfı ondan aldı, mühürünü baş parmağının tırnağıyla kopardı.</p>

        <p>İçinden bir tek yaprak birinci kalite kağıt çıktı. Mektup elle yazılmıştı. Yazı gerçi Avrupalı yazısıydı, büyük harfler Gotik biçimdeydi ama, İngilizcesi kusursuzdu:</p>

        <p><i>Bayım,</i></p>

        <p><i>Dostunuz Lord Andrew Killigerran bu sabah Douai'deki Protestan mezarlığına gömüldü. Şahsen tüm askeri onur payelerinin yanına konmasını sağladım.</i></p>

        <p><i>Size bildirmek, aynı zamanda da sizi uyarmak isterim ki savaş sırasındaki hiçbir ölüm cinayet değildir. Savaşın amacı, düşmanı mümkün olan her yolla yoketmektir.</i></p>

        <p><i>Buluşmamızı bekliyorum.</i></p>

        <p><i>OTTO VON GREIM</i></p>

        <p><i>Jastaü Douai yakını.</i></p>

        <p>Hepsi merakla Michael'a bakarken o mektubu katlayıp cebine soktu.</p>

        <p>«Andrew'un cesedini bulmuşlar,» dedi alçak sesle. «Tüm askeri paye ve onurlarıyla bu sabah Douai'de gömmüşler.»</p>

        <p>Pilotlardan biri,. «Soylu bir hareket,» diye mırıldandı.</p>

        <p>«Evet... yani Hunlar için!» Michael bunu söyledikten sonra kapıya döndü.</p>

        <p>«Michael!» diye durdurdu onu iletişim subayı. «Sanıyorum Andrew bunu senin saklamanı isterdi.»</p>

        <p>Gümüş şişeyi Michael'a uzattı. Michael alıp ağır ağır elinde çevirdi. Şişedeki girinti herhalde çarpma sırasında oldu, diye düşündü, ürperdi.</p>

        <p>«Evet,» diyerek başını salladı. «Bundan sonra ben saklarım.» Tekrar kapıya döndü, sessiz subaylar arasından kendine yol açıp çıktı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
