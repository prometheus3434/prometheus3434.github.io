<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine karanlıkta uyanıp top seslerini dinledi. Bu sesler onu çok korkutuyordu. Hiç alışamayacaktı bu vahşete. Geçen yaz Alman bataryalarının şatoya ne kadar yaklaştığını hatırladı. Aile o zaman evin üst katlarını boşaltmış, alt kata yerleşmişti. Hizmetçiler o zamana kadar çoktan kaçmıştı. Bir tek Anna'nın dışında tabii. Centaine'in şimdi yatıp kalktığı ufacık oda, hizmetkarlardan birinin odasıydı.</p>

        <p>Savaşın fırtınası geldiğinden beri yaşam biçimleri tümüyle deişmişti. Gerçi bazı büyük taşra aileleri gibi şafakta hiçbir zaman yönelmemişlerdi ama, yine de evlerinde sık sık davetler verilir, aileye yirmi kadar kişi hizmet ederdi. Şimdi ise hayatları, hizmetçilerin savaştan önceki hayatına benzemişti.</p>

        <p>Centaine kaygılarını da üzerindeki yatak örtüleriyle birlikte fırlatıp attı, dar taş koridorda çıplak ayak koştu. Mutfakta Anna ocak başındaydı. Ateşi yakmıştı bile.</p>

        <p>«Şimdi sana bir kova soğuk su getirecektim,» dedi aksi aksi.. Centaine onu kucakladı, öptü, sonunda güldürmeyi başardı.</p>

        <p>Ateşe dönüp ısınmaya çalıştı.</p>

        <p>Anna kaynar suyu yerdeki bakır leğene döktü, biraz soğuk su kattı, «Haydi gelin, Matmazel,» diye emir verdi.</p>

        <p>«Ah, Anne... şart mı?»</p>

        <p>«Haydi dedim!»</p>

        <p>Centaine geceliğini kafasından isteksizce çekip çıkardı, vücuduna değen soğuk, tenini tavuk derisi gibi kabartırken ürperdi.</p>

        <p>«Çabuk ol!» Leğene adımını attı, Anna onun yanına çömeldi, flanel bir bezi suya batırdı. Hareketleri düzenli, işini bilir türdendi. Centaine'i sabunladı. Omuzlarından başlatıp iki kolunu parmak uçlarına kadar köpükler içinde bıraktı. Bu arada çirkin yüzündeki sevgi ifadesini saklayamıyordu.</p>

        <p>Çocuk çok biçimliydi. Ama galiba kalçalarıyla memeleri biraz küçüktü. Anna yemeklerdeki nişastaya biraz önem vererek onları dolgunlaştırmak niyetindeydi. Tabii yiyecek bulunmaya başladığı zaman. Teni düzgün, tereyağ rengindeydi. Güneş gören yerleri koyu bronz rengine dönüşmüştü. Anna o renk tonunu hiç beğenmiyordu.</p>

        <p>«Bu yaz uzun kollu elbise ve eldiven giy,» diye azarladı onu. «Kahverengi çok kötü bir renk.»</p>

        <p>«Ne olursun, çabuk ol, Anna.» Centaine yalvarırken Anna onun bacaklarına eleştirici gözlerle baktı. Düzgün ve uzundu bacakları. Bir kadın için fazla kaslıydı ama. Onca at binme, koşma, yürüme! Anna başını iki yana salladı.</p>

        <p>«Ne oldu yine?» diye sordu Centaine.</p>

        <p>«Oğlan çocuklar gibi kaskatısın. Karın kasların çocuk doğuramayacak kadar sert.» Anna sabunlu bezi onun her tarafında dolaştırdı.</p>

        <p>«Ayy!»</p>

        <p>«Doğru dur... keçi gibi kokmak mı istiyorsun?»</p>

        <p>«Anna, mavi göz ne güzel şey, değil mi?» Anna homurdandı. Konuşmanın ne yöne gitmekte olduğunu sezmişti.</p>

        <p>«Eğer bir çocuğun annesi kara gözlü, babası pırıl pırıl mavi gözlüyse, ne renk olur gözleri?»</p>

        <p>Anna sabunlu bezle onun poposuna bir şaplak attı. «Yeter artık. Baban duysa kızardı.»</p>

        <p>Centaine bu tehdide kulak asmadı. Rüyadaymış gibi bir sesle devam etti. «Havacılar ne kadar cesur, değil mi, Anna?</p>

        <p>Herhalde dünyanın en cesur insanları onlar olmalı.» Yine ciddileşti. «Çabuk ol, Anna, civcivlerimi saymaya geç kalacağım.»</p>

        <p>Leğenden fırladı, sağa sola su damlaları saçtı. Anna onu hemen ocakta ısıttığı havluya sardı.</p>

        <p>«Anna, dışarda ortalık ağarıyor neredeyse.»</p>

        <p>«Hemen sonra dön,» diye emir verdi Anna. «Bugün işimiz çok. Baban yersiz cömertlikleriyle hepimizi aç bırakacak neredeyse.»</p>

        <p>«Cesur havacılara bir yemek yedirmek borcumuzdu.»</p>

        <p>Centaine giyindi, binici çizmelerini tokalamak üzere tabureye oturdu.</p>

        <p>«Ormanlarda falan gezmeye kalkma.» Centaine fırlayıp merdivenlerden koşarak indi. Anna arkasından, «Hemen dön, unutma!» diye sesleniyordu.</p>

        <p>«Sus, yeter, Anna.»</p>

        <p>Bulut onun gelişini duymuş, yavaşça kişniyordu. Centaine iki kolunu onun boynuna doladı, kadife gibi burnunu öptü.</p>

        <p>«Bonjour, sevgilim.» Anna'ya sezdirmeden iki parça kesme şeker aşırmıştı. Bulut onun ovucundan şekerleri şapırdata apırdata yedi. Kız avucunu onun boynuna sildi. Eğeri almak zere arkasını döndüğünde Bulut onun ensesine dokunup daa şeker istedi.</p>

        <p>Dışarısı karanlık ve soğuktu. Atı tırısa kaldırdı, buz gibi havanın yüzüne çarpması önce hoşuna gitti. Burnu, kulakları kıpkırmızı kesiliyor, gözlerinden yaşlar boşalıyordu soğuktan. Tepenin doruğuna vardığı zaman Bulut'un dizginlerini çekti, onu durdurdu, şafağın çelik rengi göklerine baktı. Ufkun turuncuya dönüşmesini seyrediyordu. Asıl şafaktan önce, sahte şafak söküyordu buralarda artık. Önce şarapneller Doyuyordu ufku.</p>

        <p>Kız, ışığa arkasını döndü, uçakların gelişini beklemeye başladı.</p>

        <p>Top seslerine rağmen motor seslerini ta uzaktan duydu.. Hemen ardından da sarı şafak ışığı içinden uçaklar birer şahin gibi belirdiler. Centaine her zamanki gibi nabzının hızlandığını hissetti, onları selamlamak üzere eğerin üzerinde yükseldi.</p>

        <p>Öndeki uçak, üzeri zafer işaretleriyle dolu yeşil uçaktı. O çılgın İskoçun uçağı. Centaine iki kolunu başının üzerine kaldırdı.</p>

        <p>«Tanrı yardımcın olsun... sağ salim dön!» diye haykırdı,» gülünç miğferin altında beyaz dişlerin parıldadığını gördü. Yeşil uçak tam geçerken kuyruğunu sağa sola oynattı, karanlık bulutlara doğru yükselip Alman hatlarının tarafına uçtu.</p>

        <p>Arkalarından bakıyordu Centaine. İkinci uçak, yeşil uçağın ardında, uçuş düzenindeydi. İçini bir yetersizlik duygusu kapladı.</p>

        <p>«Neden ben de erkek olmadım!» diye bağırdı yüksek sesle. «Neden ben de sizinle gidemiyorum!» Onlar çoktan gözden kaybolmuşlardı bile. Bulut'u tepeden aşağıya doğru çevirdi.</p>

        <p>«Hepsi ölecekler,» diye düşündü. «Bütün bu genç, güçlü, güzel insanlar ölecek... biz de yaşlı, sakat ve çirkinlerle kalacağız.» Uzaktan gelen top sesleri onun korkularını onaylıyor gibiydi. «Ah, keşke, keşke...» At kulaklarını arkaya yatırıp onu dinlemeye çalıştı ama Centaine devam etmedi. Bu kadar arzu ettiği şeyin ne olduğunu kendi de pek bilmiyordu. Tek bildiği, içinde derin bir boşluk olduğu, o boşluğun dolmasına can attığıydı. Bilmediği bir şeye derin bir özlem duyuyor, dünyaya karşı içi büyük bir hüzünle doluyordu. Bulut'un şatonun arkasındaki çayıra gelince otlaması için serbest bıraktı, eğeri kendi sırtına vurup eve kadar yürüdü.</p>

        <p>Babası mutfak masasında oturuyordu. Centaine onu her günkü gibi öptü. Göz bantı babasına çapkın bir hava vermekteydi. Öteki gözüne kan oturmuş olmasına rağmen hem de. Yüzü sarkmış, buruş buruş olmuştu. Soluğu sarımsak ve bayat kırmızı şarap kokuyordu.</p>

        <p>Anna durmadan şakayla karışık sitemler etmekteydi. Centaine babasının karşısına oturdu, büyük kahve fincanını avuçlarına alıp tuttu, acaba Anna ile babam hiç sevişmişler midir, diye düşündü, hemen ardından, bunun neden daha önce hiç aklına gelmediğini merak etti.</p>

        <p>Taşra kızı olarak, üreme süreci onun yabancı olduğu bir konu değildi. Anna'nın başlangıçtaki itirazlarına rağmen, çevredeki kısraklar Bulut'a getirildiğinde Centaine hep olaya yardımcı olmuş, oralarda bulunmuştu. Koca küheylen bir kere kısrak kokusunu alınca, onu ancak Centaine zaptedebiliyordu çünkü.</p>

        <p>Kendini veya kısrağı yaralamaksızın görevini yapmasını ancak o sağlayabiliyordu.</p>

        <p>Buradan fikir yürüterek, kadınlarla erkeklerin de aynı ilkelere göre hareket etmeleri gerektiği sonucuna varmıştı. Anna'ya soru sorduğu zaman o önce babasına söyleyeceği tehdidini savurmuş, kıza ağzını sabunla yıkayıp temizlemesini öğütlemişti. Centaine ise, sabırla direnmiş, sonunda Anna boğuk bir fısıltıyla onun kuşkularını doğrulamış, sonra mutfağın ilerisindeki konta, daha önce Centaine'in hiç görmediği bir ifadeyle bakmıştı. Centaine o zaman bunun önemini anlayamamıştı a m a şimdi daha bir anlam ifade etmeye başlamıştı ona.</p>

        <p>İkisinin tartışmasını, gülüşmesini seyrederken herşey yerli yerine oturuyordu kafasında. Bir keresinde gece kabus gören Centaine, Anna'nın odasına gitmiş, onun yatağını boş bulmuştu. Sonra bir başka sefer de, babasının odasını süpürürken Anna'nın jüponlarından birini babasının yatağının altında görüp pek şaşırmıştı. Daha geçen hafta Anna konta yardım ettiği mahzenden çıktığında, eteğinin arkasına samanlar yapışmıştı. Kır saçlarında da saman sapları vardı.</p>

        <p>Bunu anlamak nedense Centaine'in içindeki boşluk duygusunu daha da arttırdı. Artık kendini iyice yalnız hissediyordu.</p>

        <p>Tek başına, amaçsız, boş ve sızılar içindeydi.</p>

        <p>«Ben dışarı çıkıyorum,» diyerek masanın başından fırladı.</p>

        <p>«Yo, olmaz.» Anna onun yolunu kesti. «Bu eve biraz yiyecek gerekli. Baban nemiz var nemiz yok dağıttığına göre, bana sen yardım edeceksin, matmazel.»</p>

        <p>Centaine onlardan kurtulmak, kendini yalnız kalmak zorunda hissediyordu. Ruhunun bu korkunç yalnızlığına kendini alıştırmak zorundaydı. Anna'nın kolu altından çabucak kaçtı, mutfak kapısını açtı.</p>

        <p>Kapının eşiğinde, ömründe gördüğü en güzel insan duruyordu.</p>

        <p>Pırıl pırıl çizmeler, kusursuz süvari kostümü giymişti. Bu ceketi, üniformasının haki renginden biraz daha açık renkti. İnce beline pirinç tokalı bir kemer takılmıştı. Sam Browne, kayışları göğsünü sarıyor, omuzlarını daha geniş gösteriyordu. Sol göğsünde Kraliyet Hava Kuvvetleri işareti olan renkli kurdeleler göze çarpmaktaydı. Apoletleri rütbesini gösteriyor, kasketi tecrübeli pilotlar gibi dikkatle kırıştırılmış, o inanılmaz mavi gözleri üzerinde yana yıkık duruyordu.</p>

        <p>Centaine bir adım geriledi, ona baktı. Michael ondan çok daha uzun boyluydu. Genç bir tanrıya benziyordu. Kızcağız içinde o güne kadar hiç tanımadığı bir duygu hissetti. Midesi birden pelte gibi oldu. Sıcak bir pelte. O sıcaklık vücudunun tüm alt kısmına yayıldı. Bacakları vücudunun ağırlığını taşıyamayacakmış gibi hissetti. Soluması da birden pek zorlaşmıştı.</p>

        <p>«Matmazel de Thiry,» diye konuştu karşısındaki hayal. Elini kaldırıp selam vermek üzere kasketinin kenarına dokundu.</p>

        <p>Sesi tanıdık geliyordu. Bu gözleri de tanıyordu. O masmavi gözler. Sol kolunu ince deri bir askılığa almıştı.</p>

        <p>«Michael...» Sesi titrek çıkmıştı. Hemen yaptığı gafı düzeltti. «Yüzbaşı Courtney,» dedi sonra dil değiştirdi. «Mijnheer Courtney ?»</p>

        <p>Genç tanrı ona gülümsedi. Dünkü darmadağınık, kan ve çamur içindeki adam mıydı bu? Yırtık pırtık kılığı içinde titreyen, kendisinin yardım edip acısını dindirdiği, zaaftan kurtardığı, sonra motosikletin yan sepetine yükledikleri adam mıydı?</p>

        <p>İnanması güçtü.</p>

        <p>Gülümsediği zaman Centaine sanki yer ayağının altından kayıyormuş gibi hissetti. Dengesini bulunca, bu sefer dünyanın kendine yeni bir rota edindiğini, yıldızların arasından geçmekte olduğunu farketti. Bir daha hiçbir şey eskisi gibi olmayacaktı.</p>

        <p>«Girin, Mösyö.» Geri çekildi. Michael kapıdan girerken kont masadan kalktı, onu karşılamak üzere yaklaştı.</p>

        <p>«Nasılsınız, Yüzbaşı?» Michael’ın elini sıktı. «Yaralarınız nasıl?»</p>

        <p>«Çok daha iyi.»</p>

        <p>«Biraz konyak onları daha da iyi eder,» diye öneride bulundu kont. Sinsi bakışlarla kızına baktı. Michael’ın midesi yerinden oynar gibi oldu, başını hemen iki yana salladı.</p>

        <p>«Olmaz,» dedi Centaine kesin bir sesle. Anna'ya döndü.</p>

        <p>«Yüzbaşının pansımanına bakmamız gerek.»</p>

        <p>Michael’ın hafif itirazlarına kimse aldırmadı. Onu yine oca ğın karşısındaki tabureye oturttular, Anna kemerinin tokasını açtı, Centaine arkasına geçip ceketini çıkarmasına yardımcı olcu.</p>

        <p>Anna sargıyı açtı, gördüğünü beğenir gibi homurdandı.</p>

        <p>«Sıcak su getir, çocuk,» diye emir verdi.</p>

        <p>Yanıkları dikkatle yıkayıp kuruladılar, sonra yine aynı yağdan sürüp temiz sargılarla sardılar.</p>

        <p>«Çok çabuk kapanıyorlar,» diye başını salladı Anna. Centaine, Michael’ın gömleğini giymesine yardım etti.</p>

        <p>Erkek teninin bu kadar düzgün olabileceğini bilmiyordu.</p>

        <p>Sırtı, kalçaları... Ensesinde siyah bukleleri kıvrım kıvrımdı. Öyle zayıftı ki, omurgasının her biri omuru teşbih tanesi gibi ortadaydı. İki yanından aşağıya doğru inen kaslar da belliydi.</p>

        <p>Gömleğin düğmelerini iliklemek üzere öne geçti.</p>

        <p>«Çek iyisiniz,» dedi Michael alçak sesle. Centaine onun gözlerine bakmaya cesaret edemedi. Anna'nın önünde kendini ele vermekten korkuyordu.</p>

        <p>Göğsündeki tüyler çok sıktı. Centeine'in eli istemeyerek oraya değdi. Delikanlının yassı göğsündeki meme başları pembe ve ufacıktı. Centeine'in bakışları altında sertleşip dikleştiler.</p>

        <p>Bu durum kızı hem şaşırttı, hem sevindirdi. Aynı şeyin erkeklere de olabileceğini hiç düşünmemişti.</p>

        <p>«Gel, Centaine,» dedi Anna. Kız sarsıldı. Genç adamın vücuduna bakakaldığını farketti.</p>

        <p>Michael, «Size teşekkür etmek için uğramıştım, yoksa iş çıkarmak istememiştim,» dedi.</p>

        <p>«Hiç zahmet değil.» Centeine hala onun gözlerine bakamıyordu.</p>

        <p>«Hayır!» Centeine'in sesinde tedirgin bir vurgu vardı. Bu harikulade yaratığın ölmesi onun aklının alabileceği bir şey değiidi.</p>

        <p>Başını kaldırıp o yüze tekrar baktı. Gözlerinde sanki yaz mevsiminin gökyüzü gözüküyordu. O kadar maviydi.</p>

        <p>«Centeine, senin dünya kadar işin var.» Anna'nın sesi daha da sertleşmişti.</p>

        <p>Michael, «Ben de yardım edeyim size,» diye atıldı. «Uçamıyorum. İzin vermiyorlar.» Anna biraz kuşkulu gibiydi. Kont omuz silkti.</p>

        <p>«Yardım işimize yarar doğrusu,» dedi.</p>

        <p>Michael, «İyiliklerinize küçük bir karşılık,» diye ısrar etti.</p>

        <p>«Ama güzel üniformanız...» Anna mazeret arıyordu. Genç adamın pırıl pırıl çizmelerine baktı.</p>

        <p>Centaine çabucak, «Burada lastik çizmeyle tulum var,» diye atıldı, Anna çaresiz teslim olup iki elini havaya kaldırdı.</p>

        <p>Centaine'e kalırsa, lacivert blucin kumaşıyla lastik çizmeler de çok zarif duruyordu Michael’ın ince uzun vücudunda.</p>

        <p>Kontla birlikte mahzene, hayvanların yerlerini temizlemeye indi.</p>

        <p>Centaine'le Anna sabahın geri kalan kısmını sebze bahçesinde geçirdiler. Toprağı ilkbahar ekimine hazırladılar.</p>

        <p>Centaine birkaç kere entipüften özürler bulup mahzene indi, Michael’ın çalışmakta olduğu yerde durup baktı, seyretti, sonunda Anna gelip onu almak zorunda kaldı.</p>

        <p>«Nereye gitti o çocuk yine? Centaine! Ne yapıyorsun burada?» Sanki bilmiyormuş gibi davranıyordu.</p>

        <p>Öğle yemeğini dördü birlikte mutfakta yediler. Soğanlı, maydanozlu omlet, peynir ve çavdar ekmeği. Yanına bir şişe kırmızı şarap açıldı. Centaine bu kadarına izin vermiş, ama mahze^ nin anahtarını babasına teslim etmemişti. Kendi çıkarmıştı şişeyi aşağıdan.</p>

        <p>Şarap genel havayı yumuşattı. Anna bile biraz içti, Centeine'in de içmesine izin verdi. Sohbet daha bir kolaylaştı, tutukluk geçti, araya kısa kahkahalar karışmaya başladı.</p>

        <p>Sonunda kont tek gözünde hesapçı bir parıltıyla sordu. «Eee, Yüzbaşı, ailenin ne iş yapıyor Afrika'da?»</p>

        <p>«Çiftçiyiz,» diye karşılık verdi Michael.</p>

        <p>«Kiracı çiftçi mi?» Kont kurnazca nabız yokluyordu.</p>

        <p>«Hayır, hayır,» diye güldü Michael. «Kendi topraklarımızı işliyoruz.»</p>

        <p>«Toprak sahibi misiniz?» Kont'un ses tonu değişmişti. Ne de olsa, toprak tek gerçek servetti. Bunu dünyada bilmeyen yoktu. «Ne kadardır aile araziniz?»</p>

        <p>«Şey...» Michael utanır gibiydi, «...epey geniş. Daha doğrusu aile şirketinin malı hepsi... babamla amcam...»</p>

        <p>«General olan amcanız mı?» dedi kont.</p>

        <p>«Evet, Sean amcam...»</p>

        <p>«Yüz hektar mı?» diye direndi kont.</p>

        <p>«Biraz daha fazla.» Michael oturduğu kerevete büzüldü, elindeki ekmek lokmasıyla oynamaya başladı.</p>

        <p>«İki yüz mü?» Kontun yüzünde öyle bir beklenti ifadesi vardı ki, Michael onu daha fazla oyalayamayacağını anladı.</p>

        <p>«Hepsi beraber, yani ekim alanlarıyla hayvan otlakları birarado... kuzeydeki toprağımız da hesaba katılırsa, kırk bin hektar dolaylarında ediyor.»</p>

        <p>«Kırk bin mi?» Kont ona boş bakışlarla baktı, sonra bir yanlış anlama olmasın diye aynı soruyu bir de İngilizce tekrarladı. «Kırk bin mi?»</p>

        <p>Michael başını rahatsız bir ifadeyle salladı. Ailesinin serveti konusunda bu utanma duygusunu son zamanlarda edinmişti.</p>

        <p>«Kırk bin hektar!» diye soludu kont saygıyla. Hemen ardından, «Herhalde çok kardeşiniz vardır,» dedi.</p>

        <p>Michael başını iki yana salladı. «Yo, ne yazık ki ben tek çocuğum.»</p>

        <p>«Ha!» Kont belirgin biçimde rahatlamıştı. «Buna o kadar üzülmeyin,» deyip genç adamın kolunu babaca okşadı.</p>

        <p>Dönüp kızına baktı, onun bu havacıya bakışını, bakışındaki ifadeyi ilk defa olarak farketti.</p>

        <p>«Haklı kız,» dedi içinden. Kırk bin hektar toprak ve ailenin tek çocuğu! Kızı doğrusu gerçek bir Fransız kızıydı. Paranın kokusunu iyi alıyordu. Babasından bile iyi. Masanın karşısından ona sevgiyle gülümsedi. Birçok bakımdan henüz çocuktu ama. bazı bakımlardan da zeki bir Fransız kızıydı. Kont'un vekilharcı defterleri ve hesapları bırakıp Paris'e kaçtığından beri, Centaine bakıyordu arazinin o tür işlerine. Kont zaten para konularına hiçbir zaman fazla eğilmemişti. Onun gözünde toprak her zaman tek gerçek servet olarak kalacaktı ama, esas zeki olan, kızıydı. Mahzen raflarındaki şişelerin bile sayısını o bilirdi. İşlenen jambonların sayısını da. Bir yudum kırmızı şarap aldı, mutlu mutlu düşündü. Bu savaş katliamından sonra, evlenilebilir delikanlıların sayısı pek azalacaktı... kırk bin hektar!»</p>

        <p>«Hayatım,» dedi. «Eğer yüzbaşı şu tüfeği alıp bize birkaç kuş vurmak isterse, sen de biraz yer mantarı toplasan... belki bulursun da... ne nefis bir akşam yemeği yerdik, değil mj?»</p>

        <p>Centaine ellerini sevinçle çırptı ama Anna onun kırmızı suratına masanın karşısından kızgın kızgın baktı.</p>

        <p>«Anna da sizinle gelir,» dedi kont aceleyle. «Aileyi skandale sürüklemek istemeyiz, öyle değil mi?» Bir kere fikrin tohumunu ekelim hele, diye düşünüyordu. Tabii eğer çoktan tomurcuklanmaya başlamadıysa. Kırk bin hektar... devenin başı!</p>

        <p style="text-align: center;"><b>***</b></p>
      </div>
    </div>
  </div>
</body>
</html>
