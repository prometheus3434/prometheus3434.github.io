<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine yatağında, eski evin gece sessizliği içinde gıcırdayıp inleyişini dinliyordu.</p>

        <p>Akıllılık etmiş, yatağa giyinik yatmamıştı. Çünkü tam o mumu söndürmek üzereyken, Anna birden odasına habersiz ziyaretlerindert birini yapmaya karar vermişti bu gece. Şarabım keyfiyle yatağın kenarına oturmuş, gevezelik etmişti. Ama Centaine'in giyinik mi, gecelikli mi olduğunu anlamayacak kadar da sarhoş değildi. Centaine esneyerek, iç çekerek, telepati yoluyla ona uykusunun geldiğini anlatmaya çalıştı, bu sonuç vermedi. Tam o anda Mort Homme kilisesinin saati, onu vurdu.</p>

        <p>Centaine uyku taklidi yaptı. Hareketsiz yatmak, soluğunu düzenli tutmak zordu. İçin için heyecandan kaynıyordu çünkü.</p>

        <p>Sonunda Anna kendi kendine konuşmakta olduğunu anladı, kalkıp küçük odanın içinde biraz dolaştı, Centaine'in çıkardığı giysileri katladı, sonra eğildi, onu yanağından öptü, lambanın fitilini parmakları arasında çimdikleyerek söndürdü.</p>

        <p>Centaine yalnız kaldığı anda doğrulup oturdu, kollarıyla kendini kucakladı. İçi umut ve ürküntüyle titriyordu. Michael'le bu buluşmasının nasıl sonuçlanacağı konusunda gerçi kafasında bir takım kesin fikirler vardı ama, işin süreci şu an için son derece karanlıktı. Mantık ona, tarlalarda ve ambarda sayısız kereler tanık olduğu olaylardan pek de farklı olamayaca ğını söylüyordu.</p>

        <p>Uyuşuk bir yaz gününün öğle sonrasında, mutfak hizmet çisi Eisa ile uşak Jacques'i boş ahırlarda gözetlerken de onaylanmıştı bu düşüncesi. Önce çok şaşırmıştı Centaine. Ama sonradan bunların tavuk horoz oyunu oynadıklarını, daha doğrusu küheylan kısrak oyunu oynadıklarını anlamıştı. Sonradan günlerce bu olayı düşündü, kadın hizmetçiler arasındaki dedikodulara daha yakından kulak kabarttı. Neden sonra cesaretini toparlayıp Anna'ya soru sormayı göze aldı.</p>

        <p>Araştırmaları ona karmaşık bilmeceler sunuyor gibiydi. Anna'ya göre bu işin süreci çok acı verirdi. Yanı sıra bol kanamalar getirir, hamilelik ve hastalık tehlikelerini de birlikte sürüklerdi. Bu tutum, diğer kadın hizmetçilerin konuyu sevinçli sevinçli konuşup kıkırdaşmalanna ters düşüyordu. Elsa'nın ahır samanlarında, Jacques'm altında yatarkenki gülmelerine ve neşeli çığlıklarına da ters düşüyordu.</p>

        <p>Centaine kendisinin acıya dayanıklı olduğunu biliyordu. Kırılan kolunu klorformsuz yerleştiren Doktor Le Brun de aynı şeyi söylemişti zaten. «Çıt çıkarmadı,» diye şaşmış kalmıştı adam,.</p>

        <p>Yo, Centaine acıya bu çiftlikteki tüm köylü kızları kadar dayamirdi. Zaten adet zamanları dışında da bir takım kanamalar geçirmemiş değildi. Bazen, çevrede kimsenin bulunmadığından eminse, Bulut'un sırtındaki yan oturma eğerini çıkarıyor, eteklerini beline sıvayıp erkekler gibi biniyordu ata. Geçen ilkbaharda yine böyle binerken, kuzey tarlasında atı bir engelden atlatmış, engelin öbür tarafı çukur olduğundan, iki metre aşa ğıya iniş yapmıştı. İndikleri anda, Bulut'un sırtına hızla çarpmış, vücuduna bıçak sokulmuş gibi bir sancı girmişti. Öyle kan boşalmıştı ki, Bulut'un omuzlarındaki ve sırtındaki tüyler pembeye boyanmıştı. Centaine bundan çok utanmış, duyduğu acıya rağmen hayvanı eve getirmeden önce oradaki küçük gölde iyice yıkamıştı.</p>

        <p>Yo, onu ne acı ne de kan korkutuyordu. Korkusunun kaynağı başkaydı. Michael’ın kendisinden memnun kalmayacağından korkuyordu o... Anna onu bu konuda da uyarmıştı.</p>

        <p>«Ondan sonra erkekler o kadına olan ilgilerini kaybederler... domuzlar!»</p>

        <p>Eğer Michael’ın bana olan ilgisi biterse ölürüm, diye düşündü, bir an kararsızlık geçirdi. «Gitmiyorum... o tehlikeyi göze alamam.»</p>

        <p>«Ama nasıl gitmeyebilirim?» diye fısıldadı yüksek sesle.</p>

        <p>Duyduğu sevgi ve özlemin etkisiyle göğsünün şişip kabardı ğını hissediyordu. «Gitmem şart. Mecburum.»</p>

        <p>Sabırsızlık acıları çekerek Anna'nın yatmak üzere hazırlanışını dinledi. Kadın bitişik odada yatıyordu. Sessizlik başladıktan sonra bile, yine bekledi Centaine. Saat bu arada çeyrek geceyi, sonra buçuğu çaldı, genç kız o zaman örtülerin arasından kayıp yere bastı Jüponlarını, iç külotunu Anna'nın katlayıp koyduğu yerde buldu, külotun tek bacağını giyip bir an durdu.</p>

        <p>«Neden giyiyorum?» diye düşündü, kendi kendine güldü, külotu bir tekmede çıkardı.</p>

        <p>Kalın bir binicilik eteğiyle bir ceket giydi, koyu renk bir şal alıp omuzlarına attı. Çizmelerini elinde taşıyarak Anna'nın odasının önünden geçen koridora adımını attı.</p>

        <p>Anna'nın horultuları pek düzenli çıkıyordu. Centaine mutfağa doğru ilerledi, ocağın karşısındaki tabureye oturup çizilmelerini bağladı, lambayı ocaktan aldığı bir ateşle yaktı, mutfak kapısının kilidini açıp çıktı. Ay o gece son dördün halindeydi. Yüksek bulutlar arasında, oldukça parlaktı.</p>

        <p>Centaine çakılları gıcırdatmamak için çimenler üzerinden yürüdü. Lambanın kapağını da açmadı. Adımlarını ay ışığıyla yönlendirebiliyordu. Kuzeyde, tepelerin orada birden ani bir parlaklık oldu, şafak gibi turuncu bir ışık yayıldı, sonra yavaş yavaş soldu, peşinden rüzgarın donuklaştırdığı patlama sesi geldi.</p>

        <p>«Bir mayın!» Centaine durakladı. Acaba o ateş ve toprak patlamasında kaç kişi ölmüştü? Bu düşünce kararlılığını arttırdı. Ortalıkta öyle çok ölüm ve nefret, öyle az sevgi vardı ki!</p>

        <p>Son katresine sıkı sıkı sarılmak zorundaydı.</p>

        <p>Sonunda ambarı karşısında gördü, koşmaya başladı. İçerde ışık görünmüyordu. Motosiklet de ortalıkta yoktu.</p>

        <p>«Gelmemiş.» Bu düşünce onu çaresizlik içinde, arzuları hayal kırıklığına uğramış durumda bıraktı. Onun adını haykırmak istiyordu. Ambarın girişinde eşiğe takıldı. Neredeyse düşecekti.</p>

        <p>«Michael!» Daha fazla tutamamıştı kendini. Kendi sesinde bir telaş sezerek bir kere daha seslendi. «Michael!» Sonra lambanın kapağını açtı.</p>

        <p>Ambarın loşluğu içinde karşıdan ona doğru geliyordu.</p>

        <p>Uzun boylu, geniş omuzlu, solgun yüzlü ve çok yakışıklıydı.</p>

        <p>«Ah, gelmiyorsun sanmıştım.»</p>

        <p>Michael onun tam karşısında durdu. Alçak sesle, «Bu dünyada hiçbir şey bana engel olamazdı,» dedi.</p>

        <p>Karşılıklı duruyorlardı. Centaine ona bakmak için çenesini kaldırmıştı. Birbirlerine aç aç bakıyorlar, ikisi de ne yapacaklarını bilemiyorlar, aralarındaki birkaç santimlik uzaklığı, dünyanın en büyük boşluğu gibi görünen o uzaklığı nasıl aşabileceklerine karar veremiyorlardı.</p>

        <p>«Seni gören olmadı ya,» dedi Michael.</p>

        <p>«Yo, hayır, sanmıyorum.»</p>

        <p>«İyi.»</p>

        <p>«Michael?»</p>

        <p>«Evet, Centaine.»</p>

        <p>«Belki de gelmemeliydim... belki geri dönsem daha iyi olur.»</p>

        <p>Söylenebilecek en doğru sözü söylemişti. Bu söz, galvanize olmuş gibi duran Michael’ın uzanıp onu sert bir biçimde tutmasına yol açtı.</p>

        <p>«Hayır, asla.. Hiçbir zaman gitmeni istemiyorum. Asla.»</p>

        <p>Centaine güldü. Boğazından boğuk bir ses çıktı. Michael onu kendine doğru çekip öpmeye çalıştı ama hareketleri çok sarsaktı. Burun buruna çarpıştılar, sonra aceleden dişleri birbirine çarptı, neden sonra dudaklarını buldular. Ama bir kere bulduktan sonra Centaine'in dudakları sıcak ve yumuşaktı. Ağzının içi ipek gibi, tadı olgun elmalar gibiydi. Başına aldığı şal öne doğru kaydı, ikisinin de üstünü örttü, havayı kesti, ayrılmak zorunda kaldılar. Soluk soluğa, ikisi de heyecanla gülüyorlardı.</p>

        <p>«Düğmeler,» diye fısıldadı Centaine. «Düğmelerin acıtıyor.</p>

        <p>Hem üşüyorum da.» Tiyatro sahnesindeymiş gibi gösterişli biçimde titredi.</p>

        <p>«özür dilerim.» Michael feneri onun elinden aldı, birlikte ambarın arka tarafına doğru yürüdüler. Michael onu saman yığınlarının üzerinden aşırdı. Centaine fenerin ışığında, oraya, samanların arasına bir yer hazırlanmış, ordu battaniyeleri yayılmış olduğunu gördü.</p>

        <p>Michael, «Çadırıma gidip battaniyeleri aldım,» diye açıkladı, lambayı dikkatle yere koydu, sonra tekrar ona döndü.</p>

        <p>«Dur!» Centaine önce Sam Browne kayışı açtı. «Her yanım çürüyecek.»</p>

        <p>Michael kemeri fırlatıp onu tekrar kucakladı. Bu sefer birbirlerinin dudaklarını kolayca buldular. Centaine'i büyük duygu dalgaları sarsıyordu. Başı dönüyor, kendini çok zayıf hissediyordu. Bacakları büküldü ama Michael onu sımsıkı tuttu, Centaine de ağzına yönelen öpücük yağmuruna karşılık vermeye çalıştı... ama aslında onunla birlikte battaniyelerin üzerine uzanmak istiyordu. Dizlerini bilerek büktü, onun da dengesini bozdu, birlikte samanlar arasındaki yuvaya düştüler.</p>

        <p>«Özür dilerim.» Michael çekilmeye çalışıyordu ama Centaine kollarını onun boynuna doladı, yüzünü kendininkine doğru çekti, omzunun üzerinden uzanıp battaniyenin ucunu yakaladı, üstlerini örttü. Kendisine meme verilmeyen kedi yavruları gibi sesler çıkıyordu ağzından. Ellerini Michael’ın yüzünde kaydırdı, saçlarını okşadı, onu öptü. Üzerinde vücudunun ağırlığını hissetmek öyle güzeldi ki, Michael yana kaymak isteyince Centaine ayak bileklerini birbirine dolayıp onu engelledi.</p>

        <p>«Işık,» diye inledi Michael. Lambanın kapağını kapamak üzere uzandı.</p>

        <p>«Hayır. Yüzünü görmek istiyorum. Centaine onun bileğini yakalayıp göğsüne götürdü, gözlerine baktı. Gözleri lamba ışı ğında çok güzeldi. Centaine yüreğinin yarılacağından korktu.</p>

        <p>Sonra onun ellerini kendi göğüslerinde hissetti, kendisi yakalayıp bastırdı, meme başları dokunulmak isteğiyle sızladı.</p>

        <p>Herşey bir sayıklama, sevinç, özlem karışımına dönüştü, giderek bu duygunun gücü arttı, dayanılmaz oldu. Centaine bu baskıyla bayılmadan önce bir şeyler, olmak zorundaydı... ama olmadı. Genç kız kendini doruklardan tekrar aşağı iner buldu, sabırsızlığı arttı. Hayal kırıklığı içinde neredeyse bağıracaktı.</p>

        <p>Arzunun körelttiği mantığı tekrar çalışmaya başladı. Micihael'ın bir kararsızlık içinde bocaladığını anladı. Centaine buna gerçekten kızdı. Onun kararlı davranması, kendisini kapıp ulaşmak istediği yere ulaştırması gerekirdi. Onun elini kendi vücudunun aşağı kısmına yöneltirken battaniyenin üzerinde kıpırdandı, eteğinin yukarıya sıvanmasını sağladı.</p>

        <p>«Centaine,» diye fısıldadı Michael. «Senin istemediğin hiç bir şeyi yapmak istemiyorum.»</p>

        <p>«Sus!» diye tısladı kız. «Konuşma!» Onu kendisinin yönlendirmesi gerektiğini anlamıştı. Her zaman kendisi yönlendirmek zorunda kalacaktı. Michael'da daha önce farketmediği bir çekingenlik vardı. Ama buna üzülmedi. Kendini daha güçlü, daha güvenli hissetti.</p>

        <p>Michael ona dokununca ikisinin de solukları kesilir gibi oldu. Bir dakika sonra Centaine onun elini bıraktı, arandı ve buldu. Birden ürktü. Acaba üstlendiği bu işi başarabilecek miydi?</p>

        <p>Michael ne yapacağını bilemez gibiydi. Centaine tekrar kımıldadı. Sonra;.. en beklemediği anda... gerçekleşti, Centaine şok içinde soludu.</p>

        <p>Ama Anna yanılmıştı. Acı yoktu. Yalnız soluk kesen bir gerilme, bir doyum duygusu vardı. İlk şok geçtikten sonra, büyük bir güç kendisini kucaklıyormuş gibi hissetti.</p>

        <p>«Evet, Michael, evet, sevgilim.» Ona cesaret verdi, sarıldı, bu dakikalarda onun tümüyle kendisine ait olduğunu bilerek,, bunu bilmenin sevinciyle yaşadı.</p>

        <p>Son sarsıntı Michael'ı kavradığında Centaine onun yüzüne taktı, gözlerinin lamba ışığında renk değiştirip lacivert olduğunu gördü. Onu fiziksel olarak acı duyacak kadar çok sevdiği halde, bilincinin derinliklerinde bir kuşku kıpırdıyordu. Bir şeyi atladığını hisseder gibiydi. <i>E'*,a</i> gibi bağırmamıştı samanların üzerinde. Bunu düşünür düşünmez içini bir korku sardı.</p>

        <p>'«Michael,» diye fısıldadı telaşla. «Beni hala seviyor musun?</p>

        <p>Sevdiğini söyle bana.»</p>

        <p>«Seni kendi hayatımdan çok seviyorum.» Sesi çatlak ve boğuktu. Centaine söylenen sözün içtenliğinden hiç kuşki: duymadı.</p>

        <p>Karanlıkta rahatlayarak gülümsedi, ona daha sıkı sarıldı, gücünün tükenmeye başladığını hissettiğinde bu sefer bir acıma duygusu duydu.</p>

        <p>«Sevgilim,» diye fısıldadı. «Evet, sevgilim, evet.» Ensesindeki bukleleri okşuyordu.</p>

        <p>Duyguları sakinleşip de, o birkaç dakikalık süre içinde bazı şeylerin bir daha asla aynı olamayacak biçimde değiştiğini anlaması epey sürdü. Kollarındaki bu erkek fiziksel olarak kendisinden daha güçlüydü ama çocuk gibiydi. Uykulu bir çocuk gibi. Ona tekrar sarıldı. Kendini daha akıllı, daha önemli hissetmeye başlamıştı. Sanki o zamana kadarki hayatı bomboş, yönü olmayan bir hayattı. Yolunu şimdi bulmuştu. Koca bir gemi gibi, amaçlı biçimde rotasında ilerliyordu artık.</p>

        <p>«Uyan, Michael!» Onu hafifçe sarstı, o mırıldandı, kıpırdadı. «Şimdi uyuyamazsın. Konuş benimle.»</p>

        <p>«Ne konuda?»</p>

        <p>«Ne olursa olsun. Bana Afrikayı anlat. Nasıl birlikle Afrika'ya gideceğimizi anlat.</p>

        <p>«Onu zaten söyledim.»</p>

        <p>«Bir daha söyle. Tekrar duymak istiyorum hepsini.»</p>

        <p>«Babanı anlat bana. Nasıl biri olduğunu hiç anlatmadın.»</p>

        <p>Derken, vaktin nasıl geçtiğini ikisi de anlamadan tepelerdeki toplar o ölüm şarkısına başladı, Centaine özlemle Michael'a sarıldı. «Ah, Michael, denmek istemiyorum!» Geri çekildi, doğruldu, giyinmeye başladı.</p>

        <p>Michael onu seyrederken, «Ömrümün en harikulade olayıydı,» diye fısıldadı. Lambanın titreyen ışığında, top atışlarının parlayıp sönen aydınlığında Centaine'in gözleri öyle kocamandı ki!</p>

        <p>«Afrika'ya gideceğiz, değil mi, Michael?»</p>

        <p>«Söz veriyorum, gideceğiz.»</p>

        <p>«Oğlumuz güneşte mi doğacak? Peri masallarındaki gibi hep mutlu mu yaşayacağız, Michael?»</p>

        <p>Centaine'in şalına sarınıp birlikte patikada ilerlediler, ahırların köşesine varınca öpüştüler. Sonunda Centaine onun kollarından kendini kurtardı, taş döşenmiş avluda koşarak uzaklaştı.</p>

        <p>Mutfak kapısına vardığında arkasına bakmadan karanlık eve daldı, Michael'ı yapayalnız ve hüzün içinde bıraktı... hem de çok mutlu olması gereken bir zamanda.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
