<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Bölge komutanlığı, geçici olarak Amiens dışındaki terkedilmiş manastırdaydı. Manastırın bahçesi bakımsız, ot bürümüş bir yerdi. Geçen sonbaharki çarpışmalar sırasında rahipler burayı ihmal etmişlerdi. Katır tırnakları artık bir ormana dönüşmüştü.</p>

        <p>Binalar kırmızı tuğladan, üstlerini küf kaplamış, dik gri damlıydı.</p>

        <p>Duvarlarda kurşun delikleri doluydu.</p>

        <p>Genç bir teğmen onları kapıda karşıladı.</p>

        <p>«Siz herhalde Michael Courtney olmalısınız... ben John Pearce, Generalin yaveriyim.»</p>

        <p>«Merhaba!» Michael onunla el sıkıştı. «Nick Van Heever'e ne oldu?»</p>

        <p>Nick, Michael’ın okul arkadaşıydı. Birlik Fransa'ya geldiğinden beri Generalin yaveri oydu.</p>

        <p>«Duymadınız mı?» John Pierce'in yüzüne ciddi bir ifade gelip yerleşti. Bugünlerde birisi bir tanıdığını sorduğu zaman bu ifadeye pek sık rastlanır olmuştu. «Nick'in işi tamam korkarım.»</p>

        <p>«Ne diyorsunuz!!!»</p>

        <p>«Korkarım öyle. Amcanızla birlikte cephedeydi. Bir nişancı avlamış onu.» Ama teğmenin dikkati dağılmaya başlamıştı. Gözlerini Centaine'den alamıyordu. Michael onları tanıştırdı, sonra teğmenin hayranlık gösterişini kısa kesti.</p>

        <p>«Amcam nerede?»</p>

        <p>«Beklemenizi söyledi.» Teğmen onları, herhalde başrahibe ait olan bir küçük bahçeye çıkardı. Burada sarmaşık gülleri çevredeki taş duvarlara tırmanıyordu. Minik bir çimenlik göbeğin ortasında taştan bir güneş saati vardı.</p>

        <p>Güneşli bir köşeye üç kişilik sofra kurulmuştu. Sean Amca burada bile stilini bozmuyordu. Sofrada çatal kaşıklar gümüş, bardaklar Stuart kristaldi.</p>

        <p>«General ilk fırsatta gelecek ama, kısa bir öğle yemeği olacağı konusunda sizi uyarmamı istedi. İlkbahar saldırısı, anlarsınız...» Teğmen yandaki küçük servis masasında duran sürahiyi işaret etti. «Bu arada size bir sherry ikram edebilir miyim? Ya da başka bir şey?»</p>

        <p>Centaine başını iki yana sallarken Michael kabul etti. Amcasını öz babası kadar sevmesine rağmen, uzun ayrılıklardan sonra onunla karşılaşacağı zaman hep böyle tedirginleşirdi. Sinirlerini yatıştıracak bir şeye ihtiyacı vardı.</p>

        <p>Yaver Michael'a bir viski verdi. «Bana izin verirseniz bazı işlerim var...» Michael ona elini salladı, Centaine'in kolunu tuttu.</p>

        <p>«Bak, güller tomurcuk vermeye başlamış...» Kız ona doğru yaslandı. «Her şey yeniden hayata dönüyor.»</p>

        <p>«Her şey değil,» diye itiraz etti Michael alçak sesle. «Askerler için bahar zamanı, ölüm zamanıdır.»</p>

        <p>«Ah, Michael...» diye başladı Centaine, sonra sustu, cam kapıyo doğru öyle bir ifadeyle baktı ki Michael da o tarafa dönmek zorunda kaldı.</p>

        <p>Bir adam bahçeye çıkıyordu. Uzun boylu, dimdik, geniş omuzlu biri. Centaine'i görünce olduğu yerde durdu, ona beğeni dolu, delici bakışlarla baktı. Gözleri mavi, sakalı gürdü ama kralınki gibi biçimlendirilmişti.</p>

        <p>«Michael’ın gözleri!» diye düşündü Centaine. Ama bu gözler çok daha sert ve keskindi.</p>

        <p>«Sean Amca!» diye bağırdı Michael. Kızın kolunu bıraktı.</p>

        <p>El sıkışmak üzere ilerledi. Sert gözler ona döndü, bakışlar hemen yumuşadı.</p>

        <p>«Oğlum!»</p>

        <p>«Onu çok seviyor!» Centaine anlamıştı. «Birbirlerini çok derin bir sevgiyle seviyorlar.» Generalin yüzünü inceledi. Cildi güneş yanığıydı. Meşin gibi sertti. Ağzının köşelerinde olsun, o inanılmaz gözlerinin köşelerinde olsun, derin çizgiler vardı. Burnu Michael’ınki gibi iri ve kancaydı. Alnı geniş, onun yukarısından gür siyah saçlar başlıyordu. Araya gümüş rengi teller karışmıştı. O teller güneşte pırıl pırıl parlıyordu.</p>

        <p>Birbirinin eline sarılmış, içtenlikle konuşuyor, birbirlerine güvence veriyorlardı. Centaine onlara baktı, aralarındaki benzerliğe şaşırdı.</p>

        <p>«Birbirinin tıpkısı,» diye geçti aklından. «Tek farkları yaş ve güç. Sanki amca yeğen değil de...»</p>

        <p>Sert mavi gözler yine ona döndü. «Demek genç bayan bu.»</p>

        <p>«Size Matmazel Centaine de Thiry'yi takdim edebilir miyim? Centaine, bu benim amcam, General Sean Courtney.»</p>

        <p>«Michael sizden bana çok söz etti...» Centaine kekeliyordu.</p>

        <p>İngilizce zor geliyordu ona.</p>

        <p>«Flamanca konuş,» dedi Michael hemen.</p>

        <p>Kız, «Michael bana sizden çok söz etti,» diye emre uydu.</p>

        <p>General sevinçle sırıttı.</p>

        <p>«Afrikaans biliyor!» diye aynı dilde bağırdı. Gülümsediği zaman tüm kişiliği değişiyordu. Centaine'in demin sezinlediği o vahşi, hemen hemen zalim insan sanki bir hayaldi.</p>

        <p>«Bu Arikaans değil,» dedi kız. Karşılıklı, ateşli bir tartışmaya girdiler. Centaine generali pek sevdiğini birkaç dakikada farketti. Michael'e benzediği için de seviyordu, aralarındaki o büyük farklar için de seviyordu.</p>

        <p>«Yemek yiyelim!» dedi Sean Courtney. Kızın koluna girdi.</p>

        <p>«Öyle az vaktimiz var ki...» Onu masaya oturttu.</p>

        <p>«Michael, sen buraya... pilici de ona kestiririz. Ben şarabı bulurum.»</p>

        <p>Sean şerefe kadeh kaldırdı. «Gelecek buluşmamıza,» dedi, hepsi zevkle içtiler. Bu sözün gerisinde neler gizli olduğunu hepsi hissetmekteydi. Hem de top seslerinden epey uzakta oldukları halde.</p>

        <p>Rahatça çene çaldılar. General tedirgin sessizlikleri çabucak, çaba göstermeksizin kapatmasını çok iyi biliyordu. Centaine onun dış görünüşünün yalnızca gösteriş olduğunu, aslında içgüdüsel olarak çok zarif bir insan olduğunu buradan anladı. Ama o gözlerin eleştirici, inceleyici bakışının da her an bilincindeydi. O bakışların ardında değer biçmeler, beğeniler okunuyordu.</p>

        <p>«Pekala, generalim,» diye düşündü içinden. «İstediğiniz kadar bakın ama ben benim, Michael de benimdir.» Çenesini kaldırdı, onunla gözgöze gelmekten kaçınmadı, kararsızlık göstermeden o bakışları karşıladı, sonunda general gülümsedi, belli belirsiz başını salladı.</p>

        <p>«Demek Michael’ın seçtiği kız bu,» diye düşünüyordu Sean.</p>

        <p>«Kendi ırkından biri olmasını, bizim dilimizi konuşup bizim inançlarımızı paylaşmasını isterdim. İznimi vermeden önce o kızı çok daha iyi tanımayı tercih ederdim. Birbirini tartmalarına ve sonuçları düşünmelerine zaman tanırdım. Ama zaman yok. Ya yarın, ya öbürsü gün, ne zaman olacağı belli olmaz. Belki de tek mutluluk dakikaları olan bu ani nasıl mahvedebilirim?» Kıza bir kere daha baktı, onda kin gibi, gaddarlık gibi, ya da belki zayıflık veya gurur gibi işaretler aradı, tek görebildiği kızın o kararlı çenesi oldu. Kolay gülümseyebilen, ama aynı zamanda kolay sertleşebilen bir ağzı vardı. Kara gözleri zekiydi. «Sağlam ve gururlu bir kız,» diye karar verdi. «Ama bence sadık bir eş olacak. Sonuna kadar dayanacak gücü var.» Gülümsedi, başını salladı, kızın rahatladığını gördü, sonra Michael'e bakışındaki gerçek sevgi ve ilgiyi okudu.</p>

        <p>«Pekala, .oğlum, herhalde buralara kadar şu saman gibi ku şu yemeye gelmiş olamazsın. Neden geldiğini anlat bana. Bakalım beni şaşırtmayı başarabilecek misin?»</p>

        <p>«Sean Amca, Centaine'e karım olmasını teklif ettim.»</p>

        <p>Sean bıyıklarını dikkatle sildi, sonra peçetesini elinden bıraktı. «Keyiflerini bozma,» diye uyardı kendi kendini. «Neşelerine en ufak bir bulut bile düşürme.»</p>

        <p>Başını kaldırıp onlara baktı, gülümsemeye başladı.</p>

        <p>«Beni şaşırtmakla kalmadın, serseme çevirdin! Mantıklı bir şey isteyeceğinden umudumu kesmeye başlamıştım.» Centaine'e döndü. «Küçük hanım, tabii siz bu teklifi kabul etmeme akıllılığı göstermişsinizdir, değil mi?»</p>

        <p>«Generalim, başımı utançla eğiyor ve dediğinizi yapmadığımı itiraf ediyorum. Öneriyi kabul ettim.»</p>

        <p>Sean, Michael'e sevgiyle baktı. «Şanslı köpek! Bu kız sana çok fazla... ama sakın kaçmasına izin verme.»</p>

        <p>«Korkmayın efendim.» Michael rahatlayarak güldü. İstediğinin bu kadar çabuk kabul edileceğini sanmamıştı. Koca adam kendisini hala şaşırtabiliyordu. Masanın üzerinden uzanıp Centaine'in elini tuttu. Centaine dönüp Sean Courtney'e şaşkınlıkla baktı. «Teşekkür ederim, generalim. Ama benim hakkımda hiçbir şey bilmiyorsunuz... ailemi de bilmiyorsunuz.» Kendi babasının Michael'a nasıl ahret soruları sorduğu gelmişti aklına.</p>

        <p>«Michael’ın ailenizle evlenmek niyetinde olduğunu sanmam.» diye karşılık verdi Sean kuru bir sesle. «Size gelince, yavrum, ben Afrika'nın attan en iyi anlayan insanlarından biriyimdir. Bunu öğünmek için de söylemiyorum. İyi bir kısrağı da görür görmez anlarım.»</p>

        <p>«Bana at mı diyorsunuz. Generalim?» diye takıldı Centaine.</p>

        <p>«Size bir safkan diyorum. Kırsal yerde büyümüş, ata binen bir kız değilsiniz çok şaşarım. Şatafatlı bir soyunuz yoksa, ona da şaşarım... yanılıyorsun desenize!» diye meydan okudu.</p>

        <p>«Babası konttur, kendisi sentur'lar gibi ata biner, araziler de Hunlar bombalamadan önce bağlıktı.»</p>

        <p>«Hah!» Sean zafer kazanmış gibiydi. Centaine teslim olduğunu belirten bir hareket yaptı.</p>

        <p>«Amcan her şeyi biliyor.»</p>

        <p>«Her şeyi değil...» Sean tekrar Michael'e döndü. : Ne zaman yapmaya niyetlisiniz bu işi?»</p>

        <p>«Keşke babam...» Michael’ın düşüncesini bitirmesine gerek kalmadı. «... ama vaktimiz öyle az ki!»</p>

        <p>Sean vaktin gerçekten ne kadar kısa olduğunu en iyi bilen kişi olarak başını salladı. «Garry... yani baban, anlar.»</p>

        <p>«İlkbahar saldırıları da başlamadan evlenmek istiyoruz,» diye devam etti Michael.</p>

        <p>«Evet. Biliyorum.» Sean kaşlarını çatıp içini çekti Komutanlardan bazıları, gençleri savaşa duygusuzca yollayabiliyordu. Ama kendisi pek onlar kadar profesyonel değildi, Bu işin acısına ve suçluluğuna dayanabilecek kadar güçlü olamayacağını biliyordu. İnsanları ölmeye yollamak başka bir şeydi. Konuşmaya başlarken durdu, içini çekti, tekrar devam etti.</p>

        <p>«Michael, bu aramızda kalacak. Hoş yakında nasılsa duyacaksın, o da başka. Tüm çarpışan birliklere bir emir çıktı. Bu emre göre düşmanın bizim hatlarımız üzerindeki tüm hava gözlemleri önlenmek zorunda. Önümüzdeki haftalar boyunca Alman gözcülerinin hazırlıklarımızı görmemesi için tüm birliklerimizi harekete geçireceğiz.»</p>

        <p>Michael sessiz oturuyor, amcasının söylediği bu sözü düşünüyordu. Bunun anlamı, yakın geleceğin Alman Jagrstaffel'lerle aralıksız ve insafsız savaşlarla dolu olacağıydı. Pilotların pek azının bundan sağ çıkacağı konusunda uyarıyordu onu amcası.</p>

        <p>«Teşekkür ederim efendim,» dedi alçak sesle. «Centaine'le ben çabucak evleneceğiz. Mümkün olduğu kadar erken. Sizin de geleceğinizi umabilir miyim?»</p>

        <p>«Gelmek için elimden geleni yapacağıma söz verebilirim.»</p>

        <p>John Pearce bahçeye girerken Sean başını kaldırıp baktı. «Ne oldu, John?»</p>

        <p>«Özür dilerim, efendim. General Rawlingson'dan acele mesaj var.»</p>

        <p>«Geliyorum. Bana iki dakika tanı.» Genç konuklarına döndü.</p>

        <p>«Feci bir yemekti. Özür dilerim.»</p>

        <p>Centaine, «Şarap harikaydı, sohbet ondan do iyiydi,» dedi.</p>

        <p>«Michael, git, Sangane ile Rolls'u bul. Bu bayanla biraz yalnız konuşmak istiyorum.»</p>

        <p>Centaine'e kolunu uzattı, ikisi Michael’ın peşi sıra bahçeden çıkıp manastırın büyük taş kapılarına doğru ilerlediler. Centaine onun ne kadar iri olduğunu ancak yanında durduğu zaman anlamıştı. Biraz da topallıyor gibiydi. Belli belirsiz. Taş tabana basışı iki ayağında birbirinden farklıydı. Alçak sesle, ama büyük bir kuvvetle konuşuyordu. Her kelimenin anlamını vurgulayabilmek için hafifçe Centaine'in üzerine eğilmekteydi.</p>

        <p>«Michael iyi bir gençtir... iyi yürekli, düşünceli, duyguludur. Ama bu dünyada insanın dağ doruklarına varması için gerekli olan ,o insafsızlığa sahip değildir.» Bir an duraladı, sonra kız ona dikkatle baktı.</p>

        <p>«Bence sende o güç var. Henüz çok gençsin ama, ilerde daha güçlü olacağına inanıyorum. Michael adına da güçlü olmanı istiyorum.»</p>

        <p>Centaine başını salladı. Söyleyecek kelime bulamamıştı.</p>

        <p>«Oğlum için güçlü ol,» dedi Sean alçak sesle. Centaine sarsıldı.</p>

        <p>«Oğlunuz mu?» Mavi gözlerde bir şaşırma ifadesi gördü, o ifade çabucak maskelendi, adam sözünü düzeltti.</p>

        <p>«Özür dilerim. Babası benim ikizimdir... bazen onu oğlum gibi düşünürüm.»</p>

        <p>«Anlıyorum,» dedi Centaine. Ama her nedense deminki sözün bir yanlışlık olmadığını seziyor, hissediyordu. «Günün birinde bu konuyu kurcalayıp doğrusunu öğreneceğim,» diye düşündü. Sean bu <i>arada</i> tekrarladı. «Ona iyi bak. Centaine. O zaman cehennemin kapılarına <i>kadar</i> beni dost olarak yanında bil.»</p>

        <p>«İyi bakacağıma söz veriyorum.» Generalin kolunu sıktı.</p>

        <p>Ana kapıya varmışlardı. Sangane orada Rolls'la bekliyordu.</p>

        <p>«Au revoir. General,» dedi Centaine.</p>

        <p>«Evet. Yine görüşmek üzere.» Kızın arabaya binmesine yaldım etti.</p>

        <p>Michael amcasının elini sıkarken, «Karar verir vermez size bildiririz, efendim,» dedi.</p>

        <p>«Ben orada olamasam bile, mutlu ol, oğlum,» diye karşılık verdi Sean Courtney. Sonra Rolls'un uzaklaşmasını seyretti, omuzlarını sabırsız bir ifadeyle kaldırdı, geri dönüp uzun, birbirine eşit olmayan adımlarla manastırın koridorlarına daldı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
