<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Zululand'ın yeşil tepeleri Kalahari'ntn kuruluğundan, Namib'in o canavar kumullarından öylesine farklıydı ki Centaine aynı kıtada bulunduğuna inanmakta zorluk çekiyordu. Ama sonradan, artık Arika'nın öbür tarafında bulunduklarını hatırlıyordu. Tanrı'nın Parmağından en az bin mil uzaktaydılar.</p>

        <p>Garry Courtney, Fiat'ı Baboonstroom nehrinin yanındaki dik tepenin doruğunda durdurdu, motoru kapattı, iki kadının inmesine yardım etti. Şasa'yı Centaine'den aldı, onları tepenin kenarına götürdü.</p>

        <p>«İşte,» diye gösterdi. «Sean'la benim, sonra da Michael’ın doğduğu Theuniskrcıal orası.»</p>

        <p>Bir bayırın eteğindeydi. Çevresinde yaprakları hışırdayan bir bahçe vardı. Centaine bu kadar uzaktan bile, o bahçenin bakımlı olmadığını, tropik bir orman gibi dal budak salmış bitkilerle dolu olduğunu görebiliyordu. Ulu palmiyeler, çiçek açmış spathcdea ağaçları, mor renkli bugenvilla'larla birbirine dolaşıyor, balıklı süs havuzları yosundan yeşil yeşil parlıyordu.</p>

        <p>«Tabii ev yangından sonra tekrar yapıldı.» Garry durakladı, çamurlu mavi gözlerinin gerisinden bir gölge geçer gibi oldu. O yangında Michael’ın annesi ölmüştü çünkü. Sonra acele devam etti. «Yıllar boyunca ben de birtakım eklemeler yaptım.»</p>

        <p>Centaine gülümsedi. Bu ev ona, çeşitli modalara ait giysileri acele sırtına geçirmiş bir yaşlı kadını hatırlatıyordu. Yunan tarzı sütunlar, Georgian tarzı kırmızı tuğla balkon, beyaza boyalı Hollanda stili pencere pervazları vardı. Kıvrık bacalar, yükselen taş sütunlarla yanyanaydı. Evin gerisinde, ufka kadar uzanan yeşil şeker kamışı tarlaları rüzgarda yaz denizleri gibi dalgalanıyorlardı.</p>

        <p>«Şurası da Lion Kop.» Garry parmağını batıya çevirmişti Orada yükselti kendiliğinden bir eğim yapmaktaydı. Laydburg kasabasının çevresine bir anfiteatr gibi sarılmaktaydı. «Orası Sean'ın arazisi. Benim sınırımdan itibaren hepsi. İşte! Gözün görebildiği yere kadar. İkimiz tüm bu tepelere sahibiz. Lion Kop da orada kurulu. Ağaçların arasından damını ancak görebiliyorsunuz.»</p>

        <p>«Çok güzel,» diye soludu Centaine. «Ah, bakın uzakta dağlar var! Tepeleri de karlı!»</p>

        <p>«Drakensberg Dağları. Yüz mil ötede.»</p>

        <p>«Ya şu?» Centaine elini kasabanın damlarından, şeker fabrikasının, kereste tesislerinin üzerinden, zarif beyaz bir eve doğru uzatmıştı. O da bir tepenin eteğindeydi. «O da mı Courtney?»</p>

        <p>«Evet.» Garry'nin yüz ifadesi değişti. «Dirk Courtney, Sean'ın oğlu.»</p>

        <p>«General Courtney'in bir oğlu olduğunu bilmiyordum.»</p>

        <p>«Bazen kendisi de keşke olmasaydı der,» diye mırıldandı Garry. Sonra Centaine soru soramadan lafı değiştirdi. «Haydi, gelin... öğle yemeği vakti geliyor. Şansımız da var. Postacı telgrafımı getirmiş olmalı. Hizmetkarlar bizi bekliyordun»</p>

        <p>«Kaç bahçıvanınız var, Mijnheer?» diye sordu Anna araba tekrar ilerlerken. Bahçedeki bitkileri beğenmez bakışlarla inceliyordu.</p>

        <p>«Dört galiba... ya da beş.»</p>

        <p>«Ama, Mijnheer, paranızın karşılığını hiç almıyorsunuz,» dedi Anna ona ciddi bir sesle. Centaine gülümsedi. Bundan böyle o bahçıvanların ücretlerini alın teriyle hak edeceklerinden emindi. Sonra dikkati dağıldı.</p>

        <p>«Ah, bakın!» İçgüdüsel bir hareketle ayağa kalktı, ön kanepenin arkasına sarıldı, öteki eliyle şapkasını tuttu. Araba yolunun yanı sıra uzanan beyaz çitin öbür tarafında bir grup tay motor gürültüsünden ürkmüş, kaçıyorlardı.</p>

        <p>«Senin görevlerinden biri, atların egzersiz yapmasını ayarlamak olacak yavrum.» Garry sürücü yerinde yan dönüp ona gülümsedi. «Sonra Michael için de bir tay seçmemiz gerekecek.»</p>

        <p>Anna hemen, «O daha iki yaşında bile yok,» diye söze karıştı.</p>

        <p>«Kimse bu iş için fazla küçük değildir, Mevrou.» Garry gülümsemesini ona yöneltti, sonra yüzü anlam değiştirdi. «Fazla yaşlı da değildir!»</p>

        <p>Anna'nın kaşları hala çatıktı ama, başını başka tarafa çevirinceye kadar gözlerindeki yumuşak ifadeyi değiştiremedi.</p>

        <p>«Ah, güzel! Hizmetkarlar gerçekten bizi bekliyorlarmış!» diye bağırdı Garry. Frene bastı, Fiat'ı çifte kapılar önünde durdurdu. Hizmetkarlar kıdem ve yaş sırasına göre, tanıştırılmak üzere ilerlediler. En başta Zulu aşçı vardı. Kafasında yüksek külahı, önünde beyaz önlüğüyle. Sıranın en sonunda da seyisler, bahçıvanlar, ahır yardımcıları duruyordu. Hepsi el çırpıyor, beyaz dişleriyle saygılı sırıtıyorlardı. Şasa, Centaine'in kollarında sıçradı, heyecanla bağırdı.</p>

        <p>«Ah, Bayete,» dedi aşçı. Şasa'yı kral selamlar gibi selamladı. «Hoş geldin, küçük reis! İnşallah baban gibi güçlü kuvvetli bir delikanlı olursun!»</p>

        <p>Theuniskraal'a girdiler. Garry gururla önlerine düştü, onları pek de iyi toplanmamış koca odalardan geçirip dolaştırdı.</p>

        <p>Anna her kaşısına çıkan eşyaya parmağını sürüyor, tozlara kaşlarını çatıyordu ama, o şahane yemek salonundan av silahlarına, kütüphanenin raflarını dolduran cilt cilt kitaplara kadar her şey çok pahalıydı bu evde. Hepsini de toz bürümüştü. Yerlerdeki ciltlerin sayısı raflardakilerden çoktu. Bu haliyle Theuniskraal malikanesi pek gayriresmi, pek dostane bir havadaydı.</p>

        <p>Centaine buraya hemen ısındı.</p>

        <p>«Eve yeniden gençlerin girmesi çok hoş olacak,» dedi Garry.</p>

        <p>«Güzel kızlar, bir de çocuk. Buranın biraz canlanmaya ihtiyacı var.»</p>

        <p>Anna. «Biraz temizlense de zararı olmaz,» diye homurdandı.</p>

        <p>Ama Garry o sırada orta merdivene saldırmıştı. Heyecandan, yeni yetmeler gibi davranıyordu.</p>

        <p>«Haydi, gelin, size odalarınızı göstereyim.»</p>

        <p>Garry'nin Anna için seçtiği oda, kendi süitinin tam yanındaydı. Centaine gerçi bunun önemini pek kavrayamadı ama, Anna gözlerini indirdi, iki oda arasındaki kapıya evcil bir buldog gibi baktı.</p>

        <p>«Bu da senin odan olacak, yavrum.» Garry, Centaine'i üst galeri boyunca yürüttü, koskocaman, güneşli bir odaya soktu.</p>

        <p>Camlı kapıları, bahçelere bakan geniş bir taraçaya açılıyordu.</p>

        <p>«Çok güzel!» Centaine ellerini sevinçle çırptı, taraçaya koştu.</p>

        <p>Garry, Centaine'in odasının tam karşısındaki kapıyı açarken ruhsal durumu tümüyle değişmişti. Centaine içeriye adımını atar atmaz bunun nedenini anladı.</p>

        <p>Michael’ın varlığı her tarafa sinmişti. Duvardaki çerçeveli fotoğraflardan Michael ona gülümsüyordu. Futbol takımında, kollarını göğsüne kavuşturmuş, ondört yaşındaki Michael. Elinde kriket sopası, beyaz flanel kılığı içinde, yine Michael. Bir elinde şotgan, bir elinde bir sülünle yine Michael. Bu şok Centaine'in yüzünden tüm kanın çekilmesine yol açtı.</p>

        <p>«Michael'i babasının odasına yerleştirmek uygun olur diye düşündüm,» diye mırıldandı Garry özür diler gibi bir sesle. «Tabi eğer sen istemezsen, burada onbeş oda daha var, birini seçeriz, yavrum.»</p>

        <p>Centaine başını ağır ağır çevirdi, askılıklarda dizi dizi duran silahlara, balık oltalarına, kriket sopalarına baktı, sonra kitapları, yazı masasını, duvar çivilerine asılı deri giysileri, tvit ceketleri gözden geçirdi.</p>

        <p>«Evet,» diye başını salladı. «Burası Şasa'nın odası olmalı.</p>

        <p>Olduğu gibi de korumalıyız.»</p>

        <p>«Ah, çok iyi!» diye başını salladı Garry mutlu mutlu. «Kabul ettiğine öyle sevindim ki!» Koridora çıktı, hizmetkarlara Zulu dilinde emirler yağdırmaya koyuldu.</p>

        <p>Centaine odanın içinde yavaşça dolaşıp Michael’ın yatmış olduğu yatağa dokundu, bir tvit ceketin ucunu tutup yanağına bastırdı, onun o temiz kokusunu alıyormuş gibi hissetti, yazı masasının başında durdu, tahtasına oyulmuş MC harflerinde parmağını gezdirdi, raftan bir kitap aldı, kapağını açtı, ilk sayfasında, «Bu kitap.Michael Courtney'den çalınmıştır,» diye bir yazı gördü. Kitabı kapayıp tekrar kapıya döndü.</p>

        <p>Koridordan hafif sesler geliyordu. Garry hızla odaya daldı, çocuğun yatağını taşıyan iki Zulu hizmetkara yol gösterdi.</p>

        <p>Kenarları parmaklıklı, ağır maun bir yataktı. Yetişkin bir aslanı bile içinde tutabilecek kadar da sağlamdı.</p>

        <p>«Bu Michael'ındı... sanırım oğluna verilmeli, ne dersin, canım?» Centaine cevap veremeden, aşağıdaki holde telefon çalmaya başladı.</p>

        <p>«Yatağın yerini sen göster, canım,» diye seslenen Garry odadan tekrar fırladı. Hemen hemen yarım saat dönmedi. Centaine telefonun aralıklı olarak habire çaldığını duydu. Garry tekrar koşarak geldiğinde telaş içindeydi.</p>

        <p>«Lanet olası telefon susmak bilmiyor. Herkes seninle tanışmaya hevesli, canım. Çok ünlü bir bayan oldun. Bir gazeteci daha röportaj istiyor...»</p>

        <p>«İnşallah onlara olmaz demişsinizdir, Baba.» Görünüşe göre son iki aydan bu yana ülkede ne kadar gazeteci varsa hepsi röportaj istemişti. Afrika bozkırlarından kurtarılan kayıp kızın hikayesi şu an için Johannesburg'dan Sydney'e, Londra'ya, New York'a kadar her gazete editörünün ilgisini çekiyordu.</p>

        <p>«Onu kovaladım,» diye güvence verdi Garry. «Ama seni tekrar görmeye çok heves eden biri daha var.»</p>

        <p>«O kim?»</p>

        <p>«Kardeşim, General Courtney... karısıyla birlikte Durban'daki evlerinden kalkıp, Lion Kop'a gelmişler. Yarın öğle yemeğine onlara gidip günü birlikte geçirmemizi istiyorlar. Senin adına kabul ettim. Umarım iyi etmişimdir, ne dersin?»</p>

        <p>«Ah, evet... hem de nasıl!»</p>

        <p>Anna, Lion Kop'daki yemeğe onlarla gelmeyi istemedi.</p>

        <p>«Burada yapılacak öyle çok şey var ki,» dedi. Theuniskraal'in hizmetkarları ona şimdiden «Checha» yani «Çabuk» diye isim takmışlardı. Anna'nın Zulu dilinde ilk öğrendiği kelime buydu. Çalışanların ona karşı duyduğu o bezgin saygı giderek artmakta, büyümekteydi.</p>

        <p>Garry ile Centaine yanlarına Şasa'yı alıp arabayla bitişik tepeye gittiler. Lion Kop'un güzel terası önüne parkettiler. Çok iyi tanıdıkları o sakallı, topallayan adam merdivenlerde belirdi, Centaine'in iki .elini avuçlarına aldı.</p>

        <p>«Ölümden dirilmişsin gibi,» dedi Sean Courtney yumuşak bir sesle. «Duygularımı sözlerle ifade edemiyorum.» Sonra Şasa'ya döndü, onu Garry'nin kucağından aldı. «Demek bu Michael'ın oğlu!» Şasa sevinçle karışık karga gibi bir ses çıkardı, generalin sakalından iki tutam yakaladı, kökünden sökmeye uğraştı.</p>

        <p>Ruth Courtney, yani Sean'ın karısı, o sıralar kırkla elli yaş arasında harikulade bir kadındı. Güzelliğinin doruğuna vardığı yaştaydı. Centaine'i öptü, kulağına, «Michael bizim için çok özel biriydi, sen de kalplerimizde onun yerini alacaksın,» dedi.</p>

        <p>Onun arkasında bir başka genç kadın bekliyordu. Centaine Generalin Fransa'daki masasında gördüğü çerçeveli resimden onu hemen tanıdı. Storm Courtney resminden bile güzeldi. Hem de çok daha güzeldi. Teni gül yaprağı gibiydi. Annesinin pırıl pırıl Yahudi gözlerini almıştı. Ama o biçimli dudaklarında çok şımartılmış bir çocuğun ifadesi vardı. Centaine'i Fransızca selamladı.</p>

        <p>«Comment vastu, chérie?» Aksanı korkunçtu. Birbirinin gözlerine baktılar. Hoşlanmadıkları açıktı. Bu duygu karşılıklıydı. İkisi de farkındaydılar.</p>

        <p>Storm'un yanında uzun boylu, ince, ciddi yüzlü bir adam duruyordu. Gözleri yumuşak bakışlıydı. Mark Anders, Generalin özel sekreteri olarak görev yapıyordu. Centaine kızı nasıl ilk bakışta sevmediyse, onu da ilk bakışta sevdi.</p>

        <p>General Sean Courtney, Centaine'i bir koluna, karısını öbür koluna taktı, öne düşüp Lion Kop'a girdi.</p>

        <p>İki evin arasındaki uzaklık yalnızca birkaç mildi ama, birbirinden dünyalar kadar farklıydılar. Lion Kop'un sarı parkeleri pırıl pırıl cilalıydı. Duvarlardaki tablolar parlak, neşeli renklerdeydi... Centaine orada Paul Gaugin'in bir Tahiti tablosunu tanıdı. Her tarafta koca kaseler içinde kesme çiçekler göze çarpıyordu.</p>

        <p>«Bayanlar, Garry ile bana birkaç dakika izin verirseniz, sizi oyalamak üzere Mark'ı yerime vekil bırakmak istiyorum.»</p>

        <p>Sean kardeşini alıp çalışma odasına götürdü, sekreteri de bayanlara birer içki hazırladı.</p>

        <p>Centaine, «Ah, evimden bir geleneğe rastlamak ne kadar güzel,» diye bağırıp içgüdüsel bir hareketle onun koluna dokundu. Bir kanepeye kıvrılıp oturmuş olan Storm Courtney, Centaine'e acı bir bakışla baktı. Centaine içinden sevindi.</p>

        <p>«Alors, chérie! Demek durum böyle!» Tekrar Mark Anders'e döndü, abartmalı, genizden bir Fransız aksanıyla konuşup onun gözlerine baktı.</p>

        <p>«Kasaba kilisesinin kuzeyinde kalan şatoyu hatırlıyor musunuz acaba?» diye sordu. Bu sorusuna, yasak zevklerin vaadini taşıyan bir ton vermişti ama Ruth Courtney havadaki barut kokusunu hemen aldı, araya girdi, «Gel, Centaine, yanıma otur,» diye emretti. «İnanılmaz serüvenlerini baştan sona dinlemek istiyorum.»</p>

        <p>Centaine bunun üzerine, kurtarılışından bu yana belki ellinci kere, geminin torpillenmesinden başlayıp çöldeki gezisinin sonuna kadar olan hikayenin düzeltilmiş şeklini anlattı.</p>

        <p>«Harikulade!» diye atıldı Mark Anders bir ara. «Ben Bushman'ların Drakensberg Dağlarındaki resimlerine her zaman hayranlık duymuşumdur ama, hala sağ Bushman'lar olduğunu bilmiyordum. Altmış yıl önce bu dağlarda avlanmış gitmişlerdi.</p>

        <p>Tehlikeli, hilekar cüceler onlar... soyları tükendi sanıyordum.»</p>

        <p>İpek kaplı kanapede Storm Courtney gösterişli biçimde ürperdi. «O küçük canavarların sana dokunmasına nasıl dayandın, anlayamıyorum, chérie. Ben olsam mahvolurdum!»</p>

        <p>«Elbette, chérie, ayrıca canlı kertenkele ve çekirge yemek de hoşuma gitmezdi,» dedi Centaine tatlı bir sesle. Storm'un rengi soluverdi.</p>

        <p>Sean Courtney o sıra salona dönüp onların sözünü kesti.</p>

        <p>«Bakın şu işe... seni daha şimdiden aileden biri olmuş görmek ne kadar güzel, Centaine. Storm'la ikinizin çok iyi arkadaş olacağınızdan eminim, değil mi?»</p>

        <p>Storm, «Hiç kuşkusuz. Baba,» diye mırıldandı. Centaine güldü.</p>

        <p>«Storm'unuz çok tatlı. Onu şimdiden seviyorum.» Centaine bu tatlı sıfatını bilerek seçmişti. Storm'un kusursuz yanaklarından öfke alevleri çıkar gibi oldu.</p>

        <p>«Güzel! Güzel! Yemek hazır mı, sevgilim?» Ruth kalkıp Sean'ın koluna girdi, öne düşüp onları jacaranda çardağı altına kurulmuş sofraya götürdüler. Çiçekli dallar arasında havanın rengi bile mor ve yeşil olmuştu. Su altındaki bir mağaradaydılar adeta.</p>

        <p>Beklenti içinde çevrede dolaşıp duran Zulu hizmetkarlar, Sean'dan işaret gelince Şasa'yı alıp prensler gibi kucaklarında taşıyarak mutfakların tarafına yollandılar. Onların gülen siyah yüzlerinden duyduğu sevinç, onların ona duyduğu sevgiye denkti.</p>

        <p>«Bırakırsan onu şımartırlar,» diye uyardı Centaine'i Ruth.</p>

        <p>«Zulu'ların sığırlarından çok sevdiği bir tek şey vardır, oda oğlan çocuklarıdır. Şimdi... generalin yanına oturmak ister misin, canım?»</p>

        <p>Yemek boyunca Sean her an Centaine'i masanın yıldızı durumunda korudu, Storm da masanın ucunda mesafeli ve sıkkın görünmeye çalıştı.</p>

        <p>«Evet, tatlım, hepsini baştan sona dinlemek istiyorum.»</p>

        <p>Storm gözlerini devirdi. «Öff, baba, daha yeni bitirdik.»</p>

        <p>«Diline dikkat, kızım,» diye uyardı onu Sean. Sonra Centaine'e döndü. «Seni son gördüğüm günden başla, hiçbir şeyi de atlama, anlıyor musun? Bir tek şeyi bile!»</p>

        <p>Garry yemek boyunca içine kapanık ve sessizdi. Son haftalardaki neşesine hiç uymuyordu hali. Kahveler içildikten sonra hemen ayağa kalktı. Sean masadakilere, «Eh, bizi bağışlayın, çocuklar,» diyordu. «Garry'yle ikimiz Centaine'i biraz sohbet etmeye götürüyoruz.»</p>

        <p>Generalin çalışma odası maun lambri kaplıydı. Duvar raflarındaki kitaplar kızıl kahverengi deriyle ciltlenmiş, sandalye ve koltuklar ise açık kahve, düğmeli olarak kaplanmıştı.</p>

        <p>Yerde şark halıları, köşedeki masada Anton Van Wouw'un zarif, küçük tunç bir heykeli vardı. Garip ama, heykel elinde yayıyla çöl ovalarını seyreden bir Bushman'ı temsil ediyordu.</p>

        <p>Seah purosunu sallayıp ona masasının karşısındaki yüksek arkalı koltuğu gösterdi. Garry yan taraftaki bir başka koltuğa oturdu.</p>

        <p>«Garry ile konuştum,» diye söze başladı Sean. «Ona Michael’ın ölümünü, o sıradadaki olayları anlattım. Nasıl düğünden önce öldüğünü söyledim.»</p>

        <p>Masasına oturdu, parmağındaki alyansı düşünceli bir tavırla çevirdi.</p>

        <p>«Burada hepimiz biliyoruz ki, bir tek yasal durum hariç, Michael senin koçandı, Michael'in de doğal babasıydı. Ama teknik olarak Michael...» Bir kararsızlık geçirdi. «Michael gayri meşru.</p>

        <p>Kanunun gözünde o bir piç.»</p>

        <p>Bu kelime Centaine'i şoka sürükledi. Sessizlik uzarken, yükselen puro dumanları arasında Sean'a baktı.</p>

        <p>«Bunu kabul edemeyiz,» diye sessizliği bozdu Garry. «O benim torunum. Buna razı olamayız.»</p>

        <p>«Hayır,» diye ona katıldı Sean da. «Razı olamayız.»</p>

        <p>Garry'nin sesi hemen hemen bir fısıltı düzeyine alçaldı.</p>

        <p>«Senin izninle, yavrum... çocuğu ben evlat edinmek istiyorum.»</p>

        <p>Centaine ağır ağır ona döndü, o acele devam etti. «Bu yalnızca bir formalite olacak. Dünyadaki yerini kanıtlayabilmesi için bir hukuki işlem. Gizlice, aramızda yapılacak, sizin ilişkinizi asla etkileyemeyecek. Sen yine onun annesi ve velisi olacaksın. Ben de onun vasisi olma onuruna erişeceğim, babasının ona yapamadığı herşeyi ben sağlayacağım.» Centaine acıyla yüzünü buruşturdu, Garry birden patladı. «Bağışla beni, yavrum, ama bunu konuşmamız şart. Sean'ın dediği gibi, seni Michael’ın dul eşi olarak kabul ediyoruz. Ailenin adını kullanmanı istiyoruz.</p>

        <p>Hepimiz sana sanki o tören yapılmış gibi davranacağız.» Sustu, boğuk boğuk öksürdü. «Bu odadaki üçümüzden başka kimse bilmeyecek. Bir de Anna. İzin verir misin... çocuğun hatırı için!»</p>

        <p>Centaine ayağa kalktı, Garry'nin Koltuğuna yürüdü, önünde diz çöküp başını onun kucağına dayadı.</p>

        <p>«Teşekkür ederim,» diye fısıldadı. «Tanıdığım en iyi insansınız. Bugün gerçekten babamın yerini aldınız.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
