<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Ortalık kararırken hazırdılar. Mağaranın ağzına, arılar tüneline çıkan patika genişletilmişti. Lothar'ın işçileri mopani kerestelerini taşıyıp oraya, yakın yere yığdılar.</p>

        <p>Dev kovanın arıları sanki tehlikeyi anlamışlardı. Güneş batarken son ışıklarda minik, parlak kanatların uçtuğu görüldü, işçilerin başı üzerinde dolaşırlarken sıcak havada vızıltılar uğuldamaya başladı. Koruyucu sivrisinek telleri olmasa, bazılarını arıların tekrar tekrar sokacağı ortadaydı.</p>

        <p>Karanlık bastırdığında tedirgin arılar tekrar mağaranın karanlığında görünmez oldular. Centaine bir saat kadar bekledi, kovan halkının sessizleşip gece Istirahatine başladığından emin olmaya çalıştı, sonra Lothar'a alçak sesle, «Duman kaplarınızı tutuşturabilirsiniz,» dedi.</p>

        <p>Lothar'ın en güvenilir adamlarından dört tanesi kapların üzerine eğildiler. İkişer buçuk kiloluk tenekelerdi bu kaplar.</p>

        <p>Yanlarına delikler açılmış, içleri kömürle, Centaine'in seçtiği otlarla doldurulmuştu. Bu otların sırrı ona Owa'dan mirastı.</p>

        <p>Kaplar yakılırken ihtiyar Bushman'ı düşündü. Lothar'ın adamları kapları "kısa tellerin ucuna asmış, sallıyorlar, kömürü yelpazelemeye uğraşıyorlardı. Centaine onlara bakınca, Arras katedralindeki paskalya törenlerini hatırladı.</p>

        <p>Dört kap iyice yanmaya başlayınca Lothar adamlarına al çak sesle emir verdi, adamlar mağaranın ağzına doğru ilerlediler. Lamba ışığında, hayalete benziyorlardı. Vücutlarının alt kısmı yüksek çizmelerle, deri pantolonlarla korunmaktaydı. Başlarına ve bedenlerine hortlak beyazı sivrisinek tellerini sarmışlardı. Birer birer eğilip kapıdan girdiler, yoğun mavi dumanlar da onlarla birlikte girdi.</p>

        <p>Centaine bir saat daha bekledi, sonra Lothar'la ikisi de mağaraya girdiler.</p>

        <p>Ekşi kokulu dumanlar girişi sise boğmuştu. Ancak birkaç adım ilerisini görebiliyorlardı. Baş döndürücüydü mavi dumanlar. Centaine'in midesi bulanmaya başladı. Parlak bir arı kalabalığı, dumanın etkisiyle uyuşmuş, tavana, peteklere asılı kalmışlardı. Vızıltıları da uykuluydu.</p>

        <p>Centaine acele mağaradan çıktı, koruyucu teli terleyen suratından çekti, kuru havayı derin derin soludu. Tekrar konuşabildiği zaman Lothar'a, «Artık tahtaları döşemeye başlasınlar,» dedi. «Ama söyle onlara, petekleri bozmasınlar. Tavandan çok aşağılara kadar iniyor petekler.»</p>

        <p>Kendisi bir daha mağaraya girmedi. Kenarda oturdu, Lothar'ın adamlarının mopani dallarını taşıyışını seyretti.</p>

        <p>İşin bittiği haberi gece yarısından sonra geldi.</p>

        <p>«Hazır.»</p>

        <p>«Adamlarınızı alıp aşağıya, vadinin dibine inmenizi istiyorum. Orada iki saat bekleyin, sonra gelin.»</p>

        <p>«Anlayamıyorum.»</p>

        <p>«Bir süre burada yalnız kalmak istiyorum.»</p>

        <p>Tek başına oturup uzaklaşan ayak seslerini dinledi. Sonra ortalık sessizleşti. O zaman Centaine başını kaldırıp baktı, tepede Owa’nın yıldızını gördü.</p>

        <p>«Büyük Aslan Yıldızının ruhu,» diye fısıldadı. «Bu yaptığımı bağışlayacak mısın?</p>

        <p>Ayağa kalktı, kayaların dış yüzüne doğru yaklaştı.</p>

        <p>Elindeki lambayı kaldırıp Bushman'ların yaptığı resimlere baktı. Sarı ışıkta pırıl pırıl parlıyorlardı. Işık titredikçe Mantisle Eland'n koca resimleri canlıymış gibi kıpırdıyor, nabız gibi atıyordu.</p>

        <p>«Eland'ın ve Mantis'in ruhu, beni bağışlayın. Tüm Hayat Yeri'nin bütün koruyucuları, bu katliam için beni affedin. Bunu kendim için değil, sizin kutsal yerinizde doğan çocuğa tatlı su sağlamak için yapıyorum.»</p>

        <p>Mağaranın ağzına döndü. Karnındaki çocuğun ağırlığından, pişmanlık ve suçluluktan, pek yavaş hareket ediyordu.</p>

        <p>«Owa ile Hani'nin ruhları... beni seyrediyor musunuz? Bu iş olunca koruyucu elinizi benden çekecek misiniz? Bizi hala sevip koruyacak mısınız? Bu korkunç ihanetten sonra Nam çocukla Şasa'yı hala benimseyecek misiniz?»</p>

        <p>Dizlerinin üzerine çöktü, tüm San ruhlarına dua etti. İki saatin geçtiğini hiç farketmedi. Sonunda vadiden adamların ayak seslerinin yaklaştığını duydu.</p>

        <p>Lothar De La Rey iki elinde birer teneke benzin taşıyordu. Mağaranın ağzında, onun karşısında durdu.</p>

        <p>«Başlayın!» dedi Centaine. Lothar mağaraya girdi.</p>

        <p>Bıçağın tenekeyi deldiğini, sonra sıvının boşaldığını duydu.</p>

        <p>Keskin benzin kokusu dar tünele dolunca milyonlarca arı uyuşukluklarından kurtulup ayıldılar.</p>

        <p>Lothar mağaradan geriye fırladı, elindeki benzinin sonu kayaların üzerine döküldü, yerde ıslak izler bıraktı. Lothar boşalan tenekeyi uzağa fırlatıp attı.</p>

        <p>«Çabuk!» diye soludu. «Arılar çıkmadan!»</p>

        <p>Arılar lamba ışığında uçuşmaya başlamışlardı bile. Centaine'in üzerindeki koruyucu tele konuyorlardı. Her geçen saniye, daha çok arı çıkıyordu dışarı.</p>

        <p>Centaine geriledi, sonra elindeki lambayı başının yukarısına kaldırdı, mağaranın ağzına doğru fırlatıp attı. Lamba kayadan sekti, camı kırıldı, yerde yuvarlandı. Minik sarı alev tam sönmek üzereyken benzini bulup parladı. Centaine'in ayakları altında yerler sarsılır gibi oldu, kendisi geriye devrilirken mağaranın ağzından korkunç bir alev fışkırdı. Bir fırındı orası! Rüzgarı içeriye çekiyor, alevleri de birlikte çekiyor, kayaların ta yukarlarındaki küçük yarıklardan bile alevler fışkınyordu. Rüzgar milyonlarca yanan arının acı çığlığını çabucak bastırdı, birkaç saniye sonra ortada yalnızca alevlerin sesi kaldı.</p>

        <p>Mopani dalları tutuşurken sıcaklık hırsla saldırıyordu Centaine'e. O geriledi, bu acımasızlığa hipnotize olmuş gibi baktı.</p>

        <p>Alevli mağaradan yeni bir ses duyunca çok şaşırdı. Yumuşak, hafif ağırlıklar tavandan yere düşüyordu. Sanki canlı vücutlardı. Bunların ne olduğunu anlayamıyordu. Sonunda koyu renk bir sıvının yılan gibi kıvrılarak dışarı aktığını gördü.</p>

        <p>«Bal!» diye fısıldadı. «Petekler eriyor!»</p>

        <p>Milyonlarca arının uğraşıp yüz yıllarda meydana getirdiği o dev petekler yumuşuyor, düşüyordu. Erimiş bal ve balmumu karışımı yerde kıvrılarak akıyor, giderek kalınlaşıyor, çoğalıyordu. Kaynayan balın sıcak, tatlı kokusu havayı doldurmuştu.</p>

        <p>Centaine yine geriledi.</p>

        <p>«Ah, Tanrım,» diye fısıldadı. «Tanrım, bağışla beni bu yaptığım şey için.»</p>

        <p>Gece boyunca, alevler sürdüğü sürece Centaine de orada bekledi. Şafak sökerken kayalar isten kararmış, mağaranın tüneli yapış yapış bir karamelayla kaplanmıştı.</p>

        <p>Centaine bitkin adımlarla Aslan ağacı kampına döndüğünde, Rahibe Ameliana onu yatağına yatırmak için hazır bekliyordu. Önce banyosunu yaptırdı, üzerine sinen o şekerli is kokusunu temizledi.</p>

        <p>Öğleni bir saat geçe Centaine'in sancıları başladı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
