<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Centaine cevizden, yaldız çerçeveli koca aynanın karşısındaydı. Kendi görüntüsüne kara, ciddi gözleriyle bakıyordu.</p>

        <p>«Yarın Madam Courtney olacağım, dedi ağır başlı bir sesle. «Bir daha asla Centaine de Thiry olmayacağım. Bu müthiş bir düşünce, değil mi, Anna?» Kendi şakaklarına dokundu.</p>

        <p>«Kendimi farklı hisseder miyim dersin? Herhalde bu büyük olaylar değiştirir beni... ondan sonra asla aynı insan gibi hissedemem!»</p>

        <p>«Uyan. çocuğum.» diye dürttü onu Anna. «Daha çok işimiz var. Rüya görmeye vakit yok.» Kocaman eteği kaldırdı.</p>

        <p>Centaine'in başından geçirip giydirdi, sonra arkaya geçti, belini tutturdu.</p>

        <p>«Acaba annem beni seyrediyor mudur, Anna? Kendi elbisesini giydiğimi biliyor mudur? Benim için seviniyor mudur?); Anna homurdanıp diz çöktü, etek boyunu kontrol etti. Centaine kalçaları üzerindeki dantelleri düzeltti, alt kat salonundan gelen erkek gülüşmelerini dinledi.</p>

        <p>«Generalin gelebildiğine öyle sevindim ki! Ne kadar yakı şıklı, değil mı, Anna? O gözler... dikkat ettin mi gözlerine?»</p>

        <p>Anna bir daha homurdandı ama bu sefer daha bir vurgulu homurdandı. Generali düşünürken bir an elleri işini şaşırır gibi oldu.</p>

        <p>Sean Courtney'in Rolls'dan inip şatonun merdivenlerini çıkışını seyrederken, «İşte gerçek bir erkek,» diye düşünmüştü kendi kendine.</p>

        <p>Centaine, «Üniforması ve madalyalarıyla ne kadar da heybetli görünüyor,» diye devam etti. «Michael yaşlanınca, öyle sakal bırakması için ısrar edeceğim. Çok etkileyici...»</p>

        <p>Aşağıdan bir kahkaha daha yükseldi. «Babamla ikisi birbirinden pek hoşlandılar, değil mi, Ana? Dinlesene şu sesleri!»</p>

        <p>«İnşallah öteki konuklara da biraz konyak bırakırlar.» Anna ayağa kalktı, sonra yumruğunu ensesine dayayıp durakladı. Aklına bir şey gelmişti.</p>

        <p>«Sofraya Sevres servisi koyacağımız yerde maci Dresden servisi koymalıydık. Pembe güllere çok daha yakışırdı.»</p>

        <p>«Onu dün düşünmeliydin,» dedi Centaine hemen. «Şimdi her şeyi yeni baştan yapamam.» ikisi dün gece sabaha kadar uğraşmış, büyük salonu hazırlamışlardı. Orası hizmetçiler gittiğinden beri kapalıydı. Perdeler tozlanmış, tavanları örümcek bağlamıştı. Kabartma mitolojik desenli kartonpiyerler bile neredeyse görünmez olmuştu.</p>

        <p>Temizliği bitirdiklerinde gözleri kıpkırmızı, tozdan hapsınr durumdaydılar. Gümüşleri ondan sonra ele almışlardı. Hepsi kararmış, lekeliydi. Daha sonra Sevres yemek servisi ortaya çıkmış, yıkanmış, kurulanmıştı. Kontu da işe koşmuşlardı. Bir yandan «Üçüncü İmparatorluğun onurlu bir Sedan gazisi, uşak gibi çalışır mı,» diye söylenmiş, ama bir yandan da işlere yardımcı olmuştu.</p>

        <p>Sonunda bitmişti her şey. Salon yine harika görünüyordu.</p>

        <p>Parkeler cilalanmış, tavanda nymph'ler tekrar neşeyle birbirini kovalamaya başlamış, gümüşler parıldıyor, Anna'nın ilk parti sevgili gülleri mum ışığında mücevher gibi ışıldıyordu.</p>

        <p>«Birkaç turta daha yapmamız gerekirdi,» diye yakındı Anna</p>

        <p>«Bu askerlerin iştahı atlar gibidir.»</p>

        <p>«Onlar asker değil, havacı,» diye düzeltti Centaine. Hem bu evde koca Müttefik ordusunu doyurmaya yetecek kadar yiyecek var. Oysa gelen bir tek birlik...» Centaine sustu. «Dinle, Anna!»</p>

        <p>Anna pencereye yürüyüp dışarıya baktı. «Onlar!» diye duyuruda bulundu. «Bu kadar erken hem de!» Eski püskü, kahverengi bir kamyon, çakıllı yoldan yaklaşıyordu. Yüksek, dar tekerleri üzerinde, kız kuruları gibi kasıntı bir havası vardı. Arkasına birlikten subaylar doluşmuşlardı. Direksiyonda iletişim subayı, ağzında piposuyla, yüzünde korkunç bir ifadeyle kamyonu sağa sola savurarak sürüyordu. Arkadaki yolcular tezahürat yapıyor, onu teşvik ediyorlardı.</p>

        <p>Anna kaygıyla, «Kileri kilitledin mi?» diye sordu. «Eğer bu haydutlar yiyecekleri bir servis yapmadan bulurlarsa...»</p>

        <p>Anna köyde savaştan kaçamamış ne kadar eski arkadaşı varsa işe koşmuştu. Kiler Alaaddin'in mağarası gibi turlularla, böreklerle, ezmelerle, harikulade mahalli yiyeceklerle, jambonlarla, elmalı pastalarla, domuz söğüşlerle, mantar yemekleriyle, daha düzinelerce harikulade hazırlıklarla doluydu.</p>

        <p>Centaine, «Bu kadar erken gelişleri yemek yemek için de ğil,» diyerek, pencereye, onun yanına yürüdü. «Kilerin anahtarı babamda. Yiyeceklere göz kulak olur.»</p>

        <p>Babası konukları karşılamak üzere ön merdivenlerden inmeye başlamıştı bile. İletişim subayı acele frene bastı, arkadaki pilotlardan ikisi tepetakla ön kanapeye dalış yaptılar.</p>

        <p>Subay arabanın durmuş olduğunu görünce, «Tamam işte!» diye bağırdı sevinçle. «Siz herhalde o sevimli kont olmalısınız.</p>

        <p>Biz öncü müfrezeyiz. Fransızca nasıl diyorsunuz ona? Avan gard, değil mi?»</p>

        <p>«Elbette!» Kont onun eline sarılıp sıktı, «Kahraman müttefiklerimiz. Hoş geldiniz! Hoş geldiniz! Sizlere birer küçük kadeh bir şeyler verebilir miyim?»</p>

        <p>«Gördün mü, Anna?» diye gülümsedi Centaine. «Kaygılanacak bir şey yok. Birbirlerini anlıyorlar. Yiyeceklerin güvende kalacak. Hiç değilse bir süre için.» Pencereye arkasını döndü.</p>

        <p>Yatağın üzerinden duvağını alıp başına şöylece koydu, aynada kendini inceledi.</p>

        <p>«Bu herhalde ömrümün en mutlu günü olmalı,» diye fısıldadı. «Bu günü mahvedecek hiçbir terslik olmamalı.»</p>

        <p>«Olmayacak, yavrum.» Anna ona arkasından yaklaşıp duvağın dantelini omuzlarına yaydı.</p>

        <p>«En güzel gelin sen olacaksın. Ne yazık ki bölgenin kibarları burada yok da seni göremeyecekler.»</p>

        <p>«Yeter, Anna. Üzülme. Her şey kusursuz. Başka türlüsünü zaten istemezdim.»</p>

        <p>Başını hafifçe yana eğdi. «Anna!» İfadesine bir telaş yerleşti.</p>

        <p>«Ne oldu?»</p>

        <p>«Duyuyor musun?» Centaine aynanın önünden fırladı. «Bu o! Michael! Bana geri dönüyor!»</p>

        <p>Pencereye koştu. Kendini tutamıyor, olduğu yerde sıçrıyor, oyuncakçı vitrini önündeki çocuklar gibi dansediyordu.</p>

        <p>«Dinle! Bu tarafa geliyor!» Çok kere dinlediği motorun sesini tanıyabiliyordu.</p>

        <p>«Ben göremiyorum.» Anna onun hemen arkasındaydı. Gözlerini kısıyor, gökteki parça parça bulutları araştırıyordu.</p>

        <p>«Çok alçaktan uçuyor olmalı,» diye başladı Centaine. «Evet!</p>

        <p>Evet! İşte, orada,., ormanın hemen üstünde.»</p>

        <p>«Gördüm. Elma bahçesindeki piste mi gidiyor?»</p>

        <p>«Yo, bu rüzgarla herhalde hayır. Galiba bizim tarafa geliyor.»</p>

        <p>«Michael mı o? Emin misin?»</p>

        <p>«Elbette eminim... rengi göremiyor musun? Benim güzel sarı rengim!»</p>

        <p>Ötekiler de duymuşlardı. Alt kat penceresinden de sesler geliyordu. Düğün konuklarından bir düzine kadarı salonun kapılarından terasa çıktılar. Başlarında Sean Courtney vardı.</p>

        <p>Komple İngiliz generali üniformasını giymişti. Kont ondan bile şatafatlıydı. Napoleon III döneminin lacivertli sırmalı süvari üniformasını taşımaktaydı sırtında. Hepsinin kadehleri derindeydi. Sesleri neşeli ve yüksekti.</p>

        <p>«Michael’ın ta kendisi!» diye bağırdı biri. «Besbelli bizi alçak uçuşla selamlayacak. Şatonun damını götürür belki. Biraz bekleyin hele!»</p>

        <p>«Zaferini böyle kutlasa da yeridir!»</p>

        <p>Centaine de kendini onlarla birlikte güler buldu, sarı uça ğın yaklaşmasını seyrederken ellerini çırptı... sonra elleri bir anda havada dondu.</p>

        <p>«Anna,» dedi. «Bir terslik var.»</p>

        <p>Uçak yeterince yaklaştığından, ne kadar yalpalayarak uçtuğu görülebiliyordu... bir kanat aşağıya doğru eğildi, uçak ağaçların tepesine doğru alçaldı, sonra birden yükseldi, kanatları sallandı, bu sefer öbür tarafa yattı.</p>

        <p>«Ne yapmaya çalışıyor bu?» Aşağıdan yükselen sesler de değişmişti.</p>

        <p>«Tanrım... başı dertte galiba...»</p>

        <p>SE5a hiç anlamsız, sancak tarafına doğru dönmeye başladı, eğildiğinde yaralı gövdeyi ve yırtık kanadı görebildiler. Köpek balıklarının saldırısına uğramış balık iskeletine benziyordu, uçak.</p>

        <p>«Çok fena yara almış!» diye bağırdı pilotlar.</p>

        <p>«Evet, berbat durumda!»</p>

        <p>SE5a hızla döndü, burnu hemen hemen ağaçlara çarptı.</p>

        <p>«Mecburi iniş yapmayı deneyecek!» Pilotlardan birkaçı terastan atlayıp çimenler üzerinde koşmaya, yaralı uçağa çılgınca işaretler vermeye başladılar.</p>

        <p>«Bu taraftan, Michael!»</p>

        <p>«Burnunu yüksek tut, be adam!»</p>

        <p>«Fazla yavaş!» diye haykırdı bir başkası. «Motoru durduracaksın! Benzin ver. Gazla şunu!»</p>

        <p>Yararsız öğütler haykırıp duruyorlardı. Uçak da açık çayırlara doğru alçalmaktaydı.</p>

        <p>«Michael!» diye soludu Centaine. Duvağının ucunu parmakları arasında çeviriyor, yırtıldığının farkına bile varmıyordu</p>

        <p>«Bana dön, Michael.»</p>

        <p>Son bir sıra ağaç kalmıştı. Dalları tomurcuklanmaya hazır. dişbudak ağaçlarıydı. Şatonun çayırlarının sınırını oluşturuyorlardı.</p>

        <p>Sarı SE5a onların gerisine doğru alçaldı, motorunun temposu aksadı.</p>

        <p>«Kaldır onu, Michael!»</p>

        <p>«Cek yukarı, Allah kahretsin!»</p>

        <p>Ona bağırıyor, haykırıyorlardı. Centaine de kendi yakarısını kattı. «Lütfen, Michael, ağaçların üzerinden aş! Bana gel, sevgilim!»</p>

        <p>Vıper motoru tekrar tüm gücüyle kükredi,, uçağın sarı bir sülün gibi ağaçların yukarısına fırladığını gördüler.</p>

        <p>«Başaracak!»</p>

        <p>Burun fazla yüksekti. Hepsi farkettiler. Ağaçların tepesinde dsılı duruyordu. Sonra sarı burun indi.</p>

        <p>«Aştı!» diye sevindi pilotlardan biri. Ama iniş tekerlerinden biri dallara takıldı, SE5a havada bir takla attı, sonra gökten düştü Cayırın uçundaki yumuşak toprağa çarptı. Tam burun üstü. Dönmekte olan pervane bin parçaya ayrıldı, sonra gövde tahtalarının yarıldığı duyuldu, tüm uçak dağıldı. Eğilen bir kelebek gibi, sarı kanatları parçalanan gövdesinin çevresine çöktü, ve Centaine, Michael'ı gördü.</p>

        <p>Kan içindeydi. Yüzünden akıyordu kanlar. Başını arkaya atmış, pilot kabininden yarı dışarıya sarkmış, darağacından sallanan biri gibi kayışlarına asılı kalmıştı.</p>

        <p>Arkadaşı olan pilotlar çimenlerin üzerinde yıldırım gibi koşmaktaydılar. General kadehini elinden fırlattı, terastan bahçeye sıçradı. Umutsuz, dengesiz adımlarla koşuyor, aksayan ayağı hızını kesse bile gençlerle! arayı giderek kapatıyordu.</p>

        <p>Uçağı alevler sardığı anda, en öndekiler hemen hemen oraya yetişmişlerdi. Alevler bir anda fırlamıştı yukarı. Önce renkleri çok solgundu. Sesleri davullar gibi gümbürdüyor, uğulduyordu. Hemen ardından aralarına kara dumanlar da karışmaya başladı koşan adamlar durdular, kararsızlık geçirdiler, sonra bir adım gerilediler, yüzlerini sıcaktan korumak için ellerini siper ettiler.</p>

        <p>Sean Courtney onların arasından öne fırladı, dosdoğru alev1er© atıldı. Sıcağa aldırış bile etmiyordu. Dört genç subay aynı anda fırlayıp onu kollarından, omuzlarından yakaladılar, geri çektiler.</p>

        <p>Sean onlarla mücadele ediyordu. Öyle vahşice çırpınıyordu ki, üç kişi daha gelip onu tutmaya yardım etmek zorunda kaldı.</p>

        <p>Sean'ın boğazından derin, boğuk, anlamsız iniltiler çıkmaktaydı.</p>

        <p>Tuzağa tutulmuş bir bufalo gibiydi. Alevlere ulaşmaya, sarı uça ğın içindeki insanın yanına varmaya çabalıyordu.</p>

        <p>Derken birden bire sesler kesildi, Sean Courtney de yıkıldı. Eğer adamlar onu tutuyor olmasa dizüstü yere düşecekti.</p>

        <p>Kolları yanlarına sarktı... gözleri alev duvarına bakmayı sürdürüyordu.</p>

        <p>Yıllar önce bir İngiltere ziyareti sırasında Centaine dehşet dolu bakışlarıyla, kaldıkları evin çocuklarının uyguladığı bir töreni seyretmişti. Çocuklar İngiliz katil Guy Fawkes'un mankenini yakmışlardı bahçede. Manken ustalıkla yapılmıştı. Alevler onu sarınca kararmış, canlıymış gibi kıvrılmaya başlamıştı.</p>

        <p>Centaine o olaydan sonra haftalarca kabus görüp ter içinde uyanır olmuştu. Şimdi de, şatonun üst kat penceresinden bakarken yanıbaşında birinin çığlık attığını duyar gibi oldu. Belki de Anna'dır, diye düşündü. Büyük acı içinde çığlıklardı bunlar. Kendini o çığlıkların temposuyla başak gibi sallanır buldu.</p>

        <p>Eski kabusun tıpkısıydı. Manken siyahlaşıp kıvranmaya başladığında bakışlarını kaçıramadı. Bacaklar spazmlara tutuluyor, kendiliğinden kıpırdıyordu. Çığlıklar kafasının içini doldurmakta, kulaklarını sağır etmekteydi. Birden bağıranın Anna olmadığını anladı. Bu ses kendi sesiydi. Acı çığlıklar göğsünden kopup yükselirken boğazını kırık cam gibi yaralıyorlardı.</p>

        <p>Anna'nın güçlü kollarının onu yerden kestiğini, kaldırıp pencereden uzaklaştırdığını hissetti. Tüm gücüyle mücadele etti ama Anna çok fazla kuvvetliydi. Centaine'i yatağa yatırdı, ba şını kendi iri göğsüne dayadı, o hırçın çığlıkları durdurmaya uğraştı. Sonunda Centaine susunca, Anna onun saçlarını okşadı, onu kucağında yavaş yavaş sallanmaya, çocukluğunda yaptığı gibi ona ninni söylemeye başladı.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
