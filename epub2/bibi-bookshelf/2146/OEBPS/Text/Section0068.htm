<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Lothar'ın arabalarıyla gittiklerinde Tüm Hayat Yeri'nden Tanrı'nın Parmağı'na kadar olan yolculuk haftalar sürmüştü.</p>

        <p>Oysa dağa geri dönmeleri sekiz gün aldı. Daha da çabuk giderlerdi ama bazı kayalıklarda, nehir yataklarında motorlu taşıtları geçirebilecek yol ayarlamaları gerekiyordu. Lothar iki kere kayaları dinamitle parçalamak zorunda kaldı.</p>

        <p>Konvoyda bir Ford'la iki kamyon vardı. Centaine bunları Windhoek'de satın almıştı. Lothar altı kamp hizmetkarı seçmiş, kamyonlara iki siyah sürücü bulmuş, Centaine'a muhafız olarak da kamp sorumluluğuna Swart Hendrick'i getirmişti.</p>

        <p>Centaine hemen, «Ona güvenemem,» diye itiraz etti. «İnsan yiyen aslana benziyor.»</p>

        <p>«Güvenebilirsin. Çünkü sana en ufak bir zarar gelirse, kendisini çok çok yavaş öldüreceğimi iyi bilir.» Bunu Swart Hendrick'in önünde söylüyordu. Adam neşeyle sırıttı.</p>

        <p>«Doğru söylüyor, bayan. Başkalarına yapmışlığı vardır.»</p>

        <p>Lothar ön kamyonda, Swart Hendrick'le ve inşaat ekibiyle yolculuk yapıyordu. Ormanlık arazide siyahları konvoyun en önüne koymuşlardı. Yolu acıyorlar, ilerlemeyi sağlıyorlardı.</p>

        <p>Yol bir kere açılınca konvoy tekrar son hızla ilerliyordu. İkinci kamyon tıka basa erzak ve malzeme yüklü olarak birincisini izliyor, Centaine'de Ford'uyla en arkadan geliyordu.</p>

        <p>Çadırını her gece kamptan epey ayrı yere kurduruyor, yemeklerini orada yiyor, yanında tüfeğiyle orada uyuyordu. Lothar bu durumu kabullenmiş gibiydi. Davranışı gururluydu. Ama çok sessizleşmişti. Centaine'le ancak yolculuk mutluka gerektiriyorsa konuşuyordu.</p>

        <p>Bir sabah apansız duruverdiler. Centaine Ford'dan indi, sabırsız adımlarla konvoyun başına yürüdü. Öndeki kamyon bir tavşan yuvasına bindirmiş, şaftı kırılmıştı. Lothar'la şoför onarmaya çalışıyorlardı. Lothar gömleğini çıkarmıştı. Arkası dönük olduğundan, Centaine'in yaklaştığını göremedi.</p>

        <p>Centaine krikoyu pompalarken onun sırt kaslarının nasıl kabardığını görünce birde olduğu yerde durdu, Luger kurşunun çıktığı yerdeki çirkin mor yara izine hayranlıkla baktı.</p>

        <p>«Ciğerine ne kadar yakın geçmiş olmalı!»</p>

        <p>İçinde derin bir pişmanlık duydu, olduğu yerde döndü. Dudaklarına yükselen öfkeli sözler seslendirilemedi. Yavaşça konvoyun gerisindeki yerine döndü.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
