<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Hani'nin kendini bu kadar yorgun hissetmesi garipti. Owa'yla ikisi o sıra gizli dağın dibindeki vadiye dönmekteydiler.</p>

        <p>Nam çocukla Şasa'nın izini sürerlerken Hani kendini durmadan koşabilecek gibi hissediyordu. Sanki yeni baştan gençleşmişti. Vücuduna sınırsız enerji ve kuvvet dolmuştu. Güvenliğini merak ettiği o iki kişiyi kendi ihtiyar kocası kadar çok seviyordu. Ama şimdi artık onlara ebediyen arkasını dönmüştü.</p>

        <p>Bu yüzden yaşının yükünü tüm ağırlığıyla hissediyordu. Adımları yere güm güm basıyor, yorgunluk bacaklarını ve omurgasını ağrıtıyordu.</p>

        <p>Önde Owa yavaş yavaş ilerlemekteydi. Her adımın ona ne kadar zor geldiğini hissedebiliyordu Hani. Güneş ufuktan bir mızrak boyu yükseldiğinde, onların dünyasında sağ kalmayı mümkün kılan amaç ve kuvvet gücünden ikisi de tümüyle yoksundular. Başlarına yine bir felaket gelmişti ama, bu sefer onu yenip üstüne çıkma isteği yoktu içlerinde.</p>

        <p>Owa duraladı, yere oturdu. Hani bunca yıldan beri onu hiç bu kadar yorgun görmemişti. Gelip yanına çömeldi, başını tutup yavaşça kendisine çevirdi. «Koca nine, yorgunum,» diye fısıldadı Owa. «Uzun uzun uyumak istiyorum. Güneş gözlerimi acıtıyor.» Elini kaldırıp gözüne siper yaptı.</p>

        <p>«Uzun ve zor bir yol oldu, koca dede. Ama artık klanımızın ruhlarıyla barış içindeyiz. Nam çocuk da kendi insanları arasında güvende. Artık bir süre dinlenebiliriz.» Birden üzüntünün boğazına yükseldiğini hissetti, boğulur gibi oldu ama gözlen yaşarmadı. Kurumuş, ihtiyar vücudundaki tüm nem kurumuştu sanki. Gözyaşı yoktu. Ama ağlama isteği göğsüne saplanmış bir ok gibiydi. Topukları üzerinde ileri geri sallandı, acısını dindirmek için ağzından inler gibi sesler çıkardı, bu yüzden de atların gelmekte olduğunu duyamadı.</p>

        <p>Elini gözünden indirip başını yana eğen, sabah kavasındaki titreşimi dinlemeye çalışan Owa oldu. Hani onun, gözlerindeki korkuyu gelince, o da dinlemeye başladı... ve duydu.</p>

        <p>«Buldular bizi,» dedi Owa. Hani bir an, koşma ve saklanma isteğini bile bulamadı.</p>

        <p>«Yaklaştılar.bile.» Owa’nın da gözlerinde aynı kaderci bakışlar vardı. Bu durum yaşlı kadına bir dürtü oldu.</p>

        <p>Kocasını çekerek ayağa kaldırdı. «Açık arazide bizi maymun ceylanı avladığı gibi kolayca avlarlar.» Dönüp dağa baktı.</p>

        <p>Yamaç eteğinin dibindeydiler.</p>

        <p>Hani, «Eğer şuraya çıkabilirsek atlar bizi izleyemez,» dedi.</p>

        <p>Owa, «Çok yüksek, çok dik,» diye itiraz etti.</p>

        <p>«Bir yolu var.» Hani kemikli parmağıyla kayalara zikzak yaparak tırmanan belirsiz patikayı gösterdi.</p>

        <p>«Bak, dede, gördün mü? Dağın ruhları bize yolumuzu gösteriyorlar.»</p>

        <p>«Onlar geyik!» İki antilop atlardan ürkmüş, o zor patikayı tırmanmaya çalışıyorlardı. «Dağın ruhu değil onlar,» diye tekrarladı Owa.</p>

        <p>«Bence antilop kılığına girmiş ruh onlar.» Hani onu yamaçtan yukarı doğru çekti. «Bence bize düşmandan kurtulmanın yolunu gösteriyorlar. Çabuk ol, budala ihtiyar. Tartışacak zaman da yok, başka kaçış yolu da yok.»</p>

        <p>Owa’nın elini kendi avucuna aldı, birlikte taştan taşa sıçrayıp kayarak tırmandılar. İki yaşlı ve sarsak maymuna benziyorlardı.</p>

        <p>Ama iri kayaların dibine varamadan Owa yorulmuş, Hani' nin eline fena asılmaya başlamıştı. Hani onu zorladıkça acıyla soluyor, büsbütün dermansız kalıyordu.</p>

        <p>«Göğsüm,» diye bağırıp sendeledi. «Göğsümde bir hayvan etimi yiyor. Dişlerini hissediyorum...» İki kayanın arasına güm diye serildi.</p>

        <p>«Duramayız,» diye yalvardı Hani. Onun başında duruyordu.</p>

        <p>«Devam etmemiz gerek. Onu çekip kaldırmaya savaştı.</p>

        <p>«Ağrı çok,» diye sızlandı Owa. «Dişlerin kalbimi kemirdiğini duyuyorum.»</p>

        <p>Hani olanca gücüyle onu çekip kaldırdı, oturttu. O anda yamacın dibinden bir çığlık duydular.</p>

        <p>«Bizi gördüler,» dedi Hani. Ormandan yeni çıkan iki atlıya bakıyordu. «Peşimizden geliyorlar.»</p>

        <p>Adamların atlarından atlayıp onları bağladıklarını, sonra yamaca ilerlediklerini görüyordu. Biri siyah adamdı. Ötekinin başı, üzerine ışık vurmuş durgun su gibi parlıyordu. Yamaca tırmanırken yine bağırdılar. Hırçın, zafer dolu bir sesti bu. Av tazılarının kokuyu ilk aldıklarında çıkardıkları sese benziyordu.</p>

        <p>Bu ses Owa’yı harekete getirdi, Hani'nin yardımıyla sendeleyerek ayağa kalktı, ellerini göğsüne bastırdı. Dudakları beyazlaşmış, gözleriyse ölümcül yara almış ceylanlar gibi bakıyordu. Bu gözler de Hani'yi aşağıdaki adamların bağırması kadar korkuttu.</p>

        <p>«Devam etmemiz şart.» Kocasını yarı taşıyıp yarı sürükleyerek kayaların dibine getirdi.</p>

        <p>«Yapamayacağım.» Sesi pek zayıftı. Hani kulağını onun dudaklarına yaklaştırmak zorunda kaldı. «Oraya çıkamayacağım.»</p>

        <p>«Yapacaksın,» dedi Hani inatla. «Seni ben götüreceğim.</p>

        <p>Ayaklarını benim bastığım yerlere bas.» Kayaya çıktı, demin antilopların sivri tırnaklarıyla iz bıraktıkları yerlere basa basa patikada yola koyuldu. Arkasında yaşlı adam sendeleyerek ilerledi.</p>

        <p>Otuz metre kadar yukarda bir kaya çıkıntısı buldular. Burası onları aşağıdaki adamların gözlerinden saklıyordu. Pürüzlü kaya yüzlerine parmaklarıyla tutunarak yukarıya doğru yollarına devam ettiler. Aşağıdaki dik uçurum Owa'ya dengesini kazandırmışa benziyordu. Daha kararlı adımlarla çıkmaya başlamıştı. Bir kere kararsızlık geçirdi, duvardan dışarıya doğru sendeleyecek oldu ama Hani hemen geriye uzanıp onun kolunu yakaladı, baş dönmesi geçinceye kadar tuttu.</p>

        <p>«Beni izle,» dedi ona, «Aşağıya bakma, koca dede. Benim ayaklarıma bak ve beni izle.»</p>

        <p>Tırmandılar. Giderek yükseldiler. Ova altlarında açıldı. Avcılar hala kaya çıkıntısının altındaydılar.</p>

        <p>«Az kaldı,» dedi Hani. «Bak, doruk şurası. Birkaç adım daha attık mı güvendeyiz. Gel, elini ver bana.» Uzandı, bir boşlu ğun üzerinden atlayıp geçmek gereken yerde ona yardım etmeye çalıştı.</p>

        <p>Ayaklarının arasından aşağıya baktı ve onları yine gördü.</p>

        <p>Mesafe onları cüceleştirmişti. Tepeden bakınca da daha kısa boylu görünüyorlardı. Hala kayaların dibindeydiler. Hani'nin tam altında durmuş, başlarını kaldırmış, ona bakıyorlardı. Beyaz adamın suratı bulut gibi parıl parıldı. Öyle solgun ve öyle kötüydü ki! Kollarını kaldırdı, elinde tuttuğu sopanın ucunu Hani'ye doğru ayarladı. Hani daha önce ömründe tüfek görmemişti. Ona bakarken saklanmak için herhangi bir çaba göstermedi. Ok menzilinin dışındaydı nasılsa. En güçlü yay için bile, çok uzaktaydı. Bu yüzden hiç korkmuyordu. Düşmanını daha iyi görebilmek için kayanın kenarından sarkıp baktı. Beyaz adamın uzanan kolunun sarsıldığını gördü, değneğinin ucundan minik beyaz bir duman uçtu.</p>

        <p>Tüfek sesini de daha önce hiç duymamıştı. Bu seferde duyamadı. Kurşun sesten çok daha önce geldi. Yumuşak burunlu bir Mauser mermisiydi. Karnının altından girdi, yukarı doğru ilerledi, vücudunun içinden geçti, barsaklarını, midesini yırttı, bir ciğere girip omurganın birkaç santim yanından dışarı çıktı.</p>

        <p>Çarpmanın etkisi onu arkaya, kayaya doğru fırlattı, sonra cansız vücudu öne sekti, kayadan aşağıya uçtu.</p>

        <p>Owa bir çığlık attı, tam o düşerken uzandı. Ona parmak uçlarıyla dokunabildi, sonra Hani düştü. Owa kayanın kenarında sendeledi.</p>

        <p>«Hayatım!» diye seslendi onun ardından. «Benim küçük kalbim!» Ağrı ve üzüntü artık dayanamayacağı kadar ağırlaşmıştı.</p>

        <p>«Ben de seninle geliyorum,» diye seslendi alçak sesle. «Koca nine, yolculuğun sonuna kadar seninle geleceğim.» Kendini boşluğa doğru bırakıverdi, düşerken rüzgar ona fena çarptı ama o bir daha ses çıkarmadı. Hem de hiçbir zaman.»</p>

        <p>Lothar De La Rey Bushman'lardan birincisinin cesedini bulabilmek için yirmi metre tırmanmak zorunda kaldı.</p>

        <p>Ölünün ihtiyar bir adam olduğunu gördü. Buruş buruş, iskelet kadar da sıskaydı. Düştüğünde etleri parçalanmış, kafatası ortaya çıkmıştı. Kan çok azdı. Sanki güneşle rüzgar, o minik vücudu kurutmuş, daha hayattayken tüketmişti.</p>

        <p>İncecik, çocuksu belinde deri bir kasık bağı sarılıydı. Bir de çakı asılıydı ama! Denizci bıçağıydı. İngiliz bahriyelilerinin taşıdığı türden. Kalahari'nin ortasındaki bir ölü Bushman üzerinde böyle bir çakı bulmayı Lothar asla beklemezdi. İpi açtı, çakıyı kendi cebine attı. Cesette başka değerli bir şey yoktu. Herhalde gömme zahmetine katlanacak da değildi. İhtiyarı kayanın arasına sıkışmış durumda bıraktı, tekrar aşağıya. Swart Hendrick'in beklemekte olduğu yere döndü.</p>

        <p>«Ne buldun?» diye sordu Hendrick.</p>

        <p>«Bir ihtiyar adam. Ama belinde bu vardı.» Lothar ona çakıyı gösterdi. Swart Hendrick pek ilgi göstermeksizin başını salladı.</p>

        <p>«Ja. Bunlar feci hırsızdır. Tıpkı maymun gibi. Kampın çevresinde bu yüzden dolaşıyorlardı.»</p>

        <p>«Öteki ne tarafa düştü?»</p>

        <p>«Şuradaki çukura. O dikenli çalıların arasına. Oraya inmek tehlikeli olabilir. Ben olsam bırakırdım.»</p>

        <p>«Sen burada bekle öyleyse.» Lothar derin çukurun kenarına gidip aşağıya baktı. Dip kısım sık dikenlerle kaplıydı. İnmek gerçekten tehlikeli olabilirdi. Ama Lothar, Swart Hendrick'in dediğinin tersini yapmak için sapık bir heves duyuyordu.</p>

        <p>Dibe varması yirmi dakika sürdü, vurduğu Bushman'ı bulması da bir o kadar vaktini aldı. Yanında iyi bir tazı olmaksızın, sık yapraklar arasında ölü bir sülün aramaktan farkı yoktu.</p>

        <p>Sonunda ona iri, mavimsi sinekler rehberlik etti, çalıların arasından uzanmış eli görebildi. Avuç yukarı dönüktü. Pembeydi avucun içi. Cesedi bileğinden çekip çıkardı, kadın olduğunu anladı. İnanılmayacak kadar kırışık bir derisi vardı. Sarkık memeleri bir çift boşalmış tütün torbasına benziyordu.</p>

        <p>Kurşun deliğini tam nişanladığı yerde görünce memnuniyetle homurdandı. O mesafeden ve o açıdan, epey zor bir atıştı. Derken dikkati kurşun deliğinden, kadının boynundaki o inanılmaz süse döndü.</p>

        <p>Lothar koskoca güney Afrika'da böyle bir şey görmemişti. Yalnızca babasının koleksiyonunda, doğu Afrika'dan gelme bir Masai gerdanlığı vardı. Biraz buna benziyor denilebilirdi. Ne var ki Masai mücevherleri, boncuktan yapılırda. Bu kadınınki için ise renkli çakıllar toplanmış, olağanüstü bir estetik zevkle sıralanmıştı. Ortasına bir iri taş, yapıştırarak tutturulmuştu.</p>

        <p>Lothar bu gerdanlığın, sırf benzersizliğinden ötürü epey değerli olabileceğini düşündü, kadını yüzüstü çevirdi, ensesindeki bağ yerini bulmaya çalıştı. Sırttaki çıkış yarasından akan kanlar sicimi lekelemiş, sonra akıp taşların bazılarına da bulaşmıştı. Lothar onları dikkatle sildi.</p>

        <p>Taşların çoğu orijinal kristalin halindeydi. Bir kısmı ise su aşındırmasına uğramış, cilalanmışlardı. Yaşlı kadın bunları herhalde nehir yataklarının içinden toplamış olmalıydı. Işığı yansıtmaları için elinde çevirdi, yansımaların güzelliğine gülümsedi. Gerdanlığı fularına sardı, göğüs cebine yerleştirdi.</p>

        <p>Ölü kadına bir kere bakmak, başka ilginç bir yanı olamayacağına inanmasına yetmişti. Onu yüzüstü yatar bıraktı, dik yokuşu tırmanmak üzere döndü.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
