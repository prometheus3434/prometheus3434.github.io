<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Samanlarla, battaniyelerle döşeli yuvalarında kucaklaşmış yatıyorlardı. Michael kesik kesik cümlelerle ona birliğe yeni gelen emirleri anlatmaya çalıştı. Kız bu emrin korkunç önemini tam kavrayamıyordu. Tek anladığı, sevgilisinin büyük tehlikelere atılacağıydı. Ona var gücüyle sarıldı.</p>

        <p>«Ama düğün günümüzde geleceksin, değil mi? Ne olursa olsun, düğünde orada olacaksın, değil mi?»</p>

        <p>«Evet, Centaine. Orada olacağım.»</p>

        <p>«Bana yemin et, Michael.»</p>

        <p>«Yemin ediyorum.»</p>

        <p>«Yo, hayır, düşünebildiğin en büyük yemini et.»</p>

        <p>«Hayatım ve sana olan aşkım üzerine yemin ediyorum.»</p>

        <p>«Ah, Michael,» diye içini çekti, ona yaslandı. Sonunda tatmin olmuştu. «Her sabah, her akşam sen uçarken sana bakacağım... her gece de seninle burada buluşacağım.»</p>

        <p>Coşkuyla seviştiler. Kanları çıldırmıştı sanki. Birbirlerini yiyip tüketecekmiş gibi davranıyorlardı. Öyle yoruldular ki birbirinin kollarında uyuyakaldılar. Centaine uyandığında vakit geç olmuştu. Ormandan kuş sesleri geliyor, ilk ışıklar ambara doluyordu.</p>

        <p>«Michael! Michael! Saat neredeyse dört buçuk!» Lambanın ışığında, göğsüne iğnelediği saata baktı.</p>

        <p>«Ah, Tanrım!» Michael acele giyinmeye başladı. Gözünden hala uyku akıyordu. «Şafak uçuşunu kaçıracağım...»</p>

        <p>«Hayır. Buradan doğru gidersen kaçırmazsın...»</p>

        <p>«Seni bırakamam.»</p>

        <p>«Tartışma! Git Michael! Hemen git.»</p>

        <p>Centaine çılgınlar gibi koşuyor, çamurlarda kayıyor, ama birlik uçuşa kalktığı sırada tepede bulunup onlara el sallamaktaki kararlılığı bozulmuyordu.</p>

        <p>Ahırların orada durakladı. Soluk soluğaydı. Elini kalbine bastırdı, soluğunu kontrol etmeye çalıştı. Şato karanlıktı. Şafak vakti, uyuyan bir ejderha gibiydi. Rahatladığını hissetti. Avluyu yavaşça geçti, kapıda durup içeriyi dinledi, sonra girdi.</p>

        <p>Çamurlu çizmelerini ayağından çıkarıp sobanın arkasındaki havalandırma dolabına koydu. Duvara tutuna tutuna merdivenleri çıktı, basamakların gıcırdamamasına özen gösterdi.</p>

        <p>Odasının kapısını açıp girerken bir kere daha rahatladı.</p>

        <p>Kapıyı arkasından kapadı, yatağa doğru döndü, dondu kaldı.</p>

        <p>Bir kibrit çakılmış, başucundaki lamba yakılıyordu.</p>

        <p>Yatağın üzerinde Anna oturmaktaydı. Omuzlarına bir şal sarmıştı. Başında dantelli gecelik başlığı vardı Kırmızı suratı taş gibi sertti.</p>

        <p>«Anna!» diye fısıldadı Centaine. «Açıklayabilirim... babama söylemedin ya?»</p>

        <p>O sırada pencere yanındaki koltuk gıcırdadı. Centaine dönünce babasını gördü. Tek gözünde büyük bir öfkeyle ona bakıyordu.</p>

        <p>Babasının yüzünde böyle bir ifadeyi ömründe görmemişti.</p>

        <p>İlk konuşan Anna oldu. «Benim küçük bebeğim geceyarısı yatağından kaçıp askerlere orospuluk yapıyor!»</p>

        <p>«O asker değil,» diye itiraz etti Centaine «O bir havacı.»</p>

        <p>«Orospuluk!» dedi Kont da. «De Thiry ailesinin soylu bir evladı, adi bir sokak kadını gibi davranıyor.»</p>

        <p>«Baba, ben Michael'la evleneceğim. Zaten evli sayılırız.»</p>

        <p>«Cumartesi gecesine kadar evli falan değilsiniz.» Kont aya ğa kalktı. Tek gözünün altında uykusuzluktan siyah gölgeler vardı. Gür saçları başında dik dik duruyordu, Sesi öfkeyle yükselerek, «Cumartesiye kadar bu odada hapissin!» diye bağırdı. «Törenin başlamasından bir saat öncesine kadar burada kalacaksın.»</p>

        <p>«Ama Baba, tepeye gitmem gerek...»</p>

        <p>«Anna, anahtarı al. Seni ona nöbetçi bırakıyorum. Bu evden çıkmayacak.»</p>

        <p>Centaine odanın ortasında durmuş çevresine bakmıyor, sanki bir kaçma yolu arıyordu ama Anna o güçlü, nasırlı eliyle onun bileğini tuttu, Centaine'in omuzları büküldü, Anna onu yatağa oturttu.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
