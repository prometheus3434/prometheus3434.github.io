<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Arabalar birbirine karışan bir toz bulutu içinde yaklaşıyordu. Engebeli arazide fena halde sarsılarak gelmekteydiler. Onların yaklaşmasını beklerken Anna mırıldandı. «Bu adama ebediyen minnet borçlu olacağız...» Fiat'ın arka kanepesinde, Şasa'yı kucağına almış oturuyordu. Centaine de yanındaydı.</p>

        <p>«Karşılığı alacak.» Garry bir çizmesini Fiat'ın yan basamağına basmış, ayaktaydı. Elinde rulo yaptığı belgeyi tutuyordu. Kırmızı bir kurdeleyle de bağlamıştı. Ruloyu takma bacağına pat pat vuruyordu.</p>

        <p>Anna, «Ne ödeşen karşılamaz,» deyip Şasa'yı kucakladı.</p>

        <p>Garry, «O bir kanun kaçağı, bir haydut,» diye kaşlarını çattı. «İnsana çok ters geliyor...»</p>

        <p>Centaine alçak sesle, «Lütfen ona ne borcumuz varsa verin, Baba,» dedi. «Verin ve yollayın onu. Bir daha asla görmek istemiyorum.»</p>

        <p>Sığır sürüsünü güden küçük Nama çocuk bir ıslık çaldı, hayvanları durdurdu, Lothar De La Rey arabadan acıyla yüzünü buruşturarak indi.</p>

        <p>Yere basınca bir an durdu, arabaya tutunup kendini dengeledi. Öbür kolunu bir askıyla boynuna asmıştı. Yüzü o güneş yanığının altında iyice sarıydı. Gözlerinin altı mor mordu. Ağzının kenarlarındaki ıstırap çizgileri daha bir derinleşmiş gibiydi.</p>

        <p>Traşsız çenesindeki sarı tüyler bu hafif ışıkta bile parlıyordu.</p>

        <p>«Yaralanmış!» diye mırıldandı Anna, «Ne olmuş ona?» Yanı başında Centaine sessizce başını öte tarafa çevirdi.</p>

        <p>Lottar kendini topladı, Garry'ye doğru yürüdü. Fiat'la arabanın orta yerinde karşılaştılar, kısaca el sıkıştılar. Lothar sağlam sol elini uzatmıştı.</p>

        <p>Alçak sesle konuştular. Sözleri Centaine'in oturduğu yerden duyulmuyordu. Garry ona elindeki rulo yapılmış kağıdı uzattı, Lothar kurdeleyi dişleriyle açtı, kağıdı bacağına yaydı, sağlam eliyle tutarak üzerine eğildi, okudu.</p>

        <p>Az sonra doğruldu, kağıdın tekrar rulo halinde kıvrılmasına izin verdi. Garry'ye başını sallayıp bir şey söyledi. Yüzü ifadesizdi. Garry yerinde tedirgin kıpırdandı, anlamı belli olmayan bir hareket yaptı, tam elini tekrar uzatacakken vazgeçti. Zaten Lothar ona bakmıyordu.</p>

        <p>Centaine'e dikmişti gözlerini. Birden Garry'nin yanından ilerledi, Centaine'e doğru yürüdü. Centaine bir anda Şasa'yı Anna'nın kucağından kaptı, arka kanepenin en uzak köşesine çekildi, çocuğu korumak istiyormuş gibi kucakladı. Lothar durdu, sağlam elini kaldırıp bir yakarı jestiyle ona doğru uzattı, ama onun ifadesi değişmeyince eli tekrar yanına sarktı.</p>

        <p>Garry şaşkın gözlerle bir birine, bir öbürüne bakıyordu.</p>

        <p>«Gidebilir miyiz, Baba?» diye sordu Centaine duru bir sesle.</p>

        <p>«Elbette yavrum,» Garry, Fiat'ın önüne ilerledi, krank kolunu çevirdi. Motor ateşlenirken koşup sürücü yerine atladı, kontak levyesini ayarladı.</p>

        <p>«Adama söyleyecek herhangi bir şeyin yok mu?» diye sordu. Centaine başını iki yana sallayınca direksiyona sarıldı, Fiat harekete geçti.</p>

        <p>Centaine bir tek kere baktı arkasına. Taşlı yolda bir mil kadar ilerledikten sonra baktı. Lothar De La Rey hala koca taş anıtın dibinde duruyordu. Çölün ortasında, yapayalnız, minik bir varlıktı. Onların ardından bakıyordu.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
