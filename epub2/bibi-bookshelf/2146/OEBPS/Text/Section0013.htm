<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Michael motoru kapatıp pilot kabininden inerken Mac ona doğru koştu.</p>

        <p>«Tam vaktinde geldiniz. Yemekhanede pilotlara bir brifing veriliyor. Binbaşı sizi soruyordu... acele etseniz iyi olur, efendim.» Michael yemekhaneye doğru koşarken arkasından, «Nasıl uçuyor, efendim?» diye seslendi.</p>

        <p>«Kuş gibi, Mac. Sen silahları tekrar dolduruver.»</p>

        <p>İlk defo uçağını kontrol etmeden gidiyordu. Mac onun uzak taşmasına bakarken bunu düşünmekteydi.</p>

        <p>Yemekhane dopdoluydu. Bütün koltuklar kapılmış, yenilerden ikisi duvara dayanıp durmuşlardı. Andrew bar tezgahına oturmuş, bacaklarını aşağıya sallandırmış, amber sigara ağızlı ğını emiyordu. Michael kapıda belirince emmeyi kesti.</p>

        <p>«Baylar, onurlanmış bulunuyoruz. Yüzbaşı Michael Courtney nihayet aramıza katılmak lütfünü gösterdi. Diğer önemli ve acil işleri arasında, Kaiser Wilhelm II ile aramızdaki küçük anlaşmazlığı çözümleme konusunda bize bir iki saatini ayırmaya razı oldu. Kendisine minnetimizi göstermemiz gerek.»</p>

        <p>Islıklar, kedi miyavlamaları başladı.</p>

        <p>Michael onlara yüksek sesle. «Barbarlar,» diye çattı, sonra yenilerden birinin acele boşalttığı koltuğa oturdu.</p>

        <p>«Rahat mısın?» dedi Andrew ilgiyle. «Devam etsem sence bir sakıncası var mı? İyi! Evet demin dediğim gibi birliğe acil emir geldi. Yarım saat önce bir motosikletli kurye getirdi. Bölge komutanlığından direkt gelen bir emir.»</p>

        <p>Kağıdı kaldırıp kol uzaklığında salladı, öteki eliyle burnunu tutup sıktı, genizden konuşmaya başladı.</p>

        <p>«Herhalde bu yazının edebi niteliğinin kokusunu oturduğunuz yerden bile duyabiliyorsunuzdur...»</p>

        <p>Birkaç terbiyeli gülme sesi çıktı. Ama herkes gözlerini sinirli sinirli kısmış, sözün sonunu bekliyordu. Kimi ayaklarını kıpırdatmakta, eskiler parmak eklemlerini çıtlatmakta, kimi başparmağını emmekteydi. Michael parmaklarına üflüyordu. Andrew'un havada sallamakta olduğu o sarı kağıdın kendi ölüm fermanları olabileceğinin hepsi farkındaydılar.</p>

        <p>Andrew onu öylece uzakta tutup okumaya başladı.</p>

        <p><i>ARRAS</i></p>

        <p><i>BÖLGE KOMUTANLIĞINDAN</i></p>

        <p><i>Mort Homme yakınındaki 21 inci RFC Birliği Komutan Subayına</i></p>

        <p><i>4 Nisan 1917 günü saat 24.00'den itibaren sorumlu olduğunuz bölge üzerindeki tüm düşman hava gözlemlerini, ikinci bir emre kadar ne pahasına olursa olsun engelleyiniz.</i></p>

        <p>Hepsi bu kadar, baylar. Üç satır sürüyor ama, sizlere 'ne pahasına olursa olsun' sözünün önemini fazla üstünde durmaksızın işaret etmek istiyorum.»</p>

        <p>Sustu, yemekhaneyi bakışlarıyla taradı, haberin her yüzde sindirilişini seyretti.</p>

        <p>İçinden, «Tanrım, nasıl da yaşlandı hepsi.» diye düşündü hiç ilgisi yokken. «Hank elli yaşında görünüyor. Michael'a gelince ..» başım kaldırıp duvardaki aynaya baktı, kendi hayalini gördü, elini sinirli bir hareketle alnından geçirdi. Alnındaki sarı saçlar son birkaç haftada çok gerilemiş, pembe tenini gelgit hareketinin açtığı kumsallar gibi ortada bırakmıştı. Elini indirdi, sözlerine devam etti.</p>

        <p>Yarın sabah saat 05.00'den başlamak üzere bütün pilotlar yeni bir emre kadar günde dört kere uçacaklar. Yine her zamanki şafak ve akşam taramaları olacak ama bundan böyle onlar da tüm birlik çapında olacak.» Soru soracak var mı diye baktı. Yoktu. «Sonra her uçak iki ayrı uçuş daha yapacak. Bir saat uçuş, iki saat dinlenme. Ya da donanmadaki kardeşlerimizin dediği gibi, 'Nöbetten nöbette'. Bu böyle olunca, birliğin sorumluluk alanını sürekli olarak göz altında bulundurabileceğiz.»</p>

        <p>Tekrar kıpırdandılar. Başlar Michael'a doğru döndü. İçlerinde yaşça en büyüğü o olduğundan, doğal olarak sözcüleri sayılıyordu. Michael parmaklarına üfledi, gözleriyle her bir parmağını dikkatle inceledi.</p>

        <p>«Soru var mı?»</p>

        <p>Hank boğazını temizledi.</p>

        <p>«Evet?» diye ona döndü Andrew. Ama Hank tekrar koltuğunda arkasına yaslandı.</p>

        <p>Sonunda Michael konuştu. «Yani doğru anlıyorsak, hepimiz iki saat sabah ve iki saat akşam uçacağız. Bu dört saat ediyor. Sonra ayrıca gün boyunca ek bir dört saat daha mı uçacağız? Aritmetiğim mi yanlış, yoksa bu gerçekten günde sekiz saatlik savaş mı demek oluyor?»</p>

        <p>Andrew. «Yüzbaşı Courtney bir hindistan cevizi kazandı,» diye başını salladı.</p>

        <p>«Sendikam bundan hiç memnun olmayacak!» Hepsi güldüler. Sinirli, kişner gibi bir koro sesi halinde yükseldi gülme.</p>

        <p>Sonra hemen kesildi. Sekiz saat çok fazlaydı. Hem de aşırı fazla. Hiç kimse bir tek günde bu kadar uzun süre savaşacak kararlılığı ve sinirsel dengeyi gösteremezdi. Üstelik bunu her gün. dinlenmeksizin yapmaları bekleniyordu.</p>

        <p>«Başka soru?»</p>

        <p>«Ya uçakların servis ve bakımı?»</p>

        <p>Andrew, Hank'a, «Mac yapabileceğine dair bana söz verdi,» diye karşılık verdi. «Başka? Yok mu? Pekala, baylar, hesabım açıktır.»</p>

        <p>Ama Andrew'un ikramından yararlanmak için bara yönelenler pek azdı. Yeni gelen emirden de hiç biri söz etmiyordu. İçkilerini kararlı bir tavırla, sessizce içtiler, birbiriyle gözgöze gelmekten kaçındılar. Konuşacak ne vardı ki?</p>

        <p style="text-align: center;"><b>***</b></p>
      </div>
    </div>
  </div>
</body>
</html>
