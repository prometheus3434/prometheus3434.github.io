<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Vark Jan gideli yalnızca birkaç gün olmuş gibi geliyordu onlara. Ama adam sıcak bir günün öğle sonrasında atıyla beliriverdi.</p>

        <p>Elinde bir paket içinde mektuplar vardı. Hepsi bir torbaya konmuş, ağzı dikilmişti. Mektuplardan biri Lothar'aydı. Tek sayfalıktı. Bir bakışta okuyup bitirdi.</p>

        <p><i>«Ümit Burnu Baş Savcının imzasını taşıyan af mektubunuzu almış bulunduğumu size bildirmekten şeref duyuyorum. Aynı mektupta Güney Afrika Birliği Adalet Bakanının da imzası bulunuyor.</i></p>

        <p><i>Sizi başarılarınızdan ötürü kutlar, kararlaştırdığımız yerde buluşmamızı beklerim. Belgeyi size orada takdim etmek bana mutluluk verecektir.</i></p>

        <p><i>Saygılarımla,</i></p>

        <p><i>Garrick Courtney (Albay)»</i></p>

        <p>Öteki mektupların ikisi de Centaine'eydi. Biri yine Garry Courtney'den geliyor, ona ve Şasa'ya, aileye hoş geldiniz diyor, onlara sonsuz sevgi ve imtiyazlar sağlanacağına söz veriyordu.</p>

        <p><i>«Beni dünyanın en mutsuz ve sefil yaratığıyken, babaların ve büyükbabaların en mutlusu yaptınız.</i></p>

        <p><i>İkinizi de kucaklarım.</i></p>

        <p><i>Çabucak kavuşmak üzere,</i></p>

        <p><i>Sevgi ve sorumluluk dolu kayınpederiniz.</i></p>

        <p><i>Garrick Courtney»</i></p>

        <p>Üçüncü mektup öteki ikisinin toplamından çok daha kalındı. Anna Stok'un o çirkin, cahil yazısıyla yazılmıştı. Centaine yüzü heyecandan kızararak, kah kahkahalarla gülüp kah gözlerinde yaşlar oynaşarak mektubu Lothar'a yüksek sesle okudu, sonuna gelince de dikkatle katladı.</p>

        <p>«Onları çok görmek istiyorum. Ama dış dünyanın mutluluğumuza burnunu sokmasından da korkuyorum. Hem gitmek istiyorum, hem de sonsuzluğa kadar burada seninle kalmak istiyorum. Ne saçma, değil mi?»</p>

        <p>«Evet,» diye güldü o da. «Gerçekten çok saçma. Güneş batarken yola çıkıyoruz.»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
