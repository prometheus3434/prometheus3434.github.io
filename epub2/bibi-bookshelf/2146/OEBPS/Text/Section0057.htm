<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Cenatine üzerine dokuma bir örtü örtülmüş olduğunu hissetti. Bu o kadar alışmadığı bir duyguydu ki, neredeyse onu bilincin eşiğine döndürecekti. Yumuşak bir yerde yattığını hissediyordu. Oysa bunun mümkün olamayacağını biliyordu. Yeşil brandadan içeriye sızan ışık için de durum aynıydı. Bunları düşünemeyecek kadar yorgundu aslında. Göz kapaklarını açmaya çalıştığında hemen tekrar kapandılar. Çok zayıftı. İçi rafadan yumurta gibi bomboştu. Yalnız dış kabuğu kalmıştı. Bu düşünceye gülümsemek istedi ama o bile çok zordu. Tekrar karanlıklara yuvarlandı.</p>

        <p>Bir daha kendine geldiğinde birisi hafif sesle bir şarkı söylüyordu. Gözleri kapalı, yattı, sözleri anlamaya çalıştı. Bir aşk sarkışıydı. Savaştan önce tanıdığı bir kız için söylüyordu bunu şarkıyı yazan.</p>

        <p>Erkek sesiydi. Ömründe duyduğu en heyecan verici seslerden biriydi. Şarkının bitmesini istemiyordu. Ama şarkı birden kesildi, adam güldü.</p>

        <p>«Demek hoşuna gitti, ha?» dedi Afrikaans dilinde. Çocuk ona, «Da! Da!» diye karşılık verdi. Bunu o kadar net biçimde söylüyordu ki Centaine'in gözleri bir anda açıldı. Bu Şasa'nın sesiydi. O gece mopani ağacında aslanla olup bitenler bir anda bilincine döndü, tekrar bağırmak istedi.</p>

        <p>«Bebeğim, benim tatlı bebeğimi kurtarın!» Başını bir yandan bir yana çevirdi, kulübede yalnız başına olduğunu gördü.</p>

        <p>Bir kamp yatağında yatıyordu. Üzerinde uzun, pamuklu bir gecelik vardı.</p>

        <p>«Şasa!» diye seslendi, doğrulup oturmaya çalıştı. Ancak birazcık kıpırdayabildi. Sesi de boğuk bir fısıltı halinde çıktı.</p>

        <p>«Şasa!» Bu sefer tüm gücünü toplamıştı. «Şasa!» Sesi gıcırdadı.</p>

        <p>Şaşkın bir ünlem duyuldu, bir taburenin devrildiği işitildi.</p>

        <p>Kulübe karardı, birisi kapıdaki ışığın önünde durdu. Centaine başını o tarafa çevirdi.</p>

        <p>Bir adam vardı orada. Şasa'yı kalçasının üzerinde tutuyordu.</p>

        <p>Uzun boylu, geniş omuzluydu. Ama ışık arkasında olduğu için yüzü görünmüyordu.</p>

        <p>«Demek uyuyan prenses uyandı...» Tok, heyecan verici bir sesi vardı. «Sonunda... nihayet...» dedi.</p>

        <p>Çocuğu hala yanında, tutarak yatağın kenarına yaklaştı eğildi.</p>

        <p>«Kaygılanmıştık,» dedi yumuşak bir sesle. Centaine kendini dünyanın en güzel altın erkeğinin yüzüne bakar buldu. Saçları da altındı, o leopar gözlerini çevreleyen yüzü de altındı.</p>

        <p>Kalçasında Şasa zıpladı, Centaine'e doğru uzandı.</p>

        <p>«Anne!»</p>

        <p>«Bebeğim!» Bir elini kaldırdı, yabancı adam Şasa'yı kalçasından indirip yatağın üzerine koydu.</p>

        <p>Sonra Centaine'in omuzlarını doğrulttu, arkasına destek koyup onu oturur poza getirdi. Elleri kahverengi ve güçlüydü. Ama parmaklan buna rağmen piyanist parmakları kadar zarifti.</p>

        <p>«Kimsiniz siz?» Centaine'in sesi boğuk bir fısıltıydı. Gözlerinin altında mor halkalar vardı.</p>

        <p>«Adım Lothar De La Rey,» diye cevap verdi adam. Şasa bu arada annesinin göğsünü coşkun bir sevgiyle yumruklamaktaydı.</p>

        <p>«Yavaş ol!» Lothar onu durdurmak için bileğini yakaladı. «Annen henüz o kadar sevgiye dayanacak kadar güçlü değil.» Yüzündeki ifade çocuğa bakarken yumuşuyordu.</p>

        <p>«Bana ne oldu?» diye sordu Centaine. «Neredeyim?»</p>

        <p>«Yaralı bir aslanın saldırısına uğradınız. Ben hayvanı vurunca ağaçtan düştünüz.»</p>

        <p>Centaine başını salladı. «Evet, onu hatırlıyorum... ama daha sonra?»</p>

        <p>«Beyin sarsıntısı geçirdiniz, aslandan aldığınız yaralar da iltihaplandı.»</p>

        <p>«Ne kadar sürdü?» diye soludu genç kadın.</p>

        <p>«Altı gün. Ama en kötü dönemi atladı artık. Bacağınız hala çok fena şiş ve iltihaplı, Mevrou Courtney.»</p>

        <p>Centaine afalladı. «O adı kullandınız! Nereden öğrendiniz o adı?»</p>

        <p>«Adınızın Memrou Centaine Courtney olduğunu ve Protea Castle hastane gemisinden sağ kurtulduğunuzu biliyorum.»</p>

        <p>«Nereden? Nereden bilebilirsiniz bunları?»</p>

        <p>«Beni kayınpederiniz sizi aramak üzere gönderdi.»</p>

        <p>«Kayın pederim mi?»</p>

        <p>«Albay Courtney ve o kadın... Anna Stok.»</p>

        <p>«Anna mı? Anna sağ mı?» Centaine uzanıp onun bileğini yakaladı.</p>

        <p>«O konuda hiç kuşku yok!» diye güldü Lothar. «Hem de çok sağlıklı.»</p>

        <p>«Bu harika bir haber! Onu boğuldu sanıyordum...» Centaine sustu. Adamın bileğini hala tutmakta olduğunu farketmişti. Elini indirdi, tekrar arkasına yaslandı.</p>

        <p>«Anlatın bana,» diye fısıldadı. «Her şeyi anlatın. Nasıl Anna? Beni buralarda aramanız gerektiğini nereden bildiniz?</p>

        <p>Anna şimdi nerede? Onu ne zaman görürüm?»</p>

        <p>Lothar tekrar güldü. Dişleri çok beyazdı. «Ne kadar çok soru!» Bir tabureyi yatağın yanına çekti. «Neresinden başlayayım?»</p>

        <p>«Anna'dan başlayın... bana onu anlatın.»</p>

        <p>O konuştu. Centaine dikkatle dinledi. Bir yandan onun yüzünü seyrediyor, bir sorusuna cevap alır almaz hemen ikincisini soruyordu. Kendi vücudunun zayıflığıyla mücadele ediyor. o tatlı sesin harikulade titreşimim dinliyor, gerçek dünyanın iyi haberlerine seviniyordu. O kadar uzun süre ayrı kalmıştı ki o dünyadan! Kendi cinsinden, beyaz yüzlü, uygar biriyle konuşmayalı öyle uzun zaman olmuştu ki!</p>

        <p>Gün hemen hemen batıyordu. Kulübenin içine gölgeler dolarken Şasa istek dolu bir feryat kopardı, Lothar sözünü yarıda kesti.</p>

        <p>«Açıktı,» dedi.</p>

        <p>«Ben onu emzireyim. Bizi biraz yalnız bırakın, Mijnheer.»</p>

        <p>«Hayır,» diye başını iki yana salladı Lothar. «Sizin sütünüz kaçtı.»</p>

        <p>Centaine, bu sözler suratına tokat gibi çarpmışçasına, ba şını birden ona çevirdi. Kafasında düşünceler birbirini kovalarken onun yüzüne baktı. O ana kadar dinlemeye kendini o kadar kaptırmıştı ki, kampta başka kadın bulunmadığını hiç düşünmemişti bile. Kendisi altı gün boyunca çaresizlik içinde kalmıştı. Ve birisi ona bakmıştı. Onu yıkamış, üstünü değiştirmiş, beslemiş, yaralarını tedavi etmişti. Bu kadar açıkça söylenen bu sözler aklını başına getirdi Centaine'in. Bakarken yüzünün kızardığını hissetti. Yanakları alev alev yanıyordu. O uzun, kahverengi parmaklar herhalde daha önce yalnızca bir tek erkeğin dokunduğu yerlerine de dokunmuş olmalıydı. Gözleri yanıyordu. Bu karşısındaki sarı gözler neler görmüştü acaba?</p>

        <p>Utanç içindeydi. Ama beri yandan, inanılmaz bir heyecan duyuyordu. Soluması güçleşmişti. Gözlerini indirdi, başını çevirdi, kızaran yanaklarını onun gözlerinden saklamaya çalıştı.</p>

        <p>Lothar onun durumunun hiç farkında değilmiş gibi davrandı. «Gel bakalım, asker! Annene yeni marifetimizi gösterelim.» Şasa'yı kucağına aldı, kaşıkla mamasını yedirmeye koyuldu. Şasa kucağında zıplıyor, «Ham! Ham!» diye sesler çıkarıyor, kaşığın her yaklaşmasında ağzını açıyordu.</p>

        <p>«Sizden hoşlanıyor,» dedi Centaine.</p>

        <p>«Biz arkadaşız.» Şasa'nın alnını, çenesini, kulaklarını ıslak bir bezle sildi.</p>

        <p>«Çocuklara iyi davranıyorsunuz.» Centaine bunu fısıldadığı anda, adamın gözlerindeki ani bir acı karaltısını farketti.</p>

        <p>«Bir zamanlar bir oğlum vardı,» dedi, Şasa'yı annesinin yanına koydu, sonra kaşığı ve boşalan kaseyi alıp kulübenin kapısına yöneldi.</p>

        <p>Centaine onun arkasından, «Oğlunuz nerede?» diye yavaşça seslendi. Adam kapıda durdu, yavaşça ona doğru döndü. Alçak sesle, «Oğlum öldü,»</p>

        <p>Centaine aşka hazırdı. Hatta aşırı hazırdı. Yalnızlığı öyle yoğun bir açlık oluşturuyordu ki, onu hiçbir şey doyuramayacakmış gibi görünüyordu. Derme çatma kulübede, aralarında Şasa'yla, en sıcak saatlerde bıkmadan sürdürdükleri konuşmalar bile.</p>

        <p>Genellikle Centaine'in en çok sevdiği şeylerden konuşmaktaydılar. Müzikten ve kitaplardan Lothar gerçi Goethe'yi Victor Hugo'ya, Wagner'i Verdi'ye tercih ediyordu ama, bu farklar da eğlenceli ve doyurucu tartışmalara yol açıyordu. Bu tartışmalar sırasında Centaine onun bilgilerinin kendininkilerinin fersah fersah aştığını anladı. İşin garip olan yanı, bunda üzüntü duymadı. Yalızca onun söylediklerini daha bir dikkatle dinlemeye başladı. Harika bir sesi vardı Lothar'ın. San dilindeki çatırtılı kelimelere onca süre dayandıktan sonra, bu müzikli konuşmayı ömrünün sonuna kadar dinlese bıkmazdı.</p>

        <p>«Baha şarkı söyle.» diye emretti konudan usandıkları sılada. «Şasa da, ben de emrediyoruz.»</p>

        <p>«Başüstüne, elbette!» diye gülümsedi Lothar. Alaycı bir tavırla önlerinde eğildi, sonra hiç çekingenlik belirtisi göstermeksizin şarkısını söyledi.</p>

        <p>«Civcivi kap, tavuk peşinden gelir.» Anna bu atasözünü sık sık söylerdi. Şasa'yı kampta Lothar'ın omzunda gezer gördükçe bu sözün ne kadar doğru olduğunu Centaine de anlıyordu. Çünkü gözleri her an ikisini birden izlemekteydi.</p>

        <p>Başlangıçta Şasa ne zaman Lothar'ı «Da! Da!» çığlıklarıyla karşılasa içi burkuluyor, adeta kıskanıyordu. Bu isim yalnızca Michael için kullanılacak bir isimdi. Ama yüreğinde bir acıyla, Michael’ın Mort Homme'daki bir mezarlıkta yatmakta olduğunu hatırladı. Zaman geçtikçe, Şasa'nın ilk yardımsız yürüme deneyleri sırasında yere kapaklanıp bağırarak Lothar'dan yardım istemesine gülümsemek daha kolay gelmeye başladı.</p>

        <p>Zaten içindeki sevgi ve şefkatin gelişmesine, duyduğu ihtiyacın artmasına, Lothar'ın çocuğa bu kadar tatlı davranması yol açıyordu. Çünkü o yakışıklı dış görünümü altında, aslında çok sert ve haşin bir insan olduğu belliydi. Adamlarının ona gösterdiği saygı dehşet vericiydi. Oysa onlar da sert adamlardı.</p>

        <p>Onu bir tek kere buz gibi, öldürücü bir öfkeye kapılmış gördü, öfkenin yöneltildiği adamlar kadar, Centaine de korktu. Buruşuk tenli sarı bir Khoisan olan Vark Jan, büyük bir küstahlık ya da cahillikle Lothar'ın av atına yanlış bir eğerle binmişti. Eğer hayvanın sırtını hemen hemen kemiğe kadar yara etmişti. Lothar adamım kafasına bir yumruk patlattığı gibi yere devirmiş, kırbacını jilet gibi kullanarak adamın ceketini, gömleğini sırtından kese kese soymuştu. Kırbaç bir buçuk metre boyunda hipopotam derisindendi. Adamı kendi kanından bir gölün ortasında baygın bırakıp uzaklaştı.</p>

        <p>Bu vahşet Centaine'i hem şaşırtmış hem de korkutmuştu.</p>

        <p>Çünkü yattığı yerden olayı tüm ayrıntılarıyla seyredebilmişti.</p>

        <p>Ama daha sonra, kulübede yalnız kaldığında, duyduğu tiksinti hafifledi, onun yerine midesine, bir titreme duygusuyla korkunç bir ateş sarıldı.</p>

        <p>«Çok tehlikeli biri,» diye düşündü. «Tehlikeli ve zalim.»</p>

        <p>Bir kere daha ürperdi, uyuyamadı. Yattığı yerden, bitişik kulübedeki soluk seslerini dinliyor, baygınken onun kendisini nasıl soyduğunu, ellediğini düşünüyor, bir daha ürperiyor, karanlıkta yanakları kızarıyordu.</p>

        <p>Lothar ertesi gün büyük bir çelişki gösterdi, çok şefkatli ve yumuşak davrandı. Centaine'in yaralı bacağını kendi kucağına aldı, iltihaplı yaralardan pamuk ipliklerini çekip temizledi. Derisinde koyu renk delik izleri kalmıştı. Lothar yaralara eğilip onları kokladı.</p>

        <p>«Artık temiz. Bu kırmızılık, vücut kendini dikişlerden kurtarmak isterken oldu. Dikişler çıktığına göre onlar da artık geçer.»</p>

        <p>Hakkı vardı. İki gün içinde Lothar'ın yaptığı koltuk değneğine dayanarak kulübeden ilk defa çıkabildi.</p>

        <p>«Dizlerim bükülüyor,» diye yakındı. «Şasa kadar zayıfım.»</p>

        <p>«Yakında yine güçlenirsin.» Lothar ona yardım etmek için kolunu omzuna attı. Centaine bu temastan ürperdi, inşallah farkına varıp da elini çekmez diye umdu.</p>

        <p>Atların önünde durdular. Centaine hayvanları okşadı, ipek gibi burunlarını sevip hasret kaldığı at kokusunu içine çekti.</p>

        <p>«Ata binmek isterdim,» dedi.</p>

        <p>«Anna Stok bana senin çok usta bir binici olduğunu söyledi. Bir atın varmış. Beyaz bir at.»</p>

        <p>«Bulut!» Hatırlayınca gözlerine yaşlar yükseldi. Onları saklamak için yüzünü Lothar'ın binek atının boynuna gömdü.</p>

        <p>«Benim Bulut'um ne güzeldi, ne güçlüydü, ne hızlıydı!»</p>

        <p>«Bulut,» diyerek onun koluna girdi Lothar. «Sevimli birisim.» Sonra devam etti. «Evet, yakında ata da binersin. Önümüzde uzun bir yolculuk var. Kayınpederinin ve Anna Stok'un bizi beklediği yere kadar.»</p>

        <p>Centaine bu masal gibi sürenin bir sonu olacağını ilk defa düşünüyordu. Attan uzaklaştı, hayvanın sırtı üzerinden Lothar'a baktı. Bitmesini istemiyordu bu sürenin. Lothar'dan ayrılmak istemiyordu. Oysa yakında ayrılacaktı.</p>

        <p>«Yorgunum,» dedi. «Henüz ata binmeye hazır olduğumu sanmıyorum.»</p>

        <p>O akşam kulübede kucağında kitabıyla oturmuş okuyor numarası yaparken göz kapaklarının altından gizli gizli Lothar'a bakıyordu O birden gözlerini kaldırdı gözünde bilmiş bir pırıltıyla gülümsedi, Centaine kızarıp bakışlarını kaçırdı.</p>

        <p>«Albay Courtney'e mektup yazıyorum,» dedi Lothar. Katlanıp açılan masanın başında, elinde kalemiyle oturmuş, gülümsüyordu. «Yarın Windhoek'e bir atlı yollayacağım. Ama gidip dönmesi iki haftayı geçer. Albay Courtney'e ne zaman, nasıl buluşabileceğimizi söyleyeceğim. Gelecek ayın 19'unda bir randevu öneriyorum.»</p>

        <p>Centaine neredeyse, «O kadar çabuk mu?» diyecekti ama kendini tuttu, yavaşça başını salladı.</p>

        <p>«Eminim ki ailene kavuşmak için acele ediyorsundur. Ama o tarihten önce randevu yerine varabileceğimizi sanmıyorum.»</p>

        <p>«Anlıyorum.»</p>

        <p>«Yazmak isteyeceğin herhangi bir mektubu aynı ulakla yollayabilirim.»</p>

        <p>«Ah, bu harika bir şey olur... Anna, benim sevgili Anna'm herhalde ana tavuk gibi merak içindedir.»</p>

        <p>Lothar masanın başından kalktı. «Lütfen buraya otur, istediğin kalemi al, istediğin kadar kağıt kullan. Sen meşgulken Bay Şasa'yla İkimiz kendilerinin akşam yemeği işine bakalım.»</p>

        <p>Garip ama, bir kere ilk selamı yazdıktan, «Sevgili Anna,» diye başladıktan sonra, Centaine bunu hangi kelimelerin izlemesi gerektiğini bilemedi. Kelimeler o kadar yetersizdi ki...</p>

        <p>«O korkunç geceden sağ kurtulduğun için Tanrı'ya şükürler ediyorum. O günden bu yana seni her gün düşündüm...»</p>

        <p>Kelimeleri geride tutan baraj yıkıldı, hepsi peşpeşe kağıdın üzerine akmaya başladılar.</p>

        <p>«Bu mektubu taşımak için ayrı bir yük hayvanı gerek.»</p>

        <p>Lothar omzunun başında durmuştu. Centaine o ana kadar on iki sayfa doldurmuş olduğunu görünce kendi de şaşaladı.</p>

        <p>«Ona anlatacak o kadar çok şeyim var ki! Ama gerisini sonra da yazsam olur.» Kağıtları katladı, gümüş kutudan balmumu alıp mühürledi, Lothar da ona mumu tutup yardım etti.</p>

        <p>«Çok garip,» diye fısıldadı Centaine. «Kalem tutmasını neredeyse unutacakmışım. Öyle uzun zaman geçti ki!»</p>

        <p>«Başından geçenleri bana hiç anlatmadın. O batan gemiden nasıl kurtulduğunu, bu kadar uzun süre nasıl sağ kaldı ğını, kıyıdan nasıl olup da böyle yüzlerce mil uzaklaştığını...»</p>

        <p>«Bunları konuşmak istemiyorum,» diye onun sözünü kesti Centaine. Bir an için gözünün önünde o ufacık, yürek biçimli, buruşuk, amber rengi yüzler belirmişti. Onları bu kadar zalim biçimde terkettiği için büyük bir suçluluk duyuyordu.</p>

        <p>«Hatta bunu düşünmek bile istemiyorum. Lütfen bu konuyu bir daha açmayın, olmaz mı?» Sesi son derecede ciddiydi.</p>

        <p>«Elbette, Bayan Courtney.» Lothar iki mühürlü mektubu aldı. «Şimdi bana izin verirseniz bunları götürüp Vark Jan'a teslim edeyim. Yarın şafaktan önce yola çıkacak.» Demin terslenmiş olmaktan ötürü suratı asılmıştı.</p>

        <p>Centaine onun ateşin yanından geçtiğini, Vark Jan'a emirlerini verdiğini mırıltı halinde duydu.</p>

        <p>Lothar kulübeye döndüğünde Centaine kitabıyla meşgulmüş gibi göründü, onun bir şey söyleyeceğini umdu ama o tekrar masanın başına oturdu, günlüğünü yazdığı defteri açtı.</p>

        <p>Her gece yaptığı bir işti bu. Deri kaplı deftere mutlaka anılarını yazardı. Centaine kalemin kağıt üzerinde çıkardığı gıcırtıları dinledi, onun dikkatini kendinden başka tarafa yöneltmesine bozuldu.</p>

        <p>«Vaktimiz öyle az kaldı ki,» diye düşündü. «O da kalkmış ziyan ediyor.» Kitabı gürültüyle kapadı, başını kaldırıp bakmadı.</p>

        <p>«Ne yazıyorsun?» diye sordu.</p>

        <p>«Ne yazdığımı biliyorsunuz. Daha önce konuşmuştuk, Bayan Courtney.»</p>

        <p>«Herşeyi günlüğüne yazar mısın?»</p>

        <p>«Hemen hemen her şeyi.»</p>

        <p>«Beni de yazıyor musun?»</p>

        <p>Lothar kalemini bırakıp ona baktı. Centaine o sarı gözlerin dosdoğru bakışı altında sarsıldı... ama özür dileyemedi.</p>

        <p>Sonunda, «Üstüne vazife olmayan şeylere burnunu sokuyordun,» dedi.</p>

        <p>«Evet,» diye kabullendi Lothar. Centaine içindeki tedirginlikten kurtulmak için, «Günlüğüne benimle ilgili ne yazdın?» diye sordu.</p>

        <p>«Bu sefer de burnunu sokan siz oluyorsunuz, madam.»</p>

        <p>Lothar defteri kapadı, masanın çekmecesine koydu, ayağa kalktı. «İzin verirseniz benim kampı dolaşmam gerek.»</p>

        <p>Böylelikle Centaine, ona babasına ettiği muameleyi edemeyeceğini öğrenmiş oldu. Hatta Michael Courtney'e ettiği muameleyi bile edemeyecekti. Lothar gururlu adamdı. Gururunu çiğnetmek istemiyordu, ömrü boyunca hep kendi kendinin efendisi olabilmek için mücadele vermişti. Centaine'e ve Şasa'ya karşı gösterdiği şövalyece tutumu sömürmek konusunda onlara bile izin vermeyecekti. Centaine ona asla hakimiyet taslayamayacağını öğrendi.</p>

        <p>Ertesi sabah Lothar'ın resmi ve mesafeli davranışı onu tedirgin etti ama, gün ilerlerken duyguları öfkeye dönüştü. «İncir çekirdeği doldurmayacak bir şeye şımarık çocuklar gibi surat ediyor,» dedi kendi kendine. «Eh, bakalım kim daha uzun süre surat edebilecekmiş!»</p>

        <p>İkinci gün öfkesi, yerini yalnızlık duygusuna bıraktı. Lothar'ın gülümsemesini özlüyor, uzun sohbetlerine hasret duyuyor, gülen, şarkı söyleyen sesini arıyordu.</p>

        <p>Şasa'nın kampta gezinişini seyretti. Lothar'ın bir eline asılmış, yalnız ikisinin anlayabildiği bir sohbeti sürdürerek gidiyordu. Centaine kendi çocuğunu kıskandığını hissedince şaşaladı.</p>

        <p>Soğuk bir sesle, «Şasaya yemeğini yedireyim,.» dedi. «Artık görevlerimi yeni baştan üstlenmemin zamanı geldi. Siz bundan böyle zahmet etmeyin.»</p>

        <p>«Hay hay, Bayan Courtney.»</p>

        <p>İçinden bağırmak geliyordu Centaine'in. «Lütfen! Özür dilerim!» demek istiyordu canı. Ama gururu aralarında dağ gibi bir engeldi.</p>

        <p>Öğleden sonra boyunca onun atının kampa dönmesini bekledi durdu. Bir kere uzaktan bir tüfek sesi duydu. Lothar döndüğünde ortalık kararmıştı. Centaine de, Şasa da yataklarındaydılar. Karanlıkta yatıp Lothar'ın getirdiği avların boşaltılışını, sonra kesilişini dinledi. Lothar geç saatlere kadar adamlarıyla ateşin başında oturdu. Centaine uyumaya çalışırken onların gülüşmeleri habire onu uyandırdı.</p>

        <p>Sonunda sesi bitişikteki kulübeden geldi. Centaine onun kapıdaki bir kova suyla yıkanışını, sonra elbiselerini çıkarışını dinledi, en sonunda da yatağının gıcırtısını duydu.</p>

        <p>Onu Şasa'nın çığlıkları uyandırdı. Çocuğun bir ağrısı olduğunu hemen anladı. Uykulu uykulu ayaklarını yataktan sallandırdı, el yordamıyla oğlunu aradı. Lothar'ın kulübesinde bir kibrit çakıldı, lamba yandı.</p>

        <p>«Şşş! Sus küçüğüm.» Centaine, Şasa'yı bağrına bastı, vücudunun sıcaklığı onu telaşlandırdı.</p>

        <p>«Girebilir miyim?» Lothar kapıdaydı.</p>

        <p>«Evet.»</p>

        <p>Eğilerek girdi, lambayı yere koydu.</p>

        <p>«Şasa hasta.»</p>

        <p>Lothar çocuğu ondan aldı. Üzerinde yalnızca pantolonu vardı. Göğsü de, ayakları da çıplaktı. Saçları uyurken dolaşmıştı.</p>

        <p>Şasa'nın ateşli yanağına dokundu, sonra parmağını ağzına soktu. Şasa bir sonraki bağırmasında boğulur gibi oldu, parmağı kuvvetle ısırdı.</p>

        <p>«Yine diş çıkarıyor,» diye gülümsedi Lothar. «Bu sabah farketmiştim.» Bebeği tekrar annesine uzatırken Şasa bir itiraz çığlığı kopardı.</p>

        <p>«Yine gelirim, asker!» Centaine onun arabada ilaç çantasını aradığını duydu.</p>

        <p>Döndüğünde elinde küçük bir şişe vardı. Mantarı çekildi ği zaman Centaine keskin kokudan yüzünü buruşturdu.</p>

        <p>«Şimdi hakkından geliriz o kötü dişin, öyle değil mi!» Lothar diş etlerine o sıvıyla masaj yaptı, Şasa bu arada onun parmağını emdi. «Aferin cesur askere.»</p>

        <p>Şasa'yı tekrar yatağına yatırdı, birkaç dakika içinde de çocuk uykuya daldı.</p>

        <p>Lothar lambayı aldı. «İyi geceler, Bayan Courtney,» diyerek kapıya doğruldu.</p>

        <p>«Lothar!» Adını böyle duymak Lothar'ı şaşırttı ama, Centaine'i de şaşırttı.</p>

        <p>«Lütfen,» diye fısıldadı Centaine. «Çok uzun süre yalnız kaldım. Lütfen artık bana zalim davranma.»</p>

        <p>İki kolunu ona uzattı, Lothar ilerledi, yatağın kenarına, onun yanına oturdu.</p>

        <p>«Ah, Lothar...» Sesi boğuktu. Kollarını onun boynuna sardı. «Sev beni,» diye yalvardı. «Lütfen sev beni.» Ağzı ateş gibi sıcaktı. Kolları öyle güçlüydü ki, Centaine ciğerlerinin boşalıp soluksuz kaldığını hissetti.</p>

        <p>«Evet, sana zalim davrandım,» dedi Lothar alçak sesle.</p>

        <p>Sesi titriyordu. «Ama yalnızca sana sarılmak istediğim içindi.</p>

        <p>Sana duyduğum sevgi beni yakıyor, acı veriyordu...»</p>

        <p>«Ah, Lothar, bana sarıl ve sev... hiç bir zaman da bırakma.»</p>

        <p>Onu izleyen günler, Centaine'in aylar ve yıllar boyunca çektiği zorluklara ve yalnızlıklara değdi. Sanki kader Centaine'den bunca zaman esirgediği tüm zevkleri birden vermeye karar vermişti.</p>

        <p>Her sabah yatağında uyandığında, daha gözlerini açmadan yanında onu arıyor, bulamayacağından korkuyordu. Ama her seferinde yanındaydı Lothar. Bazen uyku taklidi yapıyor, Centaine onun gözlerini parmaklarıyla açmak zorunda kalıyordu. Açtığında Lothar bu sefer gözlerini yukarı deviriyor, yalnızca aklarını gösteriyor, Centaine kıkır kıkır gülüp dilini onun kulağına sokuyordu. Dayanamadığı tek işkencenin bu olduğunu öğrenmişti. Lothar'ın çıplak kolları bir anda tavuk derisine dönüyor, yerinden aslan gibi fırlayıp onu yakalıyor, kahkahalarını iniltilere, solumalara çeviriyordu. Sabah serinliğinde ikisi birlikte, Şasa'yı da alıp atla geziyorlardı. Çocuğu Lothar kendi eğerinin önüne oturtuyordu. İlk birkaç gün atlarını ağır yürütüp kampın yakınlarında kaldılar. Ama Centaine kuvvet kazanmaya başlayınca daha ilerilere gitmeye cesaret ettiler. Dönüşte son mili hep dörtnala geliyorlardı. Birbirleriyle yarışıyorlar, Şasa da, Lothar'ın kolları arasında, güven içinde, heyecan çığlıkları atıyordu. Kampa girdiklerinde yüzleri kıpkırmızı, karınları da çok aç oluyordu.</p>

        <p>Çölün uzun öğle sıcaklarını kulübenin içinde birbirinden uzak oturarak, yalnızca Şasa'yı alıp verirken, ya da bir kitabı birbirlerine uzatırken temas ederek geçirmekteydiler ama, birbirlerini gözleriyle okşuyorlardı hep. Sonunda bu bir işkence haline geliyordu.</p>

        <p>Sıcak geçip güneş yumuşayınca Lothar tekrar atları getirtiyor, dağın dibindeki yamacın eteğine gidiyorlardı. Atları oradaki vadilere tırmanıyorlardı. Eski Bushman'lardan kalma freskler sık yaprakların gerisinde kalmaktaydı. Lothar bir sıcak su kaynağı daha keşfetmişti. Bir kayanın içinden fışkırıyor, yuvarlak bir kayalık havuza dökülüyordu.</p>

        <p>İlk ziyaretlerinde, üstündekileri çıkarmaya zor yanaşan Lothar oldu. Centaine uzun eteğinden, jüponlarından kurtulduğuna memnundu. Rahatsız ediyordu bu giysiler onu. Çıplaklığın özgürlüğünden zevk alıyordu. Çöl onu alıştırmıştı çıplaklığa. Sularda yıkanıyor. Lothar'a şakalar yapıyor, sonunda o da pantolonunu çıkarıp çabucak suya atlıyordu.</p>

        <p>«Hiç utanmıyorsun,» diye takılıyordu Centaine'e.</p>

        <p>Şasa'nın varlığı onları bir dereceye kadar frenliyordu. Yeşil suların altında, korka korka dokunuyorlardı birbirlerine. Lothar sonunda dayanamıyor, çenesindeki o tanıdık kararlılıkla onu yakalıyordu. Centaine onun pençesinden genç kız çığlıklarıyla sıyrılıp havuzdan fırlıyor, eteklerini giyiyordu.</p>

        <p>«Kampa en geç dönene yemek yok!»</p>

        <p>Centaine, Şasa'yı yatağına yatırıp lambayı üfledikten sonra, sessizce Lothar'ın kulübesine süzülüyordu. Lothar onu bekliyor oluyordu. Gün boyu o şakacı dokunmalarından, büsbütün gerilim içindeydi. Büyük bir coşkuyla sarılıyorlardı. Sanki bir ölüm çatışmasındaki iki hasımmış gibi saldırıyorlardı birbirlerine.</p>

        <p>Çok sonra, karanlıkta birbirinin kollarında yatarken Şasa'yı rahatsız etmemek için alçak sesle konuşuyorlardı. Gelecek için planlarını yapıyor, vaatlerini birbirlerine sunuyorlardı. Cennetin eşiğinde, hissediyorlardı kendilerini.</p>

        <p style="text-align: center;"><b>***</b></p>
      </div>
    </div>
  </div>
</body>
</html>
