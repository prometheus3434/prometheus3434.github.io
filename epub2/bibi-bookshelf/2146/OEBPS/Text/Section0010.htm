<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/Style0001.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <div>
        <p>Planı Michael, Andrew'a anlatmıştı.</p>

        <p>«Eğer yakalanırsan bu iğrenç komployla ilgili hiçbir şey bilmediğimi söylerim, üstelik savaş divanına zevkle başkanlık eder, idam mangana da emri kendim veririm,» diye uyardı onu Andrew.</p>

        <p>Michael, de Thiry arazisinin kuzey ucundaki sert toprakları gözüne kestirmişti. Orası kendi üslerine en uzak taraftaydı.</p>

        <p>Tek yapacağı, parlak sarı SE5a'yı, o alanı çevreleyen çınarların arkasına almaktı. İki metrelik taş duvarı aşar aşmaz gazı kesti, uçağı toprağa indirdi. Çabucak durmayı başardı, kanadın üzerinden atlarken motoru kapatmadı.</p>

        <p>Centaine duvarın köşesinde beklemekteydi. Koşarak yaklaştı. Michael onun kendi talimatına uyup sımsıkı giyindiğini gördü. Sarı yünlü eteğinin altından içi kürklü çizmeleri görünüyordu. Boynuna da sarı bir eşarp bağlamıştı. Sırtında tilki kürkünden güzel bir ceket vardı. Koşarken kapişonu sırtında sallanıyordu. Omzuna yumuşak deriden bir çanta asmıştı.</p>

        <p>Michael yere atlayıp onu kollarına aldı.</p>

        <p>«Bak! Sarı giydim... en sevdiğin renk!»</p>

        <p>«Akıllı kız.» Onu yere bıraktı. «Gel!» Koynundan ödünç aldığı uçuş kepini çekti, ona nasıl giyip tokasını çene altından nasıl tutturacağını gösterdi.</p>

        <p>Centaine ona poz vererek, «Hem cesur, hem romantik görünüyor muyum?» diye sordu.</p>

        <p>«Harika görünüyorsun.» Doğruydu. Yanakları heyecandan kızarmıştı. Gözleri pırıl pırıl parlıyordu.</p>

        <p>«Haydi!» Michael kanada tırmandı, pilot kabinine sıçradı.</p>

        <p>«Burası çok küçük.» Centaine kanadın üzerinde, kararsızdı. «Sen de küçüksün. Ama sanıyorum korkuyorsun da, değil mi?»</p>

        <p>«Korkmak mı? Hah!» Ona öfkeyle baktı, kabine girmeye uğraştı.</p>

        <p>Kolay iş değildi. Eteklerini dizlerinin yukarısına kaldırmak, sonra açık kabinin üzerinde kendini dengelemek gerekiyordu.</p>

        <p>Yumurtalarının üzerine konmaya hazırlanan güzel bir kuş gibi.</p>

        <p>Michael tam o alçalırken kendini tutamadı, ellerini onun eteklerinin altına doğru kaydırdı. Centaine bir çığlık kopardı. «Ne kadar hızlısınız, mösyö!» deyip onun kucağına iniş yapmayı başardı.</p>

        <p>Michael güvenlik kemerini ikisini kavrayacak biçimde bağladı, sonra onun boynunu öptü. «Artık elimdesin. Kaçamazsın.»</p>

        <p>«Kaçmak istediğimi sanmıyorum.» Güldü.</p>

        <p>Centaine'in kürklerini, eteklerini, jüponlarını yerleştirip Michael’ın kontrolünü engellemeyecek biçimi sokmaları daha birkaç dakika sürdü.</p>

        <p>«Hazırız,» dedi Michael sonunda. Uçağı tarlanın ucuna doğru sürdü, kendine pistin her santiminden yararlanma hakkı tanıdı. Toprak yine de yumuşaktı. Pist kısaydı. Mac'a her iki silahı boşaltmasını, Cickers'in soğutucusunu da akıtmasını söylemişti. Böyle olunca otuz kilo kadar kazançları oluyordu. Ama yine de yükleri ağırdı. Hele bu kısa piste göre!</p>

        <p>«Tutun!» dedi genç kızın kulağına. Benzin verdi, hızı arttırdı, koca uçak ileri doğru atıldı.</p>

        <p>Tekerlerin yerden kesildiğini hissettiği anda, «Lodosa şükür,» diye mırıldandı. Anında yükseldiler.</p>

        <p>Karşı duvarı aşarken Michael sol kanadı çınarlardan birine değmesin diye onu hafif yukarıya kaldırdı, sonra tırmanışa geçtiler. Centaine'in kucağında nasıl kazık gibi oturduğunu hissetti, gerçekten korktuğunu düşündü. Buna üzüldü.</p>

        <p>Motorun sesini bastırabilmek için, «Artık güvendeyiz,» diye bağırdı. Kız başını çevirdiğinde Michael onun gözlerinde korku değil, zevk okudu.</p>

        <p>«Harika bir şey!» Centaine onu öptü. Duyduğu zevki onun da paylaştığını bilmek Michael’ı kendinden geçirdi.</p>

        <p>«Şatonun üzerinden geçelim,» deyip yana döndü, biraz alçaldı.</p>

        <p>Centaine hayatının ikinci en harikulade tecrübesini yaşıyordu. Bu ata binmekten de, müzikten de üstün bir şeydi. Hemen hemen Michael'la sevişmek kadar iyiydi. Bir kuş olmuştu kendisi. Bir kartaldı. Sevincini yüksek sesle haykırmak istiyor, bu anı sonsuzluğa kadar uzatmak istiyordu. Her zaman kendini çok yukarlarda, rüzgarla kucak kucağa, sevdiği erkeğin kolu onu sarmış durumda görmek isterdi. ,</p>

        <p>Aşağıda yepyeni bir dünya yatıyordu. Çocukluğundan beri bildiği tanıdık yerler şimdi bambaşka, harikulade bir boyut kazanmıştı. «Melekler de dünyayı böyle görüyor olmalı!» diye bağırdı. Michael bu hayale gülümsedi. Şato karşılarında belirmişti. Centaine onun bu kadar güzel olduğunu, bu kadar büyük olduğunu, damının böyle güzel bir pembe renkte olduğunu bilmiyordu. İşte Bulut da ahırların arkasındaki çayırdaydı. Onların önü sıra dört nala koşuyor, gürleyen sarı uçakla yarış ediyordu.</p>

        <p>Centaine güldü, rüzgara doğru bağırdı. «Koş, sevgilim!» Atın üzerinden geçtiler. Cenatine bahçede Anna'yı gördü. Motorun sesini duyunca sebzelerin arasında doğrulmuş, ellerini gözlerine siper ederek onlara bakıyordu. O kadar yakındılar ki, Centaine onun kırmızı suratında kaşlarının çatık olduğunu gördü, pilot kabininden sarktı. San eşarbını çıkarıp ona salladı. Ge çerlerken Anna'nın yüzündeki, inanmazlık ifadesini de görebildi.</p>

        <p>Bir kahkaha attı, Michael'a, «Yüksel,» diye bağırdı. «Daha yüksel!»</p>

        <p>Michael yükseldi. Centaine bir an rahat durmuyor, habire kımıldıyor, dönüyor, kucağında hopluyor, kabinin bir o yanından, bir bu yanından sarkıyordu.</p>

        <p>«Bak! Bak! İşte manastır okulu... ah, rahibeler beni şimdi görebilselerdi! Şurada da kanal! Bak, Arras katedrali... ah, şuraya bak...» Heyecanı ve hevesi bulaşıcıydı, Michael da onunla güldü. Centaine başını tekrar ona çevirince dudaklarını öptü ama kız hemen çekildi.</p>

        <p>«Dur! Bir saniyesini kaçırmak istemiyorum!»</p>

        <p>Michael, Bertangles'daki hava kuvvetleri alanını buldu. Pistler karanlık ormanın arasında açık yeşil bir çarpı işareti oluşturuyordu. Hangarlar ve binalar çarpının yanlarına sıralanmıştı.</p>

        <p>«Dinle beni!» diye bağırdı kızın kulağına. «İnerken kafanı eğik tutmalısın.» O başını salladı. «Ben haydi, deyince, atlayıp ağaçlara doğru koş. Sağ tarafında bir taş duvar göreceksin.</p>

        <p>Onu takib et. Üç yüz metre sonra yola varacaksın. Orada bekle.»</p>

        <p>Michael alana, ders kitaplarında öğretildiği biçimde yaklaştı, pistin yanlarını bakışlarıyla tarayıp yüksek rütbeli birilerinin varlığını işaret eden telaş belirtilerini aradı. Yarım düzine kadar uçak hangarların önüne parketmişti. Binalar arasında dolaşan bir iki kişi çarptı gözüne.</p>

        <p>«Galiba ortalık temiz,», diye mırıldandı, rüzgarı ayarladı.</p>

        <p>Centaine'i kucağında alçaltıp inişe geçti.</p>

        <p>Acemiler gibi yüksekten geldi. Hangarları geçerken hala yirmi metre yüksekteydi. Pistin öbür ucuna yakın yerde tekerlerini toprağa değdirdi, frene basıp durabildiğinde neredeyse ağaçlara yaklaşmıştı.</p>

        <p>«İn ve koş!» diye haykırdı Centaine'e. Onun pilot kabininden çıkmasına yardım etti. SE5a'nın gövdesi, kızın hangar ve binalardan görülmesine engeldi. İner inmez çantasını koltuğuna sıkıştırıp ağaçlara doğru koştu.</p>

        <p>Michael dönüp uçağı hangarların önüne doğru sürdü, apronun kenarında bıraktı.</p>

        <p>Aşağıya atlarken çavuş teknisyen .ona, «Defteri imzalasanız iyi olur, efendim,» dedi.</p>

        <p>«Defter mi?»</p>

        <p>«Yeni muamele, efendim... tüm uçuşlar kayda geçiyor.»</p>

        <p>«Lanet olası bürokrasi!» diye homurdandı Michael. «Bugünlerde kağıtsız hiçbir şey yapılmaz oldu.» Görevli subayı bulmak üzere uzaklaştı.</p>

        <p>«Ha, evet, Courtney. Bir şoför sizi bekliyor.»</p>

        <p>Şoför bir numaralı hangarın yakınında, bir RollsRoyce'un direksiyonundaydı. Michael'ı görür görmez fırlayıp indi, selam çaktı.</p>

        <p>«Nkosana!» diye sevinçle sırıttı. Dişleri o esmer, ay gibi suratında parıldıyordu. Selam çakarken kepini titretti. Uzun boylu bir Zulu'ydu. Michael'dan bile uzundu. Afrika askerlerinin haki üniformalarından giymişti.</p>

        <p>«Sangane!» Michael selamı aldı. O da sırıtıyordu. Sonra içinden geldi, siyah adamı kucakladı.</p>

        <p>«Seni görmek yuvaya dönmek gibi,» dedi. Zulu dilini akıcı biçimde konuşuyordu.</p>

        <p>İkisi birlikte büyümüşlerdi. Zululand'ın çayırlarında koşup oynamış, köpekleri ava götürmüşlerdi. Tugela nehrinde birlikte çırılçıplak yüzmüş, yılan balığı avlamışlardı. Avladıkları hayvanları, birlikte ateş yakıp pişirmiş, gece o ateşin yanında uyumuş, yıldızları incelemiş, ileriki hayatlarını ciddi ciddi tartışmışlardı.</p>

        <p>«Memleketten ne haber, Sangane?» diye sordu Michael.</p>

        <p>Genç Zulu arabanın kapısını açıyordu. «Baban nasıl?»</p>

        <p>Sangane'nin babası Mbejane, Sean Courtney'in eski hizmetkarı ve arkadaşıydı. Zulu kraliyet ailesindendi. Efendisiyle başka savaşlara katılmıştı ama, artık çok yaşlı ve hastaydı. Yerine oğlunu yollamak zorunda kalmıştı bu sefer.</p>

        <p>Heyecanla konuştular. Sangane bu arada arabayı üssün ucuna sürüp ana yola saptı. Arkp kanapede Michael uçuş ceketini çıkardı, şık üniformasıyla kaldı. Madalyaları armaları, hepsi tamamdı.</p>

        <p>«Şurada duruver, Cangane. Ağaçların ucunda.»</p>

        <p>Michael arabadan fırladı, heyecanla, «Centaine!» diye seslendi.</p>

        <p>Kız ağaçlardan birinin arkasından çıktı, Michael ona bakakaldı. Aradan geçen zamanı, iyi bir etki bırakmanın hazırlıklarına ayırmıştı. Deri çantayı neden getirdiği şimdi anlaşılıyordu.</p>

        <p>Michael daha önce onu hiç makyajlı görmemişti. Ama makyajını öyle sanatsal biçimde yapmıştı ki, genç adam önce değişikliği kavrayamadı. Yalnızca kızın en güzel yanları daha belirgin olmuştu. Gözleri daha ışıklı, teni daha parlak, sedef gibiydi.</p>

        <p>«Çok güzelsin,» diye soludu. Artık eskisi gibi çocukkadın değildi. Yeni bir güzellik ve güven edinmişti. Michael onun karşısında dehşete düştüğünü hissediyordu.</p>

        <p>«Amcan beni beğenir mi dersin?»</p>

        <p>«Bayılır. Hangi erkek bayılmaz?»</p>

        <p>Sarı elbisesi, tenine yakışan, kara gözlerine ışıklı yansımalar katan bir tondaydı. Şapkasının kenarı bir yanda ince, öbür yanda geniş. Üzerinde sarılı yeşilli tüyler vardı. Ceketinin içine krem rengi krepdöşin bir bluz giymişti. Yakası ve kol ağızlan dik, dantelliydi. Boynunun uzunluğu, başının güzelliği belli oluyordu. Ayağında çizme yerine zarif pabuçlar vardı.</p>

        <p>Michael onun iki elini tutup saygıyla öptü, sonra onu arabaya bindirdi.</p>

        <p>«Sangane, bu bayan yakında karım olacak.»</p>

        <p>Zulu başıyla onaylayan bir işaret yaptı, kadını bakışlarıyla bir kısrak ya da genç bir danayı değerlendiriyormuş gibi ölçüp biçti.</p>

        <p>«İnşallah size nice oğullar verir,» dedi.</p>

        <p>Michael bunu tercüme edince Centaine kızardı, güldü.</p>

        <p>«Ona teşekkür et, Michael. Ama söyle ona, en azından bir tane de kızım olmasını istiyorum.» Şahane Rolls'ü inceledi. «İngiliz generallerinin hepsinin arabası mı var?»</p>

        <p>«Amcam bunu Afrika'dan gelirken getirdi.» Michael elini yumuşak deri kanapenin üzerinden kaydırdı. «Yengemin armağanıydı.»</p>

        <p>Centaine, «Amcan savaşa bu arabayla gidiyorsa, müthiş biri,» dedi. «Yengen de zevk sahibiymiş. Günün birinde inşallah ben de sana böyle bir armağan veririm, Michael.»</p>

        <p>«Seni öpmek istiyorum.»</p>

        <p>«Herkesin önünde asla. Ama yalnızken, istediğin kadar.</p>

        <p>Şimdi söyle bana, yolumuz ne kadar?»</p>

        <p>«Beş mil falan. Ama yolda bunca trafik varken ne kadar zaman alacağını Tanrı bilir.»</p>

        <p>ArrasAmiens yoluna sapmışlardı. Yol askeri nakliyeden ötürü tıkalıydı. Toplar, cephane, ağır taşıma kamyonları, at arabaları, tabur tabur yaya askerler doluydu.</p>

        <p>Michael yüklerini sırtlarına vurmuş, iki büklüm yürüyen yayaların kendilerine öfke ve imrenme yansıtan bakışlarla baktığını gördü. Pırıl pırıl Rolls çok dikkat çekiyordu. Çamur hendeklerde yürüyen adamlar arabanın içine bakınca, genç zarif bir subayla güzel bir kız görüyorlardı. Ama Centaine onlara el sallayınca çoğunun ifadesi sırıtmaya dönmekteydi.</p>

        <p>«Bana amcanı anlat,» diye Michael'a döndü tekrar.</p>

        <p>«Şey, herkes gibi biridir. Doğrusu anlatacak pek fazla bir şey yok. Müdürü dövüp okuldan atılmıştı. Zulu savaşında çarpıştı, onsekiz yaşından önce ilk defa adam öldürdü, ilk milyon sterlini yirmi beş yaşında kazandı, sonra bir tek günde kaybetti. Profesyonel fildişi avcısıyken birkaç yüz fil öldürdü, çıplak elleriyle bir Leopar öldürdü. Boer savaşı sırasında Leroux'yu aldı. Hemen hemen yardımsız olarak aldı. Savaştan sonra bir milyon sterlin daha kazandı, Güney Afrika Birliği kuruluş anlaşmasının gerçekleşmesine katkıda bulundu. Louis Botha hükümetinde bakandı ama istifaedip bu savaşa geldi. Boyu bir doksandan fazladır, her bir eliyle yüz kiloluk mısır çuvalı kaldırabilir.»</p>

        <p>«Michael, böyle bir adamla tanışmaktan korkuyorum,» dedi kız en ciddi sesiyle.</p>

        <p>«Nedenmiş...»</p>

        <p>«Ona aşık olurum diye korkuyorum.»</p>

        <p>Michael sevinçle güldü. «Ben de korkuyorum. O sana aşık olur diye korkuyorum!»</p>

        <p style="text-align: center;"><b>***</b></p>
      </div>
    </div>
  </div>
</body>
</html>
