<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-3" xml:lang="tr-TR">
		<div>
			<p><br /><br /><br /></p>
			<p id="_idParaDest-2"><st c="0">YÜRÜYENLER</st></p>
			<p><br /><br /><br /></p>
			<p><st c="10">Fırat o cumartesi günü bitpazarındaydı. </st><st c="51">Babasına ve abisine yardım edecekti ama yardımdan çok, buradaki şamataya ve renkliliğe tanık olmak istemişti. </st></p>
			<p><st c="161">Pazar yeri açık, geniş bir alandı, zemin topraktı. </st><st c="212">Satıcıların kiraladığı alanlara sarı bir boyayla sınır çizgileri çekilmişti. </st><st c="289">Fırat kendi alanlarına adım attı, Murat’ın az önce omzundan indirdiği siyah, battal poşetten türlü malzemeleri çıkarıp yerdeki muşambanın üstüne dizmeye başladı. </st><st c="451">Kitaplar, porselen tabaklar, renk renk takılar, üzüm desenli bir şişe... </st><st c="524">Abisi simitçiden döndüğünde yaptığını görüp beğensin istiyordu. </st><st c="588">İşini düzgünce yaparken başka bir satıcının tutturduğu tekerleme dikkatini dağıttı. </st></p>
			<p><st c="672">“Gece çalıyooom, gündüz satıyooom!</st></p>
			<p><st c="706">Gece çalıyooom, gündüz satıyooom!”</st></p>
			<p><st c="741">Fırat, poşetten çıkardığı deri kemeri tabakların üzerine bırakıp sesin geldiği yana baktı. </st><st c="833">Adam beş metre ötedeydi. </st><st c="858">Aynı Fırat gibi, çuvaldan bir şeyler çıkarıp yere diziyordu. </st><st c="919">Sergilediği şeyler, hırsızlık denince akla gelen şeylere pek benzemiyordu, yani cep telefonu, dizüstü bilgisayar, değerli saatler falan değil de eski prizler, paketi yırtık çocuk bezleri, ampuller, yıpranmış kitaplar... </st><st c="1139">Birbiriyle ilgisi olmayan daha pek çok şey... </st></p>
			<p><st c="1185">Adam neşe içinde yeniden bağırdı:</st></p>
			<p><st c="1218">“Gece çalıyooom, gündüz satıyooom!</st></p>
			<p><st c="1253">Gece çalıyooom, gündüz satıyooom!”</st></p>
			<p><st c="1288">Fırat bu kez giyilmiş ceketleri özenlice sergiye yerleştiren babasına baktı. </st><st c="1366">Karşılarındaki adamın itiraflarını duymamış mıydı? </st></p>
			<p><st c="1417">“Baba, şu adam... </st><st c="1435">Gerçekten çalmış mı onları?” </st></p>
			<p><st c="1464">Babası bıyık altından güldü. </st><st c="1493">“Hırsızlar yaptıkları işi böyle ilan etmezler oğlum.”</st></p>
			<p><st c="1546">“Neden öyle söylüyor?”</st></p>
			<p><st c="1569">“Eğleniyor, dikkat çekmek istiyor, bak senin bile dikkatini çekti.”</st></p>
			<p><st c="1637">“Ben polis olsaydım, takardım kelepçeyi.” </st></p>
			<p><st c="1680">Murat paslı bir Fanta tepsisine koyduğu üç simit ve üç çayla sergiye yaklaştığında Fırat’ın bu cümlesini duydu. </st><st c="1792">İçi burkuldu, büyüteç toplayarak bilim insanı olma hayalleri kuran kardeşi planlarından vaz mı geçmişti? </st><st c="1897">Gerçi kendisi de kardeşiyle az alay etmemişti. </st><span><st c="1944">Çöp Plaza’dan bilim insanı çıkmaz oğlum,</st></span><st c="1984"> dediği zamanlar olmuştu. </st><st c="2010">Böyle dese de içten içe Fırat’ın hayallerinin bir gün gerçek olmasını isterdi. </st><st c="2089">Hiç şansı yok muydu? </st><st c="2110">Okulu bırakmazsa, kendisi gibi yapmazsa şansı vardı. </st><st c="2163">Fırat da, Feride de hayatlarını kâğıt ve plastik toplayarak mı sürdürecekti? </st><st c="2240">Böyle olmaması için bütün gücünü harcayabilirdi. </st><st c="2289">İşte kendisi, babası, annesi çalışıyordu, Fırat ve Feride okuyabildikleri yere kadar okurlardı. </st><st c="2385">İnsanın doğru dürüst bir amacı olmalıydı, neden kardeşlerinin fedaisi olmasın? </st><st c="2464">Bu, gazino fedaisi olmaktan çok daha kıymetliydi. </st><st c="2514">Şu Âdem’le Havva albümünü bir bulsaydı, işler o zaman daha da kolaylaşacaktı.</st></p>
			<p><st c="2591">Kardeşine simidi uzatırken kaşlarını çattı.</st></p>
			<p><st c="2635">“Ne polisi! </st><st c="2648">Ne kelepçesi! </st><st c="2662">Sen bilim insanı olacaksın!”</st></p>
			<p><st c="2690">Fırat simidi aldı, kavrulmuş susam, kızarmış buğday ne güzel kokuyordu ama içini ferahlatan şey, bu ikisi değil, abisinin söylediği cümleydi. </st><st c="2833">Demek Murat abisi de onun bilimle uğraşmasını istiyordu, şimdiye dek hiç bu kadar açık seçik söylememişti. </st><st c="2940">İçinde hissettiği o genişlik ve umutla simidini ısırdı. </st><st c="2996">Sonra çevreyi süzmeye devam etti.</st></p>
			<p><st c="3029">Sol tarafındaki sergide büyükçe bir tel kafeste tavuklar vardı, çok sıkışık görünüyorlardı. </st><st c="3122">Fırat onların hâline acıdı. </st><st c="3150">Simidinden küçük parçalar kopartıp kafese doğru fırlattı. </st><st c="3208">Parçalar kafesin içine değil yere düştü. </st><st c="3249">Yoluk tüylü, kızıl ibikli kafalar tellere çarparak dışarıdaki ganimeti almaya çalışsa da kafes aralıkları tavukların başının geçebileceği kadar geniş değildi. </st><st c="3408">Bu görüntü Fırat’ın içindeki üzüntüyü çoğalttı. </st><st c="3456">Simidinden birkaç parça daha kopardı, kafesten içeri girebilecek oranda küçük lokmalar hâline getirdi. </st><st c="3559">Oturduğu yerden kalkıp tavukların yanına gitti, avucunda nemlenmiş lokmaları kafesten içeri attı. </st><st c="3657">Hayvanlar çığlık çığlığa, birbirlerinin üstüne basa basa parçacıklar daha yere düşmeden havada kaptı. </st><st c="3759">Çocuk, az önce yere düşenleri de alıp telden içeri attı, tavukların çığlığı çoğaldı.</st></p>
			<p><st c="3843">Daracık kafesin içindeki savaşa daha fazla bakamadı, yeniden kendi sergisine döndü. </st><st c="3928">Elindeki son simit parçasını ağzına attı ve torbadan malzeme çıkarma işine odaklanmaya çalıştı. </st><st c="4024">Kafesi görmemek için sırtını o tarafa dönmüşse de tavukların seslerini duyuyordu. </st><st c="4106">Başındaki Coca Cola logolu siyah şapkayı kulağını kapatacak kadar aşağı çekti. </st><st c="4185">Yine de tavukların sesinin kendisine ulaşmasını engelleyemedi. </st><st c="4248">Şu çuvalın içinden keşke bir de kulaklık çıksaydı. </st><st c="4299">Kulaklık, çöpte en fazla bulunan atıklardandı. </st><st c="4346">Murat abisi, on günde bozuluyor bunlar, onun için çöpe atıyorlar, demişti. </st><st c="4421">Ama şu anda bir tane bile yoktu. </st><st c="4454">Tavuklar bir an önce satılsa, sesleri duyulmasa ne güzel olurdu. </st><st c="4519">Fakat o tarafa yaklaşanlar fiyat soruyor, sonra da almadan gidiyorlardı. </st><st c="4592">Kimisi fiyatı fazla buluyor, kimisi alma niyetiyle değil, öylesine soruyordu. </st><st c="4670">Yalnızca bir adam gerçek alıcı gibi geldi kafesin başına. </st><st c="4728">Fırat göz ucuyla izliyordu olup biteni. </st><st c="4768">Adam seçim yapmak istercesine kafesin çevresinde birkaç tur attı. </st></p>
			<p><st c="4834">“Organik abi, organik! </st><st c="4857">Köy tavuğu hepsi...” diye malını övdü satıcı.</st></p>
			<p><st c="4902">“Hangi köy?” dedi adam.</st></p>
			<p><st c="4926">Satıcı hemen cevap veremedi. </st><st c="4956">Sonuçta bunları köyden falan getirmiş değildi, iflas eden bir yumurta çiftliğinden çok ucuza almıştı. </st><st c="5058">Cevap bekleyen adama mahallesinin adını söyledi.</st></p>
			<p><st c="5106">“Gülova’dan...”</st></p>
			<p><st c="5122">“Gülova köy mü oldu, ben orayı Çöp Plaza diye biliyordum.”</st></p>
			<p><st c="5181">Satıcı, “Abim alacak mısın, almayacak mısın?” diye müşteriyi tersledi. </st></p>
			<p><span><st c="5253">Alsın, hepsini alsın,</st></span><st c="5274"> dedi Fırat içinden. </st><st c="5295">Belki bu adam onlara biraz su, biraz buğday verirdi, en azından akşama kadar güneşin altında beklemekten kurtarırdı.</st></p>
			<p><st c="5411">Alıcı, az önceki terslemeyi umursamadı, gözüne kestirdiği horozu almak için kafesin üst kapağını açtı. </st><st c="5515">Daha o elini uzatmadan tavuklardan biri adamın elini gagaladı. </st><st c="5578">Canı yanan adam geriye doğru çekildi ama kafes açık kalmıştı. </st><st c="5640">Üç tavuk ve bir horoz can havliyle dışarı fırladı, farklı yönlere doğru var güçleriyle kaçmaya başladılar. </st><st c="5747">Satıcı hemen kafesi kapadı, uzaklaşan horozun peşine düştü. </st><st c="5807">Diğer üç tavuk için pazarcılardan yardım istedi. </st></p>
			<p><st c="5856">“Yakalayın! </st><st c="5868">Yakalayın!”</st></p>
			<p><st c="5879">Fırat da o zaman çöktüğü yerden doğruldu, tabii ki tavukların tarafını tutuyordu. </st><st c="5962">Pazarcılar, Fırat gibi düşünmediğinden sergilerini bırakıp tavukları kovalamaya başladı. </st><st c="6051">Fakat asıl amaçları tavukları yakalamak değil de sanki şamata yapmaktı. </st><st c="6123">Hayvanları ürkütmek için kollarını kaldırıp çığlıklar atıyorlar, oradan oraya zıplarken birbirlerinin mallarına basıyorlar, futbol maçındaymış gibi diğer koşturanlara talimat veriyorlardı. </st></p>
			<p><st c="6312">“Çevir! </st><st c="6320">Çevir!”</st></p>
			<p><st c="6327">“Bodur yoruldu, atla üstüne!”</st></p>
			<p><st c="6357">“Mustafa! </st><st c="6368">Bu tarafa sür, bu tarafa!”</st></p>
			<p><st c="6394">Porselen tabaklar kırılıyor, ceketler çiğneniyor, plastikler eziliyor ama kimse bunu umursamıyordu. </st><st c="6495">Zaten her şey çöpten gelmişti ve tekrar oraya dönmesi kimseyi üzmezdi. </st><st c="6566">Kışın sergi açtıklarında getirdikleri malzemelerin yarısını ısınmak için yakmaktan da gocunmazlardı. </st><st c="6667">Onlar için mal bulmak kolaydı, çünkü insanlar aldıkları şeylerden çabuk sıkılıyordu; bir spor ayakkabı bir ay sonra kapı önüne bırakılabilirdi, sonradan rengini beğenmedikleri bir halı çöpü boylardı, bir kadın yeni aldığı çantayı on gün sonra fazla büyük diye, bir başkası benzer bir çantayı fazla küçük diye çöpe atabilirdi. </st><st c="6993">Moda denilen şey eskisinden de hızlı değişiyordu. </st></p>
			<p><st c="7043">Teknoloji ürünlerindeki değişim hızı daha da beterdi. </st><st c="7097">Mağazadan aldığın bilgisayar veya telefonun bir üst modeli sen daha evine ulaşmadan üretilmiş oluyordu. </st><st c="7201">Sokaklardaki çöp konteynerleri devasa bile olsa atılan eşyalar, ambalajlar artık onlara bile sığmıyor, kaldırımlar yürünmez hâle geliyordu.</st></p>
			<p><st c="7340">Fırat içten içe tavuklar yakalanmasın diye umut ederken birden yanında Tenekeci İhsan’ı gördü. </st><st c="7436">Üstelik koltuğunun altında az önce kafesten kaçan horoz da vardı. </st><st c="7502">Horoz, koşmaktan bitkin düşmüş, ağzı aralık, dili dışarıda... </st><st c="7564">İhsan da ondan farksız, nefes nefese... </st><st c="7604">Derken bir başkası da bodur bacaklı tavuğu yakalayıp getirdi. </st><st c="7666">Murat eliyle benekli tavuğun kaçtığı tarafı gösterdi. </st></p>
			<p><st c="7720">“O bir kahraman! </st><st c="7737">Hâlâ yakalanmadı.”</st></p>
			<p><st c="7755">Sonra benekliyi kovalayan insanlara seslendi.</st></p>
			<p><st c="7801">“Özgürlüğü hak etti! </st><st c="7823">Bırakın peşini!”</st></p>
			<p><st c="7839">Fırat bunun şaka olduğunu önce anlamadı, abisinin de yumuşak yürekli biri olduğuna sevindi. </st><st c="7932">Sonra baktı ki kimse Murat’ı dinlemiyor, herkes tavuğu kovalamaya devam ediyor. </st><st c="8012">Sonunda Fırat’ın istemediği şey oldu. </st><st c="8050">Benekli, zıpladığı bir kamyonet kasasında köşeye sıkıştırıldı. </st><st c="8113">Çocuk, abisine baktı.</st></p>
			<p><st c="8134">“Yakaladılar işte, hani özgürlüğü hak etmişti?”</st></p>
			<p><st c="8182">Murat güldü. </st><st c="8196">“Bu kadar aç insanın olduğu yerde tavuklar değil, insanlar bile özgür kalamaz.” </st></p>
			<p><st c="8276">Fırat, beneklinin yeniden kafese kapatıldığı anı görmemek için şapkasını gözlerine kadar indirdi ama bu hareketi, içindeki kederi silmeye yetmedi. </st></p>
			<p><br /></p>
			<p><st c="8423">Tavuk kovalama olayından yarım saat sonraydı, iki kadın Fıratların sergisinde durdu. </st><st c="8508">Eğilip birer ceket aldılar; kolunu, yakasını incelediler. </st><st c="8566">Fırat sevindi, babası ceketlere kesin on lira isterdi, iki ceket satılırsa daha öğlen olmadan yirmi lira kazanmış olurlardı. </st><st c="8691">Kadınlardan biri ceketi burnuna yaklaştırdı.</st></p>
			<p><st c="8735">“Ayy, çok fena kokuyor bu!” </st></p>
			<p><st c="8764">Diğer kadın da tuttuğu ceketi kokladı, o da yüzünü ekşitip ceketi sergiye bıraktı.</st></p>
			<p><st c="8846">“Burada temiz bir şey bulmak zor.” </st></p>
			<p><st c="8882">İsmail, sergiye atılan ceketleri yeniden düzeltirken söylenmeden edemedi.</st></p>
			<p><st c="8955">“Mağaza mı burası? </st><st c="8975">Tabii akarı kokarı olacak...”</st></p>
			<p><st c="9004">Kadın da altta kalmak istemedi. </st></p>
			<p><st c="9037">“Sizin burnunuz alışmış galiba, fare ölüsü gibi kokuyor bu!”</st></p>
			<p><st c="9097">İsmail karşılık vermedi, içmeyi unuttuğu soğumuş çayı biraz öteye serpip boş bardağı paslı Fanta tepsisine koydu. </st><st c="9212">Sözüne karşılık alamayan kadın bozuldu, arkadaşının koluna girip uzaklaşırken söylendi:</st></p>
			<p><st c="9299">“Bunların burnu deliksiz ayol!”</st></p>
			<p><st c="9331">Murat kadınlara ters bir şey söyleyecekti ama babasından çekindi. </st><span><st c="9398">Duyma</st></span><st c="9403">, derdi babası, </st><span><st c="9419">görme, söyleme, müşteriye iyi davran...</st></span><st c="9458"> Bu yüzden delikanlı, ağzında birikenleri yutmak zorunda kaldı. </st><st c="9522">Fırat da duymuştu kadının söylediğini, eli ister istemez burnuna gitti. </st><st c="9594">Vardı işte burun delikleri, kadınlar neden öyle demişti? </st><st c="9651">Belki de kendileri için değil, ceketlerin önceki sahipleri için söylemişlerdi. </st><st c="9730">Böyle olup olmadığını babasına soracakken megafonla yapılan duyuru “deliksiz burun” konusunu hemen unutturdu. </st></p>
			<p><st c="9840">“Dikkat dikkat! </st><st c="9856">Satıcılar sarı çizginin dışına bir şey koymayacak! </st><st c="9907">Dikkat dikkat! </st><st c="9922">Sarı çizginin dışına çıkanlar iki kat yer parası ödemek zorunda kalacak!”</st></p>
			<p><st c="9995">Fırat tam önünde duran ve sapı sarı çizgiyi aşmış olan teflon tavayı biraz içeri çekti. </st><st c="10084">Murat kardeşinin çektiği tavayı yeniden çizginin dışında kalacak şekilde ayağıyla itti. </st><st c="10172">Fırat buna anlam veremedi. </st></p>
			<p><st c="10199">“Duymadın mı abi, sarı çizgiyi geçmeyecekmişiz.”</st></p>
			<p><st c="10247">“Boş ver onları, çizgiyi aşmayı öğrenmezsen şu kafesteki tavuklardan bir farkın kalmaz.”</st></p>
			<p><st c="10336">Yerdeki kitap yığınını kurcalayan bir müşteri bu sözleri duymuştu, gözlerini Murat’a çevirdi. </st><st c="10431">“Burada amma felsefeci varmış! </st><st c="10462">Sen topladığın kitapları arada sırada okuyorsun galiba.”</st></p>
			<p><st c="10518">Murat omuz silkti. </st><st c="10538">“Pek okumam.”</st></p>
			<p><st c="10551">Henüz açmadığı bavulunun üstüne oturmuş, çayını yudumlayan Tenekeci İhsan da söze karıştı.</st></p>
			<p><st c="10642">“Buradaki insanlar okudukları için değil, yürüdükleri için filozof olur abiciğim.”</st></p>
			<p><st c="10725">“Nasıl yani?” dedi adam.</st></p>
			<p><st c="10750">“Çünkü insanın aklına en acayip fikirler yürürken gelir. </st><st c="10808">Bu satıcıların yüzde doksanı Ankara’yı sokak sokak, cadde cadde gezmiştir. </st><st c="10883">Görünüşte kâğıt ve plastik toplarlar, tamam ama beyinlerinin neler topladığını hayal bile edemezsin.”</st></p>
			<p><st c="10984">Adam gülümsedi, sergideki kitaplardan birini seçti, Murat’a iki lira uzatıp Tenekeci İhsan’a döndü.</st></p>
			<p><st c="11084">“Anlaşılan sen de o filozoflardansın...”</st></p>
			<p><st c="11125">“Evet yürürüm, oturan adamın düşüncesi kıt olur. </st><st c="11175">Bizim her şeyimiz kıt, bari düşüncemiz zengin olsun değil mi?”</st></p>
			<p><st c="11237">Fırat başka şeylere bakıyor gibi görünse de konuşmaların tek kelimesini bile kaçırmadan yazıyordu zihnine. </st><st c="11345">Yürüyenlerden olmanın değerli bir şey olduğuna kanaat getirdi. </st><st c="11408">Şu anda oturuyordu ama kalkıp diğer sergileri gezmeye giderse o da yürüyenler grubuna dahil olabilirdi. </st><st c="11512">Hem şu tavuk seslerinden ancak böyle kurtulabilirdi. </st><st c="11565">Bu niyetle doğruldu, ne tarafa gitsem diye bakındı ama Doktor Metin’in kendilerine doğru geldiğini görünce bir yere ayrılamadı. </st></p>
			<p><st c="11693">“Ooo doktor bey, erkencisiniz!” dedi Tenekeci İhsan. </st><st c="11746">“Daha ben bavulu bile açmadım.”</st></p>
			<p><st c="11777">Doktor Metin gülümsedi, herkese başıyla selam verdi.</st></p>
			<p><st c="11830">“Telefonda dedin ya, erken gel diye. </st><st c="11868">Aç bakalım neler var?”</st></p>
			<p><st c="11890">İhsan eski bavulu açtı, içi teneke arabalarla doluydu; çoğu paslı, rengi solmuş, küçük arabalar. </st><st c="11988">Doktor birkaç tanesini alıp sağına soluna baktı. </st><st c="12037">Kapılarını açıp kapadı, tekerlerin dönüşüne baktı. </st><st c="12088">Onu izleyen Fırat’ın kafasında bir soru belirdi. </st><st c="12137">“Bazı insanlar hiç büyümüyor muydu?” Sonra içinden böyle bir soru geçirdiğinin farkına vardı ve bu fark ediş başka bir sonuca ulaştı: Galiba insan yürümeden de filozof olabilirdi.</st></p>
			<p><st c="12316">Bavulun başındakiler Fırat’ın kafasındakilerden habersizdi. </st><st c="12377">Doktor Metin elindeki pembe Cadillac’ı evirip çevirdi. </st></p>
			<p><st c="12432">“1959 model, iyi parça ama bundan bende var. </st><st c="12477">Telefonda söylediğin başka bir şeydi.”</st></p>
			<p><st c="12515">İhsan, koleksiyoncuların heyecanına, sabırsızlığına alışıktı. </st><st c="12578">“Bekle abi bekle, bombayı sona sakladım.” dedikten sonra elini bavulun köşesindeki buruşuk gazete kâğıtlarına uzattı. </st><st c="12696">Kâğıtları aralayıp içinden askerî bir jeep çıkardı. </st><st c="12748">Siyaha yakın koyu yeşil bir rengi vardı. </st><st c="12789">Miğferli bir asker kırmızı direksiyonu tutuyordu. </st><st c="12839">Aracın kaportasındaki beyaz yıldız göz alıcıydı. </st><st c="12888">Arabalara pek ilgi duymayan Fırat bile yaklaşıp daha yakından baktı. </st></p>
			<p><st c="12957">“Japon malı abi, 1960’lardan. </st><st c="12987">Gördüğün gibi hasarsız, pil yuvası bile var.”</st></p>
			<p><st c="13032">Doktorun nabzı hızlandı. </st><st c="13058">“Çalışıyor mu dersin?”</st></p>
			<p><st c="13080">“Çalışsa ne çalışmasa ne abi, şu güzelliğe baksana.”</st></p>
			<p><st c="13133">Doktor Metin hak verircesine başını salladı. </st></p>
			<p><st c="13179">“Güzel parça, ne isteyeceksin?”</st></p>
			<p><st c="13210">“Sana yüz lira olur abi. </st><st c="13236">Yemin ederim başkasına beş yüzden aşağı vermezdim.”</st></p>
			<p><st c="13287">Doktor Metin cüzdanından yüz lirayı çıkartıp İhsan’a uzattı. </st><st c="13349">“Geldiğime değdi, teşekkür ederim İhsan.” dedi, sonra oyuncak arabayı yanında getirdiği sırt çantasına koydu. </st><st c="13459">Sergiden ayrılacakken gözü Fırat’a takıldı. </st></p>
			<p><st c="13503">“Ooo sen de burdasın, karne nasıldı bakalım?”</st></p>
			<p><st c="13548">“İyi.” dedi Fırat. </st><st c="13568">“Üçe geçtim.”</st></p>
			<p><st c="13581">“Aferin delikanlı, hâlâ büyüteç topluyor musun, kaç tane oldu?”</st></p>
			<p><st c="13645">“On beş.”</st></p>
			<p><st c="13655">“Sen de benim kafadansın demek... </st><st c="13690">İlerde doktor falan olursan benim gibi muayenehanende sergilersin belki.” </st></p>
			<p><st c="13764">İsmail, oğlunun saçlarını okşadı. </st><st c="13798">“İnşallah amcası, inşallah sizin gibi doktor olur, herkese faydası dokunur.”</st></p>
			<p><st c="13874">Doktor Metin lafın gelişi söylemişti çocuğun ileride doktor olma ihtimalini, ama babası öyle deyince bu kez çocuğu böyle bir geleceğin bekleyip beklemediğini anlayabilirmiş gibi Fırat’a daha dikkatli baktı. </st></p>
			<p><st c="14082">“Demek üçüncü sınıfa geçtin? </st><st c="14111">Hangi okula gidiyorsun?”</st></p>
			<p><st c="14135">Bu soruya yanıt Fırat’tan değil Murat’tan geldi. </st></p>
			<p><st c="14185">“Hangisine gidecek, Elit City Kolejine gidecek hâli yok, Çöp Plaza’daki ilkokula gidiyor.”</st></p>
			<p><st c="14275">Doktor Metin, Murat’ın bu öfkeli hâline bir şey demedi, gençti Murat, yaşı gereği aniden böyle çıkışlar yapması normaldi. </st></p>
			<p><st c="14398">“Neden o koleje gidemesin, belki burs veren biri bulunur.”</st></p>
			<p><st c="14456">Bavulun başındaki insanlarda bir sessizlik oldu. </st><st c="14506">Fırat dışında herkes bursun ne olduğunu biliyordu, umutla gözler doktora yöneldi, bir şey daha söylemesini beklediler. </st><st c="14625">Okul, çalışkan çocuklara burs veriyor, müdürü tanıyorum, diyebilirdi. </st><st c="14695">Bakanlık bazı çocukların masraflarını karşılıyor, birlikte dilekçe yazalım, diyebilirdi, burs bulmak o kadar da zor değil, diyebilirdi... </st><st c="14833">Ama doktor beklenen bu cümlelerin hiçbirini söylemedi, “Görüşürüz.” deyip yanlarından uzaklaştı. </st><st c="14930">Arabasını park ettiği alana yürürken aklında bir hastası vardı, kadın varlıklıydı, kendisine tam üç çocuk okuttuğunu, hatta birinin de üniversiteden o yıl mezun olacağını söylemişti, acaba Fırat’ı da iyi bir okulda okutmak istemez miydi? </st><st c="15168">O kadınla mutlaka bu konuyu konuşmalıydı.</st></p>
			<p><st c="15209">Doktor Metin sergiden uzaklaştığında herkes yine işine dalmıştı; Fırat, abisinin yanına doğru birkaç adım attı. </st><st c="15322">Öğrenecekti, burs herhâlde parayla ilgili bir şeydi, çünkü o kolejde parası olanlar okuyabilirdi. </st><st c="15420">Birisi onun masraflarını karşıladığında galiba bunun adına burs deniyordu, ama emin olmak istedi. </st><st c="15518">Abisinin koluna dokundu.</st></p>
			<p><st c="15542">“Burs ne abi?”</st></p>
			<p><st c="15557">Murat kardeşinin gözlerindeki ışığa baktı, iyi bir şey söylemek istese de kardeşi gerçeklere tosladığında kafası daha az acısın istiyordu, tuzu kuru birinin ağızlarına çaldığı bir parmak balla dertlerine çare bulunamazdı. </st><st c="15780">Güldü.</st></p>
			<p><st c="15786">“Burs mu? </st><st c="15797">Burs, Hawaii’de bir ada.”</st></p>
			<p><st c="15822">Fırat da önce abisi gibi güldü, sonra gözünü kafesteki tavuklara çevirdi. </st><st c="15897">Abisinin ne demeye çalıştığını anlamıştı. </st><st c="15939">Kimse Fırat’a Hawaii’de bir ada vermeyeceğine göre, abisi boşuna umutlanma demek istemişti.</st></p>
			<p><st c="16030">Murat, kardeşinin burs hevesini kursağında bıraksa da kendi içinde taşıdığı heves, burs olayından daha imkânsızdı. </st><st c="16146">Cebinde taşıdığı hayalî elmasları çöpe atmıştı ama yerde yeni bir pembelik görse eğilip almayacak mıydı? </st><st c="16251">Aslında çoktan almıştı, hatta en irisini Havva’nın başındaki tacın tam ortasına yapıştırmıştı. </st><st c="16346">Çünkü insan bir ağırlıkla yürüyorsa hafiflemenin başka yolu yoktu, hayal kuracaktı, paraşütün ipine tutunacaktı. </st><st c="16459">Yer çekimi sertti, ayakları da kalbi de kırılabilirdi, bu durumda paraşütlü olmak şarttı.</st></p>
		</div>
	<div id="charCountTotal" value="16548"></div></body>
</html>
