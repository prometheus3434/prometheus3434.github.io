<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-14" xml:lang="tr-TR">
		<div>
			<p><br /><br /><br /></p>
			<p id="_idParaDest-13"><st c="0">“SEN YÜRÜYENLERDENSİN!”</st></p>
			<p><br /><br /><br /></p>
			<p><st c="24">Murat hastane odasında sol bacağı alçıda tavana bakıyordu. </st><st c="84">Belli ki daha birkaç ay yürümesi zor olacaktı. </st><st c="131">İçinde bunun kaygısı vardı, babası daha çok çalışmak zorunda kalacaktı. </st><st c="203">Pembe elmas hayali yine suya düşmüştü. </st><st c="242">Yarım saat önce bileziği İhsan’a göstermişti.</st></p>
			<p><st c="287">“Cam.” demişti yine, sonra gülmüştü. </st><st c="325">“Emin ol, eğer bir gün ben bulursam o pembe elması, değerine meğerine bakmam vallahi sana veririm.” </st></p>
			<p><st c="425">“Başkasının bulduğu elması ne yapayım abi, benim bulmam lazım.” diye karşılık vermişti Murat.</st></p>
			<p><st c="518">Aralarındaki bu konuşmayı anımsadığında odaya Sezen girdi. </st><st c="578">Elinde küçük, mavi bir gül buketi. </st></p>
			<p><st c="613">“Geçmiş olsun.”</st></p>
			<p><st c="628">“Sağ ol... </st><st c="640">Nerden buldun onları?” </st></p>
			<p><st c="663">“Sevdiğini söylediler.”</st></p>
			<p><st c="686">Murat gülümsedi. </st><st c="704">“Ama bunlar boyanmış, ben gerçek mavi gül seviyorum.”</st></p>
			<p><st c="757">“Ben de…” dedi Sezen. </st><st c="780">“Bir gün onu da buluruz.”</st></p>
			<p><st c="805">“Senin belgeseli de tamamlayamadım.”</st></p>
			<p><st c="842">“Dert ettiğin şeye bak, zaten epeyce malzeme toplamışsın, görüntüler harika, senin araya girip konuştuğun yerler de güzel. </st><st c="966">Bence iyi olacak.”</st></p>
			<p><st c="984">“Montaja başladın mı?”</st></p>
			<p><st c="1007">“Evet, dün başladık, bir arkadaşla ortak yapıyoruz.”</st></p>
			<p><st c="1060">“Beni devreden çıkardın yani.”</st></p>
			<p><st c="1091">Sezen güldü. </st><st c="1105">“Hayır, sen zaten üstüne düşeni fazlasıyla yaptın, daha ne isteyebilirim ki.”</st></p>
			<p><st c="1182">Murat elini yastığın altına soktu. </st><st c="1218">Biraz önce İhsan’a gösterdiği pembe taşlı bileziği kavradı.</st></p>
			<p><st c="1277">“Madem sen bana mavi gül getirdin, ben de sana pembe elmaslı bir bilezik hediye etmek isterim.”</st></p>
			<p><st c="1373">Sezen küçük bir kahkahayla uzanıp bileziği aldı, bileğine geçirdi. </st></p>
			<p><st c="1441">“Çöpten mi çıktı?”</st></p>
			<p><st c="1459">“Evet, aynı bizim gibi.”</st></p>
			<p><st c="1484">Sezen bileğini havaya kaldırıp pencereden gelen ışıkta pembe taşları inceledi, yüzüne ciddi bir ifade yerleştirdi.</st></p>
			<p><st c="1599">“Ama bunlar gerçekten elmas!”</st></p>
			<p><st c="1629">Murat heyecanla doğrulmaya çalıştı ama sırtının ağrısından bunu başaramadı.</st></p>
			<p><st c="1705">“Emin misin? </st><st c="1719">Gerçekten elmas mı?”</st></p>
			<p><st c="1739">Sezen kahkahayı patlattı. </st><st c="1766">“Şaka yaptım, şaka! </st><st c="1786">Ama en azından şuna sevinebilirim, hiç olmazsa plastik değil.”</st></p>
			<p><st c="1848">“Buna züğürt tesellisi deniyor galiba.” diye Murat da güldü.</st></p>
			<p><st c="1909">“Sen elması falan boş ver de çekimler gerçekten güzel olmuş, özellikle Kızılay’daki maskeli görüntüler harika, montajı da iyi yaparsak nefis bir film olacak, jüri bence en çok o maskeli sahneden etkilenecek, bir de şu barakaya yapılan baskından... </st><st c="2158">Bir şey soracağım, siz o kadar maskeyi nereden buldunuz?”</st></p>
			<p><st c="2215">“Biz toplayıcıyız Sezen, elimize her şey geçiyor; gaz maskesinden tut, Batman’e kadar.”</st></p>
			<p><st c="2303">“Kendini de çekmişsin kurbağa kameraman!”</st></p>
			<p><st c="2345">Bu sırada kapı açıldı, eve oğlu için yedek çamaşır almaya gitmiş olan Zeynep odaya girdi. </st><st c="2436">Yanında Fırat’ı da getirmişti. </st><st c="2467">Çocuk koşarak abisinin başucuna geldi, sarılmak istedi.</st></p>
			<p><st c="2522">“Yavaş Fırat, kaburgalarım fena... </st><st c="2558">Ayaklarının kıymetini bil, yürüyememek çok kötü.”</st></p>
			<p><st c="2607">“Böyle kalmayacak ki.”</st></p>
			<p><st c="2630">“Tabii kalmayacak, kimse beni yatağa mahkûm edemez, sürünür yine yürürüm. </st><st c="2705">Çünkü...”</st></p>
			<p><st c="2714">Cümleyi Fırat tamamladı. </st></p>
			<p><st c="2740">“Çünkü sen yürüyenlerdensin!”</st></p>
			<p><br /></p>
			<p><st c="2769">Murat, kardeşinin sözleriyle canına can katarken hastaneye çok da uzak olmayan bir sanat galerisinde ilginç bir serginin açılışı vardı. </st><st c="2906">Dev boyutlardaki afiş uzaktan bile göz alıcıydı. </st><st c="2955">İki tavus kuşu, çiçekli bir ağaç altında sanki resmedene poz vermiş gibiydi. </st><st c="3032">Serginin adı bakır renginde yazılmıştı: </st></p>
			<p><st c="3072">NOSTALJİK FOTOĞRAF ALBÜMLERİ SERGİSİ </st></p>
			<p><st c="3109">Davetliler epeyce seçkindi. </st><st c="3137">Kültür bakanı, belediye başkanı, vali, emniyet müdürü de davetliler arasındaydı. </st><st c="3218">Lüks araçları, bol miktarda korumaları, geçen hafta alınmış İtalyan Bontoni ayakkabıları, İsviçreli Rolex saatleri ile mekâna geldiler. </st><st c="3354">Bu ağır konukları kapıda bizzat serginin sahibi karşıladı. </st><st c="3413">Biz onu birkaç ay önce hurda deposunun olduğu sokakta yarım yamalak görmüştük. </st><st c="3492">BMW’den inmemişti, Murat’a </st><span><st c="3519">“Sen önce bul da, pazarlık sonraki iş.”</st></span><st c="3558"> demişti. </st><st c="3568">Kulağında, boynunda, parmaklarında pırıltılı takılar vardı, Tenekeci İhsan bu taşlara dokunsa plastik olmadığını hemen anlardı. </st><st c="3696">İşte ağır konuklar salona doğru ilerlerken bu kadın da onlara eşlik etti. </st></p>
			<p><st c="3770">Salonda tatlı parfüm kokuları birbirine karıştı. </st><st c="3819">Duvarlarda, sütunlarda, ayaklı panolarda rölyef kapaklı albümler tek tek sıralanmıştı. </st><st c="3906">Göksu Deresi, Antalya Yivli Minare, Ayasofya, bir çift geyik, Fatih’in gemileri, saltanat arabası, meyve toplayan çocuklar, Kız Kulesi, Rumeli Hisarı, semazenler, III. </st><st c="4074">Ahmet Çeşmesi... </st></p>
			<p><st c="4091">Garsonlar, davetlilere tepsiler içinde türlü içecekler sunuyordu. </st><st c="4157">Yüksek sehpalarda atıştırmalıklar bol miktardaydı.</st></p>
			<p><st c="4207">Pırıltılı zarif kadın, kültür bakanını bir panonun önüne davet etti.</st></p>
			<p><st c="4276">“Sayın bakanım, işte en zor bulduğumuz albüm bu oldu.”</st></p>
			<p><st c="4331">Bakan daha iyi görebilmek için Mont Blanc çerçeveli gözlüğünü taktı. </st><st c="4401">Kızıl levhaya doğru yaklaştı.</st></p>
			<p><st c="4430">“Âdem’le Havva mı?”</st></p>
			<p><st c="4450">“Evet efendim, koleksiyonumuzun en kıymetli parçası.”</st></p>
			<p><st c="4504">“Kutlarım sizi, bu rölyef kapaklar bizim için hem sanatsal hem tarihsel açıdan çok kıymetli. </st><st c="4598">Milli kültürümüzü ancak böyle canlı tutabilir, gelecek kuşaklara aktarabiliriz. </st><st c="4678">Bence bu sergiyi başka şehirlerde de hatta yabancı ülkelerde de açmalıyız. </st><st c="4753">Bakanlık olarak size her türlü desteği sağlarız.”</st></p>
			<p><st c="4802">Kadın gülümsedi. </st><st c="4820">“Çok teşekkür ederiz efendim, bize her zaman destek oluyorsunuz, burada olmanız bile bizim için büyük bir onur.”</st></p>
			<p><st c="4932">Âdem’le Havva da bu konuşmaya kulak kabartmıştı. </st><st c="4982">Pırıltılı kadın ve kültür bakanı panonun önünden uzaklaşınca Havva, Âdem’e baktı. </st><st c="5064">Gözlerinde şöyle bir cümle vardı: </st></p>
			<p><span><st c="5098">“Çocuklarımız birbirinden ne kadar farklı.”</st></span></p>
			<p><st c="5141">Âdem’in gözleri yerdeydi; utançtan mı, kederden mi belli değildi.</st></p>
			<p><span><st c="5207">“Farklı değiller Havva, aynılar ama bambaşka hayatlar yaşıyorlar.”</st></span></p>
		</div>
	<div id="charCountTotal" value="5274"></div></body>
</html>
