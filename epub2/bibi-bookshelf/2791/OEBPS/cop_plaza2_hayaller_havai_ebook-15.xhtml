<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-15" xml:lang="tr-TR">
		<div>
			<p><br /><br /><br /></p>
			<p id="_idParaDest-14"><st c="0">SON KARINCALAR</st></p>
			<p><br /><br /><br /></p>
			<p><st c="15">Murat on beş gün sonra hastaneden taburcu edildi. </st><st c="66">Alçı bir süre daha kalacaktı ve iyileşinceye dek destekle yürüyecekti. </st><st c="137">Şimdilik evde miskin miskin yatıp televizyon izlemekten başka bir şey yapamıyordu. </st><st c="220">Bazen televizyon da bunaltıyor, internete giriyor, kendisini oyalayacak bir şeyler bulmaya çalışıyordu.</st></p>
			<p><st c="323">Böyle sıkıntılı bir anında sayfadan sayfaya atlarken bir siteye rastladı. </st><st c="398">Tuhaf şeylerin satıldığı bir ortamdı. </st><st c="436">Sitenin adı </st><span><st c="448">hepimizdeliyiz.com</st></span><st c="466">’du ve bu da hiç normal sayılmazdı. </st><st c="503">Eğlence olsun diye yapılmış gibiydi. </st><st c="540">Buna karşın </st><span><st c="552">“sepete ekle, satın al, kredi kartı bilgisi gir”</st></span><st c="600"> gibi bölümler de vardı. </st><st c="625">Hatta satın alma işlemi yapanlar yorum bile yazmışlardı.</st></p>
			<p><st c="681">İlanlardan birinin başlığı Davul Tozu’ydu. </st><st c="725">Ürün fotoğrafında güzel bir şişe vardı, üzerindeki keçi kabartması belirgindi, büyük ihtimalle keçi sütü satanların özel olarak yaptırdıkları şişelerdendi. </st><st c="881">İçinde bir santim yüksekliğinde bir şey olduğu belliydi. </st><st c="938">Davul tozu dedikleri o olmalıydı ama kim davul tozu almak ister, alsa ne yapacak? </st><st c="1020">Hem onun davul tozu olduğu da şüpheli. </st><st c="1059">Yani insan davul tozu elde etmek için tokmağı eline alıp saatlerce davul mu çalıyordu? </st><st c="1146">Öyle yapsa bile tozlar aynı yerde birikmez ki, sağa sola saçılır.</st></p>
			<p><st c="1211">Murat belki </st><span><st c="1224">minare gölgesi</st></span><st c="1238"> de satıyor olabilirler diye kendi kendine güldü. </st><st c="1288">Sitenin arama çubuğuna </st><span><st c="1311">minare gölgesi</st></span><st c="1325"> yazdı. </st><st c="1333">Vardı! </st><st c="1340">Fotoğrafta minarenin sokağa vurmuş koyu gölgesi görünüyordu. </st><st c="1401">Acaba gölgeyi değil de gölgenin fotoğrafını mı satıyorlardı? </st><st c="1462">Bu daha mantıklıydı. </st><st c="1483">Kendini tutamadı ve satıcıya mesaj yazdı. </st></p>
			<p><span><st c="1525">“Gerçekten gölge mi satıyorsunuz, yoksa fotoğraf mı?”</st></span></p>
			<p><st c="1578">Yarım saat sonra satıcı online oldu ve Murat’ın mesajına cevap geldi.</st></p>
			<p><span><st c="1648">“Tabii ki gölge satıyorum ama size ulaştığında güneşin durumuna göre gölgeyi göremeyebilirsiniz.”</st></span></p>
			<p><st c="1746">Murat adamı yakalamışken -belki de kadındı- yeni bir soru yöneltti.</st></p>
			<p><span><st c="1814">“Yani paketten ne çıkıyor?”</st></span></p>
			<p><span><st c="1842">“Bilmiyorum, biz gölgeyi büyük bir zarfa koyup yolluyoruz.”</st></span></p>
			<p><st c="1902">Başka bir soru soramadı, satıcı tekrar offline olmuştu. </st></p>
			<p><st c="1959">Acaba kendi de yapamaz mıydı? </st><st c="1989">Topladığı pembe boncukları elmas diye satışa koyabilirdi. </st><st c="2047">Davul tozu, kedi tüyü, minare gölgesi, çay buharı satılan bir ortamda pembe elmas hayali de satılabilirdi. </st><st c="2154">Güzelce ürün bilgisi girerdi, biraz hikâye gibi yazardı, çünkü diğerleri de öyle yapmıştı. </st><st c="2245">Sattıkları nesneler önemli değildi, belli ki ilginçlik olsun diye bunu yapıyorlardı. </st><st c="2330">Deneyecekti. </st><st c="2343">Yardım etmesi için Feride’ye seslendi. </st><st c="2382">Kardeşi abisinin sesini duyup içeri girdi.</st></p>
			<p><st c="2424">“Şu kapının arkasındaki pantolonum var ya, onun cebinde pembe boncuklar olacaktı.”</st></p>
			<p><st c="2507">Feride pantolonun cebindeki irili ufaklı boncukları getirdi.</st></p>
			<p><st c="2568">“Avucunda kalsın, fotoğrafını çekeceğim.”</st></p>
			<p><st c="2610">“Ne yapacaksın boncuk fotoğrafını? </st><st c="2646">Sezen ablanın belgeseli için mi?” </st></p>
			<p><st c="2680">“Hayır, satacağım?”</st></p>
			<p><st c="2699">Feride güldü. </st><st c="2714">“Kim alır bunları?”</st></p>
			<p><st c="2733">“Türkiye büyük bir ülke, binbir çeşit insan var...” </st></p>
			<p><st c="2786">“Abi, dalga mı geçiyorsun?”</st></p>
			<p><st c="2813">“Hayır, hayatla dalga geçenler varsa onları bulacağım.”</st></p>
			<p><st c="2869">Murat, kardeşinin avucundaki boncukların üç dört poz fotoğrafını çekti.</st></p>
			<p><st c="2941">“Tamam, şimdi yeniden cebime koy, satıldığında göndeririz.”</st></p>
			<p><st c="3001">“Acaba içtiğin ilaçlar beynine mi dokundu?”</st></p>
			<p><st c="3045">“Hayır ama ben insanların beynine dokunacağım.”</st></p>
			<p><st c="3093">Feride gülerek odadan çıktı. </st><st c="3123">Abisi... </st><st c="3132">İşte her zamanki gibiydi, uslanmamıştı, uslanmayacaktı...</st></p>
			<p><st c="3189">Murat önce siteye üye oldu. </st><st c="3218">Takma adını “Balina Murat” olarak belirledi. </st><st c="3263">Sonra boncukların satışı için eğlenceli ve samimi bir metin yazmaya girişti:</st></p>
			<p><span><st c="3339">“Ben bu pembe şeyleri elmas niyetine topladım. </st><st c="3387">Babaannem derdi ki önemli olan niyettir. </st><st c="3428">Sizce de öyle değil midir? </st><st c="3455">Satın aldığın şey boyanmış plastik de olsa, yuvarlatılmış cam da olsa sen ona değer verirsen o kendini elmas sanır, üstelik seni de inandırır. </st><st c="3598">İşte bu yüzden sevilmeyi bekleyen bu pembe boncukları kaçırmayın, alın.”</st></span></p>
			<p><span><st c="3670">Not: Fotoğrafta gördüğünüz benim değil kardeşimin elidir, paketten onun da çıkmasını beklemeyin, satışa dahil değildir.</st></span></p>
			<p><st c="3790">Metni okudu, birkaç yerini düzeltti. </st><st c="3828">Şimdi fiyat belirlemeliydi. </st><st c="3856">Aklından bin geçti, yok canım dokuz tane boncuğa kim bin lira verir ki? </st><st c="3928">Hadi on tane olsa neyse... </st><st c="3955">diye kendiyle dalga geçti ve fiyatı beş yüze indirip satışı başlattı.</st></p>
			<p><st c="4024">Sayfa görünür olduğunda kendi ilanını dönüp dönüp okudu. </st><st c="4082">Mesaj bekledi, gelmedi. </st><st c="4106">Sayfaya kaç kişinin baktığı görülebiliyordu, ziyaretçi sayısı sekizinci kişiden sonra kesildi. </st><st c="4201">Demek sekiz kişiden başkasının dikkatini çekmemişti, biri de kendi ziyareti olduğuna göre yalnızca yedi kişi... </st><st c="4313">Onlar da almaya niyetli değillermiş ki pazarlık mesajı bile gelmedi.</st></p>
			<p><st c="4381">Murat bir süre sonra telefonundaki boncuklara bakıp durmaktan sıkıldı. </st><st c="4453">Başka bir şey yapmalıydı, bütün gün sırtüstü yatmak ona göre değildi. </st><st c="4523">Televizyonu açtı, sıkıntısı geçmedi, annesi bir tabak üzüm getirdi, hepsini yedi, ruhundaki açlık dinmedi. </st><st c="4630">Telefonu çınladı, bildirim gelmişti, heyecanla uzandı, boncuklar mı satılmıştı? </st></p>
			<p><st c="4710">Hayır, bildirim o acayip siteden değildi, Sezen’dendi. </st><st c="4765">Murat’a bir bağlantı yollamıştı. </st><st c="4798">Tıkladı, açılan sayfa İngilizceydi, ortaokul İngilizcesiyle çat pat okumaya çalıştı, olmadı. </st><st c="4891">LATEST ANTS da ne demekti, büyük ve vurgulu yazılmıştı. </st><st c="4947">Bir yığın bilmediği sözcükler arasında çok tanıdık iki isim gördü. </st><st c="5014">Biri kendi adı, diğeri Sezen’in... </st><st c="5049">First Prize’ın 1.lik ödülü anlamına geldiğini anladı! </st><st c="5103">Yoksa?.. </st><st c="5112">Sayfadaki video bağlantısına tıkladı. </st><st c="5150">Kendi filmleriydi, Türkçe başlığı okudu: SON KARINCALAR.</st></p>
			<p><st c="5206">Film akmaya başladı, işte mahallesi, Çöp Plaza... </st><st c="5257">Murat’ın kendi gözü, rap temposu, berbat söylemiş ama olsun, konteynerler, depocunun avlusu, kantarın kırmızı ibresi, çekçeklerin tıkırtısı, Vahid’in evine yapılan baskın, korku içinde bekleşen yabancı işçiler, maskeli gece, babasının panda kafası, dinozorlar, horozlar, örümcek adamlar... </st><st c="5547">Demek film ödül almıştı, demek kendi gözü doğru sahneler yakalamıştı. </st><st c="5617">Sezen de hakkını yememiş, onun adını kendi adıyla yan yana yazdırmıştı.</st></p>
			<p><st c="5688">Haberi Feride’ye duyurmak için aralık kapıdan avluya doğru seslendi. </st></p>
			<p><st c="5758">“Feride!”</st></p>
			<p><st c="5767">Kardeşinden bir karşılık alamadı ama telefonu yeni bir bildirimle çınladı. </st><st c="5843">Sezen yeni bir mesaj mı yollamıştı? </st><st c="5879">Hemen baktı, mesaj hepimizdeliyiz.com’dandı! </st><st c="5924">Pembe boncuklar biri tarafından satın alınmıştı! </st><st c="5973">Birileri ticaret denilen şeyle dalga geçiyor olmalıydı. </st><st c="6029">Ne alınır ne satılır birbirine karışmıştı, aynı paraya yüz kilo gıcır gıcır boncuk alabilecekken... </st><st c="6129">Biri öbürüne benzemeyen, zedelenmiş, matlaşmış, cam mı plastik mi belli olmayan, elmasla uzak bir akrabalığı bile bulunmayan dokuz boncuğa o para verilir miydi? </st><st c="6290">Ya bunlar gerçekten sitenin adında belirtildiği gibi deliydi ya da şakadan başka bir şey değildi.</st></p>
			<p><st c="6387">Murat bu iki olayı yerine oturtmaya çalışırken odaya İhsan girdi. </st><st c="6454">Sezen ona da mesaj atmış, filmin ödül aldığını bildirmişti. </st><st c="6514">İhsan da bunu kutlamak için Murat’a uğramıştı. </st><st c="6561">Birlikte on iki dakikalık filmi yeniden izlediler. </st></p>
			<p><st c="6612">“Aferin Murat, gerçekten iyi iş çıkarmışsın.”</st></p>
			<p><st c="6657">Murat’ın içinde diğer olayın da heyecanı vardı. </st><st c="6706">O siteyi açtı ve telefonu İhsan’a uzattı.</st></p>
			<p><st c="6747">“Abi, biraz önce burada pembe boncuklarımı sattım.”</st></p>
			<p><st c="6799">“Hadi canım!”</st></p>
			<p><st c="6813">“İncele bak.”</st></p>
			<p><st c="6827">İhsan sitedeki acayip ürünlere baktı. </st><st c="6866">Biri dert dinleyen balkabağı satıyordu. </st><st c="6906">Biri kedisinin tüylerini toplamış, 20’şer gramlık paketler yapmış, onları satıyordu, biri kahkahasını satıyordu, altına da not düşmüş, kargo ücreti olmayacak, mail adresinize göndereceğim...</st></p>
			<p><st c="7096">İhsan ne diyeceğini bilemedi, bu insanlar ya akılsızdı ya da başka bir şey satıyorlardı da gizlemek için şifreli haberleşmeyi tercih etmişlerdi.</st></p>
			<p><st c="7241">“Seni işletmişler bence.”</st></p>
			<p><st c="7267">“Ben de şüphelendim ama her şey çok gerçek görünüyor abi.”</st></p>
			<p><st c="7326">“Oğlum, o basit boncuklara kim bu parayı verir?”</st></p>
			<p><st c="7375">“Belki paraya önem vermeyen bir topluluk vardır, belki çağlar birbirine karışmıştır. </st><st c="7461">Başka bir zamanın insanları olabilir.”</st></p>
			<p><st c="7499">İhsan bir kahkaha attı. </st><st c="7524">“Bir belgesel çektin diye hemen fantastik film yönetmenliğine mi terfi ettin, ağır ol bakalım...”</st></p>
			<p><st c="7621">“Abi alan kişinin adresi bile çıktı, bak, gerçek bir adres.”</st></p>
			<p><st c="7682">“Okusana.”</st></p>
			<p><st c="7693">“Kültür Mahallesi, Hünnap Sokak, no: 17 Ankara.” </st></p>
			<p><st c="7743">İhsan güldü. </st><st c="7756">“Belli işte şaka olduğu, o mahallede öyle bir sokak yok.”</st></p>
			<p><st c="7813">“Nerden biliyorsun?”</st></p>
			<p><st c="7834">“Hangi mahallede hangi sokak var bilmeyecek miyim, on yaşımdan beri bu sokakları geziyorum. </st><st c="7927">Ha, bana inanmıyorsan internet haritasından bak, sadece o mahallede değil Ankara’nın hiçbir yerinde Hünnap diye bir sokak yok.”</st></p>
			<p><st c="8054">“Hünnap ne ki abi?” </st></p>
			<p><st c="8075">“Meyve, pek bilinmez, öyle markete falan da gelmez.”</st></p>
			<p><st c="8127">Murat telefonunda Hünnap Sokak araması yaptı, gerçekten bulamadı, bu isimde bir sokak yalnızca İstanbul’da vardı. </st></p>
			<p><st c="8242">“Eee ne olacak şimdi, elmaslar yine bende mi kaldı? </st><st c="8294">Beş yüze sattım diye boşuna sevinmişim. </st><st c="8334">Feride’yi kargoya gönderecektim...”</st></p>
			<p><st c="8369">“Sakın ha, paket geri döner, durduk yerde kargonun gidişini, gelişini ödetirler. </st><st c="8451">Hem sen beni neden dinlemiyorsun? </st><st c="8485">Hani bu pembe boncukları toplamayacaktın? </st><st c="8527">Yanımdayken fırlatıp atmamış mıydın?”</st></p>
			<p><st c="8564">“Bilmiyorum abi, görünce tutamıyorum kendimi.” </st></p>
			<p><st c="8612">İhsan gülümsedi, çocuğun saçlarını karıştırdı.</st></p>
			<p><st c="8658">“Kocaman delikanlı oldun ama hâlâ çocuksun.” </st></p>
			<p><st c="8704">İhsan evden ayrıldıktan sonra Murat pembe boncukların alıcısına bir mesaj yolladı. </st></p>
			<p><span><st c="8787">“Elmasları satmaktan vazgeçtim, boşuna beklemeyin.”</st></span></p>
			<p><st c="8838">Karşı taraftan bir cevap gelmedi, ne o gün ne ertesi gün...</st></p>
			<p><br /></p>
			<p><st c="8898">Murat ayağı alçıdayken de, alçısı çıktıktan sonra da yürüyenlerden olmaya devam etti. </st><st c="8985">Mavi güller, kendi spor salonu, kick boks şampiyonluğu ve her zaman cebinde taşıyacağı pembe elmaslarla hiç hayalsiz kalmadı. </st><st c="9111">Kimse görmese de paraşütü her zaman sırtındaydı.</st></p>
		</div>
	<div id="charCountTotal" value="9159"></div></body>
</html>
