<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-5" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">BALİNA MURAT</st></p>
			<p><br /><br /><br /></p>
			<p><st c="12">Bakır kapaklı albümü sorduktan sonra uzaklaşan lüks araçtan geriye durmadan genişleyen, zenginleşen bir hikâye kalmıştı. </st><st c="134">Kayıp albüm, tuhaf, yabani bir sarmaşık gibi Çöp Plaza’daki her evin duvarına kol atmış, oradan çatılara, bacalara tırmanmıştı. </st></p>
			<p><st c="262">Olayın yayılmasına neden olan kantarcıydı, kahvede anlatmıştı; “Bir kadınla bir adam bugün bizim hurdalığa geldi.” demişti. </st><st c="386">“Siyah BMW’leri ayna gibi parlaktı, çok kıymetli bir fotoğraf albümünü kaybetmişler, bulana da on bin verecekler...”</st></p>
			<p><st c="502">Bu anlatı, kahvedekiler aracılığıyla evlere dek ulaştı. </st><st c="559">İşin garibi bir evde anlatılan, bitişik evde anlatılandan çok farklıydı. </st><st c="632">Çünkü olayı taşıyanlar kendi hayallerinden eklemeler yapmayı doğal bir hak saymıştı. </st><st c="717">Kayıp albümün tek ortak noktası kapaktaki Âdem’le Havva’ydı, işte buna kimse dokunmamıştı, kim bilir belki de hepsi ortak ana-babanın varlığından teselli bulmuşlardı. </st><st c="884">Geçmiş hikâyeler bugünkü eşitsizliğe derman olabilirdi. </st></p>
			<p><st c="940">Her evden bir cümle alıp bu albümü tarif etmeye kalksak ortaya çok acayip bir şey çıkması kaçınılmazdı. </st><st c="1044">Bu kitabın yazarı olarak ben bile albümü onlar gibi hayal edemedim. </st><st c="1112">Bakır kapağın altında bir kapak daha vardı ve işte o kapak, altındandı. </st><st c="1184">Bakır, zaten altını gizlemek için yapılmıştı, ağırlığı iki kiloya yakındı. </st><st c="1259">Hesap makinelerini açıp iki kilo altın kaç lira tutar, baktılar. </st><st c="1324">Beş yüz elli bin gibi dudak uçuklatan rakamlar buldular. </st><st c="1381">Bazıları fiyatın daha fazla olacağını söyledi, çünkü albümün asıl değeri antika olmasındandı. </st><st c="1475">Padişah II. </st><st c="1487">Abdülhamit’in koleksiyonundan çalınmış, diyenler bile oldu. </st><st c="1547">Üstelik içinde bizzat padişahın yaptığı suluboya tavus kuşları ve papağan resimleri vardı ki her bir resme beş milyon istense bile azdı! </st><st c="1684">Albümün fiyatı böylece milyarlara ulaştı. </st></p>
			<p><st c="1726">Bu hikâye her insanın gönlünde başka türlü çiçeklenerek yol aldı. </st><st c="1792">Kadın erkek, yaşlı genç herkes bir cümle ekledi. </st><st c="1841">Yedi yaşından küçükler, dondurma ağacı yetiştirmenin formülünün bu albümün sayfalarında olduğunu söyledi. </st><st c="1947">Genç kızlara göreyse terk eden sevgiliyi geri döndürme büyüsü tam üçüncü sayfadaydı. </st><st c="2032">Murat’ın hayali, o BMW depodan ayrılır ayrılmaz zaten şekillenmişti; Havva’nın başında bir taç hayal etmiş, tacın ortasına da pembe elmas yerleştirmişti. </st></p>
			<p><st c="2186">Böylece, sayfa sayısı Çöp Plaza halkının sayısına ulaştı, her geçen gün biraz daha kalınlaşması kimseyi şaşırtmadı. </st><st c="2302">Sayfalar bazen kâğıt değil, gümüş bir plakaydı. </st><st c="2350">Şurası kesindi, o albüm bulunana dek sayfa sayısı artamaya devam edecekti.</st></p>
			<p><st c="2424">Kulaktan kulağa, ağızdan ağıza, sokaktan sokağa yayılan kayıp albümü bulmak, herkes için tek hedef hâline geldi. </st><st c="2538">Çöpe çıkamayacak kadar yaşlılar, ayağı sakatlar, daha ameliyat dikişi alınmamış hastalar, görme yetisini kaybetmiş olanlar bile albümü aramaya başladı. </st><st c="2690">Bir tek İhsan aramıyordu, kayıp albüm efsanesinin halkın hayal gücüyle beslendiğini biliyordu, ama arayanlara engel olmak için de bir şey yapmadı. </st><st c="2837">Çünkü insanların içindeki umudu alamazdı. </st><st c="2879">Alsa... </st><st c="2887">yerine ne koyacaktı? </st></p>
			<p><st c="2908">Bu büyük arayış, bir çöp konteynerinin başına aynı anda üç kişinin hücum etmesine de yol açtı ki eskiden bu davranış çok ayıp sayılırdı, biri çöpü kurcalarken uzağından geçilirdi. </st><st c="3088">Oysa şimdi her sokakta, “Önce ben geldim.” kavgası vardı. </st><st c="3146">Bazen ellerindeki çengelli demir çubuğu birbirlerine savurdukları bile oldu. </st><st c="3223">Kapıcılara daha fazla selam verilmeye başlandı, selamın hemen arkasından “Abi malzeme var mı?” cümlesi mutlaka geldi. </st></p>
			<p><st c="3341">Yıkımcılar daha şanslı gibiydi, kentsel dönüşüm nedeniyle yıkım için girdikleri eski binalara ilk balyozu vurmadan önce Âdem’le Havva albümünü aradılar. </st><st c="3494">Gömme dolapları, zemine yayılan muşamba altlarını, mutfak dolaplarının en üst raflarını, kalorifer peteğiyle duvar arasını mutlaka yokladılar. </st></p>
			<p><st c="3637">Albüm bulunamadıkça değeri daha da arttı. </st><st c="3679">Yaz sıcakları, ben bulursam şöyle yaparım hayalinin serinliğiyle geçti. </st><st c="3751">Çöp Plaza halkı böyleydi, yazın hayalle serinler, kışın yine onunla ısınırlardı. </st><st c="3832">Klima ya da kombi hayalsizler içindi. </st></p>
			<p><br /></p>
			<p><st c="3870">Eylül ayının ilk günü, Murat sokağa çıkmak için hazırlık içindeydi. </st><st c="3938">Biraz önce çekçek çuvalının üzerine yağlı boyayla BALİNA MURAT yazmıştı. </st><st c="4011">Kırmızı harfler iri ve dengesizdi. </st><st c="4046">Kendine verdiği bu adı sevmişti, çünkü sokaklarda bir balina açlığıyla dolaşıyordu. </st><st c="4130">Şu üniversiteli kızla bir daha karşılaşmamıştı, Tenekeci İhsan’a sormaya da utanmıştı. </st><st c="4217">Zihninde yaptığı hayalî röportajlar da artık sona ermişti.</st></p>
			<p><st c="4275">Masada az önce annesinin getirip bıraktığı ekmek arası peynir vardı, yiyip çıkacaktı. </st><st c="4362">Yarım ekmeği kavradı, koca bir ısırık aldı. </st><st c="4406">Sokak tarafından birinin seslendiğini duyunca başını çevirip baktı. </st><st c="4474">Seslenen oydu, Murat’ın unutmak üzere olduğu şu üniversiteli kız.</st></p>
			<p><st c="4539">“Merhaba!”</st></p>
			<p><st c="4550">Selamı başıyla aldı Murat, acaba avluya davet etse miydi? </st></p>
			<p><st c="4609">“Nasılsın?”</st></p>
			<p><st c="4620">Murat ağzındaki ekmeği hızlıca yuttu.</st></p>
			<p><st c="4658">“İyiyim, sen nasılsın? </st><st c="4682">Bitti mi filmin?”</st></p>
			<p><st c="4699">Kız, aralık duran avlu kapısını gösterdi. </st><st c="4742">“Girebilir miyim?”</st></p>
			<p><st c="4760">Murat yine başıyla onay verdi, demek sonunda gerçek bir röportaj yapabilecekti. </st><st c="4841">Fakat kız, “Bir gününüz nasıl geçiyor?” diye sorarsa hayal ettiği cevapları verip veremeyeceğinden emin değildi. </st><st c="4954">Genç kız avlu kapısından içeri girdi. </st><st c="4992">Murat’a yaklaşıp elini uzattı. </st></p>
			<p><st c="5023">“Tanışalım mı artık? </st><st c="5044">Ben Sezen... </st><st c="5057">Sezen abla diyebilirsin.” </st></p>
			<p><st c="5083">“Abla mı? </st><st c="5093">Kaç yaşındasın ki abla diyeyim?”</st></p>
			<p><st c="5125">“Senden büyük olduğum kesin, istemiyorsan sadece Sezen de diyebilirsin, sorun etmem.”</st></p>
			<p><st c="5211">“Kızların yaşı sorulmazdı değil mi?” diye güldü Murat. </st><st c="5267">“Benim yaşım on altı ama erken büyüyenlerdenim ben.”</st></p>
			<p><st c="5319">Sezen de güldü. </st><st c="5336">“Çocukluğu reddediyorsun demek! </st><st c="5368">Sokakların insanı olgunlaştırdığını biliyorum, yine de hepimizin içinde çocuksu bir yan olur.”</st></p>
			<p><st c="5462">“Benim yok!” dedi Murat, sonra elini nereye koyacağını bilemediğinden cebine soktu, parmaklarına değen pembe boncuklar ona hâlâ çocuk olduğunu hatırlattı. </st><st c="5618">Tenekeci İhsan’la konuştuktan sonra bir süre pembe boncuklara el uzatmamış, sonra dayanamamış, yeniden toplamaya başlamıştı. </st><st c="5743">Şimdi kızın karşısında bu hayalci yanını açık etmemeliydi; büyük durmalıydı, sert bakmalıydı, kaş çatmalıydı, içinden gülmek gelse de bunu bastırmalıydı, Fırat gibi saf saf sorular sormamalıydı.</st></p>
			<p><st c="5937">Kız masadaki sandalyelerden birini çekip oturdu.</st></p>
			<p><st c="5986">“Film için bir şeyler çektim ama güzel olmadı, yani insanlar kameraya alındıklarını görünce rol kesiyor, gerçekten kendileri gibi davranmıyorlar.”</st></p>
			<p><st c="6133">“O zaman gizli kamera falan kullan.”</st></p>
			<p><st c="6170">“Hayır, başka bir planım var, çekimi buradan biri yapmalı... </st><st c="6232">Aklıma sen geldin, İhsan abiyle de konuştum, Murat yapabilir, dedi. </st><st c="6300">Yani çekimi sen yaparsan insanlar daha doğal davranır, beni kendileri gibi görmüyorlar.”</st></p>
			<p><st c="6388">“Çünkü değilsin... </st><st c="6408">Çiçek toplayanlar, plastik toplayanlara benzemez.”</st></p>
			<p><st c="6458">“Nerden buluyorsun bu lafları!” diye güldü Sezen. </st></p>
			<p><st c="6509">Murat, </st><span><st c="6516">İhsan abiden</st></span><st c="6528"> diyemedi, aslında kimden duyduğunu tam hatırlamıyordu, belki bunu bir duvarda okumuş da olabilirdi. </st><st c="6629">Sezen, Murat’tan karşılık alamayınca devam etti. </st></p>
			<p><st c="6678">“Plastik toplamasam da empati kurabiliyorum. </st><st c="6723">Yaptıkları işin zorluğunun farkındayım, işte filmde bunu anlatmak istiyorum ama ne zaman kamerayı onlara çevirsem gülümsüyorlar. </st><st c="6852">Oysa pis bir iş bu, bunu ortaya çıkarmam gerek.”</st></p>
			<p><st c="6900">Murat sandalyesine yaslandı, bu kızın anlamadığı ne çok şey vardı. </st><st c="6968">“Neden kameraya gülüyoruz bilmiyorsun demek...”</st></p>
			<p><st c="7015">“Evet bilmiyorum, sen biliyor musun?”</st></p>
			<p><st c="7053">Murat güldü. </st><st c="7067">“Çünkü bizim gibi insanlara yalnızca fotoğrafçılar gülümse der.”</st></p>
			<p><st c="7131">“Ne bu şimdi? </st><st c="7146">Espri mi? </st><st c="7156">Duvar yazısı mı?”</st></p>
			<p><st c="7173">Murat ciddileşti. </st><st c="7192">“Duvar yazılarını seviyorum ben, gerçeği orada görüyorsun. </st><st c="7251">Kitaplardaki gibi uyduruk şeyler yok duvarlarda, gerçek hayat var.”</st></p>
			<p><st c="7318">“Kitapların hepsine uyduruk diyemeyiz.”</st></p>
			<p><st c="7358">“Bana öylesi denk geliyor. </st><st c="7386">Sayfa sayfa palavra... </st><st c="7409">Ama duvar yazıları öyle değil, bir cümleyle bir sürü şey anlatılabiliyor. </st><st c="7483">Bak mesela dün yeni bir tane yazı gördüm, diyor ki: </st><span><st c="7535">O gemi gelmeyecek kaptan! </st><st c="7561">Limanı yakalım.</st></span><st c="7576">”</st></p>
			<p><st c="7578">“Bence fazla isyankâr. </st><st c="7601">Kaptan kim acaba?” </st></p>
			<p><st c="7620">“Kaptan insanın içinde olur.” dedi Murat. </st><st c="7662">“Bak kaptanı bile bilmiyorsun, bir de sana abla dememi istiyorsun.”</st></p>
			<p><st c="7729">Sezen güldü. </st><st c="7743">“Valla çok âlem çocuksun sen, pardon, çocuk dememeliydim, ağız alışkanlığı işte... </st><st c="7826">Ne tür müzik dinliyorsun, rap tarzı galiba.”</st></p>
			<p><st c="7870">Murat başını salladı. </st><st c="7893">“Rap severim, şu sıralar Norm Ender dinliyorum.” </st></p>
			<p><st c="7942">“Şanışer de dinle o zaman, kaliteli rap yapıyor, küfürsüz.”</st></p>
			<p><st c="8001">“Çöplükte kalite aranmaz.”</st></p>
			<p><st c="8028">“Çöplükte aranmaz tamam, ama senin ruhunda kalite var.”</st></p>
			<p><st c="8084">Delikanlı bu övgüden rahatsız oldu, acaba kız samimi mi söylemişti, yoksa kendisiyle kafa mı buluyordu? </st><st c="8189">Murat bunu ölçemediği için alaylı bir karşılık verdi.</st></p>
			<p><st c="8242">“Vay, çok büyük laf ettin Sezen teyze.”</st></p>
			<p><st c="8282">“Teyze mi, o kadar da abartma yani.”</st></p>
			<p><st c="8319">“Senden büyüğüm diyen kimdi?”</st></p>
			<p><st c="8349">“Tamam tamam, ne dersen de, eee, film için ne diyorsun, yardım edecek misin?”</st></p>
			<p><st c="8427">Murat masada yarım kalan peynirli ekmeğini poşete koydu, yürürken yiyecekti. </st><st c="8505">Film işi için istekli olmadığını yüz ifadesiyle de belli etti.</st></p>
			<p><st c="8567">“Ne yapacaksın filmi, Youtube moutube içinse beni boşuna uğraştırma.”</st></p>
			<p><st c="8637">“Hayır hayır, bu gerçekten önemli bir çalışma, uluslararası bir yarışmaya yollayacağım. </st><st c="8726">Ödül alırsa zaten yalnızca Youtube’ta değil her yerde sergilenir, o başka.”</st></p>
			<p><st c="8801">“Bizim pis hayatımızdan film mi olur, şöyle mafya tarzı bir şey yapsaydın, hepimiz seve seve rol alırdık.”</st></p>
			<p><st c="8908">Sezen güldü. </st><st c="8922">“Asıl pis hayat onlarınki, sizinki gayet temiz.”</st></p>
			<p><st c="8970">“Yüzüme böyle söylüyorsun.”</st></p>
			<p><st c="8998">“Şuna bak, sen kimseye güvenmez misin?”</st></p>
			<p><st c="9038">“Bazı insanlara güvenirim, herkese değil. </st><st c="9081">İhsan abiye güvenirim mesela. </st><st c="9111">Birkaç kişiye daha, fazlası yok...”</st></p>
			<p><st c="9146">“Umarım zaman içinde bana da güvenirsin.” </st></p>
			<p><st c="9189">“Filmin ödülü ne?” </st></p>
			<p><st c="9208">“On günlük Belçika gezisi, ayrıca para ödülü de var.”</st></p>
			<p><st c="9261">“Oh ne güzel, filmi ben çekeyim, sen parayı alıp Belçika’ya git.”</st></p>
			<p><st c="9327">“Öyle bir şey demedim, film ödül alırsa paranın yarısı senin. </st><st c="9390">Kalan yarısı ve gezi de benim.”</st></p>
			<p><st c="9421">“Paranın yarısından kolayca vazgeçtiğine göre, fazla değil herhâlde.”</st></p>
			<p><st c="9491">Sezen güldü. </st><st c="9505">“Yoo ama gezi daha önemli, film seminerleri falan da olacak, bana düşen kısmı iyi yani, sana da iki bin beş yüz...”</st></p>
			<p><st c="9620">“İki bin beş yüz, ne? </st><st c="9643">TL mi?”</st></p>
			<p><st c="9650">“Hayır, euro, TL olarak ne eder?.. </st><st c="9686">On beş on altı bin falan işte.”</st></p>
			<p><st c="9717">Murat bu rakamdan hoşnut kaldı, kurban pazarlığı yapar gibi kızın elini tutup aşağı yukarı abartılı biçimde salladı. </st><st c="9835">“Anlaştık o zaman. </st><st c="9854">Eee çekimleri neyle yapacağım, kamera ağır mı?”</st></p>
			<p><st c="9901">Sezen çantasından bir telefon çıkarıp uzattı. </st><st c="9948">“Bununla...”</st></p>
			<p><st c="9960">Murat umduğu gibi bir şeyle karşılaşmamanın verdiği şaşkınlıkla bakakaldı. </st><st c="10036">“Bu ne şimdi? </st><st c="10050">Cep telefonuyla çekilen filmden ödül mü bekliyorsun? </st><st c="10103">Oyun oynama benimle, Youtube’a koyacaksın, belli işte.”</st></p>
			<p><st c="10158">Sezen telefonu uzatmaktan vazgeçmedi. </st></p>
			<p><st c="10197">“Al şunu, yarışmanın şartı bu, film telefonla çekilmiş olacak. </st><st c="10260">Zaten sponsorlardan biri telefon şirketinin kendisi. </st><st c="10313">Filmin hikâyesi iyiyse çektiğin makinenin önemi yok. </st><st c="10366">Merak etme, kamerası çok iyi.”</st></p>
			<p><st c="10396">Aklına pek yatmasa da Murat telefonu aldı. </st><st c="10440">Sezen nasıl çekim yapacağını, ne tür sahneleri önemsemesi gerektiğini, soru yöneltmesi gerektiğinde hangi soruları seçeceğini, ayrıca kendisini özgür hissetmesini, hiç konuşma olmadan da bir hikâye anlatılabileceğini, bu filmin kısa belgesel niteliğinde olacağını on dakika içinde anlattı ve avludan ayrıldı. </st></p>
			<p><st c="10749">Kız masadan kalktıktan sonra, Murat kafasında bir yığın karışıklıkla elindeki telefona baktı. </st><st c="10843">Telefonla çekilen bir filmin ödül alacağına aklı hiç yatmıyordu, ama ne demişti Sezen, yarışmanın şartı bu. </st><st c="10951">Üstelik belgesel olacakmış! </st><st c="10979">Nedense çöplüğe belgeselcilerden başkası ilgi göstermiyordu. </st><st c="11040">İki ay önce de gelenler olmuştu, onlar profesyoneldi, Sezen gibi tek tabanca değil, beş kişiydiler; yönetmen, kameraman, senarist, asistan falan... </st><st c="11188">İşlerini gayet ciddi yapıp gitmişlerdi. </st><st c="11228">Sezen yarışmanın şartı böyle dese de Murat kızın bunu yalnızca Youtube’ta kullanacağı konusunda kuşkusunu devam ettirdi. </st><st c="11349">O bilmem kaç euroluk ödül falan hikâyeydi. </st><st c="11392">O hâlde... </st><st c="11403">Murat da kafasına göre bir çekim yapar, fazla kasmazdı. </st><st c="11459">Kendini çekerdi; içinden geçenleri, yürürken zihnine yağmur gibi yağan isyan cümlelerini, duvar yazılarını çekerdi. </st><st c="11575">Aslında kız da benzer şeyler söylememiş miydi? </st><st c="11622">Özgürsün, plansız da çekim yapabilirsin, demişti. </st><st c="11672">Tabii arada bir başkalarına da kamerayı çevirirdi ama kendine torpil geçerdi. </st><st c="11750">Belgeselde çöp olsun istiyorsa konteynerlerin içini de çekerdi, kantarın kırmızı ibresinin titreyişini de çekerdi, sonra kamerayı kendi yüzüne çevirirdi, “Bugün iki yüz kilo topladım.” diye yalan bile söylerdi.</st></p>
			<p><st c="11960">Sezen bu filmi nereye yollarsa yollasın, Murat kendi yüzünün bir yönetmenin dikkatini çekeceğini hayal etti. </st><st c="12070">Acaba öğrenci işi, basit bir çöplük belgeselinden bir televizyon dizisine transfer olabilir miydi? </st><st c="12169">Gerçi filmcilerin çoğu İstanbul’daydı ama Murat’a “Hadi gel!” deseler kalkıp giderdi... </st><st c="12257">Bazen Ankara’da da iyi film yaptıkları oluyordu. </st><st c="12306">Mesela Behzat Ç. </st><st c="12323">İşte Murat, tam da böyle bir filmde oynamak isterdi. </st><st c="12376">Yoksa Sezen farkında olmadan kendisine büyük bir fırsat mı vermişti? </st><st c="12445">Bu film Belçika’da izlenecekse oradaki sinemacıların da ilgisini çekebilirdi, onlar da Murat’a “Hadi gel!” der miydi? </st><st c="12563">Belçika neredeydi? </st><st c="12582">Avrupa’da mı? </st><st c="12596">Yok canım, oraya gitmezdi, o kadar uzağa giderse kardeşlerini burada kim koruyup kollardı? </st><st c="12687">Fırat’ı okulda ezerlerse kim çocuğa kol kanat gerecekti? </st><st c="12744">Burslu okuyacak diye çocuğun sinik kalmasına anne babası göz yumsa da Murat evde kesin isyan çıkarırdı. </st></p>
			<p><st c="12848">Bir sinemacıdan teklif gelsin ya da gelmesin, bu film onu görünmez olmaktan kurtaracaktı. </st><st c="12938">Kaldırımlarda insanlar yanında geçerken kendisini yok saymalarına dayanamıyordu. </st><st c="13019">Trafik polisi Atalay’ı bu yüzden seviyordu, ne zaman karşılaşsalar, yaptığı şakalarla ona var olduğunu hissettirirdi. </st><st c="13137">Şimdi kameraya konuşmak da ben varım, görün, yaşıyorum ve berbat bir iş yapıyorum demek için önemli bir fırsattı. </st></p>
			<p><st c="13251">Telefonun sağına soluna baktı, pahalı bir cihazdı ve kız ona güvenmiş, bırakıp gitmişti.</st></p>
			<p><span><st c="13339">Keşke paradan hiç bahsetmeseydim </st></span><st c="13373">diye düşündü, yani ödül ne kadar, bana ne vereceksin manasına gelen abuk subuk laflar çıkmıştı ağzından, galiba ayıp etmişti. </st><st c="13499">Ona mavi güllerden, pembe elmastan, paraşütten bahsetmeliydi, neden öyle yapmamıştı?</st></p>
			<p><st c="13583">Kamerayı açtı, kararsızdı, ekranda kendi yüzüne baktı; birkaç kez yutkundu, tüm cesaretini toplayıp konuşmaya başladı. </st><st c="13703">Buna konuşmak da denemezdi, bir rap temposuyla kelimeler ağzından hızlı hızlı, kesik kesik döküldü:</st></p>
			<p><br /></p>
			<p><span><st c="13802">“Ben Muraaat, Balina Muraat, </st></span></p>
			<p><span><st c="13832">Yarım plastik, yarım kağaat</st></span></p>
			<p><span><st c="13859">Böyle mi olur kardeş payı</st></span></p>
			<p><span><st c="13885">Size ambalajın içiii, bana hep dışııı </st></span></p>
			<p><span><st c="13924">Bekleme yapma adalet abla</st></span></p>
			<p><span><st c="13949">Vur tokmağını haksızlığa</st></span></p>
			<p><span><st c="13974">Sokağın tozu, bak kafamızda</st></span></p>
			<p><span><st c="14002">BİM poşetiyse balina karnında </st></span></p>
			<p><span><st c="14033">No navigasyon, Afrika burda</st></span></p>
			<p><span><st c="14060">Susuz kuyu işte tam altımızda. </st></span></p>
			<p><span><st c="14092">Değil karaborsa, </st></span></p>
			<p><span><st c="14109">Elmas mı istedin, al avucumda</st></span></p>
			<p><br /></p>
			<p><st c="14138">Tempolu cümleleri sona erince Murat elini cebine götürdü, yarım avuç pembe boncuğun görüntüsünü de kaydetti ve üzerine kocaman bir kahkaha bindirdi...</st></p>
			<p><st c="14289">Bu işi sevmişti, devam edecekti. </st></p>
		</div>
	<div id="charCountTotal" value="14323"></div></body>
</html>
