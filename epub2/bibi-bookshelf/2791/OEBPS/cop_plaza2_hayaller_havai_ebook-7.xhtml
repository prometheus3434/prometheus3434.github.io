<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-7" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">MAVİ GÜLLERE İNANMAK</st></p>
			<p><br /><br /><br /></p>
			<p><st c="20">Murat, kardeşinin okulda geçen ilk gününü dinlerken gözü televizyonda dönüp duran reklamlardaydı. </st><st c="119">İşte Omo deterjan şişesi, Algida kutuları, Pınar yoğurt, Lipton Ice Tea, Erikli su şişeleri... </st><st c="214">Ambalajlar türlü şeyle doldurulup satılıyor; evlerde, iş yerlerinde, otobüslerde, trenlerde içleri kısa sürede boşalacak, yeni bir yolculuğa hazır olacaklar; öyle hafif ki bu ambalajlar, Murat’ın çekçeğine yüzlercesi sığar. </st><st c="438">Ankara sokaklarını birlikte gezecekler, karman çorman bir turist kafilesi gibi olacaklar, arada sırada birbirlerine seslenecekler: Coca Cola hey! </st><st c="584">Ariel gel! </st><st c="595">Pril bak! </st><st c="605">Calve sen de gel! </st><st c="623">Shell uzaklaşma! </st><st c="640">Ülker geride kalma, diyecekler. </st><st c="672">Murat onlara şehri tanıtacak, bakın burası Kızılay Meydanı, şurası Meclis duvarı, öte tarafta Kurtuluş Parkı... </st></p>
			<p><st c="784">Gözlerini televizyondan alıp boş duvara çevirdi, aklına yine karnından 40 kilo plastik çıkan balina gelmişti. </st><st c="894">Balinanın katilleri kimdi, yalnızca denize plastik atanlar mı? </st><st c="957">İhsan’la bunu çok konuşmuşlardı. </st><st c="990">Bu üretimi yapanlar, bu cafcaflı reklamları hazırlayanlar, reklamlarda oynayanlar, bunları market raflarına koyanlar, o ürünleri satın alanlar hepsi aynı bıçağı tutup birlikte o balinaya saplamışlardı. </st><st c="1192">Balinanın ve diğer deniz canlılarının vatanını çöplerle istila etmişlerdi, barbarlık işte tam olarak böyle bir şeydi.</st></p>
			<p><st c="1309">Murat düşündükçe kendini o balinadan daha ağır, daha ölü hissetti. </st><st c="1377">Çünkü balinadan farklı bir yanı vardı, insan sorgulayabilen, düşünebilen bir varlıktı. </st><st c="1464">Ama insanın bir de inkârcı yanı vardı; suçluyken suçunu kabul etmezdi, haksızlık yaptığında bunu haksızlık olarak görmek istemez, kendini ve başkalarını kandırma cambazlığına girişirdi. </st><st c="1650">Evet, insan cambazdı; ipte yürürdü, ipten düştüğünde yerde başına ne geleceğini hesap etmezdi. </st><st c="1745">Dondurmasının ambalajı, perdeleri beyazlatan deterjan şişesi sonra nereye gider, kafa yormazdı. </st></p>
			<p><st c="1841">Murat çöpteki ambalajların arkasındaki hikâyelere de kafa yorardı. </st><st c="1908">Ve sonrasına da... </st><st c="1927">İhsan abisi demişti ki, topladıklarımızın yalnızca yüzde 10’u geri dönüştürülebiliyor. </st><st c="2014">Peki, kalan yüzde 90’a ne oluyordu; denize mi gidiyordu, yakılıp havaya mı uçuruluyordu? </st><st c="2103">Denizde nasıl kaybolmuyorsa, balinanın karnında, yunusun boğazında ortaya çıkıyorsa havada da kaybolmuyor olmalıydı, yalnızca göremiyorduk. </st><st c="2243">Gözümüz yetersiz kalsa da akciğerlerimiz, kanımızdaki hücreler ve elma çiçekleri havadaki yanık plastiği görüyor olmalıydı... </st><st c="2369">Murat bu düşüncelere dalmışken Fırat’ın incecik sesiyle yeniden odaya döndü.</st></p>
			<p><st c="2445">“Abi, Berk dedi ki, mavi gül diye bir şey olmazmış, bana tabletinden okuttu.”</st></p>
			<p><st c="2523">“Her duyduğuna, her okuduğuna inanma sen.”</st></p>
			<p><st c="2566">“Ama gerçekten olmazmış, Berk akıllı bir çocuk.”</st></p>
			<p><st c="2615">“O nereden biliyormuş!”</st></p>
			<p><st c="2639">“İnternette yazıyor işte, bana gösterdi dedim ya.”</st></p>
			<p><st c="2690">“İnternette her şey yazıyor, hangisi doğru nerden bilecek? </st><st c="2750">Boş ver onun dediklerini, sen bana güven. </st><st c="2792">Bir gün öyle bir bahçemiz olduğunda Berk’i davet eder, gösterirsin, bak abim doğru söylüyormuş, dersin, tamam mı? </st><st c="2906">Onlara kick boks yaptığımı söyledin mi?”</st></p>
			<p><st c="2946">“Daha söylemedim.” dedi Fırat. </st><st c="2978">Bu durumda çiçeklere mavi rengi veren delfinidin geninden söz edemedi ve güllerin ona sahip olmadığından da. </st><st c="3087">Bir gün bilim adamı olduğunda bu geni güllere aktarma hayalinden bahsetmek için de erkendi; daha liseyi, üniversiteyi bitirmesi gerekecekti, belki bu aşamalar bile yetmeyecekti. </st><st c="3265">Konuşmaya kulak vermiş olan babalarının yüzünde ise buruk bir tebessüm vardı. </st><st c="3343">Bunun ne anlama geldiğini Fırat değil ama Murat anladı. </st><span><st c="3399">“Ayağını yere bas...”</st></span></p>
			<p><st c="3420">Murat oturduğu köşeden kalkıp avluya çıktı. </st><st c="3465">Ayağı hep yerdeydi zaten, aklı ise yerde sürünecek kadar zavallı değildi. </st><st c="3539">İnsan dört ayaklı olmaktan kurtulup iki ayağı üzerine kalkabildiyse kendini bu iki ayaktan da kurtarabilecek kadar zekiydi. </st><st c="3663">Zekânın hayalden beslendiği de yalnızca bazı insanlar tarafından bilinirdi. </st><st c="3739">Böyle demişti İhsan abisi.</st></p>
			<p><st c="3765">Hava kararmıştı, toplamaya çıkmak için uygun bir zamandı. </st><st c="3824">İnsanlar işlerinden eve dönmüş, yemek hazırlığına girişmiş, kapıcı alsın diye çöpü merdiven sahanlığına çıkartmış olmalıydı. </st><st c="3949">Biraz önce reklamlarda gördüğü Priller, Domestoslar, Tat ketçaplar, Calve mayonezler, Fantalar, Fairyler, Coca Colalar onu bekliyordu. </st><st c="4084">Murat onlara şehrin bir de gecesini gösterecekti. </st><st c="4134">Kendini Çekçek Tur Şirketi’nin patronu ilan edecekti. </st><st c="4188">Sonra tura katılanları kilosu elli kuruştan satacaktı. </st><st c="4243">Balinaları böyle mi kurtaracaktı? </st></p>
			<p><st c="4277">Yapamayacaktı, İhsan’ın dediği gibi topladıklarının çoğu dönüştürülemeyecekti, denize gönderilecekti, havaya karışacaktı, toprağa gömülecekti. </st><st c="4420">Hadi balinaları görmezden gelelim, onlar uzak akraba diyelim, peki kendini ve kardeşlerini kurtarabilir miydi? </st><st c="4531">Kilosu elli kuruştan hurda kâğıtla, hurda plastikle bunu nasıl yapacaktı? </st><st c="4605">Günde beş yüz kilo mu toplayacaktı? </st><st c="4641">Hayır, günde yüz kilo bile toplayamazdı, yalnızca bazı günler piyango vururdu o kadar, çoğu zaman deponun avlusuna otuz kiloyla girer, günü on beş lira ile tamamlardı. </st><st c="4809">Beş lirasına tavuk döner alsa, suyu da park çeşmesinden içse elinde yalnızca on lira kalırdı. </st></p>
			<p><st c="4903">Hayat, böyle hesaplayınca çok berbattı, o zaman sığınacak tek şey vardı: hayaller... </st><st c="4988">Ölçülemez, başkası tarafından görülemez, görülmediği için küçümsenemez. </st><st c="5060">Murat yine hayal paraşütünün ipine tutundu... </st></p>
			<p><st c="5106">Kendi sonunun balinalarınkine benzememesi için bir şey yapmalıydı. </st><st c="5173">Âdem’le Havva albümünü bulma umudu azalmıştı. </st><st c="5219">Belki de çoktan preslenmiş hurda metallerin arasında kaybolup gitmişti. </st><st c="5291">Pembe elmas bulma şansı ise her zaman vardı; çünkü elmas küçük olur, kendini saklayabilir, üzeri tozla kaplanabilir, saklandığı yerde Murat’ın onu bulmasını sabırla bekleyebilir. </st><st c="5470">Murat bunu hayal etti, zaten paraşütlü olmak böyle bir şeydi. </st></p>
			<p><st c="5532">Hayali gerçekleştiğinde sürüklediği çekçeği atmayacaktı, annesinin istediği gibi bir ev alıp onun bahçesine koyacaktı, yoldan geçenler şaşıracak, dönüp dönüp bakacaktı, böyle bir villanın bahçesinde çekçeğin ne işi var, diyeceklerdi. </st><st c="5766">Ya bahçedeki mavi güller? </st><st c="5792">Murat bilmiyor muydu güllerin mavi açmayacağını, biliyordu, onun da elinin altında her şeyi öğrenebileceği bir telefonu vardı, ama yine de mavi güllere inanacaktı, paraşütlü olmak böyle bir şeydi. </st><st c="5989">Yürümeye devam etti, Sezen’in telefonunda kayıtlı olan Şanışer’i dinleyerek ve o şarkıya eşlik ederek.</st></p>
			<p><br /></p>
			<p><span><st c="6091">Mevsimleri yere attım, yürüdüm</st></span></p>
			<p><span><st c="6122">Mevsimleri yere attım</st></span></p>
			<p><span><st c="6144">Sen de günleri geride bırak</st></span></p>
			<p><span><st c="6172">Gül, ölümleri geride bırak</st></span></p>
			<p><span><st c="6199">Bana bak </st></span></p>
			<p><span><st c="6209">Göç ediyo’ kanaryalar</st></span></p>
			<p><span><st c="6230">Güz olur havam kapar</st></span></p>
			<p><span><st c="6251">Yaram kanar</st></span></p>
			<p><span><st c="6263">Gülüyorum avantadan</st></span></p>
			<p><span><st c="6283">Alışıyorum ağzımdaki kahrolası yavan tada</st></span></p>
			<p><span><st c="6325">İçime dönüyorum</st></span></p>
			<p><span><st c="6341">İçime, yabanlara</st></span></p>
			<p><span><st c="6358">Kızıyorum dilinizden eksilmeyen yalanlara</st></span></p>
			<p><span><st c="6400">Kötülükle iş görmeyi akıllılık sananlara</st></span></p>
			<p><span><st c="6441">Haksızlığın farkında olup da sessiz kalanlara</st></span></p>
		</div>
	<div id="charCountTotal" value="6487"></div></body>
</html>
