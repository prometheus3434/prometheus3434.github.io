<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-2" xml:lang="tr-TR">
		<div>
			<p><br /><br /><br /></p>
			<p id="_idParaDest-1"><st c="0">ALTIN VURUŞ</st></p>
			<p><br /><br /><br /></p>
			<p><st c="12">Murat, çekçeğini sürükleyerek Elit City’nin yüksek duvarlı bahçesinin yanından geçiyordu. </st><st c="103">Telefonundan tek kulaklıkla </st><span><st c="131">Norm Ender</st></span><st c="141"> dinliyordu. </st><st c="154">Yarım saattir dönüp duran aynı şarkı, </st><span><st c="192">Mekânın Sahibi</st></span><st c="206">. Youtube’ta dinleyici sayısı yüz elli milyonu geçmişti ve Murat şarkıyı çoktandır ezberlemişti.</st></p>
			<p><st c="302">İki insan boyu yüksekliğindeki duvara bakarak nakaratı mırıldandı. </st></p>
			<p><span><st c="370">Mekânın sahibi geri geldi, </st></span></p>
			<p><span><st c="397">Bebeleri pistten alalım, alalım.</st></span></p>
			<p><st c="429">Sonra müziği kapadı, ne zaman bu yoldan geçse duvarın diğer tarafında yaşadığı o üç ay, zihninde yeniden canlanırdı. </st><st c="547">İçini çekti, bu duvarın arkasına bir daha kâğıt ve plastik toplamak için bile olsa giremeyecekti.</st></p>
			<p><br /></p>
			<p><st c="644">Sağlık Bakanlığı’nın pilot bölge olarak Elit City’de başlattığı “Birlikte Yaşam Projesi” başarısız olmuştu. </st><st c="753">Çünkü seçkin aileler Çöp Plaza halkı ile aynı havayı solumak istemeyip başka sitelere taşınmıştı. </st><st c="851">Üç ayın sonunda bakanlık projeyi iptal etti ve Çöp Plaza halkına, </st><span><st c="917">eski mahallenize döneceksiniz</st></span><st c="946">, dendi. </st></p>
			<p><st c="955">Onlar siteden ayrılır ayrılmaz bahçedeki prefabrik evler çarçabuk söküldü. </st><st c="1030">Villa sahiplerine haber verildi; </st><span><st c="1063">ortam temiz, dönebilirsiniz, </st></span><st c="1092">dendi. </st><st c="1099">Zafer, Elit City sakinlerinindi, projeyi iptal ettirmek için biraz ter, çokça da para dökmüşlerdi.</st></p>
			<p><st c="1197">Sitenin eski hâline kavuşması için son sürat çalışıldı. </st><st c="1254">Havuzlar temizlenip klorlu sularla dolduruldu. </st><st c="1301">Yürüyüş yollarındaki halılar yenilendi. </st><st c="1341">Binaların tepeden tırnağa boyanması için bir firmayla anlaşıldı. </st><st c="1406">Çöp Plaza halkından geriye bazı duvar yazıları da kalmıştı, boyacılar sıkı sıkı tembihlendi, </st><span><st c="1499">yazılardan geriye bir nokta bile kalmasın,</st></span><st c="1541"> dendi. </st><st c="1549">Boyacılar molasız fırça salladılar sabahtan akşama kadar. </st><st c="1607">Duvarların birinde şöyle bir cümle vardı: </st></p>
			<p><st c="1649">MANKAFALAR </st></p>
			<p><st c="1660">YARGILANACAK!</st></p>
			<p><st c="1673">O bölümü boyayan işçi, mankafaların kim olduğunu bir süre düşündü, gençler şamata olsun diye mi yazıp geçmişti? </st><st c="1786">Belki öyleydi, belki değildi; fırçasını sallamaya devam etti. </st></p>
			<p><st c="1848">Site içindeki çimlerin, çiçeklerin de bakımı yapıldı. </st><st c="1902">Maskeli adamlar börtü böcek kalmasın diye sağa sola zehir püskürttü. </st><st c="1971">Maskesiz canlılar yani karıncalar, kelebekler, arılar, salyangozlar Çöp Plaza halkı kadar şanslı olamadılar, başka bir mahalleye kaçmak için fırsat bulamadılar... </st></p>
			<p><st c="2134">Villa çatılarına kuş kaçıran sinyal cihazları tekrar monte edildi. </st><st c="2201">Ağaç tepelerindeki yavru kuşlar henüz yuvadan uçacak güçte değildi. </st><st c="2269">Ağızlarını kocaman açıp günlerce anne beklediler, çok açtılar. </st><st c="2332">Beklenen kanatlı anneler, yuvalarına dönemediler, çok çırpındılar fakat her seferinde görünmez bir sinyale çarptılar. </st><st c="2450">Bu zalimlik en çok kedilere, köpeklere yaradı, Elit City duvarının dibindeki yaralı kuşların neden çoğaldığını onlar hiç sorgulamadı. </st><st c="2584">Böylece sitenin görkemli günlerine dönmesi çok da zaman almadı. </st><st c="2648">Dünya ormansızlaşsa da bir kanun hâlâ vardı, adına yüzlerce yıl önce </st><span><st c="2717">“orman kanunu”</st></span><st c="2731"> demişlerdi, kimileri buna </st><span><st c="2758">“kapitalizm”</st></span><st c="2770"> demeyi seçti, biz şöyle desek de yeter: “</st><span><st c="2812">Güçlü zayıfı ezer</st></span><st c="2830">.” Kediler, köpekler, böcekler, balıklar hep bu kurala uyar ama insanın buna uyması... </st><st c="2917">İşte asıl vahşet tam da buradan doğar.</st></p>
			<p><st c="2955">Gelelim Çöp Plaza halkına. </st><st c="2983">Alelacele mahallelerine döndüklerinde evlerinde başkalarının barındığını gördüler. </st><st c="3066">Bu yeni insanlar, bozuk Türkçeleriyle durumu açıklamaya çalıştılar. </st><span><st c="3134">Ev boştu, girdik</st></span><st c="3150"> dediler. </st><st c="3160">Elleriyle göğüslerine vurarak </st><span><st c="3190">Afgan, Suriye, Pakistan, Irak</st></span><st c="3219"> dediler. </st><span><st c="3229">Savaş, ekmek, ölüm, iş</st></span><st c="3251"> dediler. </st><st c="3261">İzinsiz girdiklerini kabul ettiler ve zorluk çıkarmadan bu derme çatma mekânları asıl sahiplerine teslim ettiler. </st><st c="3375">Fakat çok da uzağa gidemediler. </st><st c="3407">Hurda depolarına yakın, elektriği, suyu olmayan başka barınaklara geçtiler. </st><st c="3483">Onlar da Çöp Plaza halkıyla aynı işi yapacaktı. </st><st c="3531">Coca Cola kutusu, Sütaş kapları, yeşil Persil şişeleri, Castrol ve Shell motor yağı ambalajları ve kâğıt toplayacaklardı. </st><st c="3653">Ambalaj toplamak dünyada yeni bir tarım şekliydi. </st><st c="3703">Köylerde nasıl en vasıfsız insan bile elma toplayabilir, patates sökebilirse şehirlerde de en vasıfsız insanlar plastiğin, kâğıdın çuvala nasıl konacağını bilirdi, üstelik Türkçe bilmeden de bu iş yapılabilirdi. </st></p>
			<p><br /></p>
			<p><st c="3915">Murat, Elit City duvarını çoktan geçmiş, o üç ayı zihninden silmişti, şimdi aklında yalnızca çekçekteki kâğıtların kaç kilo geleceği vardı. </st><st c="4055">Hurda deposuna doğru yürüyordu, yükü ağırdı. </st><st c="4100">Depoya bitişik barınağın önünden geçerken durdu. </st><st c="4149">Yükünü kantarın üstüne çekmeden önce kollarını dinlendirse iyi olurdu. </st><st c="4220">Barınaktan sesler geliyordu, kulak kabarttı, bir şey anlamadı, çünkü konuşulan dil Arapçaydı. </st><st c="4314">Tenekeci İhsan onlar için “yeni yoksullar” diyordu. </st><st c="4366">Yıkık duvarın üstünden görebildiği kadarıyla sanki hâllerinden pek de şikâyetçi değillerdi. </st></p>
			<p><st c="4458">Murat kendilerini düşündü, onlardan daha iyi durumdaydılar, en azından aile bir aradaydı, kardeşleri okula gidebiliyordu. </st><st c="4580">Ama bu yabancıların çocuklarının çoğu okula da gitmiyordu. </st><st c="4639">Murat için bu, en önemli tehlikeydi; okula gitmeyen, sokağa giderdi, sokakta para kazandıran en yaygın iş, kendi yaptığı işti, toplayıcılık... </st><st c="4782">Artık bir sokağa girip de çöp konteynerinin başına gittiğinde eskisi gibi dolu bulmuyordu. </st><st c="4873">Hayır, insanlar daha az çöp atıyor falan değildi, daha fazla deterjan, daha fazla dondurma, daha fazla mobilya evlere ambalajıyla giriyordu. </st><st c="5014">Doğal olarak bir süre sonra evden torba torba atık çıkması gerekirdi, zaten öyle de oluyordu ama her on dakikada bir, sokaktan bir toplayıcı geçiyordu, konteynerde işe yarar ne varsa alıp götürüyordu. </st><st c="5215">Murat’ın canını sıkan buydu; ruh hâli, tarlasındaki patateslerin başkası tarafından talan edildiğini gören bir çiftçiden farksız değildi. </st></p>
			<p><st c="5353">Bunları düşünerek depoya doğru ilerleyen delikanlının can sıkıntısı fazla uzun sürmedi. </st><st c="5441">Çünkü az sonra kantarda tartılacak olan çekçekteki yükü hiç de hafif değildi. </st><st c="5519">Zaten bu yabancıların hedefi Türkiye değil, buradan başka bir ülkeye geçebilmekti. </st><st c="5602">Murat’a bir süre daha sabretmek düşecekti. </st><st c="5645">Ülkeler, savaş çıkartırken sonrasını düşünmezdi. </st><st c="5694">Bunca insan, bu insanların geride bıraktığı evleri, keçileri, kedileri, köpekleri ne hâldeydi? </st></p>
			<p><st c="5789">Deponun avlusuna girdiğinde aklını tırmalayan yeni yabancıları düşünmekten vazgeçti. </st><st c="5874">Tenekeci İhsan kâğıt çuvallarının başındaydı. </st><st c="5920">Değerli bir kitap bulabilir miyim umuduyla çuvaldakileri yere boşaltıyor, sonra gerisin geri dolduruyordu. </st><st c="6027">Bir kez Faruk Nafiz diye imzalanmış bir kitap bulduğunda Murat onun nasıl sevindiğini hatırladı. </st></p>
			<p><st c="6124">“Bak! </st><st c="6130">Soyadı kanunundan önce basılmış, bu yüzden sadece Faruk Nafiz diye imzalamış!”</st></p>
			<p><st c="6208">Bu isim Murat’a hiçbir şey ifade etmemişti, eski bir şair olduğunu, ders kitaplarında şiirlerinin yer aldığını da İhsan’dan öğrenmişti. </st><st c="6345">Tenekeci İhsan o imzalı kitabı iyi bir paraya sattıktan sonra Muratların evine de bir torba yiyecek getirip bırakmış, “Biraz da siz yiyin Faruk Nafiz’in ekmeğini.” demişti.</st></p>
			<p><st c="6517">İşte o zaman Murat merak etmiş, internette adamın şiirlerini aramıştı. </st><st c="6589">Bulduklarından birini beğenmiş, hatta bir kısmını ezberlemişti.</st></p>
			<p><span><st c="6652">Caddeden sokaklara doğru sesler elendi, </st></span></p>
			<p><span><st c="6693">Pencereler kapandı, kapılar sürmelendi.</st></span></p>
			<p><st c="6732">Şair, bunu ayrıldığı sevgilisi için yazmış olabilirdi ama Murat şiirdeki sürgülü kapılarda, kapanan pencerelerde kendi hayatını da görür gibi olmuştu. </st><st c="6884">Çünkü şehir ne kadar kalabalık olursa olsun sokaklarda dolaşırken yalnızlığı iliklerine kadar hissederdi. </st><st c="6990">Şimdi ise kantarın kırmızı ibresi kaçı gösterecek, onun heyecanı içindeydi. </st><st c="7066">Çekçeğini kantarcıya yaklaştırdı, ağır çuvalı ikisi birlikte tartının üstüne bindirdi.</st></p>
			<p><st c="7152">“Taş mı koydun oğlum çuvalın içine, eşek ölüsü gibi.”</st></p>
			<p><st c="7206">İhsan öteden laf attı. </st><st c="7230">“Eşek ölüsünün ağır olduğunu nerden biliyorsun?”</st></p>
			<p><st c="7278">Kantarcı cevap vermedi. </st><st c="7303">İhsan’ın lafı uzatmayı sevdiğini biliyordu, hem de ona verilecek öyle alengirli lafları da yoktu. </st><st c="7401">Kantarın ibresi 148’de durdu. </st><st c="7431">Kantarcı, ıslık çaldı. </st></p>
			<p><st c="7454">“Vay be! </st><st c="7463">Kâğıtları ıslatıp mı getirdin yoksa?” </st></p>
			<p><st c="7501">Murat güldü. </st><st c="7514">“Yok abi, sen benim hile yaptığımı gördün mü hiç?”</st></p>
			<p><st c="7564">“Nasıl bu kadar ağır çekti o zaman?”</st></p>
			<p><st c="7601">“Hayallerimi yükledim abi, ondan ağır geliyor.”</st></p>
			<p><st c="7649">Kantarcı bir kahkaha savurdu. </st></p>
			<p><st c="7680">“Vay vay... </st><st c="7692">Yaşına başına bakmadan bir de şairlik mi taslıyorsun sen?”</st></p>
			<p><st c="7750">İhsan çuvaldan seçtiği beş kitapla doğruldu kitap yığınının başından. </st><st c="7821">Kantara doğru yaklaştı.</st></p>
			<p><st c="7844">“Kantarcı! </st><st c="7856">Sen çöplüğün ne hazineler barındırdığından habersiz misin? </st><st c="7915">Gerçek şairler, filozoflar asıl buradan çıkar, çöplükten...”</st></p>
			<p><st c="7975">Kantarcı elindeki deftere Murat’ın adını yazıp sonra kâğıt miktarını ekledi. </st><st c="8053">Bu arada, </st><span><st c="8063">İhsan’a ne desem, nasıl karşılık versem</st></span><st c="8102"> diye düşündü, buldu da.</st></p>
			<p><st c="8126">“Bunlar boş sözler İhsan, boş! </st><st c="8158">Bir gün gerçek bir hazine bulun da benim kara kantarda değil, kuyumcu terazisinde tarttırın. </st><st c="8251">İşte o zaman istediğin gibi horozlanabilirsin.”</st></p>
			<p><st c="8298">“O da olacak...” dedi Murat. </st><st c="8328">“Yakında altın vuruş yapıp felsefeyi size bırakacağım.”</st></p>
			<p><st c="8383">“Her hafta her kâğıtçıdan duyuyorum ben bunu, ama bugüne kadar altın vuruş yapana rastlamadım. </st><st c="8479">Kâğıtçıların definecilerden farkı yok, hepiniz hayalcisiniz.” dedi kantarcı, sonra elindeki defteri kapatıp duvara dayalı çelik rafın en üstüne koydu.</st></p>
			<p><st c="8629">“Yetmiş dört lira alacağın var.” dedi Murat’a.</st></p>
			<p><st c="8676">Delikanlı elini uzattı. </st><st c="8701">“Şimdi ver.”</st></p>
			<p><st c="8713">“Valla para mara yok, yarın patron uğrayacak, para bırakırsa veririm.”</st></p>
			<p><st c="8784">Murat boşta kalan eliyle havada bir şey yakalamış gibi yaptı.</st></p>
			<p><st c="8846">“Hayaller Hawaii, gerçekler sanayii!”</st></p>
			<p><st c="8884">Depo avlusunda şakalaşmalar devam etti, taa ki sokakta siyah lüks bir otomobil durana kadar.</st></p>
			<p><st c="8977">“İşe bak! </st><st c="8988">Belediye başkanı mı geldi acaba?” dedi kantarcı. </st><st c="9037">“Yakında seçim de yok ama.”</st></p>
			<p><st c="9064">İhsan merakla arabaya doğru ilerledi. </st><st c="9103">Murat da arkasından yürüdü. </st><st c="9131">Otomobilin arka kapısı açıldı, kırk yaşlarında, gömleğinden ayakkabısına kadar kendisine özen göstermiş bir adam indi aşağıya. </st><st c="9258">Aracın kapısını kapatacakken içeriden zarif bir el onu durdurdu.</st></p>
			<p><st c="9322">“Açık kalsın.”</st></p>
			<p><st c="9337">Bu sesin sahibi yine adamla aynı yaşlarda bir kadındı.</st></p>
			<p><st c="9392">Adam, avlu kapısından kendisine bakan İhsan ve Murat’a yöneldi.</st></p>
			<p><st c="9456">“Burada bir dernek sorumlusu varmış, onu arıyoruz.”</st></p>
			<p><st c="9508">“Benim.”</st></p>
			<p><st c="9517">Adam, İhsan’ı şöyle bir süzdü. </st><st c="9549">“Yardımına ihtiyacımız var.”</st></p>
			<p><st c="9577">“Buyurun, elimizden gelen bir şey olursa...”</st></p>
			<p><st c="9622">“Bir kaybımız var.” dedi adam. </st><st c="9654">“Bulanı ödüllendireceğiz. </st><st c="9680">Aradığımız şey bir fotoğraf albümü, yanlışlıkla çöpe atılmış, sizlerden biri bulmuştur diye düşünüyoruz.”</st></p>
			<p><st c="9785">“Hangi mahallede, hangi sokakta atılmış?” diye sordu İhsan. </st><st c="9846">Kim, nerede eşelenir en iyi o bilirdi.</st></p>
			<p><st c="9884">“Esat’ta, Başak Sokak’ta.”</st></p>
			<p><st c="9911">Murat heyecanlandı, o sokak kendi bölgesindeydi. </st><st c="9961">Hep yaşlı insanların bulunduğu bir sokaktı ki onlar kolay kolay çöp atmazdı, ancak öldüklerinde torunları bir temizlikçi bulup evdeki bütün eşyayı konteynerin yanına yığdığında kıymetli bir şey bulma şansı olurdu.</st></p>
			<p><st c="10174">“Eğer albümü sizlerden biri bulduysa, alıcısı biziz kardeşim.”</st></p>
			<p><st c="10237">İhsan, Murat’a baktı. </st><st c="10260">“Orası senin sokağın, buldun mu öyle bir şey?”</st></p>
			<p><st c="10306">Murat buna cevap vermedi, adama baktı. </st><st c="10346">“Ödül ne kadar?”</st></p>
			<p><st c="10362">“On bin lira.” dedi adam. </st><st c="10389">“Bak sendeyse bu çok iyi para, bizden başkası vermez.”</st></p>
			<p><st c="10443">Miktarı duyan Tenekci İhsan şaşırdı, kimse bir fotoğraf albümüne on bin vermezdi. </st><st c="10526">Daha fazlasını öğrenmek istedi. </st><st c="10558">“Bazen buluyoruz öyle albümler, sizinki nasıl bir şeydi?”</st></p>
			<p><st c="10615">Buna arka koltukta oturmaya devam eden kadın yanıt verdi.</st></p>
			<p><st c="10673">“Bakır kapaklı bir albüm.”</st></p>
			<p><st c="10700">İhsan’ın bakır kapaklı eski albüm bulup sattığı çok olmuştu, en fazla yirmi lira veren olurdu, İhsan’ın aklında sorular çoğaldı. </st><st c="10830">Bu lüks aracın, araçtaki şık kadının Çöp Plaza’ya gelmesine yol açan albüm, başka açılardan değer taşıyor olmalıydı. </st></p>
			<p><st c="10947">“Kapakta ne resmi var? </st><st c="10970">Kız Kulesi mi, çeşme mi, camii mi? </st><st c="11005">Bunları bilmezsek aradığınızı bulmamız zor.”</st></p>
			<p><st c="11049">Kadın araçtan başını uzattı. </st><st c="11079">“Âdem ile Havva motifi var, bakır üzerine kabartma olarak, cennette resmedilmişler.”</st></p>
			<p><st c="11163">Daha geride duran kantarcı, şaşkınlığını ıslık çalarak belli etti. </st><st c="11231">“Vay be! </st><st c="11240">O kadar eski demek!”</st></p>
			<p><st c="11260">Kadının kahkahası otomobilin aralık kapısından dışarı taştı. </st><st c="11322">İhsan da dönüp kantarcıya baktı.</st></p>
			<p><st c="11354">“Oğlum, ne anladın sen? </st><st c="11379">Âdem’le Havva zamanından kalma değil, kapaktaki resimden bahsediyorlar.” </st></p>
			<p><st c="11452">“Haaa...” dedi kantarcı biraz mahcup. </st><st c="11490">“Tabii o zamanlar fotoğraf yoktu ki fotoğraf albümü olsun.”</st></p>
			<p><st c="11549">Murat bu eğlenceye dahil olmadı. </st><st c="11583">Eğilip içerideki kadına baktı, asıl patron o gibiydi.</st></p>
			<p><st c="11636">“Gerçekten on bin verecek misiniz?”</st></p>
			<p><st c="11672">Kadın ikna edici gözlerle baktı delikanlıya. </st><st c="11718">“Sendeyse getir, paranı hemen alırsın.”</st></p>
			<p><st c="11757">“Bende değil ama belki bulurum.” </st></p>
			<p><st c="11791">Bu ‘belki’yi gereksiz yere söylemişti, bulurdu. </st><st c="11839">Gece gündüz gezer, Ankara’daki bütün hurda depolarına bakar, bitpazarında her sergiyi altüst eder, bulurdu. </st><st c="11947">Belki de ‘altın vuruş’ diye hayal ettiği şey bakır kapaklı albümün ta kendisiydi. </st><st c="12029">O hazine eline geçtiğinde ise öyle on bine falan da razı olmazdı. </st><st c="12095">Kadının daha fazlasını verip vermeyeceğini anlamak istedi.</st></p>
			<p><st c="12153">“Bulursam on beş isterim abla.”</st></p>
			<p><st c="12185">Kadın güldü. </st><st c="12199">“Sen önce bul da, pazarlık sonraki iş.”</st></p>
			<p><st c="12238">Murat heyecanlandı, demek bu konu pazarlığa açıktı. </st><st c="12291">Artık albümün içinde ne varsa... </st><st c="12324">Kadının doğruyu söylemeyeceğini bilse de sormadan edemedi.</st></p>
			<p><st c="12382">“İçindeki fotoğraflar yüzünden mi arıyorsunuz?”</st></p>
			<p><st c="12430">Kadınının bir şey söylemesine fırsat bırakmadan adam konuştu.</st></p>
			<p><st c="12492">“İçinde fotoğraf olsun olmasın, o albümü getiren on bini alır.”</st></p>
			<p><st c="12556">“Yirmi bin!” dedi Murat.</st></p>
			<p><st c="12581">Adam, delikanlının boş pazarlığını ciddiye almadı. </st><st c="12633">Cebinden bir kart çıkartıp İhsan’a uzattı. </st><st c="12676">“Bulan olursa benimle bağlantıya geçersiniz.” dedi ve otomobile bindi. </st><st c="12747">Arkalarında bıraktıkları umudun nasıl dal budak saracağını tahmin bile edemezlerdi. </st></p>
			<p><st c="12831">Çöp yığınları topraktan daha renkli, daha esnek, daha sürprizlidir. </st><st c="12899">Çiftçi, toprağa ektiği karpuz çekirdeğinin yine karpuz vereceğini bilir, ama çöplüğe düşen bir karpuz çekirdeği, karpuzdan başka her şeye dönüşebilir. </st><st c="13050">İşte o gün, o atık deposunda, ödülü on bin olan, kapağında Âdem’le Havva bulunan fotoğraf albümü daha otomobilin tozu yere inmeden başka bir şeye dönüşmeye başladı.</st></p>
			<p><st c="13214">Murat, Tenekeci İhsan’ı kolundan çekerek kantarcının ikisini duyamayacağı plastik yığınlarının arkasına götürdü. </st><st c="13328">Mavi Prillerin, yeşil Domestosların, Carte d’Or dondurma kutularının arasından kantarcı sadece ikisinin kafasını görebilirdi. </st><st c="13454">Kafaların üzerindeki hayal balonunu ise kimse fark edemezdi, yalnızca okur olarak sen bu şansa sahipsin, yazar olarak ben de seninle aynı noktada bir izleyiciyim.</st></p>
			<p><st c="13616">Rengârenk plastik yığınının üstünde önce sabun köpüğü gibi beyazımsı, şeffaf bir yuvarlaklık belirdi, sonra bu yuvarlaklık irileşti, öyle ki Kapadokya’da turist gezdiren dev balonlara benzedi. </st><st c="13810">Güçlü bir alevle yükseldi, gökkuşağı gibi güzeldi. </st><st c="13861">Balonu yükselten güçlü alev, Murat’ın hayalleriydi. </st></p>
			<p><st c="13913">“Abi, bu bakır kapaklı albüm, yalnızca bakır kapaklı albüm değil bence!”</st></p>
			<p><st c="13985">“Bana da öyle geldi.” dedi İhsan. </st><st c="14020">“Yoksa on bin vermezler, aramak için taa buralara gelmezler.”</st></p>
			<p><st c="14081">“Belki de bakır değil altındır!”</st></p>
			<p><st c="14114">“Sanmam, altın olsa zaten ilk gören anlar, dedikleri gibi kapağı bakırdır.”</st></p>
			<p><st c="14190">Murat yanı başında duran beş kiloluk Migros ultra çamaşır suyunun boş kutusundaki etiketi tırnağıyla kazımaya başladı. </st><st c="14310">Eli ayağı bir şeyle meşgulken kafası daha iyi çalışıyordu. </st><st c="14369">Burnuna gelen sodyum hipoklorit kokusuna aldırmadı.</st></p>
			<p><st c="14420">“İnsan, Âdem’le Havva’nın resmini yapıyorsa bence bakırı değil altını tercih eder. </st><st c="14504">Kesin altındır, gizlemek için bakır rengine boyamışlardır. </st><st c="14563">Düşünsene abi, sen böyle değerli bir şey yapıyorsan bakırdan mı yaparsın yani?”</st></p>
			<p><st c="14642">İhsan güldü. </st><st c="14656">“Kara kalem yapardım.”</st></p>
			<p><st c="14678">“Dalga geçme abi ya, bu işte bir iş var?” </st></p>
			<p><st c="14721">“Ne mesela?”</st></p>
			<p><st c="14733">Murat, plastik kutunun etiketini artık tamamen soymuştu, bu kez kurumuş tutkal izlerini tırnaklamaya başladı.</st></p>
			<p><st c="14843">“Havva’nın başında belki taç vardır, o tacın ortasında pembe kocaman bir elmas...”</st></p>
			<p><st c="14926">“Sen filmci falan ol bari, pembe elması nerden uydurdun?” </st></p>
			<p><st c="14985">“Dünyanın en değerli taşı abi, altın ne ki? </st><st c="15029">Pembe elmasın yanında solda sıfır... </st><st c="15066">Bu elmasın bir gramı bir milyon dolarmış; bak dolar diyorum, lira değil.”</st></p>
			<p><st c="15139">İhsan güldü. </st><st c="15153">“Değerini nerden biliyorsun?”</st></p>
			<p><st c="15182">“İnternette okudum.” dedi Murat, sonra kazıdığı tutkaldan parmaklarını çekip elini yavaşça cebine götürdü. </st><st c="15290">Pantolonunun cebindekileri çıkarıp gösterse miydi? </st><st c="15341">Bundan kimseye söz etmemiş, kimseye göstermemişti. </st><st c="15392">Kararsız kaldı, alay eder miydi? </st><st c="15425">Hayır, İhsan abisi diğerleri gibi değildi; anlayışlıydı, bazen filozof, bazen çocuk, bazen hak arayan bir avukat gibiydi. </st><st c="15547">İçine bir cesaret geldi, cebindekileri avuçlayıp çıkardı, İhsan’a doğru uzattı. </st><st c="15627">Pembe, yuvarlak parçacıklar. </st><st c="15656">Kimi bilye gibi iri, kimi kibrit başı gibi. </st><st c="15700">Parlak olanlar da vardı, donuk pembe olanlar da...</st></p>
			<p><st c="15750">“Ne bunlar?” dedi İhsan şaşkınlıkla.</st></p>
			<p><st c="15787">“Abi bir film izledim, Afrika’da elmas arayanları anlatıyordu. </st><st c="15851">Film çok güzeldi abi, köle gibi çalıştırılan bir zenci vardı, sonra bu adam ne yaptı biliyor musun? </st><st c="15951">Bulduğu pembe bir elması ayak parmağının arasına sakladı...”</st></p>
			<p><st c="16011">İhsan çocuğun sözünü kesti. </st><st c="16040">“Burası Afrika değil! </st><st c="16062">Sen bunları elmas mı sayıyorsun!”</st></p>
			<p><st c="16095">“Burası da bizim Afrika’mız abi. </st><st c="16129">O filmden sonra nerde pembe bir taş görsem topluyorum.”</st></p>
			<p><st c="16184">“Oğlum, akıllı ol, kim elması çöpe atar?”</st></p>
			<p><st c="16226">“Atmazlar da düşürürler belki.”</st></p>
			<p><st c="16258">“Düşürmezler!” </st></p>
			<p><st c="16274">Sonra delikanlının elindeki pembe parçacıklardan bir tutam aldı. </st><st c="16339">Kendi avucunda şöyle bir baktı.</st></p>
			<p><st c="16370">“Bunlar adi plastik Murat, şu da cam.”</st></p>
			<p><st c="16409">Hayallerinin plastiğe dönüşmesi Murat’ın içindeki isyan dalgasını yükseltti. </st><st c="16487">İhsan abisine hiç diklenmezdi ama bu kez kendini tutamadı.</st></p>
			<p><st c="16545">“Nerden biliyorsun? </st><st c="16566">Kuyumcu musun? </st><st c="16581">Daha önce elmasa mı dokundun?”</st></p>
			<p><st c="16611">“Elmasa dokunmadım, doğru diyorsun da bu eller çok plastik topladı be oğlum, bilirim yani, sıcaklığından, soğukluğundan, hafifliğinden... </st><st c="16750">At gitsin bunları!”</st></p>
			<p><st c="16769">Murat atmaya kıyamıyordu. </st><st c="16796">Her birine uzandığında işte bu sefer, işte bu, diye hayal kurmuştu. </st><st c="16864">Hayatları pembe bir taşla tepeden tırnağa değişecekti. </st><st c="16919">O filmdeki zencinin hayatı nasıl değişmişse kendisininki de öyle olacaktı. </st><st c="16994">Bambaşka bir semte taşınacaklardı, Çöp Plaza’yı unutacaktı. </st><st c="17054">Sokakta yediği dayakları, arabamı çizeceksin diye üstüne yürüyen sürücüleri, kaldırımlarda saçlarını savura savura gezen kızların onu nasıl görmezden geldiğini, 250 gramlık boş bir mayonez şişesi yüzünden çıkan kavgaları, gece karanlığında parlayan bıçakları unutacaktı. </st></p>
			<p><st c="17325">“At!” dedi İhsan. </st><st c="17343">“Delikanlı adamın cebinde pembe boncuk olmaz!”</st></p>
			<p><st c="17389">“Abi boncuk deyip durma, ya elmassa?” </st></p>
			<p><st c="17428">“Hayallerini bozmak istemem Murat, ama bak, bir gün kavgaya karışırsın, cebin yırtılır, pembe boncuklar yere saçılır... </st><st c="17548">Emin ol, ölene kadar milletin dilinden kurtulamazsın. </st><st c="17602">Bu Murat var ya, pembe boncuk topluyormuş diye dile düşersin.” </st></p>
			<p><st c="17665">Murat avucundaki boncukları sıktı, kuyumcuya gidip sormaya çekinmişti, İhsan’ın da aslında gerçeği söylediğinin farkındaydı. </st><st c="17790">Çünkü Tenekeci İhsan, elmasın ne olduğunu bilmese bile çöpü tanırdı, dokunduğu plastiğin kaçıncı kalite olduğunu bile anlardı. </st><st c="17917">Avucu terlemiş, pembe boncuklar derisine yapışmış gibiydi. </st><st c="17976">Plastik yığınına doğru savurup attı elindekileri. </st><st c="18026">Marshall boyalar, Gliss şampuanlar, Tat ketçaplar boncukları tıkırdayarak karşıladı.</st></p>
			<p><st c="18110">Murat avucundaki teri pantolonuna sildi, bir şey söylemeden İhsan’ın yanından kalktı. </st><st c="18197">Yükü boşalmış çekçeğin borularını kavradı. </st><st c="18240">Avludan çıkıp sokağa yöneldi. </st><st c="18270">Tenekeci İhsan delikanlının arkasından baktı, hayır peşinden gitmeyecekti, teselli etmeyecekti. </st><st c="18366">Çocuk yürüdükçe açılırdı, alışırdı, öyle büyümüşlerdi, öyle ayakta kalacaklardı; bazen plastikten elmas hayalleri kuracak, bazen kendilerini karıncaların generali sayacaklardı, Çöp Plaza böyle bir yerdi.</st></p>
			<p><st c="18569">Murat deponun avlusundan ayrılıp şehrin sokaklarına doğru adım adım ilerlerken içindeki karamsarlık, bataklık çamurundan farksızdı. </st><st c="18702">Hayallerinden vaz mı geçecekti? </st><st c="18734">Payına elmas değil de hurda kâğıt, hurda plastik düşmesini sineye mi çekecekti? </st><st c="18814">Hayat böyle devam etmezdi, gram gram topladığı kâğıtlar, plastikler kantarın kırmızı ibresi kaçı gösterirse göstersin yetmeyecekti, o gün olduğu gibi zaten parasını da hemen alamıyordu. </st><st c="19000">Belki de Âdem’le Havva albümü her şeyi değiştirecekti. </st><st c="19055">Eğer bundan sonraki hayatının cennet gibi olmasını istiyorsa, o cenneti Âdem’le Havva’sız var edemezdi. </st><st c="19159">Gerçi onlar da cennetten kovulmuş iki insandı ama dönüş yolunu biliyor olmalıydılar, kapı ne tarafta ve nasıl açılır biliyor olmalıydılar. </st><st c="19298">Murat içindeki hayal rotasını yeniden belirledi, ne yapıp edip o albümü bulacaktı, sonra da... </st><st c="19393">Karşı kaldırımdaki genç kızı fark edince kurduğu hayal yarım kaldı. </st><st c="19461">Kız, telefonunu ona doğrultmuş fotoğraf ya da video çekiyordu. </st><st c="19524">Delikanlı çekçeği sürüklemeyi bıraktı, sinirlenmişti. </st><st c="19578">Elini sokak kabadayısı gibi meydan okurcasına havaya kaldırdı.</st></p>
			<p><st c="19640">“İzin aldın mı ha! </st><st c="19660">İzin aldın mı?”</st></p>
			<p><st c="19675">Kız telefonu hemen çantasına attı. </st><st c="19711">Mahcup bir ifadeyle Murat’a baktı. </st><st c="19746">“Affedersin.”</st></p>
			<p><st c="19759">“Kaldırım kargası mıyım ben? </st><st c="19789">İnsan bir izin ister!”</st></p>
			<p><st c="19811">“Çok özür dilerim, gerçekten...”</st></p>
			<p><st c="19844">Kızın pişmanlığı, özür dilemesi Murat’ın öfkesini dindirmedi, çünkü içinde daha beş dakika önce hayalî elmaslarını plastik yığınına fırlatmış olmanın acısı vardı. </st><st c="20008">Efelenerek kıza doğru ilerledi.</st></p>
			<p><st c="20039">“Ben çöp değilim anladın mı, çöp değilim!” </st></p>
			<p><st c="20083">İşin uzaması genç kızı korkuttu. </st><st c="20116">“Tamam kardeşim, özür diledim işte, daha ne yapayım.”</st></p>
			<p><st c="20169">Depo avlusundan Murat’ın bağırtılarını duyan İhsan da sokağa çıkmıştı. </st><st c="20241">Onlara doğru yürürken delikanlıya seslendi. </st></p>
			<p><st c="20285">“Muraaat! </st><st c="20295">Rahat bırak kızı! </st><st c="20313">O bizden.”</st></p>
			<p><st c="20323">Murat şöyle bir süzdü kızı, hiç de onlardan biri değildi. </st><st c="20382">Nasıl onlardan olabilir, düzgün giyinmiş, elinde pahalı bir telefon, konuşması kibar... </st><st c="20470">Kesinlikle onlardan biri olamazdı. </st></p>
			<p><st c="20505">Tenekeci İhsan, horoz gibi diklenen Murat’ın yanına geldi. </st></p>
			<p><st c="20564">“Kardeşimizin bir çalışması var, televizyon bölümünde okuyor, kısa film yapacak.”</st></p>
			<p><st c="20645">Murat omuz silkti, böylesiyle çok karşılaşırdı. </st><st c="20694">Yok üniversite mezuniyet tezi, bilmem ne vakfı yoksulluk araştırması, televizyon belgeseli... </st><st c="20788">Hiçbirinin işe yaradığını düşünmüyordu, belki de oraya gelen herkes yalan söylüyordu. </st><st c="20874">Öfkesini dile getirdi. </st></p>
			<p><st c="20897">“Yok abi ya, koyuyorlar Youtube’a, Instagram’a, gelsin likelar, gitsin kırmızı kalpler, takipçi kasma derdinde bunlar. </st><st c="21016">Bana ne faydası var!”</st></p>
			<p><st c="21037">Bu suçlama genç kıza ağır gelmişti. </st><st c="21074">“Ben öyle biri değilim, amacım toplumsal duyarlılığı artırmak.”</st></p>
			<p><st c="21137">Murat’ın kafasındakiler zerre kadar değişmemişti. </st></p>
			<p><st c="21188">“Duyarlılık artması falan yok! </st><st c="21219">Hiçbir şey artmıyor, artan sadece bizim yoksulluğumuz.”</st></p>
			<p><st c="21274">Bu cümle kızın hoşuna gitti, gülümsedi. </st><st c="21315">“Sen tam bir isyancısın, istersen... </st><st c="21352">İstersen seninle geniş bir röportaj yapabiliriz, ne dersin?”</st></p>
			<p><st c="21412">İhsan, Murat’ın içindeki öfkenin cebindeki pembe elmasın plastiğe dönüşmesinden kaynaklandığının farkındaydı ve o sırada bir röportaja razı geleceğini sanmıyordu. </st><st c="21576">Bu yüzden delikanlının bir şey söylemesine fırsat bırakmadan araya girdi. </st><st c="21650">“Sonra yaparsınız röportajı, bugün biraz mahallede çekim yap.” dedi genç kıza.</st></p>
			<p><st c="21728">Murat da çekçeğine doğru yürürdü. </st><st c="21763">İçinde biraz pişmanlık vardı, kızın üzerine fazla gitmişti, ama haksız mıydı? </st><st c="21841">Güya üniversite öğrencisi ama izinsiz fotoğraf çekmemesi gerektiğini bilmiyor! </st><st c="21920">Kendisi lise 1’den terk olduğu hâlde bunları biliyorken üniversitede okuyan birinin daha fazlasını bilmesi gerekemez mi? </st><st c="22041">Demek ki bazı şeyleri okullar değil, sokaklar öğretiyor. </st><st c="22098">Röportaj yapmak istiyormuş, </st><span><st c="22126">ne soracak belli,</st></span><st c="22143"> diye düşündü Murat, çünkü daha önce de kendisine bu niyetle yaklaşanlar olmuştu. </st><span><st c="22225">“Bir gününüz nasıl geçiyor?”</st></span><st c="22253"> İşte bu soruyla ilk karşılaştığında demişti ki karşısındaki adama:</st></p>
			<p><st c="22320">“Yürü benimle, kendin gör bir günüm nasıl geçiyor.”</st></p>
			<p><st c="22372">Soruyu soran kişi yarım saat yanında yürümüş, sonra “Hadi eyvallah!” deyip çekip gitmişti. </st><st c="22464">Oysa kendisinin dokuz on saati böyle geçiyordu, üstelik her gün... </st><st c="22531">Ayrıca o adamın taşımak zorunda olduğu çekçeği de yoktu, hafifti; Murat ise gittikçe ağırlaşan yüküyle adımlıyordu sokakları. </st><st c="22657">Ağırlık, yalnızca çekçekte birikenlerle sınırlı değildi; kalbinde, beyninde, ruhunda, yani insanların göremediği noktalarda da birikim vardı. </st><st c="22799">Onu tartacak bir terazi henüz icat edilmediğinden Murat içindeki ağırlığın kaç kilo olduğunu öğrenememişti ama nasıl hafifleyeceğinden emindi, hayal kurarak... </st></p>
			<p><st c="22959">Hayal kurmaya başladığında sırtında bir paraşüt açılırdı, gökyüzünde süzülmeye işte o zaman başlardı. </st><st c="23061">Şimdi de aynı şeyi yaptı, otomatik pilota bağlanır gibi içindeki bir düğmeye bastı. </st><st c="23145">Parmağını düğmeden kaldırır kaldırmaz çekçeğin metal borusu bile ipek gibi yumuşadı. </st><st c="23230">Âdem’le Havva’nın albümü gözünün önüne geldi, bulacaktı, bulmalıydı, aradığı pembe elmas belki de o albümün kapağındaydı. </st><st c="23352">Havva’nın başında bir taç hayal etti, pembe elmas o tacın tam ortasındaydı, bulacaktı. </st><st c="23439">İhsan abisinden o adamın kartını isteyecekti, adama telefon edip şu kadar para vermezsen albümü başkasına satarım, diyecekti. </st><st c="23565">Şu üniversiteli kızın saçma röportajıyla zaman öldüremezdi. </st><st c="23625">O kız da beklediği soruları sormayacaktı. </st><st c="23667">“Paraşütü nasıl açıyorsun?” demeyecekti. </st><st c="23708">“Pembe elmas neye benziyor?” demeyecekti. </st><st c="23750">“Kantarın kırmızı ibresi 100’ü geçince ne hissediyorsun?” demeyecekti. </st><st c="23821">“Duvar yazılarını seviyor musun?” demeyecekti. </st><st c="23868">Dese... </st></p>
			<p><st c="23876">Murat o yazıları beğendiğini söylerdi. </st><st c="23915">Bazılarına inandığını, bazılarından korktuğunu söylerdi ve bazılarını da yanında taşıdığı sprey boya ile değiştirdiğini de söylerdi... </st><st c="24050">Hatta Elit City villalarının birinin duvarına “Mankafalar yargılanacak!” sözünü de kendisinin yazdığını itiraf edebilirdi, eğer kıza güvenseydi... </st><st c="24197">Duvarlarda görüp de kendini en yakın hissettiği, </st><span><st c="24246">“Hayaller Hawaii, gerçekler sanayii.”</st></span><st c="24283"> sözüydü, ne zaman bu yazıyla karşılaşsa önce gülümser, sonra canının yandığını hissederdi. </st><st c="24375">Kendi hayatındaki zıtlığı başka hiçbir cümle bu kadar net ifade edemezdi. </st><st c="24449">O üniversiteli kız, “Bir gününüz nasıl geçiyor?” diye soracak olsa bu duvar yazısıyla cevap verirdi. </st><st c="24550">“İşte bir günüm tam olarak böyle geçiyor.” derdi.</st></p>
			<p><st c="24599">Murat, kafasında bu gelgitlerle ilerlerken yeni bir duvar yazısı yüzünden durdu ama ne yazdığını anlayamadı, çünkü Arapçaydı. </st><st c="24726">Demek onlar da başlamıştı, kim bilir ne yazıyordu, isyan mı taşıyordu, bir aşk itirafı mıydı, komik bir şey miydi? </st><st c="24841">Murat’ın çıkarabildiği tek anlam cümledeki bir harfin deve kafasına çok benzediğiydi.</st></p>
			<p><st c="24926">“Yaşlılar bunu dua sanacak.” diye güldü kendi kendine. </st><st c="24982">Sonra dua sanılması o kadar da saçma gelmedi. </st><st c="25028">Duvar yazılarında da tıpkı dualarda olduğu gibi adalet arayışı vardı, dilek vardı... </st><st c="25113">Murat aklında dolaşıp duran bu tuhaf düşüncelerin yürüyenlere özgü olduğunu biliyordu, çekçek borularını kavradı ve yürümeye devam etti, taa ki yeni bir duvar yazısında dinlenene kadar.</st></p>
			<div>
				<div id="_idContainer002">
					<img src="image/3.jpg" alt="" />
				</div>
			</div>
			<p> </p>
			<p><br /></p>
			<p><st c="25298">Gülümsedi, bu sözü de sevmişti. </st></p>
		</div>
	<div id="charCountTotal" value="25331"></div></body>
</html>
