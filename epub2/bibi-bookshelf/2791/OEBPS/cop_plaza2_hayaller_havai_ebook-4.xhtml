<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-4" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">EJDERHALI OKUL</st></p>
			<p><br /><br /><br /></p>
			<p><st c="15">Doktor Metin arabasıyla Çöp Plaza sokaklarında ağır ağır ilerledi. </st><st c="83">Dikkatliydi çünkü her avludan, her ağaç arkasından, her duvar bitiminden bir çocuk fırlayabilirdi. </st><st c="182">Yan koltukta iki kilo şeftali, zihninde tatlı bir serinlik vardı. </st><st c="248">Mahalleye gelme nedeni Fırat’tı. </st></p>
			<p><st c="281">İsmail’in avlu kapısına geldiğinde aracını sağa çekti, koltuktaki şeftali torbasını alıp aşağı indi. </st><st c="382">Murat’ın boyadığı Çöp Plaza tabelası hâlâ yerindeydi. </st><st c="436">Avlunun teneke kapısı daha o ittirmeden açıldı. </st><st c="484">Zeynep önde, Fırat ve Feride annelerinin arkasındaydı. </st><st c="539">Doktor, gelmeden önce telefon ettiği için bu ziyaretten herkes haberdardı ve Murat da bu yüzden işe daha geç çıkmaya karar vermişti. </st><st c="672">Zeynep Hanım uzatılan meyve torbasını aldı.</st></p>
			<p><st c="715">“Niye zahmet ettiniz...”</st></p>
			<p><st c="740">Doktor Metin avludaki masaya oturdu, diğerleri de masanın çevresine doluştu. </st><st c="818">Birkaç hâl hatır cümlesinden sonra Metin Bey ziyaretinin nedenini açıkladı:</st></p>
			<p><st c="893">“Fırat’a burs buldum...”</st></p>
			<p><st c="918">Misafirin yüzündeki aydınlık İsmail’e, Zeynep’e, Feride’ye, Fırat’a geçti; yalnızca Murat başını eğdi. </st><st c="1022">Plastik masanın tamir görmüş ayağına gözünü dikti. </st></p>
			<p><st c="1073">“Burs verecek olan Nergis Hanım bir ara benim hastamdı, hayırsever bir kadın, pek çok öğrenci okutmuş. </st><st c="1176">İşte onunla konuştum, Fırat’ı Elit City Kolejinde okutacak. </st><st c="1236">Tüm masrafları karşılayacak, okul servisi dahil.”</st></p>
			<p><st c="1285">Fırat göz ucuyla abisine baktı. </st><st c="1318">Hani </st><span><st c="1323">‘burs Hawaii’de bir ada </st></span><st c="1347">idi, duydun mu, öyle değilmiş işte, derdi eğer Metin Bey masada olmasaydı. </st><st c="1422">Bunu gözleriyle de anlatabilirdi ama Murat kardeşine değil, hâlâ masanın ayağına bakıyordu. </st></p>
			<p><st c="1514">Feride kardeşine sarıldı. </st><st c="1540">“Sana piyango vurdu Fırat, piyango!”</st></p>
			<p><st c="1576">İşte bu söz üzerine Murat sessizliğini bozdu. </st><st c="1623">“Ne piyangosu! </st><st c="1638">Orada çocuğu ezerler! </st><st c="1660">Buna mı seviniyoruz?”</st></p>
			<p><st c="1681">Fırat, abisinin tepkisine şaşırdı; ezerler miydi, nasıl, hamamböceği gibi mi? </st><st c="1760">Oradaki çocuklar kavgacı mıydı yani? </st><st c="1797">Ama bir zamanlar tanıştığı, kan kardeşi saydığı Berk öyle biri değildi, o da Elit City Kolejindeydi, neden diğer çocuklar farklı olsun? </st></p>
			<p><st c="1933">Murat’ın havaya yaydığı olumsuz düşünceyi babası silmeye çalıştı.</st></p>
			<p><st c="1998">“Kimse bir şey yapamaz Fırat’a, yapan olursa da bize söyler, değil mi oğlum?”</st></p>
			<p><st c="2076">Fırat başını salladı. </st><st c="2099">Belki bazı şeyleri söylerdi ama her şeyi değil. </st><st c="2147">Onu asıl heyecanlandıran, Berk’le yeniden karşılaşıp karşılaşmayacağıydı. </st><st c="2221">Acaba hâlâ Elit City’de mi yaşıyordu? </st><st c="2259">Eğer öyleyse aynı okulda okuyacaklardı, belki de aynı sınıfta. </st><st c="2322">O da büyüteç koleksiyonuna devam ediyor muydu? </st><st c="2369">Onunki kaç tane olmuştu? </st><st c="2394">Kendisini okulda görünce şaşırır mıydı? </st><st c="2434">Görür görmez yanına koşar mıydı? </st><st c="2467">Kesin öyle olacaktı, çünkü ikisi kan kardeşiydi. </st><st c="2516">Bu bağlantının biraz tuhaf olduğunu biliyordu, normal kan kardeşliği böyle olmazdı, Fırat’ın kanı geçmişti o tarafa ama karşıdan bir şey gelmemişti, yarım kardeşlik gibi. </st><st c="2687">Üstelik bu kan izinsiz alınmıştı. </st><st c="2721">Fırat işin bu kısmını fazla düşünmek istemiyordu, ne olursa olsun, sonuçta birinin kanı diğerine karışmıştı. </st><st c="2830">Zaten Fırat’tan isteselerdi, senin kanın şu hasta çocuğu iyileştirecek deselerdi gönüllü olarak biraz verirdi. </st></p>
			<p><st c="2941">Fırat kafasındaki bu düşüncelerden Doktor Metin’in cümlesiyle sıyrıldı.</st></p>
			<p><st c="3012">“Nergis Hanım diyor ki, başarı gösterirse üniversiteyi de okuturum.”</st></p>
			<p><st c="3081">“Allah razı olsun.” dedi Zeynep. </st><st c="3115">“Demek okul servisini bile karşılayacak.”</st></p>
			<p><st c="3156">Fırat mahalledeki okula yürüyerek gidip gelirdi, oradaki bütün çocuklar gibi. </st><st c="3235">Demek okul servisi denilen şey onun hayatına da girecekti, ama Elit City çok uzak değildi ki yürüyerek gidebilirdi, hem o da Murat abisi gibi, İhsan dayısı gibi yürüyenlerden olmak istememiş miydi? </st><st c="3433">Dünyanın en acayip fikirleri yürüyenlerin aklına gelir, oturanların değil, diye İhsan dayı kaç kez söylemişti. </st><st c="3544">İşte bu yüzden servis olayına itiraz etti.</st></p>
			<p><st c="3586">“Servise binmem, yürürüm ben.”</st></p>
			<p><st c="3617">Zeynep, oğlunun saçlarını okşadı. </st><st c="3652">“Servis daha güvenli oğlum, kışın hava erken kararıyor, köpekler var, belalı insanlar var.”</st></p>
			<p><st c="3743">Çocuk düşündü, köpeklerden korkmasa da karanlıktan ve belalı insanlardan korkuyordu, evet, hem servisle okula gitmek havalı bir şey olacaktı. </st><st c="3886">İtiraz etmekten vazgeçti. </st><st c="3912">Çöp Plaza’da servisle okula gidebilen tek çocuk o olacaktı, buna nasıl hayır diyebilirdi. </st></p>
			<p><st c="4002">Doktor Metin çayını içip avludan ayrıldıktan sonra masada üç kardeş kalmıştı. </st><st c="4080">Zeynep mutfağa, İsmail avludaki hurdalar içinde ayıklama yapmaya gitti. </st><st c="4152">Fırat işaret parmağıyla masanın yüzeyine adını soyadını yazdı, FIRAT KILIÇ. </st><st c="4228">Sanki okuma yazmayı unutmadığını kendine ve masadakilere kanıtlamak ister gibiydi. </st><st c="4311">Ç’nin altına nokta koyduktan sonra ablasına baktı. </st></p>
			<p><st c="4362">“Okulların açılmasına kaç gün var?”</st></p>
			<p><st c="4397">Feride bunu kafasında hesaplamaya çalışırken Murat cevap verdi.</st></p>
			<p><st c="4461">“Daha bir ay var, ne oldu, bizden hemen kurtulmak mı istiyorsun?”</st></p>
			<p><st c="4527">“Ne kurtulması!” dedi Feride. </st><st c="4558">“Sanki yatılı mı okuyacak, akşam yine buraya gelecek.”</st></p>
			<p><st c="4612">Murat kardeşinin o kolejde türlü sıkıntılar yaşayacağına emindi, belki de iki ay sonra burs murs umursamayıp eski okuluna geri dönmek isteyecekti. </st><st c="4760">Belki de diğer çocukların itip kakmalarına, küçümsemelerine ses çıkarmayacak, ezik biri olup çıkacaktı. </st><st c="4864">Bu durumda kardeşinin yolundaki dikenleri, çalıları, taşları temizleyecek birkaç ipucu vermeliydi. </st></p>
			<p><st c="4963">“Okulda kimseye Çöp Plaza’dan geldiğini söyleme, tamam mı?”</st></p>
			<p><st c="5022">Fırat bu öğüdün anlamını kavrayamadı, soru dolu gözlerle abisine baktı. </st><st c="5095">“Neden?”</st></p>
			<p><st c="5103">“Kendini bile bile ezdirmek mi istiyorsun? </st><st c="5147">Söyleme işte, başka şeyler uydur, annem mimar de, babam Türk Hava Yolları’nda pilot de...”</st></p>
			<p><st c="5237">Feride güldü, avlunun hurdalık köşesinde, elinde eski bir vantilatör tutan babasını gösterdi.</st></p>
			<p><st c="5331">“İşte bak, şimdi de uçağı için pervane arıyor.”</st></p>
			<p><st c="5379">İsmail, üç çocuğunun da kendisine gülerek baktığını fark etmişti. </st><st c="5446">Ne konuştuklarını, neye güldüklerini bilmiyordu ama umursamadı. </st><st c="5510">Zaten çocukluk böyle bir şeydi, insan anlamlı anlamsız her şeye gülmek isterdi. </st><st c="5590">Elindeki vantilatörü havaya kaldırdı. </st></p>
			<p><st c="5628">“Sağlama benziyor! </st><st c="5647">Murat, prize takıp dene bunu, çalışıyorsa satarız.”</st></p>
			<p><st c="5698">Murat başını salladı, şu anda babasının buyurduğu angaryalardan daha önemli bir işi vardı, Fırat’a yeni okulu için taktik vermeliydi. </st><st c="5833">“Sonra denerim.” diye seslendi babasına. </st><st c="5874">Gözlerini Fırat’ın masum yüzüne çevirdi.</st></p>
			<p><st c="5914">“O çocuklara benden de bahset, abim var de. </st><st c="5959">Onlar abisi olandan korkar. </st><st c="5987">Kick boks yapıyor de, spor salonu işletiyor de... </st><st c="6037">Sana bulaşmalarını istemiyorsan önce bir korku salacaksın, tamam mı?”</st></p>
			<p><st c="6106">Feride’nin kaşları çatıldı. </st></p>
			<p><st c="6135">“Abi, öyle konuşuyorsun ki duyan da Fırat çeteye katılacak zanneder. </st><st c="6204">Niye çocuğu korkutuyorsun? </st><st c="6231">Elit City Kolejinden bahsediyoruz, cezaevinden değil.”</st></p>
			<p><st c="6285">Murat dünyada olup biten her şeyi biliyormuşçasına başını dikleştirdi.</st></p>
			<p><st c="6356">“Kızım, okul okuldur, isterse cumhurbaşkanının çocuğu orda olsun, zayıfı eziyorlar.” </st></p>
			<p><st c="6442">Fırat, abisinin kendisine bir koruma kalkanı oluşturmaya çalıştığını anlamıştı. </st><st c="6522">Abisi öğütlerine devam ederken çocuk, bu kalkanı delecek olan şeyi dile getirdi. </st></p>
			<p><st c="6603">“Ama Berk o okuldaysa beni tanır, Çöp Plaza’dan geldiğimi bilir.”</st></p>
			<p><st c="6668">Masada bir sessizlik oldu, Murat kafasındaki kick boks maçına ara verdi fakat yeniden ringe dönmesi çok sürmedi.</st></p>
			<p><st c="6781">“Nerden tanıyacak? </st><st c="6801">Bir yıl önceki şey... </st><st c="6823">Seni mi hatırlayacak? </st><st c="6845">Zaten kaç kere görüştünüz, ya bir ya iki.”</st></p>
			<p><st c="6887">“İki.” dedi Fırat, sesi içine kaçmış gibiydi. </st><st c="6934">Abisi ne kadar kalp kırıcıydı. </st><st c="6965">Berk onu tanımasa bile Fırat yanına gidip, “Biz seninle kan kardeş olmuştuk, birlikte bahçenizde kan izleri aramıştık, senin de büyütecin vardı.” dese Berk onu mutlaka hatırlardı.</st></p>
			<p><st c="7144">Murat, kardeşinin yüzünün düştüğünü görünce çocuğun üstüne fazla gittiğini anladı, gönlünü almaya çalıştı.</st></p>
			<p><st c="7251">“Berk’i falan boş ver, şu Âdem’le Havva albümünü bir bulayım, var ya...” </st></p>
			<p><st c="7325">“Ne yaparsın?” dedi Feride gülerek.</st></p>
			<p><st c="7360">“Ne yapmam ki! </st><st c="7376">Buraya lüks bir site yaparım, ama adını yine Çöp Plaza koyarım, sonuçta çöpten çıkmış parayla yapılmış olacak.”</st></p>
			<p><st c="7487">“Ödül parası on binmiş, nasıl yapacaksın lüks siteyi?”</st></p>
			<p><st c="7542">“Bir şeyin ödülü on binse asıl değeri kim bilir kaçtır, onlara satmam ki, gerçek değerini verecek birini bulurum.”</st></p>
			<p><st c="7657">Abisinin planı Feride’yi güldürdü. </st><st c="7693">Fırat’ın kırık kalbi de tamir edilmeye hazırdı.</st></p>
			<p><st c="7740">“Okul da yaparsın değil mi abi?”</st></p>
			<p><st c="7773">“Tabii yaparım, sen burdaki okula gidersin o zaman, çünkü Elit City Kolejinden daha iyisini yaparım, kadroya en iyi öğretmenleri alırım. </st><st c="7911">Onların bahçesinde midilli varsa, bizim okulun bahçesinde ejderha olur mesela.”</st></p>
			<p><st c="7990">Şimdi Fırat’ın kalbi tamamen iyileşmişti, güldü. </st><st c="8040">“Ejderhalı okul mu olur abi, o zaman kimse bizim okula gelmez ki.”</st></p>
			<p><st c="8106">“Deli.” dedi Feride, abisine. </st><st c="8137">“Başına güneş geçmiş senin.”</st></p>
			<p><st c="8165">Murat da fazla abarttığını düşünüp gerçek dünyaya döndü. </st></p>
			<p><st c="8223">“Tamam ya tamam, sen okuldakilere Çöp Plaza’dan geldiğini söyleme yeter. </st><st c="8296">Ejderhalı okul sonraki iş.”</st></p>
			<p><st c="8323">“Nerden geldim diyeyim?”</st></p>
			<p><st c="8348">“Oğlum, her şeyi ben mi uyduracağım? </st><st c="8386">Mesela Güliz City’den geliyorum de.”</st></p>
			<p><st c="8422">Feride söze karıştı. </st><st c="8444">“Çocuğa yalancı diyecekler, öyle bir site yok abi.”</st></p>
			<p><st c="8495">Murat bu kadar gerçeklikten bunalmıştı, omuz silkti. </st><st c="8549">“Hayal edersen her şey var.” </st></p>
			<p><st c="8578">“Tabii tabii.” dedi Feride alay ederek. </st><st c="8618">“Güliz sitesinin bahçesinde mavi güller bile açar, insanlar kedi, köpek yerine ejderha falan besler.”</st></p>
			<p><st c="8719">Murat gülümsedi. </st><st c="8737">“Bak bu da iyi fikir, yani bahçedeki mavi güller... </st><st c="8789">Ejderhadan bahsetme Fırat, onun yalan olduğu kolay anlaşılır, ama bahçemizde mavi güller var diyebilirsin.”</st></p>
			<p><st c="8896">Feride, kardeşinin yanağını okşadı. </st><st c="8933">“Mavi gülden de bahsetme, o renkte gül yok.”</st></p>
			<p><st c="8977">“Nasıl yok!” dedi Murat. </st><st c="9003">“Sokaktaki çiçekçiler bile satıyor.”</st></p>
			<p><st c="9039">“Onlar boyanmış abi, güller mavi açmaz.”</st></p>
			<p><st c="9080">Fırat, ablasıyla abisinin arasında bocalamıştı; hangisi gerçek, hangisi hayal birbirine karışmıştı ama güllerin genellikle kırmızı olduğundan emindi. </st></p>
			<p><st c="9231">“Kırmızı desem olmaz mı?” diyerek Murat’la Feride’nin tartışmasına son vermek istedi.</st></p>
			<p><st c="9316">“Olmaz.” dedi Murat. </st><st c="9338">“Belediyenin bahçesinde bile kırmızı gül var, bizim sitenin gülleri mavi, tamam mı, sitenin adını da bu yüzden Güliz koyduk zaten.”</st></p>
			<p><st c="9469">“Ama gerçek değilmiş, ablam söyledi işte.”</st></p>
			<p><st c="9512">“Feride nerden biliyor, bütün gün sokakları dolaşan benim, kendi gözümle gördüm, çiçekçiler satıyor...”</st></p>
			<p><st c="9616">“Boyanmış!” diyerek yine araya girdi Feride.</st></p>
			<p><st c="9661">“Boyanmış moyanmış, var işte. </st><st c="9692">Biz imkânsızı isteyenleriz kızım, mavi gül imkânsızsa onu da isteriz.”</st></p>
			<p><st c="9762">Kız kardeşi güldü. </st><st c="9782">“Yine duvar yazısı gibi konuştun.”</st></p>
			<p><st c="9816">Bu sırada babaları elinde tuttuğu çatlak pervaneli vantilatörle yanlarına yaklaştı, oğlunun söylediğini duymuştu.</st></p>
			<p><st c="9930">“Sen imkânsızı isteyeceğine, şu vantilatörü çalıştırmayı dene! </st><st c="9994">Hep çene, hep çene...”</st></p>
			<p><st c="10016">Murat hayallerinin küçümsenmesine içten içe kırıldı ama babasına bir karşılık da vermedi. </st><st c="10107">Masadan kalktı, avlu kapısına yakın duran çekçeğine yöneldi, boruları kavradı, yürümeliydi. </st><st c="10199">Feride’nin oyunbozan sözlerinden, babasının hayatı zorlaştıran gözlerinden, başka nasıl kurtulabilirdi? </st><st c="10303">Yürüdükçe kendi atmosferine ulaşacaktı. </st><st c="10343">Avluda oturmaya devam ederse benzer cümleler duyacaktı, çevresine bir duvar örülecekti, güller sadece kırmızı açacaktı, pembe elmas ona mı denk gelecekti, Âdem’le Havva’nın albümünü başkası bulacaktı... </st><st c="10546">Kırık vantilatörü fişe takıp çalıştırsa bile kırığı kaybolmayacaktı. </st><st c="10615">İnsanlar klimasını üç yılda bir çöpe atıp yenisini alırken hasarlı vantilatöre kim para verecekti? </st><st c="10714">Verse bile, sen beş istesen o üç lira diyecekti... </st><st c="10765">Böyle pazarlıklarla paraşüt açılmazdı. </st><st c="10804">Yürüyecekti, ancak o zaman rüzgârı hissederdi, paraşütü gökkuşağı gibi açılıp büyülü bir kavis çizerdi. </st><st c="10908">Bunu yapmazsa yere çakılırdı, gövdesi kayalara çarpardı, parçalanırdı. </st><st c="10979">Tabii ki rüzgârda süzülmeye ihtiyacı vardı. </st><st c="11023">Babası da, Feride de ellerinde makas, paraşütün ipini kesmek ister gibi konuşuyorlardı. </st><st c="11111">Mavi gül olmazmış, öyle mi? </st><st c="11139">İşte bunlar hep çevresine örülen duvarın tuğlalarıydı.</st></p>
			<p><st c="11193">Bir gün o üniversiteli kızla yeniden karşılaşırsa ve kız, “Bir gününüz nasıl geçiyor?” diye röportajın ilk sorusunu sorarsa Murat cevabına mavi gülü de ekleyecekti. </st><st c="11359">“Yürüyorum.” diyecekti. </st><st c="11383">“Yürürken bir bahçeden geçiyorum, içinde mavi güller...” Acaba o kız da mavi gül olmaz mı diyecekti, imkânsız mı diyecekti? </st><st c="11507">Eğer öyle derse, ikinci sorusuna hiç cevap vermeyecekti. </st><st c="11564">Kızı şaşkın suratıyla, cevaplanmamış sorusuyla sokağın ortasında bırakıp gidecekti. </st></p>
			<p><st c="11648">Murat, Çöp Plaza’nın delik deşik sokağında tozu dumana katarak giderken hayalden hayale atlıyordu. </st><st c="11747">Arkasından Fırat’ın baktığından habersizdi. </st><st c="11791">Kardeşinin aklından geçenleri bilseydi, belki öfkesi daha çabuk geçerdi. </st><st c="11864">Çünkü Fırat, abisinin öğüdünü dinlemeye karar vermişti. </st><st c="11920">Yeni okulunda, eğer soran olursa “Güliz City’de yaşıyoruz.” diyecekti. </st><st c="11991">“Bahçemizde bir sürü mavi gül var.”</st></p>
			<p><br /></p>
			<p><st c="12026">Ana caddeye yaklaştığında gözü kaldırım kenarındaki bir şeye ilişti. </st><st c="12096">Kopmuş bir araba aynası değil miydi? </st><st c="12133">Çekçeği bıraktı, eğilip aynayı aldı; camı hasarlıydı, ya düşmüş ya da bir sürücü, camı çatlak diye kaldırıp atmıştı. </st><st c="12250">Aynanın tozunu üfledi, yeterli olmayınca pantolonuna sürtüp temizledi. </st><st c="12321">Sırt çantasından sağlam bir tel çıkardı. </st><st c="12362">Çekçek borusuna aynayı sıkıca bağladı. </st><st c="12401">Sonuçta bu araç da onun BMW’siydi, aynasız mı kalsındı? </st><st c="12457">Yeniden ana caddeye doğru adımlarını hızlandırdı. </st><st c="12507">Arada bir başını çevirip aynaya bakıyor, aynanın kendisine gösterdiği yansımada sanki dünyanın bambaşka bir köşesini izleme şansı yakalamış gibi hissediyordu, oysa her zaman geçtiği bir sokaktaydı. </st><st c="12705">Ayna denilen şey ne tuhaftı, içindeki görüntü hem var hem yok gibi. </st><st c="12773">İnsan adım atıp içine girebilse paralel bir evrende dolaşacakmış gibi... </st></p>
			<p><st c="12846">Babaannesini anımsadı; çiçekli uzun elbisesiyle sedirde otururdu, hikâyeler anlatırdı, gerçek gibi anlatırdı, bazen anlatırken ağlardı. </st><st c="12982">Murat o zaman çok küçüktü. </st><st c="13009">Babaannesi şu anda toprağın bir parçasıydı. </st><st c="13053">Babası ölüm haberini alınca hemen yola çıkmıştı, beş yıl önceydi, yol parası yüzünden çocukları götürememişti. </st><st c="13164">Şimdi Ankara sokaklarında yürürken babaannesini hatırlamasının nedeni, yaşlı kadının aynaların üzerini örtmesiydi. </st><span><st c="13279">Lüzumsuz yere bakmayın,</st></span><st c="13302"> derdi. </st><span><st c="13310">Lüzumsuz yere aynaya bakanın başına felaket gelir.</st></span><st c="13360"> Murat şaka olsun diye duvardaki yuvarlak aynayı alır, babaannesinin karşısına geçerdi. </st><st c="13448">Aynayı kadına tutardı, kadın aynaya bakmamak için gözlerini sımsıkı kapardı. </st><st c="13525">Kim bilir neyi görmek istemezdi?</st></p>
			<p><st c="13557">Murat bu düşüncelerle sokağın sonuna gelip ana caddeye ulaştı. </st><st c="13621">Kavşak noktasına doğru yürümeye devam etti. </st><st c="13665">Her şey her zamanki gibiydi, rengârenk arabalar, yanıp sönen trafik lambaları, dirseğini aracın camından çıkarmış taksiciler, belediye otobüslerinde patates çuvalı gibi duran yamru yumru insanlar ve bu patates çuvallarının arasında olmak için durakta bekleyenler... </st></p>
			<p><st c="13931">“Ehliyet, ruhsat!”</st></p>
			<p><st c="13949">İrkildi Murat, ses hemen arkasından gelmişti, kendisine yöneltildiği belliydi, sesin sahibine doğru dönerken olayı anladı. </st><st c="14073">Tabii ki Atalay abiydi. </st><st c="14097">Haftada iki üç kez karşılaştığı, bir espri yapmadan yola devam etmesine izin vermeyen trafik polisi Atalay.</st></p>
			<p><st c="14204">Murat güldü, Atalay elini uzatmış, ciddi ciddi ehliyet, ruhsat bekliyor. </st><st c="14278">Delikanlı da oyuna katılmaya karar verdi, gülmesini geri çekti, ciddileşti, yüzüne koca bir adam ifadesi yerleştirdi. </st><st c="14396">Sağ tarafında bir torpido gözü varmış gibi elini oraya uzattı, torpido gözünü karıştırdı, yere düşen hayalî güneş gözlüğünü alıp üfledi, sonra gömlek cebine yerleştirdi. </st><st c="14566">Bütün bunları yaparken yetenekli bir pandomim sanatçısından farklı değildi. </st></p>
			<p><st c="14642">“Hadi hadi, bütün gün seni bekleyemem!” dedi Atalay.</st></p>
			<p><st c="14694">Murat sonunda torpido gözünden ehliyetini ve ruhsatını bulup uzattı. </st><st c="14764">Atalay, hayalî sayfaları karıştırdı, bir sayfaya gelince daha dikkatli baktı.</st></p>
			<p><st c="14841">“Araç muayenesini geciktirmişsin, ehliyetine el koyuyorum.”</st></p>
			<p><st c="14901">Murat daha fazla dayanamadı, ciddiyetini bozup güldü. </st><st c="14956">“Canın sağ olsun abi, istersen çekçeğe de el koyabilirsin.”</st></p>
			<p><st c="15015">“Yapardım ama çok pis görünüyor... </st><st c="15051">O ne? </st><st c="15057">Bir de ayna mı taktın BMW’ye?”</st></p>
			<p><st c="15087">“Bizim meslek böyle abi, arkanı kollayacaksın.”</st></p>
			<p><st c="15135">“İyi de senin ayna dönmüş, yere bakıyor.”</st></p>
			<p><st c="15177">Murat az önce bağladığı telin gevşediğini anladı, ama Atalay’ın sözünü de karşılıksız bırakmadı.</st></p>
			<p><st c="15274">“Bilerek öyle yaptım abi. </st><st c="15301">Bu ayna sihirli, yerde değerli bir şey görünce sinyal yolluyor.”</st></p>
			<p><st c="15365">“Aynayı bilmem de senin kafanın sinyalli olduğu çok belli.” dedi Atalay, sonra eli gömlek cebine gitti, az önce güya cebine koyduğu hayalî ehliyetle ruhsatı geri verdi. </st><st c="15535">Galiba onun da paraşütü o sırada açıktı.</st></p>
			<p><st c="15575">“Bugün de affedildin, hadi bakalım işin rast gitsin.”</st></p>
			<p><st c="15629">“Eyvallah abi.” </st></p>
			<p><st c="15646">Murat kavşaktaki yaya geçidine doğru yola devam etti. </st><st c="15700">Keşke bütün insanlar Atalay abi gibi esprili, anlayışlı, güler yüzlü olsaydı, ama değildi. </st><st c="15791">Telaşlı ve asık suratlı insanlarla birlikte caddenin karşısına geçti. </st><st c="15861">Aklına yine şu üniversiteli kızın yapmak istediği röportaj geldi. </st><st c="15927">Ona delice şeyler söyleyebilirdi, bunu yalnızca kızı şaşırtmak için değil, gerçekten öyle düşündüğü için yapabilirdi.</st></p>
			<p><st c="16044">“Bir balinanın günü nasıl geçiyorsa benim günüm de öyle geçiyor.” diyebilirdi. </st><st c="16124">“Hatta sen bana direkt Balina Murat de.” Sonra kızın yüzündeki şaşkınlığı gözünün önüne getirdi. </st><st c="16221">“Nasıl yani?” diye sorduğunu hayal etti. </st><st c="16262">O zaman çekçeğini işaret edecekti. </st><st c="16297">“Görmüyor musun, balinanın karnı bu, kâğıt yiyor bizimki, plastik yiyor.” diyecekti. </st><st c="16382">“Aslında denizdeki gerçek balinalar da artık balık değil plastik yiyormuş, duydun mu, televizyonda gösterdiler, sonra da ölüyorlarmış... </st><st c="16519">Balinalar hayal kurmayı bilselerdi ölmezlerdi bence.” diyecekti. </st><st c="16584">“Ben hayal kurduğum için ölmüyorum. </st><st c="16620">O pembe elması bulana kadar da ölmeyeceğim.” Tabii kız pembe elmasın ne olduğunu bilmediği için yine şaşıracaktı. </st><st c="16734">Ona filmden bahsedecekti, </st><span><st c="16760">Kanlı Elmas</st></span><st c="16771"> filminden. </st><st c="16783">Adamın ayak parmakları arasına sakladığı iri pembe elması, sonra onu gömdüğü sahneyi, daha sonra geri alabilmek için verdiği mücadeleyi... </st></p>
			<p><st c="16922">Kız sonra yeni bir soru soracaktı. </st><st c="16957">“Bu hayata alıştın mı?” Murat kendi cevabını hayal etti, aslında tam olarak kendi cevabı sayılmazdı, İhsan abisinden sıkça duyduğu için ezberlediği cümlelerle bu pası karşılayacaktı. </st><st c="17140">“İnsan alışan hayvandır. </st><st c="17165">Sokakta her şeye alışılır, her şeyle tanışılır. </st><st c="17213">Pis koku önce zor gelir ama sonra burun körleşir. </st><st c="17263">İnsanın bir duyusu körelirse vücut bu arızayı başka bir şeyle giderir... </st><st c="17336">Çok hayal kurmamız bu yüzden... </st><st c="17368">” İşte aynen böyle söyleyecekti. </st><st c="17401">Belki sonra paraşütten de bahsederdi, yere yumuşak iniş yapmasını sağlayan, onu toprağa çakılmaktan her zaman kurtaran o ipeksi oyuncaktan... </st></p>
		</div>
	<div id="charCountTotal" value="17543"></div></body>
</html>
