<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-10" xml:lang="tr-TR">
		<div>
			<p><br /><br /><br /></p>
			<p id="_idParaDest-9"><st c="0">ÂDEM’LE HAVVA ALBÜMÜ</st></p>
			<p><br /><br /><br /></p>
			<p><st c="21">Berk okulun demir parmaklıklı kapısında yine servisi, servisten ineceğini umduğu Fırat’ı bekliyordu. </st><st c="123">Bugün kesin gelirdi, kesin barışırlardı. </st><st c="164">Şu içindeki sıkıntı işte o zaman uçup giderdi.</st></p>
			<p><st c="210">Araç göründü, yavaşça kapıya yaklaşıp durdu. </st><st c="256">Berk parmaklarının ucunda yükselip içindekileri görmeye çalıştı, göremedi. </st><st c="331">Servisin kapısı açıldı, altın rengi üniformasıyla önce hostes adım attı kaldırıma, çocuklar onun kontrolünde tek tek araçtan inmeye başladı. </st><st c="472">Kapıda en son Fırat belirdi, Berk’in yüzünde bir aydınlık, koca bir gülümseme... </st><st c="553">Arkadaşlık ne tuhaf şeydi, bir kardeşi olsa galiba kalbi yine böyle duygularla dolup taşardı. </st><st c="647">Belki de arkadaşlık, kardeşlikten de kıymetliydi, çünkü kardeşini sevmek, sanki biraz da mecburiyet gibiydi, herkes sevmeni beklediği için seviyor gibisin. </st><st c="803">Ama arkadaşını kendin seçersin, kendin seversin, mecbur değilsin. </st><st c="869">İşte Berk böyle duygularla yaklaştı okul kapısından içeri adım atan Fırat’a. </st></p>
			<p><st c="946">“Bugün bize gelir misin, okuldan sonra?”</st></p>
			<p><st c="986">Aralarında hiçbir şey olmamış, Fırat’ın sırrını ağzından kaçırmamış gibi doğallıkla sormuştu ve benzer bir doğallıkla karşılık aldı.</st></p>
			<p><st c="1119">“Olur.”</st></p>
			<p><st c="1127">İki çocuk binanın girişine yöneldiğinde yürekleri eskisinden çok daha hafifti, çünkü küstükten sonra barışmak dünyanın en tatlı şeyiydi.</st></p>
			<p><st c="1264">Son çıkış zili çaldığında sitenin bakımlı yollarında birbirlerini kovalayarak, neşe içinde çığlıklar atarak Berk’in evine doğru yönelmişlerdi. </st><st c="1408">Fırat çimlerin arasında kıpkırmızı meyveleri olan bodur bir ağaç gördü. </st></p>
			<p><st c="1480">“Bu ne?”</st></p>
			<p><st c="1488">“Japon elması.” dedi Berk.</st></p>
			<p><st c="1515">“Elma mı, elmas mı?”</st></p>
			<p><st c="1536">Berk güldü. </st><st c="1549">“Elma! </st><st c="1556">Elmas ağaçta olmaz ki.”</st></p>
			<p><st c="1579">“Biliyorum ama bazen isimler acayip oluyor. </st><st c="1624">Mesela benim adım Fırat, nehir miyim, değilim, böyle düşün.”</st></p>
			<p><st c="1684">“Doğru.” dedi Berk, o gün Fırat’ı hiçbir şey için üzmeyecekti.</st></p>
			<p><st c="1747">Nimet abla onları güler yüzle karşıladı, Fırat’ın yüzü yabancı gelmese de o da bir yıl önceki misafiri hatırlayacak kadar dikkatli değildi. </st><st c="1888">Üstelik çocuklar hızlı büyüdükleri için yüzleri de çabuk değişiyordu.</st></p>
			<p><st c="1957">Çocuklar önce karınlarını doyurdular, sonra önceki gün annesinin getirdiği ve Berk’in bir parçasına bile dokunmadan beklettiği krokanlı pastayı yediler. </st><st c="2111">Oyun oynamak için odaya giderlerken Fırat koridordaki kitaplığın yanında aniden durdu. </st><st c="2198">Bu duruş, ilgisini çeken bir kitap yüzünden değildi; başka, bambaşka bir şey... </st><st c="2278">Tasvirini defalarca dinlediği bir şey vardı orada. </st><st c="2329">Abisinin hayallerini süsleyen, ejderhalı okul yaptırma gücü bile veren bir şey... </st><st c="2411">Bakır kapaklı albüm ordaydı! </st><st c="2440">Fırat’ın onu tanımaması imkânsızdı. </st><st c="2476">Elini uzatıp albümü aldı, kapaktakilerin kim olduğunu biliyordu, cennetten kovulan o iki kişi... </st><st c="2573">Bir kadın ve bir erkek, Âdem’le Havva. </st><st c="2612">Yalnızca Havva’nın başında abisinin anlattığı pembe elmaslı taç yoktu. </st><st c="2683">Kadınla erkeğin saçlarına dokundu, bir ağacın altındaydılar, Fırat ağacın yapraklarını okşadı. </st><st c="2778">Güneş de vardı, Fırat güneşin ışıklarında parmaklarını gezdirdi. </st><st c="2843">Güller de vardı, belki de maviydiler ama bundan emin olamazdı, çünkü kapağın tek rengi vardı, kızarmış bir ekmek dilimi gibi parlayan bakır rengi bütün yüzeyi kaplamıştı.</st></p>
			<p><st c="3013">Arkadaşının albüme gösterdiği bu ilgi Berk’i şaşırttı.</st></p>
			<p><st c="3068">“Çok mu beğendin?”</st></p>
			<p><st c="3087">Fırat başını salladı. </st><st c="3110">“Abim bunu çok anlattı.”</st></p>
			<p><st c="3134">“Nasıl yani?!”</st></p>
			<p><st c="3149">Fırat hikâyeyi bölük pörçük biliyordu. </st><st c="3189">Bildiği kadarını arkadaşına aktardı. </st></p>
			<p><st c="3226">“Bir adamla bir kadın varmış, bu albümü getirene çok para verip satın alacaklarmış, abim o parayla ejderhalı okul bile yaptırırız diyor.”</st></p>
			<p><st c="3363">Berk güldü. </st><st c="3376">“Ejderhalı okul mu? </st><st c="3396">Kim gider ki oraya!”</st></p>
			<p><st c="3416">“Ben de öyle dedim. </st><st c="3437">Ama şaka yapıyor aslında, albümü bulursak sizinki gibi bir siteye taşınabilirmişiz.”</st></p>
			<p><st c="3521">“Güliz City’ye o zaman mı taşınacakmışsınız?”</st></p>
			<p><st c="3567">Başını salladı Fırat. </st></p>
			<p><st c="3590">Berk albümü arkadaşının elinden aldı. </st><st c="3628">İçindeki sayfalara baktı. </st><st c="3654">Eski fotoğraflar, babaannesinin düğünü, babasının bebekliği ve tanımadığı başka insanların resimleri...</st></p>
			<p><st c="3757">“Annemle konuşurum, bu albümü sana verir bence.”</st></p>
			<p><st c="3806">“Gerçekten mi?”</st></p>
			<p><st c="3822">“Bence verir, mademki Güliz City’ye taşınmanıza yarayacak. </st><st c="3882">Annem bu albümü zaten hiç sevmez.”</st></p>
			<p><st c="3916">Tam bu sırada kapı açıldı. </st><st c="3944">“Ben geldiiim!”</st></p>
			<p><st c="3959">Berk koşarak kapıya gitti.</st></p>
			<p><st c="3986">“Anne! </st><st c="3994">Bak Fırat geldi!”</st></p>
			<p><st c="4011">Mine Hanım gülümseyerek baktı oğlunun misafirine. </st><st c="4062">Fırat çekinerek onlara yaklaştı.</st></p>
			<p><st c="4094">“Hoş geldin Fırat, dün hastaymışsın galiba, Berk çok üzüldü. </st><st c="4156">Bugün nasılsın?”</st></p>
			<p><st c="4172">“İyiyim.” dedi Fırat, aklı rafta duran albümdeydi. </st></p>
			<p><st c="4224">“Anne! </st><st c="4231">Anne!” dedi Berk telaşla. </st><st c="4257">“Hani şu albüm var ya kitaplıktaki, onu Fırat’a vermek istiyorum.”</st></p>
			<p><st c="4323">“Dur oğlum, bir nefes alayım, telaş yapma.”</st></p>
			<p><st c="4367">Berk’in heyecanı kesilmiyordu, koşarak gidip albümü getirdi. </st></p>
			<p><st c="4429">“İşte bunu, sen bunu sevmiyordun zaten, biliyorum.”</st></p>
			<p><st c="4480">“Ama içinde fotoğraflar var oğlum.”</st></p>
			<p><st c="4516">“Çıkartırız onları anne, sen başka albüm alırsın.”</st></p>
			<p><st c="4567">Mine Hanım şöyle bir baktı sayfalardaki fotoğraflara, evet bunları başka bir yere aktarabilirdi, hatta daha şık bir albüm alırdı, bu bakır kapak zaten çok eski bir tarzdı, biraz da kendisinden hiç hoşlanmayan rahmetli kayınvalidesini hatırlatıyordu, albüm aslında ondan kalmış bir hatıraydı.</st></p>
			<p><st c="4859">“Fırat sen nesini sevdin oğlum bu albümün?”</st></p>
			<p><st c="4903">Berk bu sorunun cevabından korktu, şimdi Fırat çok değerliymiş derse, belki annesi vermekten vazgeçerdi.</st></p>
			<p><st c="5008">“Kapağındaki resmi sevmiş anne.”</st></p>
			<p><st c="5041">“Kendisi söyleyebilir Berk, eğer izin verirsen...” dedi Mine Hanım, sonra Fırat’a döndü. </st><st c="5131">“Kapaktakilerin kim olduğunu biliyor musun?”</st></p>
			<p><st c="5175">Başını salladı Fırat. </st><st c="5198">“Evet, Âdem’le Havva onlar.”</st></p>
			<p><st c="5226">“Albümü ne yapacaksın peki, sen de resim mi koyacaksın içine?”</st></p>
			<p><st c="5289">Fırat, Berk’in gözlerine baktı, ne demeliydi? </st><st c="5336">Berk arkadaşının imdadına yetişti.</st></p>
			<p><st c="5370">“Anne, amma soru sordun ha! </st><st c="5399">Biz oyun oynayacağız.” diyerek Fırat’ın kolundan tuttuğu gibi kendi odasına götürdü.</st></p>
			<p><br /></p>
			<p><st c="5483">Saat altıya yaklaşırken Mine Hanım çocukların kapısını tıklatıp odaya girdi. </st><st c="5561">Fırat’a baktı. </st></p>
			<p><st c="5576">“Seni merak etmişlerdir Fırat, gelip alacak olan var mı?”</st></p>
			<p><st c="5633">“Yoo, ben yürürüm.”</st></p>
			<p><st c="5653">“Yakın mı eviniz?”</st></p>
			<p><st c="5672">Berk arkadaşının vereceği cevabın annesini kuşkulandıracağını anladı, çünkü yakınlarda Güliz City diye bir yer yoktu, uzakta bile yoktu... </st><st c="5812">Fırat da anlamış olmalı ki bu soruya yanıt vermedi.</st></p>
			<p><st c="5863">“İstersen abine telefon et, gelip alsın.” diyerek Berk durumu kurtarmaya çalıştı.</st></p>
			<p><st c="5945">“Yok, o şimdi işe çıkmıştır.”</st></p>
			<p><st c="5975">“Yani abin çalışıyor öyle mi?” diye sordu Mine Hanım. </st></p>
			<p><st c="6030">“Spor salonunda çalışıyor, kick boks yapıyor.” dedi Fırat, tıpkı abisinin kendisine tembihlediği gibi. </st></p>
			<p><st c="6133">“O kadar yolu tek başına yürümen doğru olmaz Fırat, ben seni evine bırakırım, Berk de gelir bizimle... </st><st c="6236">Bak albümü de boşalttım, onu da götürürsün.”</st></p>
			<p><st c="6280">Albümün verilecek olması Fırat’a her şeyi unutturdu. </st><st c="6334">Varsın hangi mahallede yaşadıklarını öğrensinlerdi, nasıl olsa taşınacaklardı, Âdem’le Havva’yı bulmuştu ya, her şey yoluna girecekti. </st></p>
			<p><st c="6469">Üçü birlikte evden çıktı, otoparka doğru yürümeye başladılar. </st><st c="6531">Fırat, Mine Hanım’ın bir torbaya koyduğu bakır kapaklı albümü keyifle sallıyordu. </st><st c="6613">Abisinin yüzünü hayal ediyordu, gülüşünü… “Aslanım benim!” diye kendisine sarılışını.</st></p>
			<p><st c="6698">Otomobile binip sitenin kapısına doğru ilerlediler. </st><st c="6751">Mine Hanım hiç adres sormadı, Güliz City hangi semtte demedi. </st><st c="6813">Güvenlikten ana yola çıktığında sola saptı, nereye gideceğini biliyordu. </st><st c="6886">Çünkü dün internette şehir haritasını incelemiş, öyle bir site olmadığını öğrenmişti. </st><st c="6972">Bu sabah da oğlunun okuluna uğrayıp Kansu Bey’le konuşmuştu. </st><st c="7033">Berk’le karşılaşmamak için ziyaretini ders saatine göre ayarlamıştı. </st><st c="7102">Artık Fırat’ın burslu bir öğrenci olduğunu, nerede oturduğunu, kim olduğunu gayet iyi biliyordu. </st><st c="7199">Aynı zamanda geçen yıl onunla karşılaştığını, bu çocuğun yasa dışı yollarla kanları alınan çocuklardan biri olduğunu da çok net hatırlamıştı.</st></p>
			<p><st c="7340">Fırat öyle sevinçliydi ki Mine Hanım’ın arabası kendi evlerinin önünde durduğunda kadının bu adresi nasıl olup da bildiğine hiç kafa yormadı. </st><st c="7483">Berk ise annesinin bir soruşturma yaptığını tahmin etti. </st><st c="7540">Zaten annesi kontrolü severdi, ya okula telefon etmiş ya da gelip idareyle konuşmuş olmalıydı. </st><st c="7635">Berk için sevinç kaynağı başka bir şeydi, annesi gerçeği öğrendiği hâlde ne kendisine ne Fırat’a kızmıştı. </st></p>
			<p><st c="7742">Fırat evlerinin avlusuna girdiğinde onlar da Çöp Plaza’dan ayrıldı. </st><st c="7810">Yolda suskunluğu Mine Hanım bozdu. </st></p>
			<p><st c="7845">“İlginç bir çocukmuş; Güliz City, mavi güller falan, hepsi hayalmiş demek.”</st></p>
			<p><st c="7920">“İyi bir çocuk o.”</st></p>
			<p><st c="7939">“Bence de iyi bir çocuk, hayalleri var ne güzel.”</st></p>
			<p><st c="7989">“Genetikçi olmayı istiyor, ileride mavi gül yetiştirecekmiş.”</st></p>
			<p><st c="8051">Mine Hanım gülümsedi. </st><st c="8074">“Onu savunuyorsun, bu da çok güzel.” </st></p>
			<p><st c="8111">Berk aracın koltuğuna yaslandı. </st><st c="8143">Elbette insan arkadaşını savunmalıydı, arkadaşının hayallerini de savunmalıydı, annesinin desteği onu da rahatlatmıştı. </st><st c="8263">İçinde tarif edemediği bir duygu vardı, tenis şampiyonasında kupayı kaldırdığında da benzer bir duygu yaşamıştı. </st><st c="8376">Kendini biraz zorlasa belki şöyle anlatabilirdi: </st><span><st c="8425">Kalbimde iyi yürekli bir ejderha var ve kanat çırpan bir arkadaşı daha var, birlikte uçacaklar.”</st></span></p>
		</div>
	<div id="charCountTotal" value="8521"></div></body>
</html>
