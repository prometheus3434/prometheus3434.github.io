<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-13" xml:lang="tr-TR">
		<div>
			<p><br /><br /><br /></p>
			<p id="_idParaDest-12"><st c="0">ÇEVRE YOLU, GECE SAAT İKİ</st></p>
			<p><br /><br /><br /></p>
			<p><st c="26">Gece saat iki. </st><st c="42">Murat çevre yolunda, çekçeği ağır, otomobiller hızlı. </st><st c="96">Toplayıcılar bu yolu pek tercih etmiyor, çünkü otomobiller bir risk oluşturuyor. </st><st c="177">Murat, kimse bu yoldaki konteynerleri karıştırmadığı için burayı seçti. </st><st c="249">Hepsi onun sayılır, başka biri uzanmadan, kimseyle dalaşmadan istediği poşetin içini karıştırabilir, döküp saçabilir, hükümdarlığının tadını çıkarıyor. </st><st c="401">Yol uğultulu ama o duymuyor, kulağında Ezhel var, o günlerin en popüler şarkısını söylüyor.</st></p>
			<p><span><st c="492">Dedi ki götür beni aya aya aya </st></span></p>
			<p><span><st c="524">Dedim gidek uzaya aya aya</st></span></p>
			<p><st c="549">Murat bu şarkı eşliğinde çevre yolunu adımlarken paraşütünü açık tutuyor, aya gidebilir, giderse dünyaya geri dönmeyecek. </st><st c="672">Neden dönsün, paçasından tutan ve aşağıya çeken şeyin çöp olduğunu biliyor.</st></p>
			<p><st c="747">Yanından vınlayarak geçip giden otomobillerin arasında çok lüks, çok pahalı olanlar var. </st><st c="837">İçlerinde janti adamlar, klas kadınlar olabilir, belki de öyle değildir, berbat hayatlarını pahalı arabalarla yenir yutulur hâle getirmeye çalışan zavallılar da bu otomobillerin içinde olabilir. </st><st c="1032">Zaten Murat bunu değil, başka bir şeyi düşünüyor. </st></p>
			<p><span><st c="1082">Araçlardan birinde bir kadın camı açıyor, yiyip içtiğinin çöpünü poşette biriktirmiş, konteynere doğru poşeti fırlatıyor, işte bu fırlatma anında parmağındaki yüzük... </st><st c="1250">Pembe elmaslı yüzük kayıyor, kadın farkına varmıyor, bir haftadır diyet yapıyor, parmakları incelmiş, yüzüğü artık bol geliyor... </st><st c="1380">Elmas hem iri hem pembe ve artık konteynerin içinde, Murat’ın onu almasını bekliyor.</st></span></p>
			<p><st c="1464">Ezhel söylemeye devam ediyor...</st></p>
			<p><span><st c="1496">Dedi ki götür beni aya aya aya </st></span></p>
			<p><span><st c="1528">Dedim gidek uzaya aya aya</st></span></p>
			<p><span><st c="1553">My baby girl she got the faya faya faya</st></span></p>
			<p><span><st c="1593">Bi gelebilsen buraya, hasretinden yana yana yana</st></span></p>
			<p><st c="1642">Murat o konteyneri gördü. </st><st c="1669">Otobüs durağının üç metre ilerisindeydi. </st><st c="1710">Hızlandı, araçların bir parlayıp bir kaybolan ışıklarını saymazsak karanlıktı. </st><st c="1789">Çekçeği yolun kenarına sabitledi, el fenerini çıkardı, ucu kancalı demiri konteynerin içine uzattı. </st><st c="1889">Fenerin ışığında poşetleri, pet şişeleri, muz kabuklarını, yırtık bir tişörtü kancanın ucuyla oradan oraya dağıttı. </st><st c="2005">Ne pet şişeleri almak istiyordu ne yırtık kovayı, plastik değil bambaşka bir şeydi aradığı. </st><st c="2097">Fenerin ışığı yetmiyordu, şu köşede bir şey mi parlamıştı, pembe miydi? </st><st c="2169">Konteynerin içine biraz daha eğildi, uzanamadı, ayak parmaklarının ucunda iyice yükseldi, beline kadar tankın içine eğildi. </st><st c="2293">Şimdi dokunabiliyordu, görüyordu, yüzük değil, bilezikti ve pembe taşlıydı! </st><st c="2369">İhsan’ın her seferinde dediği gibi adi bir şey miydi, yoksa kendi hayal ettiği kıymette miydi? </st><st c="2464">Bu kör ışıkta bilemezdi. </st></p>
			<p><st c="2489">Kulağında Ezhel nefes nefese </st><span><st c="2518">“Olay”</st></span><st c="2524"> şarkısına başlamıştı. </st></p>
			<p><span><st c="2547">Bende kuruş, sende tomaaar</st></span></p>
			<p><span><st c="2573">Çıkar olaay...</st></span></p>
			<p><span><st c="2588">Hayır, şarkıdaki gibi olmayacak,</st></span><st c="2621"> diye düşündü Murat. </st><st c="2642">Elli kuruşa plastik toplamayacaktı, pembe elması satacak ve karşılığında tomar tomar para alacaktı. </st><st c="2742">Bileziğin üzerindeki kaba pisliği montuna silerek temizledi. </st><st c="2803">Pembe taşları daha iyi görebilmek için feneri üzerine tuttu, az önce can çekişen ışık şimdi nasıl da kuvvetliydi, ama bu... </st><st c="2927">fener ışığından çok daha fazlasıydı! </st><st c="2964">Havada bir gürültü patladı! </st><st c="2992">Ezhel’in şarkısı sustu. </st><st c="3016">Murat avucunda sımsıkı tuttuğu bilezikle yol kenarındaki çalılara doğru savruldu. </st><span><st c="3098">Ölüyorum</st></span><st c="3106"> diye düşündü, tutunacak bir paraşüt ipi aradı. </st><st c="3154">Canı ne zaman istese paraşütü açar ve gerçeklikten kurtulurdu, şimdi her zamankinden daha çok ihtiyacı vardı ama o ip neredeydi? </st><st c="3283">Sanki üzerine bir şey örtülüyor gibiydi. </st><st c="3324">Gövdesini kaplayan bu şey neydi, paraşütün kumaşı mı, daha önce hiç böyle olmamıştı. </st><st c="3409">Murat fazlasına kafa yoramadı, gözleri yavaşça kapandı. </st></p>
			<p><st c="3465">Otomobil elli metre sonra durabildi, rengi geceden beter bir siyahtı. </st><st c="3535">Araçtan iki kişi indi. </st><st c="3558">Birbirlerine tutunarak konteynere kadar geldiler.</st></p>
			<p><st c="3607">“Birine çarptım, vallahi çarptım!”</st></p>
			<p><st c="3642">“Abi köpek falandı belki.”</st></p>
			<p><st c="3669">“Köpekle insanı ayıramayacak kadar sarhoş değilim.”</st></p>
			<p><st c="3721">“Eee, burda bir şey yok işte.” </st></p>
			<p><st c="3753">“Çalıların içine mi düştü acaba?” </st></p>
			<p><st c="3787">“Gidelim abi, ya ölmüşse...”</st></p>
			<p><st c="3815">“Gidelim mi gerçekten? </st><st c="3839">Yaralıysa...”</st></p>
			<p><st c="3852">“Abi gidelim hadi, başımıza bela almayalım.”</st></p>
			<p><st c="3897">Adam kararsız kalmıştı ama arkadaşı kolundan tutup kaza yerinden uzaklaştırınca da ses çıkarmadı.</st></p>
			<p><st c="3995">“Gecenin bu saati, serserinin biriydi belki.” dedi arkadaşı, vicdanını rahatlatmak için. </st><st c="4085">“Belki dünyayı bir serseriden kurtarmışsındır.” </st></p>
			<p><st c="4133">“Saçmalama!” dedi diğeri, anahtarı çevirdi. </st><st c="4177">Geceden beter vicdanları ve korkularıyla hızla uzaklaşıp gittiler kendi dünyalarına.</st></p>
			<p><st c="4261">Atalay o gece çevre yolunda devriye gezmeseydi belki de Murat bir daha paraşüt hayali kuramayacaktı, mavi gül imkânsızsa onu da isterim, diyemeyecekti, kendini Afrika’daki bir elmas avcısı gibi hayal edemeyecekti. </st><st c="4476">Kazadan yirmi dakika sonra Atalay o yoldaydı. </st><st c="4522">Otobüs durağının ilerisindeki çekçeği fark etti. </st><st c="4571">Önemsemeyebilirdi, belki bir toplayıcı tuvalet ihtiyacı için durmuş olabilirdi. </st><st c="4651">Direksiyondaki arkadaşına “Dur!” demesinin nedeni çekçekteki “BALİNA” yazısını fark etmesiydi, ikinci kelimeyi görmesine gerek kalmamıştı. </st><st c="4790">Polis otosu sağa yanaşınca indi. </st><st c="4823">Çekçeğin sağına soluna, durağın arkasına baktı, kimseyi göremedi. </st><st c="4889">Konteynere yürüdü, tankın içine bile baktı, kimse yoktu. </st><st c="4946">Seslendi.</st></p>
			<p><st c="4955">“Muraat!”</st></p>
			<p><st c="4965">Karşılık alamadı. </st><st c="4984">Toplayıcılar için çekçekleri kıymetliydi, burada bırakıp gitmiş olamazdı. </st><st c="5058">Kesin çocuğun başına bir iş gelmişti. </st><st c="5096">Bir daha seslendi.</st></p>
			<p><st c="5114">“Muraaat!”</st></p>
			<p><st c="5125">Yine karşılık alamadı. </st><st c="5149">Polis otosuna doğru yürüdü, devriye arkadaşı inmemişti.</st></p>
			<p><st c="5204">“N’oldu?” </st></p>
			<p><st c="5215">“Feneri versene.”</st></p>
			<p><st c="5232">Arkadaşı feneri uzattı. </st><st c="5257">Atalay feneri yakıp ışığı çalılara doğru tuttu, işte o zaman bir spor ayakkabı fark etti. </st><st c="5347">Oraya doğru yürüdü, yüzüstü yatan çocuğu gördü. </st><st c="5395">Hemen eğilip nabzını tuttu, nabız atışı zayıftı. </st><st c="5444">Telsizi çıkarıp merkeze bildirdi, acil ambulans istedi, yeri tarif etti. </st><st c="5517">Buradayız, beklemedeyiz, dedi. </st></p>
			<p><st c="5548">Ambulans beş dakika sonra yanlarındaydı. </st><st c="5589">Sağlık ekibi yerde yatan çocuğu dikkatlice sedyeye yerleştirdi. </st><st c="5653">Atalay hangi hastaneye götüreceklerini öğrendi. </st><st c="5701">Ambulans olay yerinden ayrıldıktan sonra fenerin ışığında çevreyi inceledi. </st><st c="5777">Çocuğun bir eşyası kalmışsa onu burada bırakmamalıydı. </st><st c="5832">Çalıların arasına fırlamış sırt çantasını aldı. </st><st c="5880">Fener, Murat’ın düştüğü yerdeki bileziği de aydınlattı, onu da alıp çocuğun çantasına koydu. </st><st c="5973">Devriye aracına doğru yürüdü.</st></p>
		</div>
	<div id="charCountTotal" value="6002"></div></body>
</html>
