<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-8" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">GÜLİZ CITY</st></p>
			<p><br /><br /><br /></p>
			<p><st c="11">Fırat’ın Elit City Kolejindeki günleri devam ediyordu, bir zorluk yaşamamıştı. </st><st c="91">Çocukların davranışları arkadaşça, öğretmenlerin tavırları anne-baba sıcaklığındaydı. </st><st c="177">Serviste fazla zaman geçirmesi de umursadığı bir şey değildi. </st><st c="239">Aracın koltukları yumuşak, içerideki hava parfümlü, pencereden dışarıyı izlemek keyifliydi.</st></p>
			<p><st c="330">Okuldaki üçüncü haftasındaydı. </st><st c="362">Ders başladığında Melike Hanım bir projeden söz etti. </st><st c="416">Çevre duyarlılığı yaratmak için atık malzemelerden yepyeni tasarımlar yapacaklardı. </st><st c="500">Yaptıkları ürünleri ara tatil öncesi sergileyeceklerdi, belki bir yarışma bile düzenleyebilirlerdi, acaba sınıfın bu konuda bir önerisi olabilir miydi? </st><st c="652">Projeye herkes katkıda bulunursa ortaya daha güzel şeyler çıkartabilirlerdi. </st><st c="729">Evet, var mıydı çocukların bir önerisi? </st><st c="769">Öğrencilerin parmak kaldırmasını bekledi ama kimsede bir kıpırtı göremedi. </st><st c="844">Galiba çocuklar olayı anlamamıştı. </st><st c="879">Melike Hanım çocukların neden parmak kaldırmadığını çözmeliydi.</st></p>
			<p><st c="942">“Atık malzeme nedir, biliyoruz değil mi?”</st></p>
			<p><st c="984">Ceyhun parmak kaldırdı. </st><st c="1009">“Çöp, öğretmenim.”</st></p>
			<p><st c="1027">“Peki bu çöpler sonra ne olur?”</st></p>
			<p><st c="1059">“Toprak olur.” dedi bir başkası.</st></p>
			<p><st c="1092">“Hepsi toprak olmaz.” dedi Melike Hanım. </st><st c="1134">“Organik olanlar toprak olur, doğru; mesela pırasa, çay, portakal kabuğu... </st><st c="1210">Bunlar organik ama bir de organik olmayanlar var. </st><st c="1260">Onlar ne yazık ki toprak olmuyor, onlar hangileri bilen var mı?”</st></p>
			<p><st c="1324">İşte o zaman Fırat’ın parmağı havadaydı.</st></p>
			<p><st c="1365">“Plastik kutular, pet şişeler, kablolar, kovalar... </st><st c="1418">Bunlar toprak olmaz öğretmenim.”</st></p>
			<p><st c="1450">“Aferin Fırat, peki biz bu toprak olmayan malzemelerle ne yapabiliriz?”</st></p>
			<p><st c="1522">Aferini alan Fırat mutluydu, devam etti:</st></p>
			<p><st c="1563">“Hepsini toplayıp depocuya satarız.”</st></p>
			<p><st c="1600">Melik Hanım şaşırdı, henüz Fırat’ın ailesiyle de tanışmamıştı.</st></p>
			<p><st c="1663">“Depocu mu?”</st></p>
			<p><st c="1676">“Evet öğretmenim, kilosunu elli kuruştan alıyorlar, depocu da fabrikaya satıyor, fabrikada onlardan yeni şeyler yapılır.”</st></p>
			<p><st c="1798">Öğretmen gülümsedi. </st><st c="1819">“Anladım, geri dönüşümden bahsediyorsun sen. </st><st c="1864">Peki, bunları belgeselde mi izledin, nereden öğrendin?”</st></p>
			<p><st c="1919">İşte o zaman Fırat sustu. </st><span><st c="1946">Çöp Plaza’daki herkes bunu bilir, ben de orada yaşıyorum,</st></span><st c="2003"> diyemedi, çünkü abisinin öğütleri kulağındaydı</st><span><st c="2050">: Güliz City’de yaşıyoruz, bahçemizde mavi güller açıyor, abim kick boks yapıyor</st></span><st c="2131">...</st></p>
			<p><st c="2134">Fırat suskunluğunu sürdürürken birden Berk parmak bile kaldırmadan öğretmenin sorusunu yanıtladı.</st></p>
			<p><st c="2232">“Fırat Çöp Plaza’da yaşıyor öğretmenim.”</st></p>
			<p><st c="2273">Sınıftaki herkesin gözü bir anda Fırat’a çevrildi. </st><st c="2325">Çöp Plaza’da yaşamak ve Elit City Koleji öğrencisi olmak!</st></p>
			<p><st c="2382">“Gerçekten mi?” dedi kızlardan biri.</st></p>
			<p><st c="2419">Fırat durumu toparlamalıydı, abisinin hayal ettiği geleceği bozamazdı. </st></p>
			<p><st c="2491">“Hayır, biz ordan taşındık, şimdi Güliz City’de oturuyoruz.” </st></p>
			<p><st c="2552">O zaman çocuklar yeniden kendi âlemlerine döndüler. </st><st c="2604">Melike Hanım bu konuyu dersten sonra Kansu Bey’le mutlaka konuşacaktı, bir şeyleri eksik bildiği açıktı. </st><st c="2709">Projeden bahsetmeye devam etti. </st><st c="2741">Berk’le Fırat’ın sırasında ise işler yolunda değildi. </st><st c="2795">Fırat gözleri çakmak çakmak bakıyordu sıra arkadaşına. </st><st c="2850">Bunu nasıl söylemişti? </st><st c="2873">Kendisi daha önce bütün sınıfa, Güliz City’de yaşıyorum, dediği hâlde Berk Çöp Plaza’yı neden orta yere sermişti? </st><span><st c="2987">Arkadaş, arkadaşın ayıbını örter,</st></span><st c="3020"> derdi Murat abisi. </st><st c="3040">Berk’le arkadaş değil miydi? </st><st c="3069">Gerçi Çöp Plaza’da yaşamak tabii ki ayıp değildi, ama çekinmişti işte, sınıfta birkaç kaba çocuğun bunu diline dolamasını istemezdi. </st></p>
			<p><st c="3202">Fırat’ın sitem dolu bakışları karşısında Berk gözlerini yere indirdi. </st><st c="3272">Kalem ucunu inceledi, defterin kırışmış sayfasını düzeltti, sıradaki tozu üfledi, bir yandan da gözünün kuyruğuyla Fırat’ın çatık kaşlarının eski hâline dönmesini bekledi. </st></p>
			<p><st c="3444">Fırat’ın yüzü, eski hâline döndü dönmesine ama kalbindeki kırıklık teneffüs zili çaldığında bile geçmedi. </st><st c="3550">Berk, “Kantine gidelim mi?” dediğinde cevap vermeden sırasında oturmaya devam etti.</st></p>
			<p><st c="3633">O gün Berk evine giderken yalnızca okul çantasını değil, arkadaşını kırmış olmanın kaygısını da yanında taşımıştı. </st><st c="3749">Mine Hanım da fark etti oğlunda bir başkalık olduğunu. </st><st c="3804">Sorularıyla anlamaya çalıştı ama Berk doğru dürüst bir açıklama yapmadı. </st><st c="3877">“Canım sıkılıyor.” dedi yalnızca. </st><st c="3911">Annesi ona fazladan bir saat daha bilgisayarda oyun izni verdiği hâlde canındaki sıkıntı geçmedi. </st><st c="4009">Bir şey yapmalıydı, Fırat’ın gönlünü almalıydı, belki de bu oyunu onunla oynasalar her şey eskisi gibi olabilirdi. </st><st c="4124">Evet, onu eve davet edebilirdi. </st><st c="4156">Birlikte dondurma yerler, sonra bilgisayarda oynarlar, sonra Berk ona büyüteç koleksiyonunu da gösterir, belki... </st><st c="4270">belki... </st><st c="4279">içlerinden birini ona hediye ederdi. </st><st c="4316">Fırat o zaman kendisini affeder miydi? </st><st c="4355">Deneyecekti.</st></p>
			<p><st c="4367">Berk bu kararla, salonda bir Netflix dizisine dalmış olan annesine yaklaştı. </st></p>
			<p><st c="4445">“Anne, yarın eve Fırat’ı davet edebilir miyim?”</st></p>
			<p><st c="4492">Mine Hanım, kumandayı alıp filmi durdurdu. </st><st c="4536">Bu isim ona pek yabancı gelmedi ama tam olarak da hatırlayamadı. </st><st c="4601">“Fırat kim?”</st></p>
			<p><st c="4613">“Okuldan arkadaşım, sıra arkadaşım.”</st></p>
			<p><st c="4650">“Bu sitede mi oturuyor?”</st></p>
			<p><st c="4675">“Hayır...”</st></p>
			<p><st c="4686">Mine Hanım adı Fırat olan, Berk’le de bağlantılı ve kendilerinin de tanıdığı bir çocuğu anımsar gibi oldu. </st><st c="4794">Ama o çocuk, Berk’le aynı sınıfta mümkün değil olamazdı. </st><st c="4851">Bu herhâlde başka bir Fırat’tı. </st><st c="4883">Emin olmak istedi. </st></p>
			<p><st c="4902">“Nerde oturuyor peki?”</st></p>
			<p><st c="4924">Berk insanların yaşadıkları semte göre değerlendirildiklerini az çok anlamaya başlamıştı, Fırat’ın iyi bir semtte, iyi bir sitede oturmasını o da çok isterdi. </st><st c="5084">İşte bu yüzden annesine Çöp Plaza diyemedi. </st></p>
			<p><st c="5128">“Güliz City’de oturuyormuş.”</st></p>
			<p><st c="5156">Mine Hanım rahat bir nefes aldı, demek ki bu Fırat, o Fırat değildi. </st><st c="5226">Yine de hiç duymadığı bir site adı kadını kuşkulandırmıştı. </st></p>
			<p><st c="5286">“Ne taraftaymış bu site?”</st></p>
			<p><st c="5311">“Bilmiyorum, servisle geliyor, galiba uzak.”</st></p>
			<p><st c="5356">“Evet, öyle olmalı, yoksa duyardım.” </st></p>
			<p><st c="5394">Berk de uzaklara dalmıştı, sınıfta Fırat’la konuştuğu o ilk günü anımsadı, farkında olmadan çocuğun cümlesini mırıldandı. </st><st c="5516">“Bahçelerinde mavi gül de varmış.”</st></p>
			<p><st c="5550">Mine Hanım bir kahkaha attı. </st><st c="5580">“Mavi gül mü, hadi canım, çocuk seninle dalga geçmiş olmasın, mavi gül olmaz, olanlar da boyalı.”</st></p>
			<p><st c="5677">Berk kendisinin de Fırat’a tıpkı böyle söylediğini anımsadı. </st><st c="5739">Sonra... </st><st c="5748">sonra... </st><st c="5757">herkesin içinde onun Çöp Plaza’da yaşadığını söyleyerek mavi gülün yapraklarını kopardığını düşündü. </st><st c="5858">Şimdi o yaprakları yeniden eski yerine koymalıydı, arkadaşlık bunu gerektirirdi. </st><st c="5939">Annesine tepkili bir sesle karşılık verdi.</st></p>
			<p><st c="5981">“Hayır anne! </st><st c="5995">Onlarınki boyama değil, gerçekmiş!”</st></p>
			<p><st c="6030">“Neden bu kadar sinirlendin oğlum, tamam anladım. </st><st c="6081">En iyisi bize gelirken bir tane mavi gül getirsin, hatta ekebileceğimiz bir kök getirirse daha iyi, biz de mavi gül yetiştiririz.”</st></p>
			<p><st c="6211">Sonra Mine Hanım, Slav mitolojisinde mavi gül yetiştirenlerin dileklerinin gerçek olacağına inandıklarını bir yerlerde okuduğunu anımsadı.</st></p>
			<p><st c="6350">“Bu Fırat’ın babası, botanikçi falan mı?”</st></p>
			<p><st c="6392">“Bilmiyorum ama Fırat ileride genetikçi olacakmış.”</st></p>
			<p><st c="6444">“O zaman babası da kesin bilimle uğraşan biri, yoksa çocuğun böyle bir eğilimi olmazdı.”</st></p>
			<p><st c="6533">“İzin veriyorsun değil mi anne, yarın okul çıkışı onunla geliriz eve.”</st></p>
			<p><st c="6604">“Gelsin bakalım, Nimet ablaya da söyleyeyim sevdiğiniz yemeklerden yapsın. </st><st c="6680">Ben de erken gelmeye çalışırım, şu mavi güller gerçekten ilgimi çekti, Fırat’tan bunu dinlemek isterim.”</st></p>
			<p><st c="6784">İzni koparan Berk rahatladı, ertesi gün kendisini affettireceğinden çok emindi. </st></p>
			<p><br /></p>
			<p><st c="6865">Sabah okul servisi bahçe kapısında durduğunda Berk de parmaklıkların hemen bu tarafındaydı. </st><st c="6957">Dışarıdan gelen öğrenciler birer ikişer indi araçtan ama Fırat yoktu. </st><st c="7027">Berk, servisten inen Ceyhun’a yaklaştı.</st></p>
			<p><st c="7066">“Fırat nerede?”</st></p>
			<p><st c="7082">“Bilmem, bugün serviste yoktu.”</st></p>
			<p><st c="7114">Kendisine bu kadar küsmüş olabilir miydi, okula gelmeyecek kadar... </st><st c="7183">Belki de çocuğun başına bir şey gelmiştir. </st><st c="7226">Hastalanmış olabilir, karnı ağrıyorsa annesi yollamamıştır. </st><st c="7286">Belki canı o gün okula gelmek istememiştir, böyle şeyler herkese olur. </st><st c="7357">Yine de daha fazlasını öğrenmeliydi. </st><st c="7394">Aracın yanında altın rengi üniforması içinde gülümseyen hostese yaklaştı.</st></p>
			<p><st c="7467">“Abla, Fırat neden gelmedi, biliyor musunuz?”</st></p>
			<p><st c="7513">“Çöp Plaza’daki Fırat mı?” diye sordu kız.</st></p>
			<p><st c="7556">Neden böyle yüksek sesle Çöp Plaza’daki Fırat mı diyor, herkes duysun mu istiyor, sanki okula servisle gelen başka Fırat mı var? </st><st c="7686">Berk buna sinirlendi ama belli etmedi.</st></p>
			<p><st c="7724">“Evet.” dedi sesini alçaltarak. </st></p>
			<p><st c="7757">“Abisi telefon etmiş, bugün kardeşinin gelmeyeceğini söylemiş, o yüzden uğramadık Çöp Plaza’ya.”</st></p>
			<p><st c="7853">İşte yine yüksek sesle mahallenin adını söyledi, neyse ki çocukların uğultusu içinde o cümle de kaybolup gitti. </st><st c="7966">Berk umutsuzca servisin yanından ayrıldı. </st><st c="8008">Okul binasına doğru yürüdü. </st><st c="8036">Annesinden arkadaşı için izin aldığı gün böyle bir şey olması canını çok sıkmıştı. </st><st c="8119">Demek abisi telefon etmiş, hani şu hayalci abisi... </st><st c="8171">Telefon! </st><st c="8180">Öyle ya Fırat’a telefonla ulaşabilirdi. </st><st c="8220">Hızla servisin yanına geri döndü, hostese yaklaştı.</st></p>
			<p><st c="8271">“Acaba abisinin telefonunu alabilir miyim?”</st></p>
			<p><st c="8315">Hostes, sürücü koltuğunda oturan şoföre seslendi.</st></p>
			<p><st c="8365">“Enes abi, çocuk Fırat’ın telefon numarasını istiyor.” </st></p>
			<p><st c="8421">Servisçi Enes, kimin istediğini görebilmek için başını o tarafa çevirdi.</st></p>
			<p><st c="8493">“Arkadaşın mı? </st><st c="8509">Ne yapacaksın telefonunu, zaten numara onun değil, abisinin.”</st></p>
			<p><st c="8570">“Olsun.” dedi Berk. </st><st c="8591">“Merak ettim. </st><st c="8605">Hasta mı onu öğrenirim.”</st></p>
			<p><st c="8629">“Velilerin telefonunu paylaşmıyoruz, bilmiyor musun?”</st></p>
			<p><st c="8683">“Velisi abisi mi? </st><st c="8702">Yaşı o kadar büyük mü?”</st></p>
			<p><st c="8725">Enes gülümsedi, öyle olmadığını biliyordu, bu çocuğun arkadaşını merak etmesi de hoşuna gitmişti. </st><st c="8824">Üstelik telefon paylaşımı konusunda Çöp Plaza’dakilerin sorun çıkaracağını sanmıyordu, bundan rahatsız olanlar lüks sitelerdeki insanlardı. </st></p>
			<p><st c="8964">“Yaz bakalım, 0505...”</st></p>
			<p><st c="8986">Numarayı alan Berk koşarak müdür yardımcısının odasına gitti. </st><st c="9049">Kansu Bey çocuğun ricasını geri çevirmedi, kâğıtta yazılı olan numarayı tuşladı. </st><st c="9130">Berk heyecanla, Kansu Bey sakinlikle karşı tarafın açmasını bekledi ama telefona cevap veren olmadı.</st></p>
			<p><br /></p>
			<p><st c="9230">Okul çıkışı evine dönen Berk, yardımcıları Nimet ablanın yaptığı ve her çocuğun bayılacağı yemeklere iştahsızca baktı. </st><st c="9350">Bu masaya Fırat’la birlikte oturmuş olsaydı kendini aç bir canavar gibi hissedebilirdi. </st><st c="9438">Tabağındakini kim daha çabuk bitirecek diye yarış bile yapabilirlerdi. </st><st c="9509">Acaba Fırat, okulu tamamen mi bırakmıştı? </st><st c="9551">Yarın da gelmezse... </st><st c="9572">Ya başka bir okula gitmek isterse... </st><st c="9609">Ailesi kaydını alırken Kansu Bey’e, sınıfından biri bizim çocuğun kalbini kırmış, bu yüzden başka bir okula götürüyoruz, der miydi?</st></p>
			<p><st c="9740">“Nimet Abla, telefonunu kullanabilir miyim?”</st></p>
			<p><st c="9785">“Kimi arayacaksın?”</st></p>
			<p><st c="9805">“Fırat’ın abisini.”</st></p>
			<p><st c="9825">Kadının verdiği telefonda numaraları tuşladı. </st><st c="9872">Telefon iki çalmadan sonra açıldı.</st></p>
			<p><st c="9906">“Alo ben Berk, Fırat’ın arkadaşıyım, okuldan.”</st></p>
			<p><st c="9953">“Anladım Berk, bir dakika...” </st></p>
			<p><st c="9984">Abisinin seslenerek Fırat’ı telefona çağırdığını duydu.</st></p>
			<p><st c="10039">“</st><span><st c="10041">Fıraaat! </st><st c="10050">Arkadaşın arıyor gelsene... </st><st c="10078">Berkmiş!”</st></span></p>
			<p><st c="10087">Demek yatacak kadar hasta değildi. </st><st c="10123">Bütün dikkatini karşı taraftan gelecek sese verdi ama Fırat’ın abisine ne dediği kulağına gelmedi. </st><st c="10222">Bir süre sonra Murat karşılık verdi.</st></p>
			<p><st c="10258">“Telefona gelmiyor, siz kavga mı ettiniz? </st><st c="10301">Bugün okula da gitmek istemedi. </st><st c="10333">Bak, bir problem varsa bana söyle.”</st></p>
			<p><st c="10368">“Yooo, kavga etmedik, ben onu bugün eve davet edecektim ama okula gelmedi.”</st></p>
			<p><st c="10444">“Yarın gelecek, o zaman konuşursunuz.”</st></p>
			<p><st c="10483">“Tamam.” diyerek telefonu kapadı Berk.</st></p>
			<p><st c="10522">Telefona gelmediğine göre gerçekten ona küsmüştü, o zaman eve davet etse bile kabul etmeyecek demek ki. </st><st c="10627">Bu karamsar düşünceler içindeyken annesinin neşeli sesini duydu. </st><st c="10692">“Ben geldiiiim!”</st></p>
			<p><st c="10708">Berk koridora çıktı, annesi eğilip oğlunu öptü. </st><st c="10757">“Arkadaşın geldi mi?”</st></p>
			<p><st c="10778">“Hayır, bugün okula da gelmedi zaten.”</st></p>
			<p><st c="10817">“Okula neden gelmemiş?”</st></p>
			<p><st c="10841">“Bilmiyorum, hastaymış galiba.”</st></p>
			<p><st c="10873">“Tüh, ben de gelirken en sevdiğin krokanlı pastadan almıştım, arkadaşınla yersin diye.” </st></p>
			<p><st c="10962">Annesi oğlunun yüzündeki ifadeden üzüntüsünün derin olduğunu fark etti.</st></p>
			<p><st c="11033">“İstersen biz onu ziyaret edelim, pastayı da götürürüz. </st><st c="11090">Telefondan bakayım, neredeymiş bu Güliz City...”</st></p>
			<p><st c="11138">“Hayır anne! </st><st c="11152">Hayır!” diye bağırdı Berk.</st></p>
			<p><st c="11178">Annesi şehir haritasında bu isimde bir site bulamayacaktı, çünkü kendisi de aramış ve bulamamıştı. </st><st c="11278">Fırat’ın taşınacağız dediği Güliz City hiçbir zaman olmamıştı, Berk bunun hayal olduğunu, arkadaşının Çöp Plaza’da yaşamaya devam edeceğini o zaman anlamıştı. </st><st c="11437">Annesi de anlarsa Fırat’ın söylediği hiçbir şeye inanmazdı. </st><st c="11497">Belki arkadaşlık etmelerine bile razı olmazdı. </st></p>
		</div>
	<div id="charCountTotal" value="11544"></div></body>
</html>
