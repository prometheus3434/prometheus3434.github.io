<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-9" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">İSYAN</st></p>
			<p><br /><br /><br /></p>
			<p><st c="5">Girdiği sokakta evlerdeki çöplerin çoğu çıkarılmıştı, konteyner yetmemiş, poşetler kaldırıma öylesine bırakılmıştı. </st><st c="122">Bazı torbalar kaldırımdaki zavallı ağaçların gövdesine yaslanmıştı; Migros, Bim, Şok, A101 logolarıyla... </st><st c="228">Murat ağaçlara üzüldü, onların da ayakları olsaydı, olsaydı... </st><st c="291">Çekip giderlerdi. </st><st c="309">Uzun boylarıyla en yakın ormanın nerede olduğuna bakıp, yapraklarının pusulasını kullanıp arkalarına bakmadan giderlerdi. </st><st c="431">Bu dünyaya, bu kente, bu sokağa çöp torbaları devrilmesin, gövdeme yaslansın diye mi gelmişlerdi? </st><st c="529">Keşke ağaçların yumrukları da olsaydı... </st><st c="570">Çöp üretme sisteminin çarkına dâhil olmuş apartmanların çatısına, camına, çerçevesine o yumruklar balyoz gibi inseydi. </st><st c="689">Keşke ağaçların ağzı dili de olsaydı, en sert rap şarkıları bağıra bağıra söyleselerdi, öyle ki sağırlar bile, “Bu ses nereden geliyor?” diye merak etselerdi.</st></p>
			<p><st c="847">Belediyenin toplama aracının henüz bu sokağa girmediği belliydi. </st><st c="913">Murat önünde pazar arabasıyla yürüyen adamın kaldırıma çıkmasını bekledi, adam önünden çekilince hızlanıp konteyneri kurcalamaya başlayacaktı ama yaşlı adam kaldırıma çıkmadı, çöpe yöneldi. </st><st c="1103">Adamı fark eden birkaç kedi, yırtmaya çalıştıkları poşetleri bırakıp sağa sola kaçıştı. </st><st c="1191">Murat bu küçük pazar arabası ile adamın fazla bir şey toplama niyeti olmadığını düşündü, taşıyabileceği kadarıyla yetiniyor olmalıydı. </st><st c="1326">Yaşlı adam yerdeki ağzı bağlı bir poşeti açtı, içinden bir şey alıp pazar arabasına attı. </st><st c="1416">Murat onun neyi değerli bulup aldığını anlayamadı, iyi görememişti. </st><st c="1484">Adam da iyi göremiyordu, bir şey arıyor, bulduğunu sanıp alıyordu. </st><st c="1551">Murat sokaklarda evini bulamayan, adresini söyleyemeyen yaşlı insanlarla sıkça karşılaşırdı. </st><st c="1644">Bu insanlar da çöplerden bir şeyler alırdı ama geri dönüşüm için değil, hayatın kuralları tamamen önemsizleştiğinden böyle yaparlardı. </st></p>
			<p><st c="1779">Sezen’in belgeselinde birkaç saniye bu adamın da görüntüsüne yer verebilirdi. </st><st c="1857">Çantasından kızın telefonunu çıkarıp kamerasını açtı. </st><st c="1911">Ağaç dibindeki çöp torbalarını, yaşlı adamı, çakallar gibi pusuya yatıp sıralarını bekleyen kedileri kaydetmeye başladı. </st><st c="2032">İzin? </st><st c="2038">Evet, adamdan izin almamıştı. </st><st c="2068">Bu yüzden Sezen’e nasıl öfkeli davrandığını hatırladı. </st><st c="2123">Neyse ki yaşlı adam kendisinden tarafa bakmıyordu, kameraya alındığını fark etse bile umursayacak gibi değildi. </st><st c="2235">Murat çekime daha devam edecekti ama telefonu çalınca Sezen’in telefonunu kapatıp kendisininkini açtı. </st><st c="2338">Arayan İhsan’dı.</st></p>
			<p><st c="2354">“Efendim abi?”</st></p>
			<p><st c="2369">“Hangi sokaktasın?”</st></p>
			<p><st c="2389">“Bardacık’tayım abi.”</st></p>
			<p><st c="2411">“İyi, yakınmışız. </st><st c="2430">Çaldıran Sokak’taki üst geçidin altındayız, önemli bir şey konuşacağız.”</st></p>
			<p><st c="2502">“Ne oldu abi?”</st></p>
			<p><st c="2517">“Telefonda anlatamam, buraya gel.”</st></p>
			<p><st c="2552">“Olur abi, on dakikaya ordayım.”</st></p>
			<p><st c="2585">Telefonu kapadı, ‘önemli bir şey’ ne olabilirdi? </st><st c="2635">Yoksa?.. </st><st c="2644">Âdem’le Havva’nın albümünü İhsan mı bulmuştu? </st><st c="2690">Telefonda söylememesinin nedeni bu olabilirdi, öyle ya bir duyan olsa üstüne çullanır, elinden alırlardı... </st><st c="2798">Kesin albümle ilgiliydi, belki de Murat’a artık bu çekçekten kurtulacaksın, diyecekti. </st><st c="2885">Bir daha çöpe uzandığını görmeyeyim, diyecekti, hayatımız değişecek, bu albümün tek sayfasına bile bir milyon veriyorlarmış, saydım tam elli sayfa var diyecekti... </st><st c="3049">Durum buysa İhsan’ın sesinde birazcık da olsa sevinç, coşku, mutluluk olması gerekmez miydi? </st><st c="3142">Galiba tam tersiydi, sesi kaygılıydı; sanki bir aksilik olmuş, bir şeyler raydan çıkmış gibi... </st><st c="3238">Demek ki hayal paraşütünü açmanın sırası değildi, üst geçide doğru, hiçbir çöp yığınına el atmadan hızlıca ilerledi.</st></p>
			<p><st c="3354">Buluşma noktasına yaklaştığında geçidin yanındaki kamyoneti fark etti. </st><st c="3426">Kasası yarıya kadar hurda kâğıt yüklüydü. </st><st c="3468">Bu, Çöp Plaza’dan Çetin’in aracıydı. </st><st c="3505">Çetin ve iki kardeşi çekçekleri dolduğunda buraya gelir, topladıklarını kamyonete istiflerdi. </st><st c="3599">Böylece depoya gel git işini de azaltırlardı. </st><st c="3645">Kamyonetin yanında İhsan, Çetin ve kardeşleri ayrıca mahalleden tanıdığı beş altı kişi daha vardı. </st><st c="3744">Bu durumda buluşmanın nedeni kesinlikle Âdem’le Havva değildi. </st><st c="3807">İhsan abisi paylaşımcı biri olsa bile albümü bulduğunda bunu en fazla üç kişiye söylerdi, o üç kişinin içinde ise Çetin asla yer almazdı.</st></p>
			<p><st c="3944">“Gel Murat, gel.” dedi İhsan.</st></p>
			<p><st c="3974">Murat çekçeğini araç geçişlerine engel olmayacak bir noktaya bıraktı ve gruba yaklaştı. </st></p>
			<p><st c="4063">“Çekçeği çöpe atabilirsin.” dedi Çetin. </st><st c="4103">“Artık ona ihtiyacın yok.”</st></p>
			<p><st c="4129">“N’oldu ki?”</st></p>
			<p><st c="4142">“N’olacak, az önce zabıtalar çevirdi, artık çöpü ellemeyecekmişiz.”</st></p>
			<p><st c="4210">Murat işin doğrusunu duymak için İhsan’a baktı, Çetin herhâlde kendisiyle dalga geçmek için öyle demişti.</st></p>
			<p><st c="4316">“Belediye bir karar almış.” dedi İhsan. </st><st c="4357">“Hurda toplamaya yasak getirmiş.”</st></p>
			<p><st c="4390">“Eee, kim toplayacak kâğıdı, plastiği?”</st></p>
			<p><st c="4430">“Bir firmayla anlaşmışlar. </st><st c="4458">Onlar organize edecekmiş.”</st></p>
			<p><st c="4484">“Ne oldu da kıymetlendi?” dedi Murat. </st><st c="4523">“Sokağa atılan şeyi isteyen herkes alır.”</st></p>
			<p><st c="4564">“Bir yönetmelik çıkardılar mı isteyen herkes toplayamaz işte. </st><st c="4627">Biz düzensizmişiz; çekçeklerimiz, üstümüz başımız kötü bir görüntü oluşturuyormuş, şehrin imajını bozuyormuşuz.”</st></p>
			<p><st c="4739">Çetin’in kardeşi sinirle güldü. </st><st c="4772">“Ne yani, düğüne gider gibi giyinip kuşanıp mı yapacakmışız işimizi?”</st></p>
			<p><st c="4841">Geçidin altındaki toplayıcı sayısı gittikçe artıyordu, olayı birbirlerine aktarıyorlardı. </st><st c="4932">Kaşlar çatıldı, yumruklar sıkıldı, gözler çözüm yolu bulmasını umdukları İhsan’a yöneldi.</st></p>
			<p><st c="5021">“Arkadaşlar, belediyenin böyle bir şey çıkartacağı iki haftadır kulağıma geliyordu. </st><st c="5106">Bugün gidip belediye yetkilisi ile görüştüm. </st><st c="5151">Yapacak bir şey yok, deyip beni o firmaya yönlendirdi. </st><st c="5206">Onlara da gittim. </st><st c="5224">Firma diyor ki, bundan sonra bizim işçimiz olacaksınız, size daha düzgün toplama araçları ve üniforma vereceğiz. </st><st c="5337">Kurallara uyarsak sokakta toplayıcı olmamıza izin vereceklermiş.”</st></p>
			<p><st c="5402">Yeni durumun ayrıntılarını bilmeyen biri söze girdi. </st><st c="5456">“Ee bunda ne kötülük var, temiz temiz işimizi yapacakmışız işte!”</st></p>
			<p><st c="5521">İhsan’ın kaşları kalktı. </st><st c="5547">“Olay bu kadar temiz değil arkadaşım, araçları ve üniformaları bize parayla satacaklar bu bir, ikincisi ve daha önemlisi, sor bakalım plastiğin ve kâğıdın kilosunu kaçtan alacaklar? </st><st c="5729">Şimdi sattığımız fiyatın yarısına alacaklar. </st><st c="5774">Adam utanmadan yirmi beş kuruş dedi, yirmi beş kuruş!”</st></p>
			<p><st c="5828">Kalabalığın uğultusu çoğaldı, hatta biri küfür bile etti. </st><st c="5887">Murat’ın sesi uğultunun üzerinde yükseldi.</st></p>
			<p><st c="5929">“Olur mu öyle şey abi, o zaman kimse gidip onlara mal vermez. </st><st c="5992">Biz yine kendi depomuza satarız.”</st></p>
			<p><st c="6025">“Satamazsın.” dedi İhsan. </st><st c="6052">“Çünkü deponun kapısına bugün kilit vurdular. </st><st c="6098">Mecbursun onlara götürmeye.”</st></p>
			<p><st c="6126">Uzaktan biri İhsan’a doğru seslendi.</st></p>
			<p><st c="6163">“Kim yapacak bu işi? </st><st c="6185">Kimse bu fiyata sokakta dolaşmaz!” </st></p>
			<p><st c="6220">“Dolaşır.” diye karşılık verdi İhsan. </st><st c="6258">“Hatta onlarla bugün görüştüler.”</st></p>
			<p><st c="6291">Çetin daha önceden öğrendiği bu bilgiyi İhsan’ın ağzından alıp kalabalığa doğru haykırdı. </st></p>
			<p><st c="6382">“Kimi çalıştıracaklar bilin bakalım? </st><st c="6419">Suriyelileri! </st><st c="6433">Afganları, diğer yabancıları! </st><st c="6463">Adamlar yirmi beş kuruşa razı olmuşlar!”</st></p>
			<p><st c="6503">Toplayıcıların kaşları daha da çatıldı. </st><st c="6544">Kirli, atık eldivenleri ellerden çıkarılıp ceplere tıkıştırıldı. </st><st c="6609">Çekçeklerin tekeri tekmelendi. </st><st c="6640">Homurtular çoğaldı.</st></p>
			<p><st c="6659">“Onlar razı olur, başka çareleri yok.” dedi İhsan. </st><st c="6711">“Ben diyorum ki aramızda bir sözcü heyet oluşturalım, belediyeye gidip yeniden görüşelim. </st><st c="6801">Bu fiyata bu işin yapılmayacağını anlatalım.”</st></p>
			<p><st c="6846">Çetin itiraz etti. </st><st c="6866">“Belediyeye gitmek boşa zaman kaybı, ben ne yapacağımızı biliyorum! </st><st c="6934">Şunların birkaç barakasını bastık mı iş hallolur. </st><st c="6984">Gözlerini korkutalım, yok öyle üç kuruşa çalışıp bizi işsiz bırakmak. </st><st c="7054">Ölü fiyata bu iş yapılır mı arkadaş?”</st></p>
			<p><st c="7091">“İlk aklına gelen çözüm bu mu yani, ev basmak öyle mi?!” dedi İhsan.</st></p>
			<p><st c="7160">“Evet, çünkü onlar kabul etmese firma bize muhtaç, fiyatı bu kadar kırmaları doğru mu?”</st></p>
			<p><st c="7248">İhsan bir şeylere engel olabilirmiş gibi iki elini de havaya kaldırdı.</st></p>
			<p><st c="7319">“Kimsenin evi basılmayacak! </st><st c="7348">Gidip konuşuruz, yanlış olduğunu söyleriz, onların da bizimle birlikte hareket etmelerini isteriz.”</st></p>
			<p><st c="7447">“Bırak Allah aşkına!” dedi Çetin. </st><st c="7482">“Adamlar hain, seni beni dinlemez, bugün he he der, yarın gider iş başı yapar.” </st></p>
			<p><st c="7562">Kalabalığın öfkesi artıyordu. </st><st c="7592">Çoğunun kafasında mahalleye gidip barınaklarda yaşayan yabancıları kapı dışarı etmek vardı. </st><st c="7684">İçlerinde böyle düşünmeyenler olsa bile, kalabalık harekete geçtiğinde onlar da yakıp yıkmanın içinde olacaktı. </st><st c="7796">Sürü psikolojisi denilen durum üst geçidin altındakileri ele geçirmek üzereydi. </st></p>
			<p><st c="7876">“Evlerini başlarına yıkalım!” diye bağırdı biri. </st></p>
			<p><st c="7925">Ortamın ısındığını fark eden Murat, telefonunu çıkarıp kaydetmeye başladı. </st><st c="8000">Sezen’e capcanlı bir isyan ortamı hediye edecekti. </st><st c="8051">Ne demişti kız, </st><span><st c="8067">kamerayı görünce rol kesiyorlar, kendileri gibi davranmıyorlar,</st></span><st c="8130"> demişti. </st><st c="8140">İşte şimdi kimse rol yapmıyordu, hayat sahnesinde en gerçek hâlleriyle kendilerini oynuyorlardı, provaya gerek yoktu, sözler ezbersiz, sansürsüz kendi cümleleriydi. </st><st c="8305">Yabancılar için çok tehlikeli hâle gelebilecek bir meşale ateş almak üzereydi. </st></p>
			<p><span><st c="8384">“Yakalım! </st><st c="8394">Yıkalım!”</st></span><st c="8403"> sözleri çoğalınca İhsan parmaklarını ağzına götürüp kuvvetli bir ıslık çaldı.</st></p>
			<p><st c="8481">“Neyi yıkıyorsunuz, neyi? </st><st c="8508">Adamlar zaten yıkıntıda yaşıyor!” </st></p>
			<p><st c="8542">“Orası bile fazla! </st><st c="8561">Defolup gitsinler, ekmeğimize mani oluyor bunlar!” diye bağırdı biri.</st></p>
			<p><st c="8630">İhsan bulunduğu yerden sesini rahat duyuramayınca kamyonetin kasasına çıktı. </st><st c="8708">Sokaktan geçenler de duruyor, ne olduğunu anlamaya çalışıyordu. </st><st c="8772">İhsan bu öfkenin önüne geçemezse Çöp Plaza’da yaşanabilecek dehşeti gözünün önüne getirdi. </st><st c="8863">Bir şey yapmalıydı. </st></p>
			<p><st c="8883">“Arkadaşlar! </st><st c="8896">Onları kovmak çözüm değil! </st><st c="8923">Zorda kalmayan yirmi beş kuruşu kabul eder mi? </st><st c="8970">Bu, çaresizlikten başka bir şey değil!”</st></p>
			<p><st c="9009">“Ne yapacağız yani, göz göre göre işi onlara mı teslim edeceğiz? </st><st c="9075">Biz de mi yirmi beş kuruşa plastik toplayacağız?”</st></p>
			<p><st c="9124">“Protesto edeceğiz! </st><st c="9145">Onları değil, bu fiyatı verenleri protesto edeceğiz!” dedi İhsan. </st><st c="9211">“Belediyenin de, firmanın da ne yaptığını herkese duyuracağız. </st><st c="9274">İnsanların çaresizliklerinden böyle yararlanamazlar. </st><st c="9327">Geri adım atmak zorunda kalacaklar. </st><st c="9363">Suriyelilerle, Afganlarla, kim bu fiyatı kabul etmişse onlarla da konuşacağız, yanımızda yer alın diyeceğiz. </st><st c="9472">Ortak eylem yapabiliriz.”</st></p>
			<p><st c="9497">Burnundan soluyan biri kamyonete yaklaştı.</st></p>
			<p><st c="9540">“Arkadaş, sen eylem eylem diyorsun, tamam işte, bizim de kafamızda var bir eylem. </st><st c="9623">Hem de daha etkili senin gösterdiğinden. </st><st c="9664">O hainleri mahalleden defedeceğiz! </st><st c="9699">Her şey hallolacak.”</st></p>
			<p><st c="9719">Adamın lafı büyük alkış aldı. </st><st c="9750">İhsan umursamadı, kamyonetin üstünden kalabalığa baktı.</st></p>
			<p><st c="9805">“Ortak hareket etmeliyiz!” diye bağırdı. </st><st c="9847">“Ortada bir haksızlık var, iki tarafa da yapılan bir haksızlık!”</st></p>
			<p><st c="9911">“Bana ne onların hakkından!”</st></p>
			<p><st c="9940">Bu cümleyi kimin söylediğini göremedi İhsan. </st><st c="9986">Bunun önemi de yoktu, çünkü üst geçidin altında otuza yakın insanın çoğu, aynı cümleyi kurabilecek kadar öfkeliydi. </st><st c="10102">Plastik ve kâğıt toplama hakları ellerinden alınırsa ne yapacaklardı? </st><st c="10172">Kim vasıfsız birine iş verirdi? </st><st c="10204">İş yoksa aş da olmazdı.</st></p>
			<p><st c="10227">“Arkadaşlar!” diye bir daha seslendi İhsan. </st><st c="10272">“Hayvan sürüsü gibi gidip insanların evini basamazsınız! </st><st c="10329">Yastığını, yorganını sokağa attınız diyelim, ne kazanacaksınız? </st><st c="10393">O firma başka bir mahalleden yine ucuz işçi bulmayacak mı?”</st></p>
			<p><st c="10452">İhsan konuşmaya daha devam edecekti ama iki polis aracı siren çalarak gelip kalabalığın yanında durdu. </st><st c="10556">Araçlardan inen beş polis, “Dağılın! </st><st c="10593">Dağılın!” diyerek atıkçıların üzerine yürüdü. </st><st c="10639">Zaten siren sesini duyan bazıları çoktan ara sokaklara yürüyüp durumla hiç ilgileri yokmuş gibi davranmıştı. </st><st c="10748">Üst geçidin altında kala kala beş kişi kalmıştı. </st><st c="10797">Murat gitmeyenlerdendi, İhsan da hâlâ kamyonetin üzerinde.</st></p>
			<p><st c="10855">Uzun boylu bir polis, İhsan’a baktı. </st><st c="10893">“N’oluyor burda? </st><st c="10910">İzinsiz gösteri mi yapıyorsunuz?”</st></p>
			<p><st c="10943">İhsan kamyonetin üzerinden aşağı atladı.</st></p>
			<p><st c="10984">“Hayır, gösteri falan yok. </st><st c="11012">Gördüğünüz gibi kâğıtçıyız biz. </st><st c="11044">Arkadaşlarla ortak bir karar almamız gerekiyordu.”</st></p>
			<p><st c="11094">“Şehrin ortasında böyle bir kalabalıkla toplantı falan olmaz. </st><st c="11157">Mahallenizde konuşun ne konuşacaksanız.”</st></p>
			<p><st c="11197">“Tamam abi, öyle yaparız.” dedi İhsan. </st></p>
			<p><st c="11237">Polisler olayın üstüne daha fazla gitmediler, zaten ortada bir kalabalık da kalmamıştı. </st><st c="11325">Tekrar araçlarına binip uzaklaştılar. </st><st c="11363">Murat telefonun kamerasını kapadı. </st><st c="11398">İhsan endişeliydi.</st></p>
			<p><st c="11416">“Bunlar bu gece rahat durmaz, gidip konuşmalıyız.”</st></p>
			<p><st c="11467">“Kiminle, yabancılarla mı?”</st></p>
			<p><st c="11495">“Yoksulun yabancısı olmaz Murat, hayatta kalmak isteyenlerle mecburen akrabayız. </st><st c="11577">Genlerimiz farklı ama derdimiz aynı bizim.”</st></p>
			<p><br /></p>
			<p><st c="11620">Murat ve İhsan mahalleye döndüklerinde gece saat 11’e yaklaşmıştı. </st><st c="11688">Murat çekçeğini evlerinin avlusuna bıraktı, çuvalı yarı yarıya boştu. </st><st c="11758">İhsan, İsmail’le bir şeyler konuştu, sonra üçü birlikte yabancıların kaldığı viraneliğe doğru yürüdüler.</st></p>
			<p><st c="11862">Kapı demeye bin şahit isteyen alüminyum bir levhanın önünde durdular. </st><st c="11933">Pencereden cılız bir ışık geliyordu. </st><st c="11970">Bu barınakların elektriği aslında uzun zaman önce kesilmişti ama çatının üzerinden geçen tellere bir kanca atıp kaçak kullanıyorlardı. </st><st c="12105">Elektrik şirketinin elemanlarına yakalanmamak için gündüzleri kancayı çıkartıyorlar, hava kararınca tekrar takıyorlardı. </st><st c="12226">Bütün mahalleli durumu bilse de kimse ihbar etmemişti. </st><st c="12281">Sonuçta bu insanların şirkete gidip abone olamayacağı açıktı, kaçak insanların kaçak elektrik kullanması doğaldı. </st><st c="12395">Bir şeye abone olmak için yarına güvenle bakmak gerekir, oysa bu insanların yarını belirsizdi. </st><st c="12490">Onlar, ülkelerinde bir biçimde cebini parayla doldurup gelenlerden, AVM’lerde gözüne takılanı satın alanlardan, deniz kıyısında nargile fokurdatanlardan değillerdi. </st><st c="12655">Çöp Plaza halkı nasılsa onlar da aynıydı. </st><st c="12697">Para parayı çeker, sözünü tersten düşünüp bu mahalleye uyarlarsak yoksul da yoksulu çekmişti, bu yüzden yıkık dökük barınakları ev saymışlardı.</st></p>
			<p><st c="12840">İhsan kapıyı hafifçe tıklattı. </st><st c="12872">İçeriden ses alamayınca daha güçlü vurdu... </st><st c="12916">Kapının ardından bir ses duyuldu.</st></p>
			<p><st c="12949">“Kimsin?”</st></p>
			<p><st c="12959">“Benim, İhsan.”</st></p>
			<p><st c="12975">İçeriden bir sürgü çekildi, kapıda korku dolu bir çift göz belirdi. </st><st c="13044">İhsan bu adamı az çok tanıyordu.</st></p>
			<p><st c="13076">“Vahid, konuşmamız gerek. </st><st c="13103">Diğerlerine de haber ver, buraya gelsinler.”</st></p>
			<p><st c="13147">Vahid yabancısı olduğu bu ülkede hiçbir şeye, hiç kimseye güvenmiyordu. </st><st c="13220">İhsan bu kuşku çemberinin biraz dışındaydı. </st></p>
			<p><st c="13264">“Bir şey mi oldu abi? </st><st c="13286">Bugün bizim evlere de taş attılar.”</st></p>
			<p><st c="13321">“İşte onu konuşacağız. </st><st c="13345">Sen diğer evleri gez, buraya gelsinler.”</st></p>
			<p><st c="13385">Vahid, gecenin bu saatinde eve yabancıları almanın doğru bir şey olmadığını biliyordu ama İhsan başkaydı, o güne kadar kendilerine en ılımlı yaklaşan, görünce selam veren, bazen yol yordam gösteren biriydi. </st><st c="13593">Hemen içeri girdi. </st><st c="13612">Yerde yatan babasını uyandırdı, çocukları yan odaya onun yardımıyla taşıdı. </st><st c="13688">Sonra kapıda bekleyen üç kişiyi içeri davet etti. </st><st c="13738">Çocukların en küçüğünün mızırtısı iç odadan bulundukları noktaya kadar geliyordu. </st></p>
			<p><st c="13820">Vahid diğer evlere hızlıca haber verdi, toplayabildiği on üç kişiyle tekrar evine geldi. </st><st c="13909">İhsan belediyenin kararını, firmanın verdiği fiyatla çalışmanın kölelik olduğunu, mahalle halkının öfkesini bu gruba anlattı. </st><st c="14035">İşi kabul etmemeleri gerektiğini söyledi. </st><st c="14077">Çevresinde halka hâlinde oturanların bir kısmı hem uyku sersemliğinden hem de Türkçeleri yetmediğinden İhsan’ın ne demeye çalıştığını pek anlamıyorlardı. </st><st c="14231">Vahid arada bir İhsan’ın sözünü kesip Arapça olarak diğerlerine aktarmak zorunda kaldı. </st><st c="14319">Anlayanlar bazen alçak bazen yüksek sesle kendi dillerinde yorum yapmaya başladı.</st></p>
			<p><st c="14400">Saat on ikiyi geçmişti, artık karar vermeleri gerekiyordu. </st><st c="14460">Bazıları, ne iş olursa olsun, kaça olursa olsun işi alalım, diyordu. </st><st c="14529">Yabancı bir ülkede, üstelik bir firmaya bağlı olarak çalışmak onlara iyi bir imkân gibi gözükmüştü. </st><st c="14629">İhsan böyle düşünenleri vazgeçirmek için kâğıdın ve plastiğin kaçtan alınacağını tekrar söyledi.</st></p>
			<p><st c="14725">“Bakın, her zamanki depomuza kilosunu elli kuruşa satıyorduk, onlar ise yirmi beş kuruş verecek.”</st></p>
			<p><st c="14823">Odadakilere yabancı bir ülkenin para birimiyle düşünmek, aylardır burada yaşadıkları hâlde hâlâ zor geliyordu. </st><st c="14935">İhsan elini kaldırdı, beş parmağını gösterdi.</st></p>
			<p><st c="14980">“Yani, beş kilo plastik toplarsan bir ekmek alabilirsin, yalnızca bir ekmek... </st><st c="15060">Bir kilo yağsız peynir için yüz kilo plastik toplamanız gerek...”</st></p>
			<p><st c="15125">Gecenin ve insanların sessizliği odaya bir ağırlık verdi. </st><st c="15184">İhsan artık boşa çabaladığını düşünmeye başlamıştı. </st><st c="15236">Vahid, kaşlarını çatıp odadakilere Arapça bir şeyler söyledi. </st><st c="15298">Fısıltılar arttı, bazıları başlarını salladı. </st><st c="15344">Vahid, İhsan’ın koluna dostça dokundu.</st></p>
			<p><st c="15382">“Tamam.” dedi. </st><st c="15398">“O firmada çalışmayacağız, sizinle beraberiz.”</st></p>
			<p><st c="15444">İhsan’ın, İsmail’in, Murat’ın yüzü aydınlandı. </st><st c="15492">İşte tam da bu saniyede odanın camı patladı. </st><st c="15537">Cam parçaları insanların başına koluna sıçradı. </st><st c="15585">Biri yanağına bastırdı, çenesinden aşağıya kan sızmaya başladı. </st><st c="15649">İç odadan bir çocuk ağlaması geldi ve dışarıdan bağırtılar.</st></p>
			<p><st c="15708">“Defolun burdan!”</st></p>
			<p><st c="15726">“İstemiyoruz sizi! </st><st c="15746">Nerden geldiyseniz hadi oraya, yallah yallah!” </st></p>
			<p><st c="15793">“Burası bizim mahalle!”</st></p>
			<p><st c="15816">“İşimizi aldınız, defolun gidin nerden geldiyseniz oraya!”</st></p>
			<p><st c="15875">İhsan dikkatli adımlarla kapıya yaklaştı. </st><st c="15918">Dışarıdakilerin kimler olduğunu az çok tahmin ediyordu. </st><st c="15974">Çetin’in sesini bile ayırt edebilmişti. </st><st c="16014">Yine de kapıyı hemen açmadı, gözü dönmüş bu kalabalık onu da korkutuyordu. </st><st c="16089">Kapının kanadını hafifçe araladı, sokağa doğru bağırdı.</st></p>
			<p><st c="16144">“Çetiiin! </st><st c="16155">Biz burdayız Çetin! </st><st c="16175">Konuşuyoruz, uzlaştık!”</st></p>
			<p><st c="16198">“Ben onlarla uzlaşmam! </st><st c="16222">Birine bile güvenmiyorum!”</st></p>
			<p><st c="16248">İhsan geriye dönüp onun bir hareketini bekleyen Murat’a fısıldadı. </st><st c="16316">“Polisi ara!”</st></p>
			<p><st c="16329">Murat hemen telefonu çıkarıp 155’i tuşladı. </st><st c="16374">Durumu alçak sesle kısaca anlattı ve adresi verdi. </st><st c="16425">Telefondaki polis beş dakikaya orada olunacağını söyledi. </st><st c="16483">Murat telefonu kapadı ve aklına Sezen’in filmi geldi. </st><st c="16537">Kaydetmeliydi. </st><st c="16552">Bu saldırıyı, yoksulların savaşını, ekmek kavgasını kaydetmeliydi. </st><st c="16619">Babasının “Sırası mı?” der gibi bakışına aldırış etmeden kamerayı odada çaresizce bir köşeye çekilmiş insanların üzerinde gezdirdi, kapıya yakın bir noktada dışarıya söz anlatmaya çalışan İhsan’a çevirdi, oradan kırık camlara ve arada bir içeriye atılan taşlara, derken çöpte kullanılan kancalı sopaların pencere demirlerine inişine çevirdi. </st><st c="16961">İçeriden gelen çocuk ağlamaları ve onları sakinleştirmeye çalışan annelerinin titreyen sesi de kayıtlara geçti.</st></p>
			<p><st c="17072">İhsan sonunda dayanamadı, kapıyı ardına kadar açıp dışarı fırladı.</st></p>
			<p><st c="17139">“Yeter be! </st><st c="17151">Yeter! </st><st c="17158">Nesiniz siz, eşkıya mı! </st><st c="17182">Hakkınızı böyle mi arayacaksınız? </st><st c="17216">Başkasına haksızlık ederek mi? </st><st c="17247">Ezileni daha da ezerek mi? </st><st c="17274">Gücünüz onlara yetiyor, ne belediyenin önüne ne firmanın önüne gidebiliyorsunuz, orada bağırsanıza! </st><st c="17374">Gelmiş, burada çaresiz insanları köşeye sıkıştırıyorsunuz.”</st></p>
			<p><st c="17433">Bu sözler birkaç kişinin barınağın önünden uzaklaşmasını sağladı ama Çetin, elinde demir sopası, saldırmaya devam edecek gibiydi.</st></p>
			<p><st c="17563">“İhsan, çekil sen aradan, onlara iyi bir ders verelim ki akıllansınlar.”</st></p>
			<p><st c="17636">“Burada akıllanması gereken tek kişi var! </st><st c="17679">O da sensin Çetin! </st><st c="17698">Herkesi kışkırtıyorsun!”</st></p>
			<p><st c="17722">Murat da kapının önüne çıktı, telefonu Çetin’e ve onun bir hareketini bekleyen insanlara çevirdi.</st></p>
			<p><st c="17820">Çetin, Murat’ı görünce seslendi.</st></p>
			<p><st c="17853">“İçeride başka kim var bizden?” </st></p>
			<p><st c="17886">“İsmail abi var.” dedi İhsan. </st><st c="17916">“Anlasana Çetin, onlar da bizden. </st><st c="17950">Adamlara anlattık, köle gibi çalıştırılacaklarını anlattık. </st><st c="18010">Tamam dediler, biz de öyle iş istemeyiz dediler.” </st></p>
			<p><st c="18060">“Bir de ben duyayım o zaman, yok mu onlardan Türkçe bilen biri.”</st></p>
			<p><st c="18124">İhsan kapıyı aralayıp içeri seslendi. </st><st c="18163">“Vahid, gel bir de sen söyle.”</st></p>
			<p><st c="18193">Vahid başına bir iş geleceği endişesiyle dışarı çıkmaya çekindi, kulağına gelen polis sirenleri ile rahatladı ve o da kapının önüne çıkabildi.</st></p>
			<p><st c="18336">Araçlardan hızla inen polis gazla, copla kalabalığı dağıttı. </st><st c="18398">Elebaşı görünümlü birkaç kişiyi barınağın duvarına sıralayıp kontrol altına aldı. </st><st c="18480">Komiser, Vahid’le yan yana duran Tenekeci İhsan’ın yüzüne baktı. </st><st c="18545">Bu yüze hem dernek başkanı olduğu için hem de sokaklarda sık rastladığı için aşinaydı. </st><st c="18632">İhsan olup biteni kısaca anlattı.</st></p>
			<p><st c="18665">“Bana birkaç isim ver.” dedi polis. </st><st c="18702">“Baskını kim yaptı? </st><st c="18722">Adlarını ver ki nezarette misafir edelim.”</st></p>
			<p><st c="18764">“Karanlıktı, kalabalıktı.” dedi İhsan. </st></p>
			<p><st c="18804">Murat, polisin bu müdahalesini de kameraya alıyordu. </st><st c="18857">Komiser delikanlıyı fark etti. </st></p>
			<p><st c="18888">“Neyse isim vermesen de olur.” diyerek Murat’tan tarafa gitti. </st><st c="18951">“Genç! </st><st c="18958">O telefonu emanete alalım biz. </st><st c="18989">Sen olayı baştan sona çektin galiba...”</st></p>
			<p><st c="19028">Murat bunu beklemiyordu, hemen telefonu cebine soktu.</st></p>
			<p><st c="19082">“Abi, vallahi benim değil.”</st></p>
			<p><st c="19110">Polis kaşlarını çattı. </st><st c="19134">“Yoksa çalıntı mı? </st><st c="19153">Ver bakalım.”</st></p>
			<p><st c="19166">“Bir arkadaşın...” Cümlesini tamamlayamadı Murat. </st><st c="19217">Polis, çocuğu kıskıvrak yakaladı ve cebindeki telefonu aldı.</st></p>
			<p><st c="19277">“Nasıl böyle pahalı bir telefonun olabilir?”</st></p>
			<p><st c="19322">“Zaten benim değil abi, bir arkadaşın...” </st></p>
			<p><st c="19365">“Arkadaşın kim? </st><st c="19381">O nerden bulmuş parayı?” </st></p>
			<p><st c="19406">“Üniversitede okuyor, belgesel çekmem için verdi.”</st></p>
			<p><st c="19456">İhsan yanlarına yaklaştı. </st><st c="19483">“Çocuk doğru söylüyor komiserim.”</st></p>
			<p><st c="19516">“Neyse, çalıntı değilse veririz zaten, şimdilik emanete alıyoruz.” dedi komiser ve Murat’ın çektiği son videoyu izlemeye başladı. </st><st c="19647">Duvar dibinde bekletilenlere yaklaştı ve videoda gördüğü bazı yüzleri işaret edip minibüse alınmalarını söyledi. </st><st c="19760">Karakola götürülecekler arasında Çetin ve bir kardeşi de vardı. </st><st c="19824">Ekip otosuna götürülen Çetin, Murat’a doğru parmak sallayıp bağırdı.</st></p>
			<p><st c="19892">“Filmcilik senin neyine, artist!”</st></p>
			<p><st c="19926">Polis onu daha fazla konuşturmadı ve iterek arabaya bindirdi. </st><st c="19989">Komiser olay yerinden ayrılmadan Murat’a seslendi. </st></p>
			<p><st c="20040">“Yarın karakola uğra, telefon temizse teslim ederiz, değilse gerisini sen düşün artık.” </st></p>
			<p><st c="20128">Murat derin bir nefes aldı, telefonu alamayacak olsaydı, Sezen’e ne diyecekti? </st></p>
			<p><br /></p>
			<p><st c="20207">Ertesi sabah İhsan, dernek binası olarak kullandıkları yapıya aklı başında pek çok mahalleliyi çağırdı, aralarında Vahid de vardı. </st><st c="20338">İhsan aklındaki protesto eyleminin ayrıntılarını anlattı. </st><st c="20396">Vahid’e, “Sizinkilere güzelce tercüme edersin.” dedi.</st></p>
			<p><st c="20449">Planlanan eylem Kızılay Meydanı’nda gerçekleştirilecekti. </st><st c="20508">Tabii ki izin alınmayacaktı, çünkü çöple ilgili böyle bir eyleme ne valilik ne emniyet ne belediye izin verirdi. </st><st c="20621">Sabaha karşı 3’te evlerinden ya da Kızılay’a yakın bekleyecekleri bazı noktalardan meydana doğru yürüyeceklerdi. </st><st c="20734">İçlerinde Suriyeliler de, Afganlar da, Pakistanlılar da çöp toplayan kim varsa hepsi olacaktı ve çekçekleriyle geleceklerdi, çekçeği olmayan sırtına bir çuval yükleyecekti. </st><st c="20907">Bazıları hazırlayacakları pankartları getirecekti. </st><st c="20958">Pankartlarda “ÇÖPÜNÜZDE BOĞULUN” yazacaktı, “ŞEHRİ DEĞİL DÜNYAYI TEMİZLİYORUZ” yazacaktı, “KİLOSU 25 KURUŞA GİT SEN TOPLA” yazacaktı. </st><st c="21092">Çuvallardaki, çekçeklerdeki hurda kâğıtları, hurda plastikleri meydana dökeceklerdi. </st><st c="21177">Tıpkı domatesini, mandalinasını, soğanını yani emeğini üç kuruşa satmak istemeyen çiftçilerin yol kenarlarına ürünlerini döktükleri gibi, onlar da tek ürünleri olan çöpleri şehrin en görünen, en bilinen noktasına dökeceklerdi.</st></p>
			<p><st c="21403">İhsan eylemi anlatırken Murat da bu olayı kameraya çekmeyi planlıyordu. </st><st c="21476">Belki Sezen de gelirdi, o zaman kız kendisi çekerdi. </st><st c="21529">Belki birkaç televizyon muhabirine ve gazeteciye de haber verirlerdi. </st><st c="21599">Murat bu hayaller içindeyken İhsan toplantıyı şu sözlerle bitirdi:</st></p>
			<p><st c="21665">“Sesimizi başka türlü duymuyorlar arkadaşlar. </st><st c="21712">Ankara’nın göbeğinde çöp yığınlarını gördüklerinde herhâlde bizi daha iyi anlarlar.”</st></p>
			<p><br /></p>
			<p><st c="21796">Aynı gün öğleye doğru Çetin ve gözaltına alınan üç kişi daha mahalleye dönmüştü. </st><st c="21878">Neyse ki Çetin’in Murat’a duyduğu öfke geçmişti. </st><st c="21927">Sonuçta çocuk da telefonu polise bile isteye vermemişti. </st><st c="21984">Gözaltı süresi uzamayınca Murat’a kin beslemekten vazgeçti. </st><st c="22044">Hatta yanına yaklaşıp, “Komiser seni çağırıyor, telefonu alabilirmişsin, temizmiş.” dedi.</st></p>
			<p><st c="22133">Murat karakola gitmeden önce üzerine daha düzgün bir şeyler giymek için önce evine uğradı. </st><st c="22225">Polis ve karakol işi mahalledeki herkes gibi onu da tedirgin etmişti, çünkü oraya insan ancak başı beladaysa giderdi.</st></p>
			<p><st c="22342">Komiserin odasına adım attığında güleç bir yüzle karşılaşacağını hiç düşünmemişti ama şu an durum tam da öyleydi.</st></p>
			<p><st c="22456">“N’apmışsın oğlum sen? </st><st c="22480">Rapçi mi olacaksın yoksa? </st><st c="22506">Fena da söylememişsin ha!”</st></p>
			<p><st c="22532">O zaman Murat, komiserin telefondaki diğer görüntüleri de izlediğini anladı. </st><st c="22610">Bir şey demedi, yalnızca gülümsemeyle karşılık verdi.</st></p>
			<p><st c="22663">“Benim çocuk da Norm Ender hayranı, sen de dinliyor musun onu?”</st></p>
			<p><st c="22727">“Evet.” dedi Murat. </st><st c="22748">“Mekânın Sahibi şarkısıyla iyi </st><span><st c="22779">diss attı.</st></span><st c="22789">”</st></p>
			<p><st c="22791">“Bir de dediklerinizi anlasam...” diye güldü komiser. </st><st c="22845">“Ne bu </st><span><st c="22852">diss atmak</st></span><st c="22862"> falan?”</st></p>
			<p><st c="22870">“Diss atmak, karşı tarafa, rakiplere ayar vermek gibi abi.”</st></p>
			<p><st c="22930">“Haa, eskiden âşık atışması vardı, onun gibi mi? </st><st c="22980">Böyle saz çalıp birbirlerine taşlama yaparlardı.”</st></p>
			<p><st c="23029">“Bilmiyorum abi, saz dinlemiyorum pek.”</st></p>
			<p><st c="23069">Komiser elini boş ver anlamında salladı. </st></p>
			<p><st c="23111">“Neyse, ben de rap dinlemiyorum zaten. </st><st c="23150">Al telefonu... </st><st c="23165">Bak oğlum, böyle kışkırtmaların içine girme, tamam mı? </st><st c="23220">Biri bir yalan atar, hadi yakalım yıkalım, hurra der, senin başın yanar, anladın mı beni?”</st></p>
			<p><st c="23310">“Ben bir şey yapmadım zaten abi, biz o gece evin içindeydik, saldırı dışardan geldi.”</st></p>
			<p><st c="23396">“Biliyorum, biliyorum, bundan sonrası için diyorum.”</st></p>
			<p><st c="23449">Murat, komiserin odasından çıkmak için elini kapı koluna uzattı, ama aklına gelen şeyi söylemese içi rahat etmeyecekti. </st><st c="23570">Başını çevirip komisere baktı.</st></p>
			<p><st c="23600">“Oğlunuza söyleyin bir de Şanışer dinlesin, kaliteli rap yapıyor, küfürsüz.”</st></p>
			<p><st c="23677">Komiser, rapçinin ismini tam anlamasa da çocuğun küfürsüz diye vurgulaması hoşuna gittiğinden hemen kalemine uzandı.</st></p>
			<p><st c="23794">“Bir daha söylesene o ismi.”</st></p>
			<p><st c="23823">“Şanışer.” dedi Murat ve odadan çıktı.</st></p>
		</div>
	<div id="charCountTotal" value="23862"></div></body>
</html>
