<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>cop_plaza2_hayaller_havai_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="cop_plaza2_hayaller_havai_ebook-12" xml:lang="tr-TR">
		<div>
			<p><br /><br /><br /></p>
			<p id="_idParaDest-11"><st c="0">MASKELİ GECE</st></p>
			<p><br /><br /><br /></p>
			<p><st c="13">Gece karanlığında, kafalarında türlü maskelerle meydana yürüyenler bir korku filmini andırıyordu. </st><st c="112">Böyle filmleri izlerken insan kendi kendine bazen fısıldar, </st><span><st c="172">bu gerçek değil, gerçek değil, bu bir film</st></span><st c="214">... Böylece içindeki çarpıntıyı hafifletir, hem bir heyecan yaşar hem az sonra jeneriğin akacağını, oyuncuların adının alt alta sıralanacağını ve kendisinin de yumuşak yastığına kavuşacağını düşünür... </st><st c="416">Ama o gece hiçbir şey film değildi, sokaklardaki güvenlik kameralarından başka görüntüleri kaydeden yoktu, o kameralar da çoğu zaman bozuk olurdu. </st><st c="563">Sokaklardan caddeye doğru ikişerli, üçerli yürüyorlardı, bazıları Murat gibi tek başınaydı. </st><st c="655">Jenerik akmayacaktı, isimleri bilinmeyecekti, bilenler başkasına söylemeyecekti, kimse kimseyi tanımayacaktı, soran olursa kendi ismini bile yanlış söyleyecekti. </st><st c="817">Yürüyenler, bir filmin figüranı da değildi, eylem sona erdiğinde kimse bu rol karşılığı yüz lira vermeyecekti. </st></p>
			<p><st c="928">Murat, yürüyenlerden bir tek babasını tanıyabildi, çünkü panda kafası sadece onda vardı. </st><st c="1017">İsmail de oğlunun ejderhaya benzer kurbağa maskesini gözden kaybetmek istemiyordu. </st><st c="1100">Başına bir iş gelirse imdadına ilk o yetişmeliydi, bu yüzden sekiz on adım gerisinde yürümeye dikkat ediyordu. </st><st c="1211">Yeşil kurbağa, pandanın kendisini takip ettiğini biliyor, bazen izini kaybettirmek için ara sokaklara dalıyor ama caddeye çıktığında kara kulaklı, koca kafalı pandayı yine on metre arkasında buluyordu.</st></p>
			<p><st c="1412">Murat telefonun kamerasını açtı. </st><st c="1446">Hangi yana çevirirse çevirsin muhteşem görüntüler yakaladı. </st><st c="1506">Tilkiler, yunuslar, flamingolar, araya kaynamış palyaçolar, örümcek adamlar, süpermenler, ejderhalar, tek tük normal insanlar... </st><st c="1635">Sanki dünyanın en acayip canlılarının isyanı başlamıştı. </st><st c="1692">Sivri dişli köpek balığı ile ormanlar kralı yan yana çöp taşımaktaydı, hedefleri aynıydı. </st><st c="1782">Aynı dili konuşuyor, birbirlerinin omzuna vurup, “Nasıl olmuşum ama!” diye kahkaha atıyorlardı. </st></p>
			<p><st c="1878">Sabaha karşı evine dönmeye çalışan sarhoşlar, maskelilerle karşılaştıklarında duvara tutunup aptal aptal baktılar. </st><st c="1993">Çünkü kepçe kulaklı bir maymunla derisi dikenli bir dinozor aynı çuvalı taşıyordu. </st><st c="2076">Kafası dumanlı o adamlar, herhâlde hayal diyerek gözlerini ovdular. </st><st c="2144">Bazıları, “Bundan sonra ağzıma tövbe içki koymam.” diye yemin bile etti. </st><st c="2217">Ertesi gün hastaneye gitmeyi düşünenler de vardı, gördüklerini halüsinasyon sanmışlardı. </st><st c="2306">Gece vardiyasından çıkan işçiler ise gördüklerini uykusuzluğa bağladılar, çünkü kırmızı ibikli bir horozla uzun suratlı bir at aynı boydaydı.</st></p>
			<p><st c="2447">Bu yürüyüşe ara sokaklarda devriye gezen bekçiler de tanıklık etti ama akıllarına bunun bir protesto eylemi olabileceği gelmedi. </st><st c="2577">Ankara büyük şehirdi, türlü eğlenceler, acayip partiler, tuhaf konserler olabilirdi, herhâlde bu maskeliler de benzer bir eğlenceden çıkıp evlerine gidenlerdi... </st><st c="2739">Evet, yükleri vardı, sormalıydılar, “Birader, nereye gidiyorsun, o çuvaldaki ne?” demeliydiler. </st><st c="2835">Demediler, her şey normalmiş gibi ara sokakların loşluğuna girip gözden kaybolmayı tercih ettiler, korktuklarını birbirlerine bile belli etmediler.</st></p>
			<p><st c="2982">O gece Atalay da Ziya Gökalp Caddesi’ndeki köprünün altındaydı. </st><st c="3047">Polis aracının içinde iki kişiydiler, nöbetçiydiler. </st><st c="3100">Çuval sürükleyen gorili ilk önce Atalay’ın arkadaşı fark etti. </st><st c="3163">Acaba yarım saat önce çorbacıda içtiği işkembe bozuktu da beyni mi bulanmıştı? </st><st c="3242">Aracın içinde oksijen mi kalmamıştı, uykuya mı dalmıştı, Kızılay’a doğru giden bir goril başka türlü nasıl açıklanırdı? </st><st c="3362">Emin olmak için Atalay’a sordu.</st></p>
			<p><st c="3393">“Şu karşı kaldırımdaki goril mi, insan mı?” </st></p>
			<p><st c="3438">Atalay kaykılarak oturduğu koltukta doğrulup o tarafa baktı, güldü. </st></p>
			<p><st c="3506">“Maske takmış, maske... </st><st c="3530">Goril maskesi.”</st></p>
			<p><st c="3545">Arkadaşının içi rahatladı demek ki çorba bayat değildi. </st></p>
			<p><st c="3602">“Bu gece maske takanlar ne kadar fazla. </st><st c="3642">Tuhaf bir durum aslında.”</st></p>
			<p><st c="3667">“Evet, ayrıca hepsi de aynı yöne gidiyor.”</st></p>
			<p><st c="3710">“Elleri de dolu, ya çekçek ya çuval.”</st></p>
			<p><st c="3748">“Bunlar toplayıcı, gündüz zabıta izin vermiyor diye gece topluyorlar demek ki.”</st></p>
			<p><st c="3828">“İyi de Atalay, neden hepsi maskeli?”</st></p>
			<p><st c="3866">“Kameralar görmesin diyedir, sonuçta belediyenin izin vermediği bir işi yapıyorlar.”</st></p>
			<p><st c="3951">“Ne dersin, müdahale edelim mi?”</st></p>
			<p><st c="3984">“Biz trafikçiyiz, o, zabıtanın işi.” dedi Atalay.</st></p>
			<p><st c="4034">“O da doğru, hem adamların ekmek parası yahu. </st><st c="4081">Hurda toplayıp satmazsa karnını nasıl doyuracak? </st><st c="4130">Karışmamak en iyisi, belediye çözsün.”</st></p>
			<p><st c="4168">Bu sırada Atalay’ın görüş alanına tanıdık bir çekçek girdi. </st><st c="4229">Çekçeği taşıyan kurbağa kafalı biri olsa da Atalay çuvalın üzerindeki BALİNA MURAT yazısını görmüştü. </st><st c="4331">Zaten kurbağanın yürüyüşü de aynı Murat’ın yürüyüşüne benziyordu. </st><st c="4397">Ekip otosundan çıkıp seslendi.</st></p>
			<p><st c="4427">“Murat! </st><st c="4436">Murat!”</st></p>
			<p><st c="4443">Delikanlı adını duyunca ürperdi, başını çevirip baktı, Atalay’ı gördü. </st><st c="4515">Kaçıp gitse miydi? </st><st c="4534">Şimdi ona ne diyecekti? </st><st c="4558">Eylem yapıyoruz, çöpleri Kızılay Meydanı’na boşaltacağız mı diyecekti? </st><st c="4629">Adımlarını hızlandırdı. </st><st c="4653">Atalay da hızlandı, çünkü emindi; kurbağa kafalı kişi, Murat’ın ta kendisiydi.</st></p>
			<p><st c="4731">“Dursana oğlum!”</st></p>
			<p><st c="4748">Murat’ın bir polis tarafından kovalandığını gören panda da hızlandı. </st><st c="4818">Oğlunun yakalanmasına, karakola çekilmesine izin veremezdi, Murat’ın başı belaya girmemeliydi. </st><st c="4913">Keşke eyleme katılmasına hiç izin vermeseydi. </st><st c="4959">Ama kendisini dinler miydi? </st><st c="4987">Panda daha da hızlandı. </st><st c="5011">Polisi nasıl durduracaktı? </st><st c="5038">Bağırsa mıydı, yangın var, imdat adam öldürüyorlar, ya da çuvalından bir şişe çıkarıp vitrin camlarına mı fırlatsaydı? </st><st c="5157">Kırılan cam sesi o polisi kesin durdururdu, Murat da fırsat bu fırsat deyip bir sokağa girer, izini kaybettirirdi. </st><st c="5272">Sonra kendisine ne yaparlarsa yapsınlar ama oğluna dokunmasınlar. </st><st c="5338">Panda, cam kırma senaryosuna karar verdiğinde Atalay kurbağaya yetişmişti.</st></p>
			<p><st c="5412">“Duymuyor musun sen beni?” diyerek Murat’ın kolunu tuttu. </st><st c="5471">“Ne var bu gece, niye herkes maskeli?”</st></p>
			<p><st c="5509">Murat yüzündeki maskeyi hafifçe araladı. </st><st c="5551">Atalay’a cevap vermeden pandanın olduğu tarafa bir göz attı. </st><st c="5612">Babasının telaşını anladı ve elini hafifçe kaldırıp sorun yok dercesine bir işaret yolladı. </st><st c="5704">Panda vitrine fırlatmak üzere olduğu şişeyi arkasına sakladı. </st></p>
			<p><st c="5766">“Hakkımızı arıyoruz Atalay abi.”</st></p>
			<p><st c="5798">“Olay mı çıkacak? </st><st c="5817">Ne yapacaksınız?”</st></p>
			<p><st c="5834">“Kimseye bir şey olmayacak abi, merak etme.”</st></p>
			<p><st c="5879">“Çuvallarda ne var, çekçeklerde ne?”</st></p>
			<p><st c="5916">“Kimseye bir şey olmayacak, kimsenin burnu kanamayacak. </st><st c="5973">Yalnızca Kızılay biraz pis kokacak.”</st></p>
			<p><st c="6009">“Çöp mü dökeceksiniz?”</st></p>
			<p><st c="6032">Murat başını salladı. </st></p>
			<p><st c="6055">“Şey gibi düşün işte abi, çiftçi domatesi para etmeyince döküyor ya yol kenarına, bizimki de aynı öyle işte...” </st></p>
			<p><st c="6167">“Anladım...” dedi Atalay. </st><st c="6193">Bir kararsızlık yaşadı, telsizi açıp asayiş polislerine durumu bildirebilirdi... </st><st c="6274">Yüzünün yarısı kurbağa, yarısı insan olan Murat’a baktı, onun her gün gram gram plastik ve kâğıt toplayışına tanıktı. </st><st c="6392">Sokaklardaki zenginliği de, yoksulluğu da karşılaştırma şansı vardı. </st><st c="6461">Atalay sadece ehliyet, ruhsat sorgulaması yapmazdı, hayatı da sorgulardı. </st><st c="6535">İşte bu yüzden telsizi açmadı. </st><st c="6566">Elini uzatıp kurbağa maskesini düzeltti. </st></p>
			<p><st c="6607">“Bu durumda ben seni hiç görmedim.”</st></p>
			<p><st c="6642">“Ben de seni görmedim abi.”</st></p>
			<p><st c="6670">Murat çekçeğini sürüklemeye devam etti. </st><st c="6711">Panda, oğlu yola devam edince derin bir soluk aldı. </st><st c="6763">Arkasına sakladığı şişeyi tekrar çuvalına attı. </st><st c="6811">Atalay ekip otosuna yürürken pandaya laf atmaktan kendini alamadı. </st></p>
			<p><st c="6878">“İyi geceler panda, dikkat et kendine, nesliniz tükeniyormuş.”</st></p>
			<p><st c="6940">İsmail elini göğsüne iki kez vurup bu selamı aldı, Murat’ı takibe devam etti.</st></p>
			<p><br /></p>
			<p><st c="7018">Kızılay Meydanı’nda saat dört civarında Afganlar, Türkler, Kürtler, Araplar, Pakistanlılar, Tacikler belki de yüzlerine taktıkları maskeler nedeniyle, belki de çuvalları ve çekçekleri birbirine benziyor diye tek bir millet gibi hareket ettiler. </st><st c="7264">Konuşurken birbirlerini anlamasalar da elleri, ayakları, ayakkabıları aynı dili konuştuğundan iletişimde hiç sıkıntı yaşamadılar. </st><st c="7394">Çöplerini şehrin en bilinen meydanına yığdılar. </st><st c="7442">Zaten bu kendilerinin değil, şehrin pisliğiydi, en çok tüketenlerin pisliğiydi ve şehirdekilerin görme hakkı olmalıydı. </st><st c="7562">İnsan kendi çöpüne yabancılaşmamalıydı. </st><st c="7602">Sokaklara kapaklı konteynerler koyarak, dışını yeşile boyayarak, plastik çim perdelerle atık tanklarını kaplatarak bu pisliği yok sayamazlardı, çöp vardı ve kolay kolay yok olmazdı. </st><st c="7784">Konteynerden alınıp bir yerlere götürülüyordu, o bir yerlerde bazısı işe yarıyor, çoğu işe yaramıyordu, işe yaramayanlar ya denize ya toprağa gömülüyordu. </st><st c="7939">Toprağa gömülenler bir süre sonra yağmurla, selle, rüzgârla nehirlere, oradan yine son noktaya, denize yürüyordu. </st><st c="8053">Plastik parçacıklar balinaların, yunusların karnında büyüdükçe büyüyordu, bu birikimin sonu ölümdü. </st><st c="8153">Daha küçük plastik parçacıklar da vardı, onları ne balıklar ne biz görüyorduk, görmeden yutuyorduk. </st><st c="8253">Musluktan akan suda, yeni sağılmış sütte, marketten alınan yoğurtta ve soluduğumuz havada bile plastik parçacıklar vardı. </st><st c="8375">Arıların topladığını polen sanıyorduk; evet, yarısı öyleydi ama yarısı da balinanın karnında birikenin aynısıydı. </st><st c="8489">Balinalar ve arılar dünyadan ayrıldıktan sonra sıra kimdeydi?</st></p>
			<p><st c="8550">Kızılay Meydanı’nda plastik kutular, şişeler yığın yığındı. </st><st c="8611">Süslü marka etiketleri şu hâliyle hiç de albenili değildi. </st><st c="8670">Markalar... </st><st c="8682">Kimse onları sorumlu tutmuyordu. </st><st c="8715">Kimse karakola çekip gözünü korkutmuyordu, para cezaları ölenlerin hesabını sormaya yetmiyordu. </st><st c="8811">Oysa markalar yalnızca ürün değil, çöp de üretiyordu. </st><st c="8865">Beş yüz ayrı markanın sahibi olan Coca Cola her yıl yüz milyardan fazla tek kullanımlık plastik şişe satmaya devam ediyordu. </st><st c="8990">Geri dönüşüm onlar için palavraydı, çünkü bu şişelerin yalnızca yüzde yedisinde geri dönüştürülmüş plastik kullanıyordu, markalar hepimizi kandırıyordu. </st><st c="9143">Balinaların, arıların ve insanların beklenmedik ölümlerinden onlar sorumlu değilmiş gibi ürünlerine para verip bir de ödüllendiriyorduk, “devam et” diyorduk. </st></p>
			<p><st c="9301">Meydan çöple dolunca maskeliler çuvallarda, çekçeklerde kalanları ATM önlerine de yığdılar, kendilerinin para çekemedikleri ATM’lerin önüne. </st><st c="9442">Sonra hemen bitişikteki Güvenpark’ın havuzunu da boş geçmediler. </st><st c="9507">Mümkün olsaydı da havuzun fıskiyesinden plastik çöp fışkırtıp insanların dikkatini daha çok çekebilselerdi. </st><st c="9615">Ama fıskiyenin suyunda biz göremesek de zaten plastik moleküller vardı, onlar da akrabalarının üstüne şırıl şırıl dökülmeye devam etti. </st><st c="9751">Murat kaydediyordu, havuzda suyun hareketiyle oraya buraya savrulan Castrol, Nestle, Ariel, Lipton, Tamek, Coca Cola, Ülker, Erikli, Pınar kapları... </st><st c="9901">Tam bir çöp çorbası.</st></p>
			<p><st c="9921">Çuvallar ve çekçekler boşalınca pankartlarını direklere, ağaçlara bağladılar.</st></p>
			<p><st c="9999">ÇÖPÜNÜZDE BOĞULUN!</st></p>
			<p><st c="10018">KİLOSU 25 KURUŞA GİT SEN TOPLA! </st></p>
			<p><st c="10051">ŞEHRİ DEĞİL DÜNYAYI TEMİZLİYORUZ. </st></p>
			<p><st c="10085">HAKKIMIZI İSTİYORUZ!</st></p>
			<p><st c="10105">Çalışmanın sonuna gelinmişti, polis araçlarının sirenleri duyuldu. </st><st c="10173">Panda, kurbağayı kolundan tuttuğu gibi en yakın ara sokağa sürükledi, diğer maskeliler de benzer biçimde kaçıştı, karanlıktı, sokak ışıkları yetersizdi, saklanmak zor değildi. </st><st c="10349">Kızılay’ı terk etmeyen yalnızca İhsan’dı. </st><st c="10391">Zaten o, maske de takmamıştı. </st><st c="10421">Polislerin birini alması gerekirdi, bu yüzden meydanın ortasındaki çiçek tarhına çıkıp birinin onu karakola götürmesini bekledi.</st></p>
			<p><st c="10549">İhsan karakoldan o gün öğleden sonra serbest bırakıldı. </st><st c="10606">Kabahatler kanununa göre yüz lira para cezası kesilmişti. </st><st c="10664">Suçu, evsel atıkları uygun olmayan yerlere atıp çevreyi kirletmekti.</st></p>
			<p><st c="10732">Kızılay Meydanı o gün eski hâline kavuşana dek pek çok insanın telefonuna fotoğraf ve video olarak girdi. </st><st c="10839">Kayıt yapanlar bunları sosyal medya hesaplarında anında paylaştı. </st><st c="10905">Pankartları da görüntüleyenler vardı. </st><st c="10943">“Atıkçılar İsyanda” başlığı atanlar bile oldu. </st></p>
			<p><st c="10990">Televizyonlar ise ülkedeki olumsuzlukları göstermemek için sanki talimat almışlardı. </st><st c="11075">Bu olayı yok saydılar, haberlerin en sonuna bile koymadılar. </st><st c="11136">Hem televizyonlar “Sıfır Atık” projesi için bol bol kamu spotu yayınlıyorlardı. </st><st c="11216">Bu kadar plastik şişeyi, kutuyu, kabı göstermek “Sıfır Atık” projesiyle hiç uyumlu değildi. </st></p>
			<p><st c="11308">Televizyonlar olaya böyle baksa da internet daha özgür bir ortam olduğundan insanlar paylaşımlarını sürdürdü. </st><st c="11418">Kimileri atık toplayıcılarının tarafını tuttu, kimileri bu eylemi haksız buldu. </st><st c="11498">Protesto eylemi belediyenin ve firmanın masasına da ulaştı. </st><st c="11558">Bir toplantı yapmaya mecbur kaldılar. </st><st c="11596">İlk toplantıyı kendi aralarında yapıp ikinciye İhsan’ı ve beş işçi sözcüsünü de çağırdılar. </st><st c="11688">Hurdanın kilosuna yirmi beş kuruş veririz, demekten vazgeçtiler. </st><st c="11753">Eskisi gibi elli kuruşa devam edebilirsiniz, dediler. </st></p>
			<p><st c="11807">Buna kazanmak denirse evet, toplayıcılar kazanmıştı. </st><st c="11860">Ama balinalar, kurbağalar, yunuslar, kaplumbağalar, arılar, goriller, pandalar, kurtlar, kuşlar ve elbette insanlar kaybetmeye devam edecekti. </st><st c="12003">Çünkü plastik üretimi sürecekti. </st><st c="12036">“DİKKAT, PLASTİK YENMEZ!” diye bir kamu spotu hazırlansa, keçiler, arılar, balıklar karşısında ne işe yarayacaktı? </st></p>
			<p><st c="12151">Büyük markalar, büyük paralar kazandıklarından kendilerini savunmanın bir yolunu çoktan bulmuştu. </st><st c="12249">Nestle, Coca Cola, Danone firmaları, ambalajlarının standartlara uygun olduğunu her zaman söyler. </st><st c="12347">Peki standartları kim koyar?.. </st><st c="12378">Bunların içinde en açık sözlüsü Coca Cola’ydı. </st><st c="12425">Bir firma yetkilisi basına şöyle bir açıklama yaptı.</st></p>
			<p><st c="12477">“İçeceklerimizde mikroplastik tespit edilmesi doğal, zira artık her yerdeler, siz şişeyi açtığınızda bile, siz içeceği bardağınıza koyduğunuzda bile havadan mikroplastik yağar.”</st></p>
			<p><st c="12655">Evet, artık her yerdeler; suda, havada, toprakta... </st><st c="12708">Dünya mahvedildi, kilosu elli kuruşa...</st></p>
		</div>
	<div id="charCountTotal" value="12747"></div></body>
</html>
