<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:02:17+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="**105**, ALDUR VADiSi" class="calibre4" id="calibre_pb_8"><b class="calibre5">105</b></h2>
<h3 class="sigilNotInTOC">ALDUR VADiSi</h3>

<p class="calibre1">StHlRBAZIN TUZAĞI</p>
<p class="calibre1"><b class="calibre3"> </b></p>
<p class="calibre1">hayvanın omuzunu okşadı. "Tamam, tamam," dedi özür diler gibi.  Tay ona  şükran dolu gözlerle bakarak tekrar otların arasında koşmaya başladı; ama bu defa pek uzaklaşmıyordu. </p>
<p class="calibre1">Prenses Ce'Nedra Garion'u izliyordu. Her nedense ne zaman ondan yana baksa kendisini izlediğini görüyordu Garion. Dalgın gözlerle, bakır rengi saçlarından bir tutamı ağzına götürmüş çiğneyerek kendisine bakarken buluyordu. Sanki gözleri hiç üstünden ayrılmıyormuş  gibi geliyordu Garion'a. </p>
<p class="calibre1">Tam anlayamadığı bir nedenle bu onu son derece geriyordu. "O tay benim olsaydı ona bu kadar zalimce davranmazdım," dedi Ce'Nedra çiğnediği saçı ağzından çıkararak. </p>
<p class="calibre1">Garion buna cevap vermemeyi tercih etti. </p>
<p class="calibre1">Vadiden aşağı doğru inerken, birbirinden epeyce ayrık duran, son derece eski görünümlü üç yıkık kulenin yanından geçtiler. Zamanla ve havanın etkisiyle büyük ölçüde aşınmış olsalar da, her birinin yirmi metre yükseklikte olduğu anlaşılıyordu. Sonuncusu çok sıcak bir  ateşte yanmış gibi kapkara olmuştu. </p>
<p class="calibre1">"Burada savaş mı oldu dede?" diye sordu Garion. </p>
<p class="calibre1">"Hayır," dedi Kurt hüzünle. "Bu kuleler kardaşlerime aitti. Şu Bel-sambar'ındı, onun yakınındaki de Belmakor'un. Çok uzun bir süre önce öldüler." </p>
<p class="calibre1">"Büyücülerin hiç ölmediğini sanıyordum." </p>
<p class="calibre1">"Yaşamaktan bıktılar - belki de umutsuzluğa kapılmışlardır. Kendilerini yok ettiler." </p>
<p class="calibre1">"intihar mı ettiler?" </p>
<p class="calibre1">"Bir anlamda evet. Ama bundan daha eksiksiz bir yokoluştu onlarınki." </p>
<p class="calibre1">ihtiyar ayrılılara girmek istemediği için, Garion da fazla üstüne varmadı. "Ya o yanmış olan kule?" </p>
<p class="calibre1">diye sordu sonra. "O kimindi?" </p>
<p class="calibre1">"Belzedar'm." </p>
<p class="calibre1">"BelzedarTorak'ın safına geçtiğinde siz mi yaktınız onu?" </p>
<p class="calibre1">"Hayır. Kendi yaktı. Herhalde bize artık kardeşliğin bir üyesi olmadığını göstermek istiyordu. </p>
<p class="calibre1">Belzedar dramatik hareketleri hep severdi zaten." </p>
<p class="calibre1">"Senin kulen nerede peki?" </p>
<p class="calibre1">"Vadinin daha içinde." </p>
<p class="calibre1">"Bana gösterir misin?" </p>
<p class="calibre1">"istersen tabii." </p>
<p class="calibre1">"Pol Teyzenin de kendi kulesi var mı?" </p>
<p class="calibre1">"Hayır. Büyürken benim kulemde yaşıyordu. Sonra da Vadiden ayrılıp dünya işlerine karıştı. Ona hiçbir zaman bir kule yapamadık." </p>
<p class="calibre1">Akşama kadar at sürdüler, sonra muazzam genişlikteki bir çayırın ortasında tek başına duran bir ağacın altında konakladılar. Ağacın dalları neredeyse birkaç dönümlük bir alanı kaplıyordu. Ce'Nedra hemen atından atlayıp kızıl saçları rüzgârda uçuşarak ağaca koştu. "Çok güzel!" diye haykırdı ellerini saygıyla ağacın gövdesine değdirerek. </p>
<p class="calibre1">Bay   Kurt   başını   sallayarak,   "Orman   Perileri   böyledir,"   dedi.   "Bir  ağaç   görür   görmez   çılgına dönerler." </p>
<p class="calibre1">Durnik kaşlannı çatarak, "Ne cins olduğunu çıkaramadım," dedi. "Meşe değil." </p>
<p class="calibre1">"Belki güneye özgü bir türdür," dedi Barak. "Ben de böylesini hiç görmemiştim." </p>
<p class="calibre1">"Çok yaşlı," dedi Ce'Nedra yanağını ağacın gövdesine dayayarak.  "Üstelik bir tuhaf konuşuyor. </p>
<p class="calibre1">Ama beni sevdi." </p>
<p class="calibre1">"Peki ama cinsi ne?" dedi Durnik. Ağaç her şeyi kategorize etme  huyuna meydan okuduğu için hâlâ kaşları çatıktı. </p>
<p class="calibre1">"Dünyada türünün tek örneğidir o," dedi Bay Kurt. "Hiçbir zaman isim vermedik ona. Bizim için hep ağaçtı. Bazen burada toplanırdık." </p>
<p class="calibre1">"Ne meyvesi, ne yemişi ne de tohumu var," dedi Durnik, dört bir yana yayılmış dallarına altındaki zemini inceleyerek. </p>
<p class="calibre1">"Öyle şeylere ihtiyacı yok," dedi Kurt. "Dedim ya, türünün tek örneği. Hep buradaydı, hep burada kalacak. Çoğalmak gibi bir arzusu yok." </p>
<p class="calibre1">Durnik kaygılanmıştı: "Hiç tohumsuz ağaç duymamıştım." </p>
<p class="calibre1">"Bu özel bir ağaç Durnik," dedi Pol Teyze. "Dünya yaratıldığı gün filizlenmiş. Dünya varoldukça da burada duracak. Çoğalmaktan başka bir amacı var." </p>
<p class="calibre1">"Ne o amaç?" </p>
<p class="calibre1">"Bilmiyoruz," dedi Kurt. "Tek bildiğimiz dünyadaki en yaşlı canlı olduğu. Belki de amacı budur. </p>
<p class="calibre1">Belki yaşamın sürekliliğini göstermektir amacı." </p>
<p class="calibre1">Ce'Nedra ayakkabılarını çıkarmış, keyifli, sevgi dolu sesler çıkararak kalın dallara tırmanmaya başlamıştı. </p>
<p class="calibre1">"Acaba Orman Perilerinin sincaplarla bir akrabalığı var mıdır?" dedi ipek. </p>
<p class="calibre1">Kurt gülümsedi. "Eğer bize ihtiyacınız yoksa, Garion'la benim biraz işimiz var." </p>
<p class="calibre1">106</p>
<p class="calibre1">107</p>
<p class="calibre1">ALDUR VADiSi</p>
<p class="calibre1">SİHİRBAZIN TUZAĞI</p>
<p class="calibre1"><b class="calibre3"> </b></p>
<p class="calibre1">Pol Teyze soru sorarcasına baktı ihtiyara. </p>
<p class="calibre1">"Eğitim vakti Pol," dedi Kurt. </p>
<p class="calibre1">"idare ederiz baba," dedi Pol. "Akşam yemeğine döner misiniz?" </p>
<p class="calibre1">"Bize yemek ayırın. Haydi bakalım Garion." </p>
<p class="calibre1">Tüm   Vadiyi  ısıtıp   güzelleştiren   altın   rengi  akşam  ışığında,  yeşil  çayırlardan   geçerek   sessizce atlarını sürdüler. Bay Kurt'un ruh halindeki tuhaf değişiklik Garion'u şaşırtmıştı. Daha önce ihtiyarda hep kendiliğinden, hesapsız bir hal vardı. Sanki hayatını, yaşadıkça kuruyor, zorda kaldığı zamanlar da   şansa,   zekâsına   ve   gücüne   güveniyordu.   Burada,   Vadide   ise   huzurlu   gibiydi,   dış   dünyadaki olaylardan etkilenmiyordu. </p>
<p class="calibre1">Ağaçtan iki mil kadar içeride başka bir kule vardı. Kaba taşlardan yapılmış, tıknaz ve yuvarlak bir kuleydi bu. Tepesine yakın bir yerde  dört rüzgâra bakan dört kemerli penceresi vardı, ama kapısı yoktu. </p>
<p class="calibre1">"Kulemi görmek istemiştin," dedi Kurt atından inerken, "îşte." </p>
<p class="calibre1">"Diğerleri gibi yıkık değil bu." </p>
<p class="calibre1">"Arada bir elden geçiriyorum. Yukan çıkalım mı?" </p>
<p class="calibre1">Garion atından inerken, "Kapısı nerede?" diye sordu. </p>
<p class="calibre1">"Tam şurada," dedi Kurt kavisli duvardaki iri bir kayayı göstererek. </p>
<p class="calibre1">Garion kuşkuyla taşa baktı. </p>
<p class="calibre1">Bay Kurt taşın önüne giderek, "Benim," dedi. "Açıl." </p>
<p class="calibre1">Garion'un ihtiyarın sözüyle birlikte hissettiği uğultu çok sıradandı, her gün yapıla yapıla alışılmış, gündelik bir şey. Kaya itaatkâr bir şekilde dönerek, dar, eğri büğrü bir kapı ağzını ortaya çıkardı. Kurt Ga-rion'a kendisini izlemesini işaret ederek kapının ardındaki loş odaya girdi. </p>
<p class="calibre1">Garion   kulenin   içinin   sandığı   gibi   boş   olmadığını,   ortasında   yalnızca   helezon   şeklinde   bir merdiven bulunan yekpare bir kaide olduğunu fark etti. </p>
<p class="calibre1">"Gel bakalım," dedi Kurt yıpranmış taş basamakları tırmanmaya başlayarak. </p>
<p class="calibre1">Yarı yolda basamaklardan birini göstererek, "Buna dikkat et," dedi. "Gevşektir." </p>
<p class="calibre1"/>
<p class="calibre1">"Niye tamir etmiyorsun?" dedi Garion gevşek basamağı atlayarak. </p>
<p class="calibre1">"Hep niyet ediyorum da bir türlü fırsat bulamıyorum. Çok uzun  süredir böyle gevşek. O kadar alıştım ki, eve döndüğümde aklıma bile gelmiyor tamir etmek." </p>
<p class="calibre1">Kulenin tepesindeki oda çok büyük ve çok dağınıktı. Her şey kalın bir toz tabakasının altındaydı. </p>
<p class="calibre1">Odanın sağına soluna dağılmış masalar, parşömen parçalan ve rulolarıyla, tuhaf görünüşlü modeller ve aletlerle, kaya ve cam parçalarıyla doluydu; iki tane de kuş kafesi vardı. Masanın birinde tuhaf bir çubuk   vardı;  o   kadar  tuhaf  bir  biçimde  kıvrılıp   bükülmüş   ve  düğümlenmişti   ki,   Garion   gözüyle kıvrımlarını izleyemiyordu. "Nedir bu dede?" diye sordu. </p>
<p class="calibre1">"Polgara'nın oyuncağı," dedi ihtiyar dalgın dalgın tozlu odaya bakarken. </p>
<p class="calibre1">"Ne işe yarıyor?" </p>
<p class="calibre1">"Bebekken  Polgara'nın sesini kesmeye yarıyordu. O çubuğun tek  bir ucu vardır. Öteki ucunu bulmak için tam beş yılını harcadı." </p>
<p class="calibre1">Garion gözlerini büyüleyici tahta parçasından zorlukla ayırarak, "Çok zalimce bir şey yapmışsın çocuğa," dedi. </p>
<p class="calibre1">"Bir şey yapmak zorundaydım," dedi Kurt. "Çocukken kulak tırmalayan bir sesi vardı. Beldaran sessiz, mutlu bir küçük kızdı, ama teyzen bir türlü tatmin olmak bilmezdi." </p>
<p class="calibre1">"Beldaran kim?" </p>
<p class="calibre1">"Teyzenin   ikiz   kardeşi."   îhtiyar   sessizleşti   ve   gözleri   hüzünle   pencereden   görünen   manzaraya daldı. Sonra içini çekerek yuvarlak odaya döndü. "Burayı biraz temizlemem gerek galiba," dedi toza ve dağınıklığa bakarak. </p>
<p class="calibre1">"Ben de yardım edeyim," dedi Garion. </p>
<p class="calibre1">"Aman   dikkat   et   de   bir  şey   kırma,"   dedi   ihtiyar.   "Bunların   bazılarını   yapmak   yüzyıllar   aldı. </p>
<p class="calibre1">Masaların üzerindeki ıvır zıvın eline alıp  sonra tekrar aynı yere koyarak odada dolaşmaya başladı; bazıların üstündeki tozu üflüyordu sadece. Böyle bir yere varamayacağı belliydi. </p>
<p class="calibre1">Sonunda durdu ve alçak, kaba bir sandalyeyi seyretmeye başladı; sandalyenin arkalığı sanki uzun süre güçlü pençelerle kavranmış gibi çizikler içindeydi. Yeniden içini çekti. </p>
<p class="calibre1">"Neyin var?" dedi Garion. </p>
<p class="calibre1">"Poledra'nın sandalyesi," dedi Kurt. "Karımın. Buraya tüner beni seyrederdi, bazen yıllar boyu." </p>
<p class="calibre1">"Tüner miydi?" </p>
<p class="calibre1">"Baykuş suretini çok severdi de." </p>
<p class="calibre1">"Yaa." Garion nedense ihtiyar adamın evlenmiş olabileceğini hiç düşünmemişti; tabii Pol Teyzeyle ikiz kardeşi onun kızı olduğuna göre bir zaman evlenmiş olması gerekiyordu aslında. Bu bilinmeyen eşin</p>
<p class="calibre1">ALDUR VADiSi</p>
<p class="calibre1">109</p>
<p class="calibre1">SİHİRBAZIN TUZAĞI</p>
</body>
</html>
