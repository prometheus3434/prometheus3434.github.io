<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:02:17+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_5"><b class="calibre5">89</b></h2>
<p class="calibre1"><b class="calibre3"> </b></p>
<p class="calibre1">dan kuşkusu yoktu. Şimdi bile üzerinde tuhaf bir etkisi olduğunu fark ediyordu. Kısrağın durumu acil olmasına rağmen, onunla ilgilenemi-yordu bir türlü. Mağarayı bulmasının olup bitenlerin yalnızca ilk kısmı olduğundan emindi nedense. Yapması gereken başka bir şey daha vardı ve bu dalgınlığı da ona hazırlıktı sanki. </p>
<p class="calibre1">"itiraf etmesi  çok zor," diyordu Mandorallen  ciddi bir  edayla.  "Fakat vazifemizin acil olması sebebiyle, bu kusurumu açıkça ifade etmeliyim. Olur a, bu kusurum büyük bir tehlike anında bir korkak gibi dönüp kaçmama ve sizi hayati tehlike içinde bırakmama sebep olur." </p>
<p class="calibre1">"Çok büyütüyorsun," dedi Barak. </p>
<p class="calibre1">"Hayır Lordum. Benim bu vazife için uygun olup olmadığımı kararlaştırmak için bu mevzuyu düşünmenizi rica ediyorum sizden." Gıcırdayarak ayağa kalktı. </p>
<p class="calibre1">"Nereye gidiyorsun?" diye sordu Barak. </p>
<p class="calibre1">"Bu mevzuyu rahatça münazara etmeniz için yanınızdan ayrılıyorum. </p>
<p class="calibre1">"Otur yerine Mandorallen," dedi Barak sinirle. "Yüzüne söyleyemeyeceğim hiçbir şeyi arkandan söylemem." </p>
<p class="calibre1">Ateşin yakınında, başı Hettar'ın kucağında yatmakta olan kısrak yeniden inledi, "îlacın daha hazır değil mi Polgara?" diye sordu Het-tar endişeyle. </p>
<p class="calibre1">"Daha değil," dedi Pol Teyze. Sonra birtakım kuru yapraklan öğütüp toz haline getirmeye çalışan Ce'Nedra'ya dönerek, "Biraz daha iyi ez canım," diye talimat verdi. </p>
<p class="calibre1">Durnik kısrağın üstünde durmuş elleriyle karnını yoklayarak, "Yavruyu çevirmemiz gerekebilir," </p>
<p class="calibre1">dedi. "Galiba ters geliyor." </p>
<p class="calibre1">"İlaç etkisini gösterene kadar bir şey yapma," dedi Pol Teyze. Bir yandan da kaynayan suya toprak bir kavanozdan gri bir toz döküyordu. Ce'Nedra'nın elinden yaprakların durduğu kabı alıp onları da suya katarak karıştırmaya devam etti. </p>
<p class="calibre1">"Kanaatimce," dedi Mandorallen, "söylediklerimin ehemmiyetini anlamıyorsunuz Lord Barak." </p>
<p class="calibre1">"Ne dediğini anladım. Bir kere korkmuşsun. Dertlenecek bir şey yok. Herkesin başına gelir bu." </p>
<p class="calibre1">"Fakat ben bununla yaşayamıyorum. Korkunun ne zaman geri gelip beni erkek gibi davranmaktan alıkoyacağını düşünerek dehşete kapılıyorum." </p>
<p class="calibre1">Durnik kısraktan başını kaldırarak, "Korkmaktan mı korkuyorsun?" diye sordu hayretle. </p>
<p class="calibre1">"Nasıl bir şey olduğunu bilemezsiniz dostum," dedi Mandorallen. </p>
<p class="calibre1">"Karnın kasılıp taş gibi oluyor," dedi Durnik. "Ağzın kuruyor, kalbin de sanki biri eline almış da sıkıyormuş gibi oluyor, değil mi?" </p>
<p class="calibre1">Mandorallen gözlerini kırpıştırdı. </p>
<p class="calibre1">"O kadar çok başıma geldi ki, nasıl bir şey olduğunu çok iyi biliyorum." </p>
<p class="calibre1">"Sizin başınıza mı geldi? Siz ki tanıdığım en cesur insanlardan birisiniz." </p>
<p class="calibre1">Durnik ekşi bir gülümsemeyle, "Ben sıradan bir insanım Mandorallen," dedi. "Sıradan insanlar sürekli korku içinde yaşarlar. Bunu bilmiyor muydun? Havadan korkarız, güçlü insanlardan korkarız, geceden korkarız, karanlıkta dolaşan canavarlardan korkarız, yaşlanıp ölmekten korkarız, yaşamaktan bile korkanz. Sıradan insanlar hayatlarının her anında korkarlar." </p>
<p class="calibre1">"Nasıl dayanıyorsunuz peki buna?" </p>
<p class="calibre1">"Başka seçeneğimiz var mı? Korku hayatın bir parçasıdır Mandorallen. Bizim de bir tek hayatımız var. Alışırsın. Her sabah eski bir elbise gibi üstüne giye giye, artık fark etmezsin bile. Bazen gülmek işe yarar, biraz da olsa." </p>
<p class="calibre1">"Gülmek mi?" </p>
<p class="calibre1">"Korkuya onun varlığını bildiğin, ama gene de yapman gerekeni  yapacağını gösterir." Durnik kısrağın karnına masaj yapmakta olan  ellerine baktı. "Bazı insanlar lanet okurlar, küfrederler ya da nara  atarlar.  Etkisi aynı oluyor herhalde.  Herkes  korkuyla  mücadele  etmek  için kendi yöntemini bulmalı. Şahsen ben gülmeyi tercih ederim. Nedense daha uygun gibi geliyor." </p>
<p class="calibre1">Durnik'in sözleri aklına yattıkça, Mandorallen'in yüzü giderek daha düşünceli bir hal aldı. "Bunu düşüneceğim," dedi sonunda. "Dostum, bu tavsiyeleriniz yüzünden size hayatımdan daha da fazlasını borçlanmış olabilirim." </p>
<p class="calibre1">Kısrak yeniden inledi; derin, acı dolu bir iniltiydi bu. Durnik doğrulup kollarım sıvamaya başladı. </p>
<p class="calibre1"/>
<p class="calibre1">"Yavrunun   çevrilmesi   lazım   Pol   Hanım,"   dedi   kesin   bir   tavırla.   "Hemen   yapmazsak   anneyi   de yavruyu da kaybederiz." </p>
<p class="calibre1">"Önce şunu içireyim," dedi Pol Teyze kaynayan tencereye biraz soğuk su ekleyip ılıtarak. "Başını tut," dedi Hettar'a. Hettar başını sallayarak kollarını doğum sancısıyla kıvranan kısrağın başına doladı. </p>
<p class="calibre1">ALDUR VADiSi</p>
<p class="calibre1">91</p>
<p class="calibre1">90</p>
<p class="calibre1">SİHİRBAZIN TUZAĞI</p>
<p class="calibre1"><b class="calibre3"> </b></p>
<p class="calibre1">"Garion," dedi Pol Teyze kısrağın dişlerinin arasından kaşıkla ilacım dökerken, "haydi Ce'Nedra'yla sen dedenle Ipek'in yanına gidin." </p>
<p class="calibre1">"Daha önce hiç tay çevirmiş miydin Durnik?" diye sordu Hettar kaygıyla. </p>
<p class="calibre1">"Tay çevirmedim, ama buzağı çevirdim. Atlar ineklerden çok farklı değildir." </p>
<p class="calibre1">Barak ayağa fırladı. Yüzünde yeşilimsi bir renk belirmişti. "Ben de Garion ve Prensesle gideyim," </p>
<p class="calibre1">diye gürledi. "Herhalde size bir faydam dokunmaz." </p>
<p class="calibre1">"Ben   de   sizinle   geleyim,"   dedi   Mandorallen.   Onun   yüzü   de   bembeyaz   olmuştu.   "Kanaatimce dostlarımıza ebelik edebilmeleri için yer açsak iyi olacak." </p>
<p class="calibre1">Pol Teyze iki savaşçıya hafif bir gülümsemeyle baktı, ama bir şey söylemedi. </p>
<p class="calibre1">Garion ve diğerleri telaşla uzaklaştılar. </p>
<p class="calibre1">îpek'le   Bay   Kurt   dev   masanın   öteki   tarafında,   parlak   duvardaki  başka   bir   açıklığın   önünde durmuşlardı. "Hayatımda hiç buna benzeyen meyva görmemiştim," diyordu ufak tefek adam. </p>
<p class="calibre1">"Görmüş olsan şaşardım," diye cevap verdi Kurt. </p>
<p class="calibre1">"Yeni toplanmış gibi taze görünüyorlar." Ipek'in eli kendiliğinden mey vay a doğru uzandı. </p>
<p class="calibre1">"Ben olsam yapmazdım," diye uyardı Kurt. </p>
<p class="calibre1">"Tatlarını merak ediyorum." </p>
<p class="calibre1">"Meraktan zarar gelmez, ama tatmaktan gelebilir." </p>
<p class="calibre1">"Merakta kalmaktan nefret ederim." </p>
<p class="calibre1">"Geçer." Kurt Garion'la diğerlerine dönerek, "At nasıl?" diye sordu. </p>
<p class="calibre1">"Durnik tayı çevirmeleri gerektiğini söylüyor," dedi Barak. "Ayaklarının altından çekilsek iyi olur diye düşündük." </p>
<p class="calibre1">Kurt başını salladı. Sonra başını çevirmeden, "ipek!" diye bağırdı. </p>
<p class="calibre1">"Pardon," dedi ipek elini çekerken. </p>
<p class="calibre1">"Oradan uzaklaşsana sen. Başını belaya sokacaksın yoksa." </p>
<p class="calibre1">ipek omuzlarını silkerek, "Zaten hep yaptığım şeydir," dedi. </p>
<p class="calibre1">"Haydi ipek," dedi Kurt sert bir sesle. "Her dakika sana göz kulak olamam ki." Parmaklarını kolundaki pis ve parçalanmaya başlamış  sargının altına sokarak kaşındı. Sonra, "Yeter artık," dedi. </p>
<p class="calibre1">"Garion, şu nesneyi kolumdan çıkar." Kolunu uzattı. </p>
<p class="calibre1">Garion geri çekilerek, "Yok canım," dedi. "Ondan izin almadan böyle bir şey yaparsam Pol Teyze bana ne der biliyor musun?" </p>
<p class="calibre1">"Saçmalama, ipek, sen yap şu işi öyleyse." </p>
<p class="calibre1">"Önce başını belaya sokma diyorsun, sonra da Polgara'yı kızdırmamı öneriyorsun. Tutarsızsın Belgarath." </p>
<p class="calibre1">"Peki, peki," dedi Ce'Nedra. ihtiyarın kolunu tutarak minik parmaklarıyla sargının düğümlerini çözmeye başladı. "Bunun senin fikrin olduğunu unutma ama. Garion bana bıçağını ver." </p>
<p class="calibre1">Garion isteksiz bir tavırla hançerini uzattı. Prenses sargıyı keserek açmaya başladı. Sonunda destek tahtaları yere düştü. </p>
<p class="calibre1">"Ne iyi bir çocuksun sen öyle," diye gülümsedi Bay Kurt rahatlamış bir halde kolunu kaşıyarak</p>
<p class="calibre1">"Bana bir kıyak borçlu olduğunu unutma," dedi Ce'Nedra. </p>
<p class="calibre1">"Halis muhlis Tolnedralı," dedi ipek. </p>
<p class="calibre1">Bir saat kadar sonra Pol Teyze yüzünde karanlık bir ifadeyle yanlarına geldi. </p>
<p class="calibre1">"Kısrak nasıl?" diye sordu Ce'Nedra hemen. </p>
<p class="calibre1">"Çok zayıf, ama iyileşecek." </p>
<p class="calibre1">"Ya bebek at?" </p>
<p class="calibre1">Pol Teyze içini çekti. "Çok geç kaldık. Elimizden geleni yaptık, ama bir türlü nefes aldıramadık." </p>
<p class="calibre1">Ce'Nedra yüzü bembeyaz kesilerek içini çekti. "Vazgeçmiyorsunuz değil mi?" dedi suçlarcasına. </p>
<p class="calibre1">"Yapabileceğimiz bir şey yok canım," dedi Pol Teyze üzüntüyle. "Çok uzun sürdü. Doğduğunda gücü kalmamıştı." </p>
<p class="calibre1">Ce'Nedra inanamayarak ona bakakaldı. "Bir şey yapın!" dedi sonra. "Siz büyücü değil misiniz? Bir şeyler yapın!" </p>
<p class="calibre1">"Üzgünüm Ce'Nedra, ama bu bizim gücümüzün ötesinde. O engelin ötesine geçemeyiz." </p>
<p class="calibre1">Küçük prensesin gözleri doldu, sonra acı acı ağlamaya başladı.  Pol Teyze hıçkıran küçük kızı kucakladı. </p>
<p class="calibre1">Ama Garion harekete geçmişti bile. Mağaranın ondan ne beklediğini açıkça biliyordu artık; hiç düşünmeden bu çağrıya uydu. Koşmadan, acele bile etmeden taş masanın etrafından dolanıp ateşin başına gitti. </p>
<p class="calibre1">Hettar   kucağında   kıpırtısız   duran   tayla,   yere   bağdaş   kurmuş   oturuyordu.   Başı   üzüntüyle   öne eğilmişti, uzun tek tutam saçı da çöp gibi bacakları olan hayvancağızın yüzüne düşüyordu. </p>
<p class="calibre1">"Onu bana ver Hettar," dedi Garion. </p>
<p class="calibre1">92</p>
<p class="calibre1">SİHİRBAZIN TUZAĞI</p>
<p class="calibre1">"Garion! Yapma!" Pol Teyzenin arkadan gelen sesi korku doluydu. </p>
<p class="calibre1">Hettar atmaca yüzünde keder dolu bir ifadeyle başını kaldırdı. </p>
<p class="calibre1">"Ver onu bana Hettar," dedi Garion çok alçak bir sesle. </p>
<p class="calibre1">Hettar ağzını açmadan, ateş ışığında hâlâ ıslak ıslak parlayan cansız, küçük gövdeyi kaldırarak Garion'a uzattı. </p>
<p class="calibre1">Garion diz çökerek tayı yere uzattı ve ellerini minicik göğüs kafesine dayayarak "Nefes al!" dedi fısıldayarak. </p>
<p class="calibre1">"Denedik Garion," dedi Hettar. "Her şeyi denedik." </p>
<p class="calibre1">Garion iradesini toplamaya başladı. </p>
<p class="calibre1">"Yapma Garion," dedi Pol Teyze sert bir sesle. "Mümkün değil bu; kendine zarar vereceksin." </p>
<p class="calibre1">Garion onu dinlemiyordu. Mağara o kadar yüksek sesle konuşuyordu ki, başka bir şeyi duyması kabil değildi. Bütün düşüncesini tayın ıslak, cansız gövdesi üzerinde yoğunlaştırdı. Sonra sağ elini uzatıp avucunu ölü hayvanın lekesiz kestane rengi omuzuna değdirdi.  Önünde boş bir duvar vardı sanki - siyah ve dünyadaki her şeyden daha yüksek, aşılmaz ve akıl almayacak kadar sessiz. Dener gibi duvarı itti, ama duvar kıpırdamadı. Derin bir nefes alarak kendini tamamen mücadeleye verdi. </p>
<p class="calibre1">"Yaşa," dedi. </p>
<p class="calibre1">"Garion, dur." </p>
<p class="calibre1">"Yaşa," dedi Garion yeniden, siyahlığa karşı çabasını derinleştirerek. </p>
<p class="calibre1">Bay Kurt'un, "Artık çok geç Pol," dediğini duydu bir yerlerde. "Artık geri dönüşü yok." </p>
<p class="calibre1">"Yaşa," diye tekrarladı Garion; içinden yükselen dalga o kadar büyüktü ki, bütün gücünü tüketti. </p>
<p class="calibre1">Parlak duvarlar titreşti, sonra sanki dağın içlerinde bir çana vurulmuş gibi çınlamaya başladı. Ses titredi, tınlayıp yükselerek kubbeli mağaranın içini doldurdu. Duvarlardaki ışık  ansızın parlaklaştı, mağaranın içi gündüz gibi aydınlandı. </p>
<p class="calibre1">Garion'un elinin altındaki minik gövde titredi, tay derin bir nefes aldı ürpererek. </p>
<p class="calibre1">Çöp gibi bacaklar kıpırdamaya başlayınca, Garion diğerlerinin huşu içinde içlerini çektiğini duydu. </p>
<p class="calibre1">Tay bir kez daha nefes aldı ve gözleri açıldı. </p>
<p class="calibre1">"Mucize," dedi Mandorallen boğuk bir sesle. </p>
<p class="calibre1">"Belki daha da büyük bir şey," dedi Bay Kurt gözlerini Garion'un</p>
<p class="calibre1"><b class="calibre3"> </b></p>
</body>
</html>
