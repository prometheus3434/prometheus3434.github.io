<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-5</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-5" xml:lang="tr-TR">
		<div>
			<p><br /><br /><br /></p>
			<p id="_idParaDest-4"><st c="0">Dördüncü Bölüm</st></p>
			<p><br /><br /><br /></p>
			<p><st c="14">Adam tuhaf bir mekanizmaya, kollarından çarmıha gerilmiş gibi ite kaka bağlanırken aynalı camların arkasında saklanan Richard Pincent olan biteni izliyordu. </st><st c="172">Güvenlik biriminin başındaki adam Derek Samuels yumuşak bir sesle, sanki umurundaymış, sanki yaptığından hoşlanmıyormuş gibi, “Anlamışa benzemiyorsun,” dedi. </st><st c="330">“Canını yakmak istemiyorum. </st><st c="358">Seni böyle görmek beni mahvediyor. </st><st c="393">Ama bilmek istediklerimi anlatmazsan seçme şansım yok. </st><st c="448">Buradaki diğer görevliler acı çektirmeye bayılırlar. </st><st c="501">Onlara engel olamayacağım.”</st></p>
			<p><st c="528">Bağlı olduğu mekanizma kollarını yuvalarından yavaş yavaş dışarı doğru çekerken adam yüzünü korkunç bir acıyla buruşturdu.</st></p>
			<p><st c="651">Sıktığı dişlerinin arasından tısladı, </st><span><st c="690">“</st></span><st c="691">Size hiçbir şey anlatmayacağım. </st><st c="723">Bunu yapamazsınız, bu yasal değil. </st><st c="758">Hükümet…”</st></p>
			<p><st c="767">Derek yumuşak bir sesle, “Hükümet’in umurunda bile değilsin,” dedi. </st><st c="836">“Sen o yasaya dahil değilsin; Anti-Terör yasası Pincent İlaç’ın güvenlik görevlilerine, Yeraltı için çalışanlardan bilgi koparmak için ne gerekiyorsa yapma yetkisini veriyor. </st><st c="1011">Sana ne istersem onu yapabilirim. </st><st c="1045">Ve bunu yapacağımdan emin olabilirsin.” </st></p>
			<p><st c="1085">Makineyi kumanda eden diğer görevliye işaret verdi; kolları biraz daha çekilen tutsak haykırdı. </st></p>
			<p><st c="1181">“Sadece Yeraltı genel merkezinin yerini bilmek istiyorum. </st><st c="1239">Bu çok kolay bir soru.” Üzüntülü bir biçimde başını salladı. </st><st c="1300">“Söyle ve hemen serbest kal.” </st></p>
			<p><st c="1330">Tutsak vahşi gözlerle ona baktı. </st><st c="1363">“Asla,” diye bağırdı. </st><st c="1385">“Asla!”</st></p>
			<p><st c="1392">Derek başını salladı ve odayı terk etti; birkaç dakika sonra Richard’ın yanındaki kapı açıldı ve Derek’in yüzü belirdi. </st><st c="1513">“Ne yapmamı istersin?” diye sordu. </st></p>
			<p><st c="1548">Richard iç geçirdi. </st><st c="1568">İnsanlar onun engellenemeyeceğini neden anlamıyorlardı? </st><st c="1624">Kaybedecekleri kaçınılmazken neden onunla mücadele etmekte ısrar ediyorlardı? </st><st c="1702">Yeraltı, şirketinin başarısına gölge düşürebileceğine gerçekten inanıyor muydu? </st><st c="1782">Bir kereliğine bile olsa onların puan kazanmasına izin vereceğini mi düşünüyorlardı gerçekten? </st><st c="1877">“Onu araştırma laboratuvarına götürün,” dedi umursamazca. </st><st c="1935">“Eminim organları bize kendisinden daha fazla şey söyleyecektir.”</st></p>
			<p><st c="2000">“Haklısınız.” Derek odayı terk etti ve camın diğer tarafında tekrar belirdi. </st><st c="2078">“Araştırmaya gidiyorsun,” dedi soğukkanlı bir sesle. </st><st c="2131">Tutsak, gözlerini ona dikmişti. </st><st c="2163">“Araştırma mı? </st><st c="2178">O ne demek?” </st></p>
			<p><st c="2191">“Konuşmadığına göre işimize yaramazsın demek. </st><st c="2237">Ama neyse ki vücudun hâlâ işe yarar. </st><st c="2274">Organlarını alacaklar. </st><st c="2297">Deney yapmak için organlara, inceleme için hücrelere ihtiyacımız var. </st><st c="2367">Seni kesip içini açtıkları zaman, bilim insanları senden bana oranla daha fazla yararlanacaklar.” </st></p>
			<p><st c="2465">“Kesmek mi?” Tutsağın yüzünün beyazlaştığı görülüyordu. </st><st c="2521">“Bunu yapamazsınız. </st><st c="2541">Haklarım var…”</st></p>
			<p><st c="2555">Richard Pincent, tutsağa bizzat bakmak için dayanamayarak bölmesinden çıktı. </st><st c="2633">“Hiçbir şeyin yok.” Ahşap mekanizmaya arkadan yaklaşınca tutsağın sıçramasına neden oldu. </st><st c="2723">“Sen bir zavallısın. </st><st c="2744">Bu sabah Uzun Ömürlülük’ü yok etmeye çalıştın ve başarısız oldun. </st><st c="2810">Yeraltı her zaman başarısız olacak. </st><st c="2846">Şimdi, Richard Pincent’ı öfkelendirenlere ne olduğunu öğreneceksin. </st><st c="2914">Seni yok edeceğim.” </st></p>
			<p><st c="2934">Tutsak, “Kimsin sen? </st><st c="2955">İnsanlığına ne oldu senin?” diye umutsuzca bağırdı. </st><st c="3007">Richard tuhaf bir biçimde adama baktı. </st><st c="3046">“İnsanlığım mı? </st><st c="3062">Hayatı yok etmeye çalışan ben değilim, baskınlarınızla Uzun Ömürlülük’ü yok etmeye çalışan sizlersiniz.” </st></p>
			<p><st c="3167">Adam, “Bakın, bir karım var. </st><st c="3196">Lütfen bunu yapmayın,” diye yalvardı. </st></p>
			<p><st c="3234">Tutsağı götürmeye yardım etmek için daha fazla görevli içeri girerken Derek, cılız bir sesle, “Senin gibi bir ahmakla evlendiği için senden de aptal olmalı,” dedi. </st></p>
			<p><st c="3398">Richard Pincent için bu kadarı yeterliydi; tutsağın çığlıklarına aldırmadan odadan çıktı ve üst kattaki ofisine girdi. </st><st c="3517">Hemen pencereye yaklaştı ve dışarı bakmak için kalın kadife perdeleri açtı. </st><st c="3593">İki yüz metrekareden büyük ve normalin iki katı tavan yüksekliğiyle, ilk kez görenlerin nefesini kesen Thames Nehri manzaralı bu oda üçüncü kattaydı. </st><st c="3743">Bu konumu dikkatle seçmişti. </st><st c="3772">Çok yüksekte olsa nehri hiç göremeyecekti, çok alçakta olsaydı nehrin diğer kıyısındaki binalar ışığını kesecekti. </st><st c="3887">Katın, manzarası mükemmeldi. </st><st c="3916">Burası ona ne kadar önemli, ne kadar başarılı olduğunu hatırlatıyordu. </st><st c="3987">Burada, insanları baskı altında tutarak, etkileyerek ve onlara kötü davranarak geçirdiği yılların karşılığını aldığından, çabalarının boşa çıkmadığından emin oluyordu. </st></p>
			<p><st c="4155">Düşünceli bir hâlde masasına oturduğunda telefon çaldı. </st><st c="4211">Özel hattını çok az kişi bilirdi: Sadece Richard’ın işine yarayacak olanlar, ona bir şekilde yardım edebilecek kişiler.</st></p>
			<p><st c="4330">“Richard Pincent,” diyerek telefonu açtı. </st></p>
			<p><st c="4373">“Richard merhaba, ben Adrian,”</st></p>
			<p><st c="4403">“Adrian, nasılsın?”</st></p>
			<p><st c="4423">Arayan Devlet Bakanı Yardımcısı, Hükümet’in ikinci adamı, Adrian Barnet’tı. </st><st c="4500">Kısa boylu, tıknaz bir adam olan Adrian, Richard’ın üniversiteden okul arkadaşıydı. </st><st c="4584">İkisi yıllardır farklı nedenlerle arkadaşlık etmişlerdi; tabii, Richard’ın herhangi birini arkadaşı sayması ne kadar mümkün olabilirse... </st></p>
			<p><st c="4722">“Uzun Ömürlülük’e yapılan bu saldırılar...” Adrian’ın sesi endişeliydi, “sence devam edecek mi?”</st></p>
			<p><st c="4818">Adrian bu sabahki baskını biliyor olamazdı. </st><st c="4863">Hükümet’in hep birkaç adım geriden gelmesi Richard’ın işine geliyordu. </st><st c="4934">“Onlar münferit olaylardı,” dedi tonuna dikkat ederek. </st><st c="4989">“Doğal olarak güvenlik önlemlerini arttırdık. </st><st c="5035">Bundan sonra o tip sorunlar yaşayacağımızı zannetmiyorum.”</st></p>
			<p><st c="5093">“Bu durum kafalarda bazı soru işaretleri yarattı,” diye devam etti Adrian. </st><st c="5169">“Uzun Ömürlülük dahilinde yaşanacak bir sorun ya da sorun olarak algılanan herhangi bir şey güvenilirliği yerle bir eder. </st><st c="5291">Geçen ay Finans Endeks’inde yaşanan yirmi puanlık kayıp doğrudan Pincent İlaç’ın sorunlarıyla ilişkilendirildi, biliyorsun.”</st></p>
			<p><st c="5415">Richard, suratını ekşiterek yanıtladı: “Sorun yok. </st><st c="5467">Hemen çözüme kavuşturulan kısa vadeli değişikliklerdi sadece. </st><st c="5529">Hassas noktalarımızın üstesinden gelmiş durumdayız.”</st></p>
			<p><st c="5581">“Aslında, Richard, herkes bir konuyu konuşup duruyor. </st><st c="5636">Bu sabah torununun adı sık sık anıldı. </st><st c="5675">İnsanlar senin ona iş teklif etmiş olmandan rahatsızlık duyuyorlar. </st><st c="5743">Onun Yeraltı bağlantılarından ve şu Artık kızla olan ilişkisinden endişeleniyorlar. </st><st c="5827">O tehlikeli biri. </st><st c="5845">Endişe verici olan, gelişim çağlarını ailesi tarafından beyni yıkanarak geçirmiş olması…”</st></p>
			<p><st c="5934">Richard soğuk bir sesle, “Endişe bu, öyle mi?” dedi. </st><st c="5988">Konuşmaya devam ederken, bir düğmeye bastı ve ekranda Peter, Dr. </st><st c="6053">Edwards ile birlikte, laboratuvardaydı. </st></p>
			<p><st c="6093">Adrian, Richard’ın sesindeki alaysı tonu fark etmeden devam etti. </st><st c="6159">“Demek istediğim, torunun devrim hareketinin simgesi. </st><st c="6213">Anti-Terör Birimi’ne göre asiler onu bir sonraki neslin babası ilan etmiş durumdalar. </st><st c="6299">Onu ve şu Artık kızı.”</st></p>
			<p><st c="6321">“Sonraki neslin babası mı?” Sözcükleri sanki tükürmüştü. </st><st c="6379">“Pekâlâ, Adrian, eğer durum gerçekten böyleyse, o zaman onun nerede olması daha akıllıca sence? </st><st c="6475">Yeraltı ile iş birliği yapacağı sokaklarda olması mı, yoksa her hareketini izleyebileceğim Pincent İlaç’ta olması mı? </st><st c="6593">Sence ben bir geri zekâlı mıyım Adrian? </st><st c="6633">Bir aptal mıyım?”</st></p>
			<p><st c="6650">Adrian telaşla, “Hayır!” dedi. </st><st c="6682">“Tabii ki hayır. </st><st c="6699">Ama işte, bilirsin, insanlar böyle şeyleri merak ederler.”</st></p>
			<p><st c="6757">“Hayır, Adrian, bilmem.” dedi Richard öfkeyle. </st><st c="6805">“Ama beni iyi dinle. </st><st c="6826">Eğer Peter’ın, Hükümet yetkilisi arkadaşlarının ya da herhangi birinin, Pincent İlaç’a engel olmasına izin vereceğimi zannediyorsan, o zaman başına daha çok iş açılır. </st><st c="6994">Anladın mı?”</st></p>
			<p><st c="7006">“Evet, tabii ki, ben…”</st></p>
			<p><st c="7029">Richard sözünü kesti. </st><st c="7052">“Peter artık benim yanımda çalışıyor. </st><st c="7090">Ve Bildirge’yi imzalayıp Uzun Ömürlülük’e sahip çıktığı zaman, Yeraltı hareketi un ufak olacak.”</st></p>
			<p><st c="7186">“Bildirge’yi imzalıyor mu?” Adrian’ın nefesi kesildi.</st></p>
			<p><st c="7240">“Tabii ki imzalayacak,” dedi hafife alır bir tonla. </st><st c="7293">Bu konuyu henüz Peter’a açmamıştı, ama onu ikna edeceğine emindi. </st><st c="7359">Richard isterse çok ikna edici olabilirdi.</st></p>
			<p><st c="7401">“Ama o bir Artık. </st><st c="7420">Yani öyleydi…”</st></p>
			<p><st c="7434">Richard hafifçe gülümsedi. </st><st c="7462">“Evet öyleydi. </st><st c="7477">Ama şimdi değil. </st><st c="7494">Şimdi tercih ederse sonsuza kadar yaşayabilir ve tercih edecek Adrian. </st><st c="7565">Uzun Ömürlülük’ün ne kadar baştan çıkarıcı olduğunu unuttun mu?” dedi yumuşak bir sesle. </st><st c="7654">“Cazibenin gümüş bir tepside önüne sunulmasının ne demek olduğunu unuttun mu yoksa? </st><st c="7738">Peter buna karşı koyamayacak.”</st></p>
			<p><st c="7768">Sessizlik oldu. </st><st c="7785">“Ee, peki neler yapıyor? </st><st c="7810">Yani Peter? </st><st c="7822">Eğer sorun değilse, nerede çalışmaya başladığını sorabilir miyim?”</st></p>
			<p><st c="7888">“Hayır soramazsın,” diye Richard düz bir sesle yanıtladı. </st><st c="7947">“Ama madem sordun, söyleyeyim. </st><st c="7978">Onu Dr. </st><st c="7986">Edwards’ın yanına verdim. </st><st c="8012">Uzun Ömürlülük ile ilgili her şeyi öğrenecek. </st><st c="8058">Tüm etkilerini öğrenecek.”</st></p>
			<p><st c="8084">“Dr. </st><st c="8090">Edwards, şu üretimden uzaklaştırılan değil miydi?”</st></p>
			<p><st c="8140">Richard sakin bir sesle, “Modernizasyona ayak uyduramadı,” dedi. </st><st c="8206">“Ama hâlâ işe yarar. </st><st c="8227">Hâlâ Pincent İlaç’taki en iyi öğretmen. </st><st c="8267">Yıllardır eğitimin başında ve Uzun Ömürlülük’ü dünyadaki herkesten daha fazla seviyor. </st><st c="8354">Peter’ı, Bildirge’yi imzalamaya ikna edebilecek bir kişi varsa o Dr. </st><st c="8423">Edwards’tır. </st><st c="8436">İlaçtaki güzelliği görüyor o, bu onun için sanki bir din.”</st></p>
			<p><st c="8494">“Ondan Mefistofeles</st><span><span id="footnote-000-backlink"><a href="direnis_aynur_v2-5.xhtml#footnote-000"><st c="8514">1</st></a></span></span><st c="8516">’inmiş gibi söz ediyorsun.”</st></p>
			<p><st c="8543">“Adrian, Peter’a teklif ettiğim şey sonsuz bir hayat, şeytanla bir anlaşma değil.”</st></p>
			<p><st c="8626">“Bu teklifin, Peter’ın aklını başından alacağını mı düşünüyorsun gerçekten? </st><st c="8703">Bana biraz riskli geldi bu.”</st></p>
			<p><st c="8731">“Adrian, sen sivil bir hizmetlisin,” Richard’ın sesi soğukkanlıydı. </st><st c="8800">“Sana her şeyin riskli gelmesi doğaldır. </st><st c="8841">Güven bana, Peter sonsuz hayatın cazibesine karşı koyamayacak. </st><st c="8904">Başkaları çok daha azı için ruhlarını satmıştı.”</st></p>
			<p><st c="8952">Adrian gergin bir gülümsemeyle, “Demek hâlâ ruhlara inanıyorsun?” diye sordu.</st></p>
			<p><st c="9030">“İnanmayacak ne var ki? </st><st c="9055">Ne de olsa bizim işimiz ruhları korumak. </st><st c="9096">Şimdi ruhların varlığı Pincent İlaç’a bağlı.”</st></p>
			<p><st c="9141">Adrian duraksadı, Richard’ın şaka yapıp yapmadığından emin olmadığı belliydi. </st><st c="9220">“Dikkat et, bu söylediklerini Hükümet’ten başka hiç kimse duymasın,” dedi sinirli bir biçimde. </st><st c="9315">“Ruhların onların kontrolünde olduğunu düşündüklerine eminim.”</st></p>
			<p><st c="9377">“Hükümet her şeyin kendi kontrolünde olduğunu zannediyor.” Richard’ın sesi buz gibiydi. </st><st c="9466">“Ama yanılıyorlar.” </st></p>
			<hr />
			<div>
				<div id="footnote-000">
					<p><a href="direnis_aynur_v2-5.xhtml#footnote-000-backlink"><st c="9486">1</st></a><st c="9487">	Goethe’nin </st><span><st c="9499">Faust</st></span><st c="9504"> adlı şiirsel oyunundaki şeytan karakteri. </st><st c="9547">[E.N.]</st></p>
				</div>
			</div>
		</div>
	<div id="charCountTotal" value="9553"></div></body>
</html>
