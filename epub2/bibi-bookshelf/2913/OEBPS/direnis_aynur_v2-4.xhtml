<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-4</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-4" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">Üçüncü Bölüm</st></p>
			<p><br /><br /><br /></p>
			<p><st c="12">Lobi, dışarıdan göründüğünden daha büyüktü. </st><st c="57">Burası, dikkat etmediği takdirde, insanı bir çırpıda yutuverecek, kendini bir kar tanesi kadar önemsiz hissettirecek bir yerdi. </st><st c="185">Yürüyen merdivenlerin birinden çıkan büyükbabasını takip ederken mekânın büyüklüğünden etkilenmemek için elinden geleni yapıyordu. </st><st c="316">Her taraf yüzlerce metre yükseklikte duvarlar, bilimsel şemaları yansıtan dev ekranlarla kaplıydı; her şey nasıl da bembeyaz, tertemiz ve el değmemiş gibiydi.</st></p>
			<p><st c="474">Büyükbabası dramatik bir tonla, “Etkileyici, değil mi?” diye sordu. </st><st c="543">“Burası neredeyse yüz yıllık. </st><st c="573">Ama beni hâlâ etkileyebiliyor.” </st></p>
			<p><st c="605">Peter hevesli görünmeye çalışarak başını salladı. </st><st c="655">Bir taraftan etrafı kolaçan ediyor; kameraları tespit etmeye, Pip’in önemli bulacağı şeyleri gözden kaçırmamaya çalışıyordu. </st></p>
			<p><st c="780">Ortalıkta Artık Depolarının hiç fotoğrafı olmadığını, Uzun Ömürlülük’ün karanlık yüzüne ait hiçbir şeyin gururla sergilenmemiş olduğunu fark etti. </st><st c="927">Büyükbabası elini yakalayıp birkaç saniye tutunca Peter bir an için kendini, Pincent İlaç’ın gözetleme sisteminin aklından geçenleri okuyabilecek donanımda olup olmadığını düşünürken buldu. </st><st c="1117">Ama bunun imkânsız olduğunu biliyordu.</st></p>
			<p><st c="1155">“Bu taraftan.” Yürüyen merdivenin sonuna gelmişlerdi. </st><st c="1210">Önlerinde, sağa ve sola doğru genişleyen uzun bir koridor uzanıyordu. </st><st c="1280">Büyükbabası önce sola döndü; birkaç adım sonra sağa dönerek uzun bir koridora daha saptı. </st><st c="1370">Peter’ı, kabul yerinin bulunduğu avluya yukarıdan bakan devasa, cam bir bölmeye doğru yönlendirirken, “Yolunu bilmezsen buralarda kaybolmak çok kolaydır,” dedi. </st><st c="1531">Cepheyi kaplayan kocaman cam pencerelerden odalar ve laboratuvarlar görünüyordu. </st></p>
			<p><st c="1612">Çevik adımlarla yürürken sağ tarafı işaret etti, “Burası ana üretim alanına gider. </st><st c="1695">Tabii ki orayı görmek mümkün değil. </st><st c="1731">Çok iyi korunduğu için pencereleri yok. </st><st c="1771">Görebildiğin yer, her tabletin üstüne Pincent İlaç logosunun basıldığı son işlem alanı.” Art arda dizili, vızır vızır çalışan makinelerden binlerce beyaz tablet dökülüyordu. </st><st c="1945">Makinelerin etrafında operasyonları denetleyen, kalite kontrolü yapan kadın ve erkeklerin işlerine yoğunlaştıkları yüzlerinden belli oluyordu. </st><st c="2088">Biri başını kaldırdı, Richard’ı görünce hemen gözlerini kaçırdı ve sanki tüm hayatı buna bağlıymış gibi hemen yanı başındaki makineyi incelemeye başladı. </st></p>
			<p><st c="2242">Richard yürümeye devam ederek, “Orası çok önemli bir oda,” dedi. </st><st c="2307">“Logo, ilaçların gerçek olduğunun bir garantisi. </st><st c="2356">İşte burası da araştırma laboratuvarlarımızdan biri.” </st></p>
			<p><st c="2410">Burası mikroskoplara, ekranlara ve deney tüplerine bakan beyaz önlüklü insanlarla dolu devasa bir laboratuvardı. </st><st c="2523">Peter, “Ne yapıyorlar?” diye sordu.</st></p>
			<p><st c="2558">Richard bir kahkaha attı, “Geliştirme çalışmaları yapıyorlar tabii ki! </st><st c="2630">Dünya olduğu yerde saymıyor Peter. </st><st c="2665">Her zaman daha iyisi vardır.”</st></p>
			<p><st c="2694">Peter başıyla onayladı. </st><st c="2719">“Peki, işe yaradıklarını nereden biliyorsunuz? </st><st c="2766">Yani, ilaçları kimler üzerinde deniyorsunuz?”</st></p>
			<p><st c="2811">Büyükbabası kısa bir an duraksayıp sonra tekrar yürümeye devam etti. </st><st c="2881">Baştan savma bir tavırla, “Kapsamlı test programlarımız var. </st><st c="2942">Bilirsin, insanlar para için her şeyi yaparlar,” diye ekledi. </st></p>
			<p><st c="3004">Peter, “Kök hücre kullanıyorsunuz, öyle değil mi? </st><st c="3054">Peki, bu kadar büyük miktarı nereden buluyorsunuz?” diye sordu. </st></p>
			<p><st c="3118">Büyükbabası aniden durdu. </st><st c="3144">“Çok soru soruyorsun.”</st></p>
			<p><st c="3166">Peter’ın tüyleri diken diken oldu. </st><st c="3202">Daha şimdiden çok mu soru sormuştu? </st><st c="3238">Yoksa büyükbabası bir şeyden mi şüphelenmişti? </st><st c="3285">“Öğrenmek istiyorum sadece,” dedi.</st></p>
			<p><st c="3319">Richard duraksadıktan sonra kafa salladı. </st><st c="3362">“Evet, evet haklısın… Bu durumda, en doğru insanla konuşuyorsun. </st><st c="3427">Şimdi beni takip et.” </st></p>
			<p><st c="3449">Peter onu takip ederken geçtikleri her koridora, her kapıya ve yanından geçen herkese dikkatle bakarak bunları aklına kaydediyordu. </st><st c="3581">Sonunda Richard bir kapı açtı; bir seminer odasına gelmişlerdi. </st></p>
			<p><st c="3645">Büyükbaba, “Biraz tarihçesinden söz edeyim,” dedi. </st><st c="3696">“Burada oldukça kapsamlı bir eğitim programı veriyorduk, öğrenciler Yenilenme ve Uzun Ömürlülük ile ilgili bilgi sahibi oluyordu. </st><st c="3826">Tabii o zaman henüz üniversitelerimiz vardı. </st><st c="3871">Şimdi eğitim programları, göreve başlama ve yabancı heyetler için bu odayı kullanıyoruz. </st><st c="3960">Katılmak istersen farklı eğitim programlarımız var.” </st></p>
			<p><st c="4013">Peter kendisinden bir yanıt beklenmediğini hemen fark etmişti. </st><st c="4076">Büyükbabası eline bir paket tutuşturdu; gözlerini hiç ayırmadan ona bakarken Peter, kendini kutuyu açmaya mecbur hissetti. </st><st c="4199">Pincent İlaç’ın tarihçesinin yer aldığı birkaç sayfada, kutucuklar içinde vurgulanan basmakalıp bilgilere göz attı.</st></p>
			<p><br /></p>
			<p><st c="4314">Bunları Biliyor muydunuz?</st></p>
			<p><span><st c="4340">Her Uzun Ömürlülük tableti iki haftada üretiliyor.</st></span></p>
			<p><span><st c="4391">Pincent İlaç’ta dünyanın en iyi, 5000’den fazla bilim insanı hayat kalitenizi iyileştirmek için çalışıyor.</st></span></p>
			<p><span><st c="4498">En yüksek düzeyde fayda için doktorunuz her sene aldığınız dozu gözden geçirmelidir.</st></span></p>
			<p><br /></p>
			<p><st c="4583">Bunları Biliyor muydunuz?</st></p>
			<p><span><st c="4609">Pincent İlaç dünya çapında 100’den fazla ülkeye Uzun Ömürlülük ilacı sağlıyor. </st></span></p>
			<p><span><st c="4689">Pincent İlaç ilk Uzun Ömürlülük ilacını 2015 yılında geliştirdi ve hâlâ dünya çapında patent haklarına sahip.</st></span></p>
			<p><span><st c="4798">Pincent İlaç’ta her Uzun Ömürlülük tableti, üretim hattından çıkmadan önce kalite kontrolden geçirilir. </st></span></p>
			<p><br /></p>
			<p><st c="4903">Richard Pincent müşfik bir ifadeyle gülümsedi, “Şimdi kendine oturacak bir yer bul da işe koyulalım, tamam mı?” </st></p>
			<p><st c="5015">Peter paketi kapattı ve odanın ortasında bir yere oturdu. </st><st c="5073">Küçük, aşağı indirilebilen bir sandalyeydi ve etrafında bunun gibi hepsi boş, yaklaşık yüz sandalye vardı. </st><st c="5180">Oturur oturmaz tiyatro salonu karanlığa gömüldü ve öndeki ekran aniden canlandı. </st></p>
			<p><st c="5261">“Pincent İlaç ve Hücre Araştırmaları Enstitüsü’ne hoş geldiniz. </st><st c="5325">Bu çatı altında, binlerce bilim insanı son teknolojiyi kullanarak hücrelerin sahip olduğu muhteşem potansiyeli araştırıyor. </st><st c="5449">Pincent İlaç’ın insan hastalıklarını iyileştirmek için uyarladığı hücreler bunlar. </st><st c="5532">Hastalıkları yenmek ve kapanmaz gibi görünen yaraları iyileştirmek için bizim oluşturduğumuz hücreler. </st><st c="5635">İnsanoğlunun başına gelen tüm hastalıklara nihai bir çözüm bulmamızı, sadece tıbbı ve bilimi değil, toplumun tümünü dönüştürmemizi sağlayan bilimsel atılımları mümkün kılan hücreler. </st><st c="5818">Uzun Ömürlülük yuvasına, insanoğlunun geleceğini barındıran bu yuvaya hoş geldiniz…”</st></p>
			<p><st c="5902">Ekranda, Peter’ın büyükbabası kameraya yaklaştı. </st></p>
			<p><st c="5952">“Tanık olmak üzere olduğunuz şeyin mucizeden aşağı kalır bir yanı yok. </st><st c="6023">Bu bir devrim. </st><st c="6038">O kadar büyük bir değişim ki, insanlığın şu ana kadar olan diğer tüm başarılarını gölgede bırakıyor. </st><st c="6139">Sonsuz yaşamın sırrını keşfetmek üzeresiniz.”</st></p>
			<p><st c="6184">Kışkırtıcı bir müzik başladı ve Peter yerinde huzursuzca kıpırdandı. </st><st c="6254">Gerçek büyükbabasının hâlâ odada olup olmadığını anlamak için arkasına baktı, ancak karanlıkta hiçbir şey görünmüyordu; döndü, ekranda küre biçiminde birkaç küçük kitlenin resmedildiği bir çizim vardı. </st></p>
			<p><st c="6456">“Kök hücre.” Büyükbabasının sesi gürledi. </st><st c="6498">“Çok küçük, ama çok etkili. </st><st c="6526">Yirminci yüzyılda bilim insanları bu ufacık hücrelerin nasıl bir potansiyele sahip olduğunu sadece tahmin edebiliyorlardı. </st><st c="6649">Her sene milyonlarca insanı yok eden hastalıkların çaresi, felçlilerin tekrar hareket edebilmelerini sağlayan ilaç. </st><st c="6765">Organ nakli için gerekli organları üreten hücreler. </st><st c="6817">Dünyanın her yerinde bilim insanları bu ufacık hücrelerin sırrını çözmek ve sahip oldukları kapasiteyi kullanmak için birbirleriyle yarışıyordu.”</st></p>
			<p><st c="6962">“Ancak bir adam, daha ileriyi gördü. </st><st c="7000">Bir adam sadece hastalıklara çare bulmak ve hastaları iyileştirmek istemiyordu. </st><st c="7080">Bir adam, hücre tedavisinin iyileştirici gücünün ötesini gördü. </st><st c="7144">Bir adam, insanoğlunun kaderinin ayrılmaz biçimde kök hücrenin gücüne bağlı olduğunu gördü. </st><st c="7236">Doğru hücrelerin, doğru bir bileşimle doğru bir şekilde kullanıldığı takdirde sadece hastalıklara değil, en önemli insanlık durumuna da çare olacağından adı gibi emindi. </st><st c="7406">Ölümlülüğe çare bulabileceğini biliyordu.”</st></p>
			<p><st c="7448">Kısa bir duraklamadan sonra kamera, kitlelerden birinin içine doğru hareket etti. </st></p>
			<p><st c="7531">“Peki, bunu nasıl yaptı? </st><st c="7556">Her şey bu arkadaşların yardımıyla yapıldı. </st><st c="7600">İşte huzurlarınızda kök hücre!” Büyükbabasının sesi şimdi daha neşeliydi. </st><st c="7674">“Bu zeki yaratık, vücuttaki herhangi bir hücreye dönüşebiliyor. </st><st c="7738">Karaciğer hücresi, kan hücresi, omurilik hücresi, fark etmez. </st><st c="7800">Zararları tamir edebiliyor, yaşlanan hücrelerin yerine geçmek için üreyebiliyor, kanserli hücrelerin gelişimini engelleyebiliyor.”</st></p>
			<p><st c="7930">Kitlenin üstünde bir yüz oluştu; dans ederek farklı organların içine başarıyla yerleşirken hâlinden memnun, sürekli gülümsüyordu. </st></p>
			<p><st c="8061">Sonra kitle kayboldu ve sahneye tekrar büyükbabası geldi. </st><st c="8119">Bu defa sürgülü kapısından beyaz önlüklü adamların geçtiği, beyaz bir bölmenin önündeydi. </st><st c="8209">“Bu hücreler yirminci yüzyıldan bu yana biliniyor olsa da sadece Pincent İlaç, onların kapasitesini açığa çıkarmayı başararak insanlığın tanıdığı en güçlü ilacı yarattı: Uzun Ömürlülük.” </st></p>
			<p><st c="8396">Peter’ın büyükbabası tekrar yok oldu ve onun yerine kırışık yüzlü, beyaz saçlı iki yaşlının iki büklüm sokakta yürürken göründüğü bir film başladı. </st><st c="8544">Peter bu görüntü karşısında istemsiz bir şekilde irkildiğini fark etti. </st></p>
			<p><st c="8616">Büyükbabasının sesi gürledi. </st><st c="8645">“Yaşlılık binlerce yıldır, insanoğlunun önlenemez kaderi oldu: Duyma, görme, esneklik, dinçlik gibi en temel işlevlerin yitirilmesi... </st><st c="8780">Bellek kaybı ve beyin kapasitesinin azalması. </st><st c="8826">Önce hastalık, daha sonra ölümle sonuçlanan yavaş ve acı dolu bir yıkım süreci. </st><st c="8906">Seksen yıl, yaşam için uzun bir zaman dilimi sayılıyordu. </st><st c="8964">İnsanlar altmış yaşına geldiklerinde çalışmak ve topluma katkıda bulunmak için çok yaşlı sayılıyorlardı. </st><st c="9069">Bu artık doğru değil.”</st></p>
			<p><st c="9091">Ekrana, parkta futbol oynayan erkeklerin görüntüsü geldi. </st><st c="9150">“Eskiden insanlar cesaretlerini yitiriyorlardı, şimdi ise Yenilenme var. </st><st c="9223">Eskiden insanlar düşkünlüğü kabul ediyorlardı, şimdi ise gelişmiş bir hayatın tadını çıkarıyorlar. </st><st c="9322">Doğa bilimci Dr. </st><st c="9339">Albert Fern, kök hücrelerin gerçek potansiyelini keşfettiği o unutulmaz gün, tarihin akışını değiştirdi.”</st></p>
			<p><st c="9444">Bir duraklama daha oldu ve Peter’ın ekran üstündeki büyükbabası gözleri parlayarak odayı inceledi. </st><st c="9544">Yüzüne biraz daha alçak gönüllü bir ifade yerleşirken hikâyeyi anlatmaya başka bir ses devam etti. </st><st c="9643">“Ne yazık ki, Dr. </st><st c="9661">Fern, Yenilenme’yi daha fazla geliştirebilecek kadar uzun yaşamadı. </st><st c="9729">Ancak onun ölümünden sonra damadı ve Pincent İlaç’ın kurucusu Richard Pincent kök hücrelerin faydalarını dünya çapında herkese yayabilmek için yorulmak bilmeden çalıştı…”</st></p>
			<p><st c="9899">Peter’ın gözleri fal taşı gibi açıldı. </st><st c="9939">Richard Pincent, Albert Fern’in damadı mıydı gerçekten? </st><st c="9995">Bu, onun Peter’ın büyük büyükbabası olduğu anlamına gelirdi. </st><st c="10056">Tüm bunların sorumlusu olan bu adamla akrabaydı. </st><st c="10105">Bu düşünceyle ürperdi. </st></p>
			<p><st c="10128">Ekranda yine orijinal açık-laboratuvar çekimleri ile Pincent İlaç belirdi. </st><st c="10203">Bu defa, Peter’ın büyükbabası bilim insanlarının arasında yürürken, dış ses anlatmaya devam etti: “… o günden beri, bu yüce gönüllü şirket, Uzun Ömürlülük’ü, tarih yazan ve hatta tarihi aşan bu ilacı insanlık namına dağıtmaya devam ediyor. </st><st c="10443">Dünyanın dört bir yanında bilim insanları ilacı taklit etmeye, formülünü bulmaya çalıştılar, ama tüm çabaları boşa çıktı. </st><st c="10565">Ve bugün Pincent İlaç’taki bilim insanları ilacın yenilenmesi, formülün geliştirilmesi ve yaşam kalitesinin artmasına yönelik daha farklı yöntemler keşfetmek için çalışmaya devam ediyor. </st><st c="10752">Pincent İlaç, diş çürüğünden yapay organa kadar her konuda bilimsel bir lider konumunda. </st><st c="10841">Herkes için daha iyi bir dünya arayışımızdan asla vazgeçmeyeceğiz.”</st></p>
			<p><st c="10908">Kamera birkaç koridorda gezinip ön kapılardan geçtikten sonra tüm binanın görüntüsü ekranı kapladı. </st><st c="11009">Ancak ne binayı çevreleyen beyaz duvar, ne kapılar ne de güvenlik görevlileri görünüyordu.</st></p>
			<p><st c="11099">Dış ses, “Pincent İlaç bilimdir,” dedi. </st><st c="11140">“Pincent İlaç gelecektir. </st><st c="11166">Sizin ve bu gezegendeki herkesin geleceğidir. </st><st c="11212">Bize zaman ayırdığınız için çok teşekkür ederiz. </st><st c="11261">Ziyaretinizden memnun kaldığınızı umuyoruz.” </st></p>
			<p><st c="11306">Ekran karardı ve zeminde beyaz sözcükler belirdi: </st><span><st c="11356">Uzun Ömürlülük ve Yenilenme, Pincent İlaç Limited Şirketi’nin tescilli markalarıdır. </st><st c="11441">İzinsiz kopyalama, taklit etme veya tescil hakkının ihlal edilmesi durumlarında hukuki işlem başlatılacaktır. </st></span><st c="11551">Sözcükler yavaşça kayboldu ve Peter, kendini boş bir ekrana bakakalmış hâlde buldu. </st><st c="11635">Işıklar yandı. </st><st c="11650">Peter arkasını döndü, büyükbabası oturduğu sıranın en sonunda, ayakta duruyordu. </st><st c="11731">“Evet, nasıl buldun?” diye sordu.</st></p>
			<p><st c="11764">Peter’ın aklı yüzüğündeydi; üstüne “AF” harfleri kazınmış olan yüzüğünde. </st><st c="11839">“Çok… ilginçti,” diye yanıtladı Peter.</st></p>
			<p><st c="11877">“Öyle, değil mi?” Büyükbabasının sesi heyecanlıydı, ancak sanki aklı orada değilmiş gibi bakıyordu, başka bir şey düşünüyor gibiydi. </st><st c="12011">Düşünceli bir tonla, “Biliyorsun, Peter, burada keşfedeceğin çok fazla şey var.” </st></p>
			<p><st c="12092">Peter kendi kendine gülümsedi. </st><st c="12123">Pip’in hatırına her şeyi keşfedebilmeyi umuyordu. </st></p>
			<p><st c="12173">“Söyle bakalım Peter. </st><st c="12195">Neden iş teklifimi şimdi kabul etmeye karar verdin?”</st></p>
			<p><st c="12247">Peter hiç beklemediği bir anda gelen bu soru karşısında afalladı. </st></p>
			<p><st c="12314">“Ben…” Tam bu soruya yanıt olarak hazırladığı konuşmayı yapmaya başlarken büyükbabası el hareketiyle onu susturdu. </st></p>
			<p><st c="12429">Baştan savar bir tavırla, “Tamam, zaten biliyorum” dedi. </st><st c="12486">“En azından mektubunda yazdıklarını ve danışmanına söylediklerini biliyorum. </st><st c="12563">Ama anlatılanlara her zaman inanmamalıyız, değil mi Peter?”</st></p>
			<p><st c="12622">Peter kararsızca baktı. </st><st c="12647">“İnanmamalı mıyız?”</st></p>
			<p><st c="12666">“Hayır.” Büyükbabası gülümsedi. </st><st c="12699">“Zihnimi hep uyanık tutmaktan hoşlanırım. </st><st c="12741">Sana şunu söyleyeyim. </st><st c="12763">Burada iyi vakit geçireceğinden ve sana sunulan olanaklardan en iyi şekilde faydalanacağından eminim. </st><st c="12865">Ama eğer çizgiyi aşarsan, canımı sıkacak herhangi bir şey yaparsan buna pişman olacağın konusunda sana söz verebilirim.”</st></p>
			<p><st c="12985">“Tamam. </st><st c="12994">Her şey gayet açık.” </st></p>
			<p><st c="13015">Richard kahkaha attı. </st><st c="13037">“Evet, Peter, öyle.” Sonra yüzü ciddileşti. </st><st c="13081">“Bir şey daha var.”</st></p>
			<p><st c="13100">Peter, “Nedir?” diye sordu.</st></p>
			<p><st c="13128">“Uzun Ömürlülük kalıcı olarak burada. </st><st c="13167">Herkes kalıcı olarak burada. </st><st c="13196">Dünya artık böyle bir yer ve bunu hiçbir şey değiştirmeyecek. </st><st c="13258">Anlaşıldı mı?”</st></p>
			<p><st c="13272">Peter ne yanıt vereceğine karar vermeye çalışırken birkaç saniye için büyükbabasının yüzünü inceledi. </st><st c="13375">Sonunda kararlı bir ifadeyle büyükbabasına baktı. </st><st c="13425">“Kesinlikle. </st><st c="13438">Ve sizin canınızı sıkmak gibi bir niyetim yok. </st><st c="13485">Burada çalışma fırsatına sahip olduğum için çok memnunum, hepsi bu.” </st></p>
			<p><st c="13554">Richard birkaç saniye için gözlerini ondan ayırmadı ve hafifçe kafasını salladı. </st><st c="13635">“Güzel, bu çok güzel.” </st></p>
			<p><st c="13658">Konferans salonundan çıkmak üzere Peter’a yolu gösterdi ve sessizce koridordan aşağı tekrar yürüdüler. </st><st c="13761">Mavi bir kapıya geldiklerinde, “Artık seni hocanla, Dr. </st><st c="13817">Edwards’la tanıştırma zamanı geldi,” dedi. </st><st c="13860">“Çok zorlanmayacaksın. </st><st c="13883">Pincentlar doğuştan bilim insanıdır…” Kapıyı ittirmek için elini kaldırdı ve Peter içeri girmek üzere onu takip ederken bir anda kendini filmde gördüğü laboratuvarın içinde buldu. </st><st c="14063">Ama şimdi çalışma birimlerinin hepsi boştu. </st></p>
			<p><st c="14107">Büyükbabası, onun somurttuğunu fark edince gülümsedi. </st><st c="14161">“Binanın doğusunda yeni bir tesis kurduk; daha büyük ve daha iyi bir tesis. </st><st c="14237">Burası ise artık eğitim sahası olarak kullanılıyor. </st><st c="14289">Burada istediğini öğrenebilir ve istediğin ne varsa deneyebilirsin. </st><st c="14357">Ve bu da…” Onlara doğru hızla gelen uzun boylu, zayıf adamı gösterdi. </st><st c="14427">“En üstün bilim insanlarımızdan biri olan, Eğitim Programı Sorumlusu Dr. </st><st c="14500">Edwards. </st><st c="14509">Önümüzdeki altı ay süresince senin hocan ve rehberin olacak, o yüzden bence onun kara listesine girmemende fayda var.”</st></p>
			<p><st c="14627">Büyükbabası riyakâr bir yumuşaklıkla ve neredeyse üstünlük taslar bir tonla konuşuyordu, ama Dr. </st><st c="14725">Edwards bunun farkında değil gibiydi; alçakgönüllülükle gülümsedi. </st><st c="14792">Samimi bir biçimde, “Bunu hiç kafana takmana gerek yok Peter,” dedi. </st><st c="14861">“Seninle tanıştığıma çok ama çok memnun oldum. </st><st c="14908">Büyükbaban bana seninle ilgili her şeyi anlattı.”</st></p>
			<p><st c="14957">Peter dikkatlice ona baktı ve kafasında bir resmini oluşturmaya koyuldu. </st><st c="15031">Çatık kaşlarını, boyamakla uğraşmadığı belli olan gri saçlarını, zeki gözlerini ve rahat vücut dilini aklına kazıdı. </st><st c="15148">Elli yaşında sanılabilirdi, ama Peter onun en az iki kat daha yaşlı olduğunu tahmin etti. </st><st c="15238">Akıllı, içe dönük ve işine tutkuyla sarılan biri görüntüsü veriyordu. </st></p>
			<p><st c="15308">Peter, “Merhaba, tanıştığımıza ben de memnun oldum.” dedi.</st></p>
			<p><st c="15366">Doktor Edwards, “Peki, bilimle aran nasıl Peter? </st><st c="15416">Uzman mısın, yoksa sadece temel düzeyde bilgi sahibi misin?” diye sordu.</st></p>
			<p><st c="15488">Peter bir kaşını kaldırdı. </st><st c="15516">“Sanırım ‘temel düzeyde’ demek yerinde olur.”</st></p>
			<p><st c="15561">Dr. </st><st c="15566">Edwards başını salladı. </st><st c="15590">“Güzel. </st><st c="15598">Bazen insanlar çok şey bilince, bildiklerini silmeleri için çok fazla zaman harcamamız gerekiyor. </st><st c="15696">İnsanların bildiği şeylerin çoğu geçerliliğini yitirmiş, bugün için yararı olmayan bilgiler. </st><st c="15789">Sıfırdan başlamak çok daha kolaydır.” Peter, iyi niyetli, samimi bir yüzü olduğunu düşündü. </st><st c="15881">Uzun Ömürlülük ilacı ile bağlantısı olmasa ondan hoşlanabilirdi bile. </st></p>
			<p><st c="15951">Richard Pincent, “Peki, o zaman sizi baş başa bırakayım,” dedi. </st><st c="16015">“Peter, tüm dikkatini ver, olur mu? </st><st c="16051">Dr. </st><st c="16055">Edwards’ın sana öğreteceği çok şey var.”</st></p>
			<p><st c="16095">Peter sessizce başını salladı ve büyükbabası kapıyı arkasından kapatana kadar gözleriyle onu takip etti. </st></p>
			<p><st c="16201"> “İyi bir öğrenci olacağından eminim.” Dr. </st><st c="16243">Edwards gülümsedi, “Ne de olsa kanında var bu.” </st></p>
			<p><st c="16291">Peter, “Ama pek büyükbabam gibi değilim ben,” diye omuz silkti.</st></p>
			<p><st c="16354">“Büyükbaban mı?” Dr. </st><st c="16376">Edwards kaşlarını çattı. </st><st c="16401">“Yok, hayır, ben büyük büyükbabanı, Albert Fern’i kastetmiştim. </st><st c="16465">Gelmiş geçmiş en büyük bilim insanı.”</st></p>
			<p><st c="16502">Peter huzursuzca yutkundu, sonra hevesli bir ifade takınmaya çalışarak Dr. </st><st c="16578">Edwards’a baktı: “Peki, nereden başlıyorum?” </st></p>
		</div>
	<div id="charCountTotal" value="16623"></div></body>
</html>
