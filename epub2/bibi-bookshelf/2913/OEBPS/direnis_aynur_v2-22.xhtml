<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-22</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-22" xml:lang="tr-TR">
		<div>
			<p><br /><br /><br /></p>
			<p id="_idParaDest-22"><st c="0">Yirmi İkinci Bölüm</st></p>
			<p><br /><br /><br /></p>
			<p><st c="18">Anna sessizce koruma görevlisini takip etti, gözlerinden dehşet ve korku okunuyordu. </st><st c="104">Maria’nın evinden bir minibüse sürüklenmişti; neyse ki Ben’i ona geri vermişlerdi. </st><st c="187">Ben’i kucağına almak ve sallanan araçta savrulmasını engellemek için adamları, kelepçelerini çıkarmaya ikna etmişti. </st><st c="304">Şimdi karanlık bir odadaydı; buranın neresi olduğunu bilmiyordu. </st><st c="369">Minibüs bir kapıya yanaşmış, kapıdan bir koridora ve oradan da bu odaya geçmişlerdi. </st></p>
			<p><st c="454">Görevli, “Bu şey çenesini kapamazsa ben kapatırım,” dedi. </st></p>
			<p><st c="512">Anna, Ben’i kendine yaklaştırarak sakinleştirmeye çalıştı; buraya geldiklerinden beri ağlıyordu. </st><st c="609">Usulca, “Acıktı,” dedi, “süt istiyor.”</st></p>
			<p><st c="647">Görevli dalga geçerek, “Çenesini kapat şunun, yoksa sütten daha fazlasını alacak,” dedi.</st></p>
			<p><st c="736">Anna midesinin korkuyla kasıldığını hissetti ve hemen başparmağını Ben’in ağzına soktu. </st><st c="825">Ben çılgın gibi emmeye başladı. </st><st c="857">Odanın loş ışıkları kafasını karıştırıyordu. </st><st c="902">Tereddütle, “Maria nerede?” diye sordu. </st><st c="942">“O da burada mı?”</st></p>
			<p><st c="959">Görevli sırıttı. </st><st c="977">“Maria mı?” dedi. </st><st c="995">“Buraya mı gelecek sanıyorsun? </st><st c="1026">Pek sanmam. </st><st c="1038">O bir Yakalayıcı.”</st></p>
			<p><st c="1056">Anna bembeyaz kesildi. </st><st c="1080">Çaresizlik içinde, “Hayır,” dedi. </st><st c="1114">“Olamaz… O bana…”</st></p>
			<p><st c="1131">Kapı açıldı ve içeriye giren bir başka adam, “Korkarım söylenen her şeye inanmaman gerekiyor,” dedi. </st><st c="1233">Uzun yüzlü, takım elbiseli biriydi; tehditkâr bir ifadesi vardı. </st></p>
			<p><st c="1298">“Anna Covey?” diye sordu.</st></p>
			<p><st c="1323">Anna başıyla onayladı. </st></p>
			<p><st c="1347">“Ben Bay Samuels. </st><st c="1365">Pincent İlaç’ın Güvenlik Sorumlusuyum. </st><st c="1404">Anna, sanırım başını derde soktun. </st><st c="1439">Tüm kayıtlar elimizde.”</st></p>
			<p><st c="1462">Anna zar zor nefes alıyordu. </st><st c="1492">“Tüm kayıtlar mı?”</st></p>
			<p><st c="1510">Bay Samuels pis pis gülümsedi. </st><st c="1542">“Her şey. </st><st c="1552">Artıkları serbest bırakmak üzere plan yapıyordun. </st><st c="1602">Bunun cezasının ne olduğunu biliyor musun?”</st></p>
			<p><st c="1645">Anna başını salladı.</st></p>
			<p><st c="1666">“Ben sadece çocuklara yardım etmek istiyordum.” Gözleri dolmuştu. </st><st c="1733">“Onun yardıma ihtiyacı olduğunu sandım. </st><st c="1773">Zannettim ki…”</st></p>
			<p><st c="1787">Bay Samuels, “Yeter!” diye bağırdı. </st><st c="1824">“Elimiz kolumuz bağlı, zıpçıktı bir Artık’ın toplumumuza karşı suikast düzenlemesine; bilimi, medeniyeti tehdit etmesine izin mi vereceğimizi sandın? </st><st c="1974">Toplumu senin gibilerden korumalıyız Anna. </st><st c="2017">Sen ve o iğrenç bebek Dışarı’da olmayı hak etmiyorsunuz, değil mi?” </st></p>
			<p><st c="2085">Anna titrek bir sesle, “Ben’i karıştırmayın,” dedi. </st><st c="2137">“Onun bu işle bir ilgisi yok. </st><st c="2167">O Yasal. </st><st c="2176">Masum o.”</st></p>
			<p><st c="2185">“Masum mu? </st><st c="2197">Anna sen hapisteyken ona kim bakacak? </st><st c="2235">Bu hiç aklına gelmedi mi? </st><st c="2261">O pis Artıkları düşünmekten, bunu akıl edemedin herhâlde.”</st></p>
			<p><st c="2319">Anna ne kadar korkunç bir şey yaptığını anlayınca kanının çekildiğini, kafasının acıyla zonkladığını hissetti. </st><st c="2431">Bay Samuels’in cebinden bir vızıltı sesi geliyordu; telsizi çıkararak konuşmaya başladı. </st></p>
			<p><st c="2520">“Rahatsız edilmek istemiyorum. </st><st c="2551">Anlıyor musun?” Alçak ve huzursuz bir sesle konuşuyordu. </st><st c="2608">“Ana girişi iki birlik tutsun, bu kesinti hemen giderilsin. </st><st c="2668">Dünyanın sonu gelmediği sürece bir daha rahatsız edilmek istemiyorum, anlaşıldı mı? </st><st c="2752">Güzel.”</st></p>
			<p><st c="2759">Aleti cebine koydu ve Anna’ya belli belirsiz gülümsedi. </st><st c="2816">“Şimdi doktoru beklememiz gerekiyor, tamam mı?” dedi. </st><st c="2870">“Sana bir ilaç verip işe yarayıp yaramadığını göreceğiz.”</st></p>
			<p><st c="2927">“İşe yaramak mı?” Anna’nın cılız sesi zar zor duyuluyordu. </st><st c="2987">“Bana ne yapacaksınız? </st><st c="3010">Nereye götürüyorsunuz?”</st></p>
			<p><st c="3033">Bay Samuels, Anna’nın devam etmesine izin vermedi; bir görevli Ben’i zorla aldı ve Anna’yı bir yatağa itti. </st><st c="3142">Ben şimdi küçük ellerini yumruk yaparak ağlıyor; kırmızı, şişmiş yanaklarından yaşlar süzülüyordu. </st><st c="3241">Anna ona katılmamak için çaresizce kendini tutuyordu. </st></p>
			<p><br /></p>
			<p><st c="3295">Her şey yavaş yavaş netleşmeye başladı. </st><st c="3335">Beyaz tavan, beyaz yastık, kırmızı battaniye, gri tonlarında çarşaflar... </st><st c="3409">Artık Sheila sessizce yatıyor, nerede olduğunu yavaş yavaş anımsamaya başlıyordu. </st><st c="3491">Büyük Depo’da değildi, o kadarını biliyordu. </st><st c="3536">Ama bir ev de değildi burası. </st><st c="3566">Tıbbi bir muayene için geçici olarak bulundurulduğu bir yer olduğuna karar verdi. </st><st c="3648">Ama Sheila soru sormaması gerektiğini biliyordu; Büyük Depo’da geçirdiği yıllar boyunca yere bakmayı, soru sormamayı, ne kadar karşı gelmek istese de emirlere uymayı öğrenmişti. </st><st c="3826">Bu muhtemelen sağlıklı olup olmadığını, hizmetçi olmaya hazır olup olmadığını anlamak için yaptıkları bir testti. </st><st c="3940">Eğer test olumluysa o zaman yakında gerçek dünyada, gerçek bir evde yaşamaya başlayabilirdi. </st><st c="4033">Yine anne ve babasını aramaya başlayabilirdi. </st></p>
			<p><st c="4079">Sheila yüzünde küçük bir gülümsemeyle etrafa baktı. </st><st c="4131">Kafası bulanıktı ve altındaki ince şiltenin üzerinde eklemlerinin iyice ağırlaştığını hissediyordu. </st><st c="4231">Buraya nasıl geldiğini zar zor hatırlıyordu; minibüs büyük, beyaz bir binaya yaklaşmıştı. </st><st c="4321">Beyaz minibüsten çıkınca korkmuş, nerede olduğunu sormuştu. </st><st c="4381">Adamın biri onu kapıya doğru sürüklerken bağırmaya başlamış, o esnada başka bir adam bacaklarına keskin bir cisim saplamıştı. </st><st c="4507">O andan itibaren hiçbir şey hatırlamıyordu. </st><st c="4551">Ve şimdi Büyük Depo’ya benzeyen bir yatakhanedeydi. </st><st c="4603">Ama her yer gri değil, beyazdı; zil sesi, yapılması gereken işler ve eğitim yoktu. </st><st c="4686">Birkaç gündür buradayım, diye düşündü. </st><st c="4725">Belki de daha uzun bir süredir… Sürekli uyuyakalıyordu, bu nedenle süreyi kestirmek zordu. </st></p>
			<p><st c="4816">Odada başka kızlar da vardı. </st><st c="4845">Hepsi onun gibi yataktaydı, ya uyuyor ya da uyuyormuş gibi yapıyorlardı. </st><st c="4918">Hatta bir kızla göz göze gelince ikisi de hızla gözlerini kaçırmıştı. </st><st c="4988">Kızlardan biri birkaç gün önce konuşurken yakalanmış ve dayakla cezalandırılmıştı. </st><st c="5071">Sheila o aptalın bu cezayı hak ettiğini düşündü; kendisinin kurallara her zaman uyduğunu fark edeceklerini ümit ediyordu, böylece testleri herkesten önce geçmiş olacaktı.  </st></p>
			<p><st c="5242">Testler pek hoş sayılmazdı. </st><st c="5270">Sheila ilaçlardan hoşlanmadığına karar vermişti. </st><st c="5319">Her gün bir iğne yapılıyor, kan alınıyordu; her gün bacakları kayışlarla bağlanarak kaldırılıyor ve içine canını yakan metal aletler sokuluyordu. </st><st c="5465">Ağzını sımsıkı kapatıyor, acı içinde bağırmamak için elinden geleni yapıyordu. </st><st c="5544">Ama bunun dışında çoğunlukla yalnızdı. </st><st c="5583">Kızların teker teker girmesine izin verilen daracık bir tuvalet vardı. </st><st c="5654">Günde üç kez kapısının önüne yemek tepsisi bırakılıyordu. </st><st c="5712">Kızların hepsi aynı geceliği giyiyordu; bu önü uzun, arkası açık bir gecelikti. </st><st c="5792">Tuvalete giderken iki ucu sımsıkı tutarak arkalarını kapatmaları gerekiyordu. </st><st c="5870">Ve sıklıkla kızlardan birinin yerini yeni bir yüz alıyordu. </st><st c="5930">Sheila kıskanarak testi geçmiş olduklarını düşünüyordu. </st><st c="5986">Sıranın ona gelmesini bekliyordu. </st><st c="6020">Bunun için sabırsızlanıyordu. </st></p>
			<p><st c="6050">Jude kameralara göz atıyor, kızı ve Peter’ı arıyordu. </st><st c="6104">Bunun yerine ekranda laboratuvar, üretim hattı, kafeterya, upuzun koridorlar ve kabul yeri vardı. </st><st c="6202">Jude bu görüntü karşısında duraksadı. </st><st c="6240">Cam kapının ardında bir dizi eli silahlı görevli, harekete geçmeye hazır hâlde bekliyordu; üç kişi ise içeride konumlanmıştı. </st><st c="6366">Jude birini tanıdı; onun başında bekleyen görevliydi. </st></p>
			<p><st c="6420">Görevliler bir adamın üstünü arıyordu; birkaç dakika sonra adam kapılardan geçerek danışmaya doğru ilerledi. </st><st c="6529">Jude sessizce izlemeye devam etti. </st><st c="6564">Adam elinde bir kimlik kartı tutuyordu; Jude karta odaklanınca üzerinde, “</st><span><st c="6638">Manchester</st></span><st c="6649"> Gazetesi-William Anderson” yazdığını gördü. </st><st c="6694">Görevli, kartı inceledikten sonra sanki başka belgeler istedi. </st><st c="6757">Adam gülümsedi ve bir kâğıt çıkararak görevliye uzattı. </st><st c="6813">Görevli tatmin olmuş gibiydi; ayağa kalktı ve adamı lobinin hemen yanındaki odaya yönlendirdi. </st><st c="6908">Jude adamın yüzünü ve gözlerini kapının hemen dışındaki kameranın önünden geçerken ilk defa gördü. </st><st c="7007">Boynundan aşağı ter boşaldığını hissetti. </st><st c="7049">Adam ne gazeteci ne de Manchesterlıydı. </st><st c="7089">Adı William Anderson değildi. </st><st c="7119">Adam görüş alanından çıkarken hafifçe titreyerek ekrana bakakaldı. </st></p>
		</div>
	<div id="charCountTotal" value="7186"></div></body>
</html>
