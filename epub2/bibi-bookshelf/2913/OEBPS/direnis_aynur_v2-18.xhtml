<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-18</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-18" xml:lang="tr-TR">
		<div>
			<p><br /><br /><br /></p>
			<p id="_idParaDest-18"><st c="0">On Sekizinci Bölüm</st></p>
			<p><br /><br /><br /></p>
			<p><st c="18">Anna geldiğinde Maria onu bekliyordu; çay demlenmiş, bisküviler masaya yerleştirilmişti. </st><st c="108">Anna’dan haber aldığına şaşırmamış, onu sakinleştirmiş, kafasını toplamasına yardımcı olmuş ve hemen ona gelmesini söylemişti. </st><st c="235">Şimdi Anna hâlinden memnun, kanepenin rahat yastıklarına kendini bırakırken Maria onu izliyor, Ben’i kucağında sallayarak uyutuyordu. </st><st c="369">Sonra başını kaldırıp tereddütle Anna’ya baktı. </st><st c="417">“Ne oldu?” diye sordu.</st></p>
			<p><st c="439">“Ne mi oldu?” Anna iç geçirdi.</st></p>
			<p><st c="470">Derin bir nefes aldı. </st><st c="493">“Peter…” diye söze başladı, ama ismini söyler söylemez, yaptıklarını birine anlatıyor olmanın düşüncesiyle midesine kramp girdi. </st><st c="622">Peter onundu, onun kahramanıydı, her şeyiydi; gerekirse onun için ölebilirdi, ama şu anda tamamen bir yabancıyla onun hakkında konuşacaktı. </st><st c="762">Bu doğru değildi, ihanet eder gibi bir hisse kapıldı.</st></p>
			<p><st c="815">Susmak yerine gözleri dolarak, “Çocuğum olmuyor,” diye söze başladı. </st><st c="885">“Artık Kısırlaştırma Programı… İsmim listedeymiş. </st><st c="935">Peter, Bildirge’yi imzalamak istedi. </st><st c="972">Ben de imzalamak zorunda kaldım. </st><st c="1005">Yapmak zorundaydım. </st><st c="1025">Onu seviyorum. </st><st c="1040">Ona engel olmak istemiyorum. </st><st c="1069">Ama…”</st></p>
			<p><st c="1074">Maria şefkatli bir sesle, “Bildirge’yi mi imzaladın?” diye sordu. </st></p>
			<p><st c="1141">Anna başıyla onayladı. </st><st c="1164">“Onu sevdiğim için yaptım. </st><st c="1191">Ama hata yapmışım gibi geliyor, hem de büyük bir hata. </st><st c="1246">Belki beni yeteri kadar sevmiyordur. </st><st c="1283">Artık sevmiyordur.”</st></p>
			<p><st c="1302">Maria, sakinleştirmeye çalışarak, “Seni sevdiğine eminim,” dedi.</st></p>
			<p><st c="1367">Anna başını kaldırıp ona baktı ve gerçeği öğrendiği günden beri kafasında dolanıp duranları açığa vurdu. </st></p>
			<p><st c="1473">“Ben hiçbir işe yaramam,” diye fısıldadı. </st><st c="1515">“Çocuğum olmuyor.” </st></p>
			<p><st c="1534">Maria, “Bu senin hatan değil. </st><st c="1564">Onun da çocuğu olmuyor,” dedi mantıklı bir şekilde. </st></p>
			<p><st c="1616">“Biz Yeni Nesli başlatmak istiyorduk.” Anna’nın sesi giderek boğuklaşıyordu. </st><st c="1693">“Bütün amacımız buydu. </st><st c="1716">Benim, bizim… Annemler, benim doğanın ümidi olduğumu söylemişlerdi. </st><st c="1784">İnsan ırkının yavaş yavaş tekrar yeşereceğini… Benim yaşamam için öldüler. </st><st c="1859">Hiçbir şeyden haberleri yoktu. </st><st c="1890">Bilselerdi… ölmezlerdi.”</st></p>
			<p><st c="1914">“Bilselerdi hiçbir şey değişmezdi Anna.” Maria, Anna’ya yaklaştı. </st><st c="1981">“Sen onların çocuğusun. </st><st c="2005">Hepimiz gibi onlar da çocuklarının iyiliğini ister. </st><st c="2057">Yeni nesli bize yardım ederek başlatabilirsin. </st><st c="2104">Bu da en az çocuğunun olması kadar önemli.”</st></p>
			<p><st c="2147">Anna ciddi bir biçimde başıyla onayladı ve Peter’ın eşyalarının arasında bulduğu haritayı çıkardı. </st><st c="2247">“İstediğin haritayı getirdim,” dedi tereddütle. </st><st c="2295">“Yardımı olur mu, bilmiyorum ama…”</st></p>
			<p><st c="2329">Maria haritayı alarak inceledi, gözleri parlıyordu. </st><st c="2382">“Anna bunun çok faydası olacak. </st><st c="2414">Teşekkürler. </st><st c="2427">Gördün mü? </st><st c="2438">İşe yaramaz falan değilsin. </st><st c="2466">Hem de hiç.” Ayağa kalktı, pencereye yürüdü ve perdeyi hafifçe araladı. </st></p>
			<p><st c="2538">Anna, gözlerine ulaşmayan biçimde zoraki gülümsedi. </st><st c="2590">“Artık her şey o kadar farklı olacak ki buna hazır mıyım, emin değilim.”</st></p>
			<p><st c="2662">Maria, Ben’i Anna’ya uzatırken, “Her şey yoluna girecek,” dedi. </st><st c="2727">“Bir yolunu bulursun Anna. </st><st c="2754">Sen güçlü birisin. </st><st c="2773">Güçlüler her zaman bir çıkış yolu bulurlar.”</st></p>
			<p><st c="2817">Anna üzgün bir sesle, “Peter gibi olanları kastediyor olmalısın,” dedi. </st><st c="2890">“Büyük Depo’dan çıkış yolunu bulan oydu. </st><st c="2931">Ben değil. </st><st c="2942">Ben hiçbir zaman çıkamayacağımı düşünüyordum. </st><st c="2988">Hiçbir zaman böyle…”</st></p>
			<p><st c="3008">Anna cümlesini tamamlamadı. </st><st c="3037">Tam o sırada, ön kapı kırılarak açıldı ve üç adam içeriye daldı. </st><st c="3102">Maria hemen odadan dışarı fırladı. </st></p>
			<p><st c="3137">Adamlardan biri konuşmaya başladı. </st><st c="3172">“Anna Covey?” Anna korkuyla başını salladı.</st></p>
			<p><st c="3215">Adam, “Bizimle gelsen iyi edersin,” diye devam etti. </st><st c="3269">“Ve şunu da alalım.” Adam Maria’nın sandalyenin üstünde bıraktığı haritayı aldı. </st></p>
			<p><st c="3350">Anna o anda tüm bunların onun hatası olduğunu, feci bir şey yaptığını anladı. </st><st c="3428">“İstemiyorum.” </st></p>
			<p><st c="3443">Adam korkunç bir kahkaha atarken Ben zorla kucağından alındı, Anna kelepçelendi ve kapıya doğru sürüklendi. </st></p>
			<p><st c="3551">Anna, “Ben!” diye haykırdı. </st><st c="3579">“Onu bana verin. </st><st c="3596">Bunu yapamazsınız! </st><st c="3615">Ben Yasalım… Ben…”</st></p>
			<p><st c="3633">“Yasal mı? </st><st c="3645">Güldürme beni. </st><st c="3660">Sen bir Artık’sın, başka bir şey değil.” Adam Anna’yı başka bir adama doğru fırlattı. </st><st c="3746">“Başkalarının kaçmasına yardım edeceğini zanneden küçük, pis bir Artık’sın. </st><st c="3822">Eğer bir Artık’san her zaman öyle kalırsın. </st><st c="3866">Ama merak etme. </st><st c="3882">Hapishaneye gitmiyorsun. </st><st c="3907">Çok daha kötü bir yere gidiyorsun.” </st></p>
			<p><st c="3943">Anna, “Hayır, lütfen,” diye yalvardı. </st><st c="3981">Ama sözlerini kimse umursamadı. </st><st c="4013">Merdivenlerden aşağı sürüklenirken tek duyduğu şey Ben’in ağlamasıydı.</st></p>
		</div>
	<div id="charCountTotal" value="4083"></div></body>
</html>
