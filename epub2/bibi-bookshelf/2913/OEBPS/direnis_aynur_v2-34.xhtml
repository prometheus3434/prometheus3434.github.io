<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-34</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-34" xml:lang="tr-TR">
		<div>
			<p><br /><br /><br /></p>
			<p id="_idParaDest-34"><st c="0">Otuz Dördüncü Bölüm</st></p>
			<p><br /><br /><br /></p>
			<p><st c="20">Peter açılmak üzere olan ekrana kararsızlık içinde gözlerini dikti. </st><st c="89">Klavyede ellerini çekinerek dolaştırdı; klavye mutfaktaki tezgâha monte edilmişti: İki yulaf ezmesi kutusuyla tost makinesinin arasında duruyordu. </st><st c="236">Peter yazmaya başladı. </st></p>
			<p><span><st c="259">Peter2124:</st></span> <span><st c="269">Jude orada mısın? </st><st c="288">Bu işe yarayacak mı bilmiyorum. </st><st c="320">Eğer mesajı alırsan bana haber ver. </st><st c="356">Peter.</st></span></p>
			<p><st c="362">Birkaç saniye içinde yanıt geldi. </st></p>
			<p><span><st c="397">Jude2124: Gayet iyi ve net. </st></span></p>
			<p><span><st c="425">Peter2124: Her şey yolunda mı?</st></span></p>
			<p><span><st c="455">Jude2124: Her şey mi? </st><st c="478">Sana her şeyden söz etmem mümkün değil, yoksa Pip beni öldürür. </st><st c="542">Sonra da seni.</st></span></p>
			<p><st c="556">Peter, Pip’in talepleri karşısında Jude’un nasıl sabırsızlanacağını, Pincent İlaç’tan kaçtıktan sonra beraber geçirdikleri birkaç gün nasıl didişmiş olabileceklerini düşünerek kıkırdadı. </st><st c="744">Peter için her şey eskisi gibiydi; bodrumda saklanıyor, Londra’dan gitme planları yapıyordu. </st><st c="837">Ama bu kez karşılaştırılamayacak kadar iyiydi, çünkü kendini yalnız hissetmiyordu. </st><st c="920">Anna vardı, Ben vardı, Jude vardı. </st><st c="955">Herkesi güldüren, her şeye gözlerini deviren, her şeyi herkesten daha iyi bildiğini düşünen ve kendi kendine itiraf ettiğinden çok daha fazla ona benzeyen Jude. </st></p>
			<p><span><st c="1116">Peter2124: Şifrelerde hava şartlarını kullanma konusunda hâlâ sabit fikirli mi?</st></span></p>
			<p><span><st c="1195">Jude2124: Şimdi bitki örtüsüne geçti. </st><st c="1234">Başka bir şey kullanması konusunda onu ikna etmeye çalıştım ama hiç işe yaramıyor. </st><st c="1317">Bu arada sana gönderdiğim paketi aldın mı?</st></span></p>
			<p><st c="1359">Peter yanında yerde duran kutuya baktı. </st><st c="1400">O sabah gelmişti. </st><st c="1418">İçinde fırlatıp attığı yüzüğü vardı; bu onu hem şaşırtmış hem de rahatlatmıştı. </st><st c="1498">O yüzüğü istememişti, ama o olmadan kendini çıplak hissediyordu. </st></p>
			<p><span><st c="1563">Peter2124: Onu nereden buldun? </st><st c="1594">Onu istemiyorum, hatırlarsan fırlatıp atmıştım.</st></span></p>
			<p><span><st c="1641">Jude2124: Elbette hatırlıyorum. </st><st c="1674">Pincent İlaç’taki küçük konuşmanın sonunda onu fırlattığında yüzük, beni tutan görevliye çarpmıştı. </st><st c="1774">O sayede Pip’in verdiği silahı çıkarabilmiştim. </st><st c="1822">Belki de uğurlu bir yüzüktür</st></span><st c="1850">.</st></p>
			<p><st c="1851">Peter kaşlarını çattı. </st></p>
			<p><span><st c="1875">Peter2124: Yani onu birkaç hafta sakladın. </st><st c="1918">Öyle mi? </st><st c="1927">Ne yapmayı planlıyordun? </st><st c="1952">Satmayı falan mı?</st></span></p>
			<p><span><st c="1969">Jude2124: Sen istemediğine göre, şimdi keşke bende olsa diyordum. </st><st c="2036">Fena para etmez herhâlde. </st></span></p>
			<p><st c="2062">Peter dudağını ısırdı.</st></p>
			<p><span><st c="2084">Jude2124: Aslında fena bir yüzük değil. </st><st c="2125">Ben olsam takardım. </st><st c="2145">Pip onun sende kalması gerektiğini söyledi.</st></span></p>
			<p><span><st c="2188">Peter2124: AF. </st><st c="2204">Albert Fern’in kısaltması. </st></span></p>
			<p><span><st c="2231">Jude2124: Evet Pip söyledi. </st><st c="2259">O Uzun Ömürlülük’ü bulan adam, öyle değil mi? </st><st c="2305">Sen yok musun sen! </st><st c="2324">Amma da ilginç akrabaların var.</st></span></p>
			<p><span><st c="2355">Peter2124: “İlginç” onları tarif edecek sözcüklerden sadece bir tanesi. </st><st c="2428">Peki, yüzük bende kalsın. </st><st c="2454">Ona iyi baktığın için teşekkür ederim.</st></span></p>
			<p><span><st c="2492">Jude2124: Rica ederim. </st><st c="2516">Oralarda –artık orası her neredeyse– mutlu musun?</st></span></p>
			<p><st c="2565">Peter pencereden dışarı, önünde göz alabildiğince uzanan tarlalara baktı baktı. </st></p>
			<p><span><st c="2646">Peter2124: Gerçekten mutluyum, gerçekten. </st></span></p>
			<p><st c="2688">Bu sözcükleri yazarken, gülümsediğini fark etti; gerçekten mutluyum diye düşündü. </st><st c="2770">Hayatında ilk defa tam anlamıyla mutluydu. </st><st c="2813">Birkaç haftadır buradaydılar, konumları gizliydi; gözlerden uzak, gizli saklı olan bu yer tercih edilmişti. </st><st c="2921">Hükümet eninde sonunda onları aramaya başlayacaktı, ama en azından şimdilik güvenliydi; sonunda güvendeydiler ve özgürdüler. </st><st c="3046">Anna ile ikisine ait bir parça toprakları vardı, kendi kendilerine yetmeye kararlıydılar; Peter ilk defa üstünde bir yük olmadan, hayatını kontrol edebildiğini hissediyordu. </st><st c="3220">Ben yürümeye başlamıştı, yarım yamalak konuşuyordu. </st><st c="3272">Henüz doğmamış çocukları Anna’nın karnında hareket ederek varlığını hissettirmeye başlamıştı; annesinde yarattığı doymak bilmeyen açlığı gidermek için Peter giderek daha çok çalışmak zorunda kalıyordu. </st><st c="3474">Herkesin uyardığı gibi şimdiden onun esiri olduğunu fark etti; tıpkı ekip biçtiği tarlası ve gelmeyen talepleriyle onu esir alan doğa gibi. </st><st c="3614">Yağmurlar, karanlık geceler, güneşli sabahlar… Ama bilmediği şey kendi onayıyla esir olduğuydu, efendileri onu ancak sevgi, bağlılık ve mutlulukla kırbaçlayabilirdi. </st></p>
			<p><span><st c="3780">Jude2124: Gerçekten oralarda hiç kimse yok mu? </st><st c="3827">El değmemiş bir yerde mi yaşıyorsunuz? </st><st c="3866">Benim için bundan daha kötü bir şey olamaz. </st></span></p>
			<p><st c="3910">Peter sırıttı. </st><st c="3925">En yakın komşuları beş mil uzaktaydı. </st><st c="3963">İngiltere’nin aşırı kalabalık bölgelerinde bile, Kuzey İskoçya’nın vahşi doğası hâlâ ıssızdı. </st></p>
			<p><span><st c="4057">Peter2124: Bir süre sonra hoşuna gitmeye başlıyor. </st><st c="4108">Senden ne haber? </st><st c="4125">Sheila nasıl?</st></span></p>
			<p><span><st c="4138">Jude2124: Sheila mı? </st><st c="4160">İyi. </st><st c="4165">Şu ana kadar cazibeme kapılmış değil, ama eninde sonunda yelkenleri suya indirecek. </st><st c="4249">Kesinlikle çok konuşuyor. </st><st c="4275">Benim hiç iyi yetiştirilmediğimi düşünüyor. </st><st c="4319">Büyük Depo’da bir gün bile dayanamazmışım. </st></span></p>
			<p><st c="4362">Peter sırıttı. </st></p>
			<p><span><st c="4377">Peter2124: Dürüst olmak gerekirse bence haklı. </st></span></p>
			<p><span><st c="4424">Jude2124: Bak, şimdi gitmem gerekiyor. </st><st c="4463">Takip edilmeni istemeyiz, değil mi? </st><st c="4499">Güvenlik kodunu doğru dürüst yüklediğinden emin misin? </st></span></p>
			<p><span><st c="4554">Peter2124: Sanırım öyle.</st></span></p>
			<p><span><st c="4578">Jude2124: Emin olmak için ben sonra bir göz atarım. </st><st c="4631">Açıkları varsa sana bildiririm. </st><st c="4663">Pip ihtiyacınız olduğu anda hemen atlayıp gelmeye hazır bir doktor bulduğunu söylememi istedi. </st><st c="4758">Size iyi şanslar diliyor. </st></span></p>
			<p><span><st c="4784">Peter2124: Teşekkürler. </st><st c="4808">Sanırım ihtiyacım olacak.</st></span></p>
			<p><st c="4833">Sık sık onları düşünüyordu, Yeraltı’nın son merkezi neredeyse, orada planlar yapıyor, bekliyor ve saklanıyorlardı. </st><st c="4949">Bir gün oraya döneceğini, yakında tekrar onlarla beraber olacağını biliyordu. </st><st c="5027">Ama şimdi uzakta ve –bunun geçici olduğunu bilse de– huzuru bulduğu için mutluydu. </st><st c="5110">Bilgisayarını kapatmak üzereyken ekranda tekrar bir mesaj belirdi.</st></p>
			<p><span><st c="5176">Jude2124: Anladığım kadarıyla büyükbabanla ilgili haberleri biliyorsun. </st></span></p>
			<p><st c="5249">Peter dişlerini sıktı. </st><st c="5272">Evet, duymuştu; mahkeme Richard Pincent’ın durumunda ihmal bulunduğu, ama suç unsuru bulunmadığı kararına varmıştı. </st><st c="5388">Tekrar Pincent İlaç’a dönmüştü; sadece sağlık ve güvenlik konusunda bir Eğitim Programı tamamlama cezası almıştı. </st></p>
			<p><span><st c="5502">Peter2124: Evet duydum. </st><st c="5526">Peki, Ünite X’e ne oldu? </st><st c="5551">Kapatıldı mı?</st></span></p>
			<p><span><st c="5564">Jude2124: Öyle gibi görünüyor. </st><st c="5596">Yapay bir çözüm üzerinde çalıştıklarını söylüyorlar. </st><st c="5649">Ama Pip bunun bir sus payı olduğunu söylüyor; yine de esas önemli olan insanların soru sorması diyor. </st><st c="5751">Bu yine de Hükümet’in bana Bildirge göndermesine engel olmadı. </st><st c="5814">Sanki onu yakmaktan başka bir şey yapacakmışım gibi.</st></span></p>
			<p><st c="5866">Peter düşünceli bir biçimde başını salladı. </st><st c="5911">Bir ses duyup arkasını döndü; Anna’nın sağ elinde bir su kovası, diğer elinde Ben ile kapıdan içeri girdiğini gördü. </st><st c="6028">Yanından geçerken ona bir öpücük verdi, itirazlarına rağmen Peter onu hızlıca yakaladı. </st><st c="6116">Bu esnada su yere döküldü ve bunu fırsat bilen Ben hemen koşarak suda oynamaya başladı.  </st></p>
			<p><st c="6204">Yüzüne istem dışı bir gülümseme yerleşirken Peter bilgisayara geri döndü. </st></p>
			<p><span><st c="6278">Peter2124: Pip ve Sheila’ya selam söyle. </st></span></p>
			<p><span><st c="6319">Jude2124: Tamam. </st><st c="6336">Görüşmek üzere. </st><st c="6352">Kaçtım. </st><st c="6360">Not: Buraya tıkla. </st></span></p>
			<p><st c="6379">Peter merakla bağlantıyı tıkladı; birkaç saniye sonra ekranı bir görüntü kapladı: birkaç adam Pincent İlaç kamyonuna saldırıp taşıdığı şeyleri imha ediyordu. </st><st c="6537">Adamlardan biri parmaklarıyla kamerayı kapattı. </st><st c="6585">Yüzünde bir maske vardı; ama Peter onun kim olduğunu anlamıştı. </st></p>
			<p><st c="6649">Anna ekrana bakarak, “Bu tahmin ettiğimiz kişi değil mi?” diye sordu.</st></p>
			<p><st c="6718">Peter, “Kesinlikle öyle,” diyerek onayladı. </st><st c="6763">Sonra Anna’nın elini öptü ve kendi kendine sırıtarak bahçenin yolunu tuttu. </st></p>
		</div>
	<div id="charCountTotal" value="6839"></div></body>
</html>
