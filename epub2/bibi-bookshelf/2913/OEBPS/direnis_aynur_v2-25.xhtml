<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-25</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-25" xml:lang="tr-TR">
		<div>
			<p><br /><br /><br /></p>
			<p id="_idParaDest-25"><st c="0">Yirmi Beşinci Bölüm</st></p>
			<p><br /><br /><br /></p>
			<p><st c="19">Peter büyükbabasının kapıyı açtığını duydu; birkaç saniye bekledi ve sonra duraksayarak saklandığı kapının arkasından çıktı. </st><st c="145">Parmak uçlarında ilerlerken büyükbabası ve Hillary’nin geçtiği ikili kapıdan parlak bir ışık süzüldüğünü gördü. </st><st c="257">Kendini küçük bir odada buldu; önündeki bankoda bulunan lavabonun yanında yan yana dizilmiş gecelikler ve yakından bakınca lateks eldiven olduğu anlaşılan küçük plastik kutular vardı. </st><st c="441">Hızla ikili kapıya doğru ilerledi ve kapıyı itti. </st><st c="491">İçerinin bir bölümünü görebiliyordu; gözleri hayret içinde fal taşı gibi açıldı. </st><st c="572">Devasa bir odaydı; en uçta beş tane yatak vardı ve her yatakta bir kız yatıyordu. </st><st c="654">Onlara bakınca, midesinin bulandığını hissetti. </st><st c="702">Yüzleri solgun, gözleri donuk veya kapalıydı. </st><st c="748">İki tanesinin bacakları havaya kaldırılmış, Peter’ın görmeye dayanamadığı tuhaf metal kelepçelerle bağlanmıştı. </st><st c="860">Kızlar onun yaşlarındaydı, hatta daha genç bile olabilirlerdi. </st><st c="923">Birinin başında beyaz önlüklü kadınlar ve adamlar dikiliyordu. </st><st c="986">Odanın Peter’a yakın olan tarafında çeşitli makineler ve üst üste yığılmış üç tane boş yatak vardı. </st><st c="1086">Peter hiç kimsenin görmediği bir anda oraya doğru koştu ve yatakların arkasına saklandı. </st></p>
			<p><st c="1175">Büyükbabası tam görüş alanı içindeydi; Hillary’ye dönerek gülümsediğini gördü. </st><st c="1254">“Bir Artık, her zaman toplumun üzerinde bir yüktür, gezegenin kaldıramayacağı bir yük. </st><st c="1341">Öyle değil mi?”</st></p>
			<p><st c="1356">Hillary kızların bulunduğu yöne doğru huzursuzca baktı ve hemen başını çevirdi. </st><st c="1437">“Bunlar Artıklar mı? </st><st c="1458">Neden buradalar?”</st></p>
			<p><st c="1475">“Hillary lütfen soruma yanıt ver. </st><st c="1510">Rica ederim.”</st></p>
			<p><st c="1523">Hillary iç geçirdi. </st><st c="1544">“Bazıları işe yarıyor. </st><st c="1567">Ama tümü için konuşacak olursak evet, haklısın. </st><st c="1615">Richard, neden buradayım? </st><st c="1641">Ben ilaçları görmek istiyorum, bu kızları değil.”</st></p>
			<p><st c="1690">Richard yumuşak bir sesle, “Buradasın, çünkü Hükümet’in amaçlar kadar onlara ulaşma yollarını da onaylaması gerekiyor,” dedi. </st><st c="1817">“Onaylaması ve üretim hattını, meraklı gözlerden, sorulardan, bilimden hiçbir şey anlamayanlardan ve bilimdeki her ilerlemenin başka alanlara göre daha çok özgürlük gerektirdiğini bilmeyenlerden koruması gerekiyor.”</st></p>
			<p><st c="2032">Hillary, “Özgürlük mü? </st><st c="2056">Neyi kastediyorsun?” diye sordu.</st></p>
			<p><st c="2088">Richard, “Sana Artıkların insan sağlığının ve refahının anahtarı olduklarını söylersem ne yanıt verirsin?” dedi. </st><st c="2202">“Artıkların bir yük değil, aslında bizim kurtarıcımız olduklarını söylersem? </st><st c="2279">Peki, Artık değil, Kıymetli Mal olduklarını söylersem, buna ne dersin?”</st></p>
			<p><st c="2350">Peter dinlemek için çırpınıyordu, daha yakın bir yere geçmek için odaya göz attı. </st></p>
			<p><st c="2433">“Demek kurtarıcımız? </st><st c="2454">Richard sen neden bahsediyorsun?”</st></p>
			<p><st c="2487">“İleriyi göremedik Hillary. </st><st c="2516">Artıklara yaklaşımımız hatalıydı. </st><st c="2550">Onlara kurtulunması gereken, yok edilmesi gereken şeyler olarak baktık. </st><st c="2622">Ama onlar bizim için yük değil. </st><st c="2654">Onlar bizim geleceğimiz. </st><st c="2679">Onların yumurtaları, spermleri, organları, rahimleri herhangi bir doğal kaynaktan çok daha değerli.” Richard yataktaki kızlara doğru döndü. </st><st c="2819">Peter o esnada odanın ortasında duran tezgâha doğru atıldı ve iyice yere çömeldi; tüm refleksleri alarmdaydı. </st></p>
			<p><st c="2929">“Rahimleri mi?” Hillary neden söz ettiğini anlamamıştı. </st><st c="2985">“Onların rahimleri neden bu kadar önemli? </st><st c="3027">Doğurganlık bir zayıflıktır. </st><st c="3056">Yeni bir hayat yaratmak günahtır.”</st></p>
			<p><st c="3090">Peter’ın büyükbabası dudaklarını ıslattı ve yataktaki kızları işaret etti. </st></p>
			<p><st c="3166">“Onların birer kuluçka makinesi olduklarını farz et. </st><st c="3219">Embriyo hâlindeki sanat harikası kök hücrelere yataklık edecek kuluçka makineleri olduğunu düşün.” Kendi söylediklerinden duygulanmış gibiydi. </st></p>
			<p><st c="3362">“Embriyo halinde mi? </st><st c="3383">Yani…”</st></p>
			<p><st c="3389">“Embriyolardan söz ediyorum. </st><st c="3419">Tek seferde on tane. </st><st c="3440">Bugün on ikiye çıkmayı düşünüyoruz. </st><st c="3476">Daha sonra giderek artacak bu sayı.”</st></p>
			<p><st c="3512">Hillary’nin nefesi kesilerek, “Onları da siz mi üretiyorsunuz? </st><st c="3576">Burada mı?” diye sordu. </st></p>
			<p><st c="3600">“O kadar da değil Hillary. </st><st c="3627">Tüp bebek dönemini hatırlıyor musun? </st><st c="3664">Yoksa o senden önce miydi? </st><st c="3691">Bir yumurta alıp döllüyorsun ve rahme tekrar geri koyuyorsun. </st><st c="3753">Biz dört, beş, on ve yirmi tane koyuyoruz. </st><st c="3796">Tutmasını bekleyip büyütüyor, sonra da ürünleri topluyoruz. </st><st c="3856">Hillary bu hücreler her şeye çare olabilir. </st><st c="3900">Öncü kök hücreyi Uzun Ömürlülük işleminden geçirince sonuçlar… tamamen muhteşem oluyor. </st><st c="3988">Muazzam. </st><st c="3997">Bu bir devrim. </st><st c="4012">Ve bu sadece iki hafta sürüyor. </st><st c="4044">Döllemeden sonra tam iki hafta.”</st></p>
			<p><st c="4076">Hillary hayret içinde ona baktı. </st><st c="4110">“Ama yeterli miktarda temin edilebilir mi?” Alnı düşünceli bir ifadeyle kırışmıştı. </st><st c="4194">“Bütün ülkeye, hele de dünyaya yetecek kadar kaynak yok. </st><st c="4251">O kadar Artık yok. </st><st c="4270">Sürdürülebilir gibi görünmüyor bu proje.”</st></p>
			<p><st c="4311">Peter’ın büyükbabası kahkaha attı. </st><st c="4347">“Elbette sürdürülebilir. </st><st c="4372">Sadece kaynağı iyi kontrol etmemiz gerekiyor.”</st></p>
			<p><st c="4418">“Ama nasıl? </st><st c="4431">Bunun bir garantisi yok…”</st></p>
			<p><st c="4456">“Yok mu?” Peter’ın büyükbabası gülümseyerek başını salladı. </st><st c="4517">Sonra iyice alçak bir sesle, “Hem sen hem de Hükümet, Artıkların yıllardır kan bağışı, kemik iliği ve kök hücre gibi farklı amaçlar için kullanıldığını biliyorsunuz. </st><st c="4683">Tıbbi araştırmalar için her zaman belli sayıda Artık’a ihtiyaç duyuyoruz ve Hükümet içinde bazı birimler bu konuda çok anlayışlı davrandı. </st><st c="4822">Ama şu ana kadar çok düşük seviyede kaldık, sadece birkaç hatalı doğum kontrol aşısı dışında başka kaynak sağlayamadık. </st><st c="4942">Söylemek istediğim şimdi ciddi bir artışa ihtiyacımız var. </st><st c="5001">Daha fazla genç beden ve Kıymetli Mal gerekiyor. </st><st c="5050">Resmî olarak.”</st></p>
			<p><st c="5064">Büyük Depo’ya her zaman akşamları gelip giden ve Hücrelerde çalışan tuhaf doktorları, ceza amacıyla kullanılan yeraltındaki hücreleri hatırlayınca Peter’ın gözü karardı; tek yapabildiği şey sakin kalarak nefes alıp vermeye devam etmekti. </st><st c="5303">Uzun Ömürlülük’ün hiçbir masum tarafı yoktu.</st></p>
			<p><st c="5347">“Hükümet’in Artık yaratmaya izin verdiğini mi ima ediyorsun?” Hillary’nin şaşkınlıktan ağzı açık kalmıştı. </st></p>
			<p><st c="5455">Peter’ın büyükbabası şaşırarak “Bilmiyor muydun?” dedi. </st><st c="5511">“Adrian’ın notlarını okuduğunu sanmıştım. </st><st c="5553">Bizim için özel bir izin çıkarmıştı. </st><st c="5590">Ve şimdi daha fazlasına gereksinimimiz var. </st><st c="5634">Büyük miktarlardan bahsediyorum. </st><st c="5667">Artık çiftlikleri kuracağız. </st><st c="5696">Onlar bizim yaşam kaynağımız Hillary. </st><st c="5734">Sonsuz bir potansiyelden söz ediyorum.”</st></p>
			<p><st c="5773">Hillary gözlerini kızlardan ayıramıyordu. </st><st c="5816">“Bu duyulabilir Richard. </st><st c="5841">Protokolleri, anlaşmaları ihlal ediyorsun…”</st></p>
			<p><st c="5884">“İnsanlar ilaçların neler yapabildiğini anlayınca bu anlaşmaların hepsi bir kenara itilecek. </st><st c="5978">Bunların hepsi eski, zamanın gerisinde kalmış anlaşmalar. </st><st c="6036">Bu gerçek bir ilerleme. </st><st c="6060">Bu bizim geleceğimiz.”</st></p>
			<p><st c="6082">Hillary birkaç saniye sessizlikten sonra yataklara baktı. </st></p>
			<p><st c="6141">Yatağa kelepçelenmiş kızı göstererek, “Bu kıza ne yapılıyor?” diye sordu.</st></p>
			<p><st c="6214">“O işlemin en heyecan verici aşaması. </st><st c="6253">İlk on ikilik o olacak sanırım. </st><st c="6285">İki haftalık on iki embriyo alınıyor. </st><st c="6323">Bu tüm Londra’ya ve komşu ülkelere üç ay boyunca ‘Uzun Ömürlülük +’ sağlayacak miktarda kök hücre demek.”</st></p>
			<p><st c="6428">“Yani o hamile mi?”</st></p>
			<p><st c="6448">“Bir dişi domuz kadar hamile,” diye onayladı. </st><st c="6495">“Ne yazık ki hamileliğin yan etkilerinden kurtulmanın yolunu henüz bulamadık.” Hillary’ye bakarak sırıttı. </st><st c="6602">“Sürekli kendini hasta, yorgun hisseden, yok yere hislenen, mızıldanan bu kızlar yüzünden hemşireler sürekli zam istiyor. </st><st c="6724">Hâlâ üstünde çalışıyoruz. </st><st c="6750">Embriyoların kalitesini düşürmeyeceğini bilirsek onları sürekli uyutabiliriz.” </st></p>
			<p><st c="6829">“Peki, daha sonra ona ne yapacaksınız?”</st></p>
			<p><st c="6868">“Daha sonra mı?” Richard neden söz ettiğini anlamamıştı.</st></p>
			<p><st c="6925">“Ortalıkta gevezelik etmesin?” </st></p>
			<p><st c="6957">“Gevezelik mi? </st><st c="6972">Kızların konuşmasını göze alamayız.”</st></p>
			<p><st c="7008">Peter’ın içi ürperdi. </st><st c="7031">Hillary’nin gözlerindeki buz gibi ifade, Peter’ın bulunduğu yerden bile belli oluyordu. </st><st c="7119">Gördükleri karşısında dehşete düşmüş olduğuna dair bir umut kırıntısı, o anda yok oluverdi. </st></p>
			<p><st c="7211">“Ah anlıyorum,” Richard rahatlamış gibiydi. </st><st c="7255">“Hayır, gevezelik edemez. </st><st c="7281">Zaten her kızın önünde on beş senelik bir üretim süreci var. </st><st c="7342">Eh bundan sonra kim bilir ne olur…”</st></p>
			<p><st c="7377">“Kim bilir mi? </st><st c="7393">Richard böyle beylik laflar edip durma. </st><st c="7433">Bu kızlar Kıymetli statüsünden çıkınca ne yapacaklar? </st><st c="7487">Sonradan yük olacaklarsa sonsuza kadar Artık yaratmaya devam edemeyiz.”</st></p>
			<p><st c="7558">“Yük mü? </st><st c="7568">Merak etme, yük olmazlar. </st><st c="7594">Sadece başka açılardan Kıymetli olacaklar. </st><st c="7637">Deneyler için her zaman canlı bedenlere ihtiyacımız oluyor. </st><st c="7697">Bir seçenek olabilir. </st><st c="7719">Organ geliştirme tekniklerini ilerletmek için organlara ihtiyacımız var, ayrıca kan önemli bir kaynak. </st><st c="7822">İnsan vücudundan muhteşem biçimlerde yararlanılabilir Hillary. </st><st c="7885">Sonsuz seçenek var.” </st></p>
			<p><st c="7906">Hillary, “Bu inanılmaz bir şey,” diye fısıldadı. </st><st c="7955">“Artıkların bu kadar faydalı olacakları kimin aklına gelirdi?”</st></p>
			<p><st c="8017">Peter yavaşça kızın yattığı yere doğru baktı. </st><st c="8064">Her tarafı uyuşmuştu, derisi vücuduna yapışmış gibiydi. </st><st c="8120">Uzun Ömürlülük’ün güzel bir şey olduğunu düşünmüştü. </st><st c="8173">Pincent İlaç’ın hiçbir iyi tarafı yoktu. </st><st c="8214">Kötücüldü. </st><st c="8225">Onun hayal ettiğinden çok daha kötücüldü, buna alet olup imza atacağını düşündükçe bayılacak gibi oluyordu. </st></p>
			<p><st c="8333">Ayağa kalkması gerektiğini fark etti. </st><st c="8371">Bunları Pip’e anlatması ve yardım istemesi gerekiyordu. </st><st c="8427">Temkinli bir biçimde ayağa kalktı, oturmaktan uyuşan bacaklarını ovuşturdu ve kapıya doğru kaçmak için uygun anı bekledi. </st><st c="8549">Herkesin tüm dikkatini üzerinde çalışılan kıza vermiş olduğu bir anı beklemeye koyuldu. </st><st c="8637">Laboratuvar önlüğü içinde bir adamın onun içine bir metal yerleştirdiğini görünce korkudan ödü patladı. </st><st c="8741">Kız yine insanın kanını donduran bir çığlık atarak adamı rahatsız etti. </st></p>
			<p><st c="8813">Doktor, “Sanırım bunu uyutmamız gerekiyor,” dedi. </st><st c="8863">“İğne yapın, yalnız çabuk olun.”</st></p>
			<p><st c="8895">Kız başını kaldırdı ve derin bir çaresizlik içinde, yardım ister gibi çığlık atmaya devam etti. </st><st c="8992">Ve Peter o an kızın ona baktığını fark etti ve kaşlarını çattı. </st><st c="9056">Kızı tanıyordu. </st><st c="9072">Büyük Depo’dan Artık Sheila onu görmüştü.</st></p>
			<p><st c="9113">Hemşire koluna iğne batırmadan önce kız, “Artık Peter!” diye bağırdı. </st><st c="9184">“Peter, n’olur bana yardım et...”</st></p>
			<p><st c="9217">Peter çabucak eğildi, ama geç kalmıştı. </st><st c="9258">Büyükbabası hışımla arkasını döndü ve deli gibi odayı incelemeye başladı. </st></p>
			<p><st c="9332">Hillary endişe içinde, “Artık Peter mı? </st><st c="9372">Herhâlde senin…”</st></p>
			<p><st c="9388">Büyükbabası yavaşça, “Peter, eğer buradaysan buna tüm kalbinle pişman olacaksın,” dedi. </st><st c="9477">Sonra telefonu aldı ve bir numara tuşladı. </st><st c="9520">“Benim!” diye bağırdı, “Ünite X’e hemen silahlı bir ekip gönderin!”</st></p>
		</div>
	<div id="charCountTotal" value="9587"></div></body>
</html>
