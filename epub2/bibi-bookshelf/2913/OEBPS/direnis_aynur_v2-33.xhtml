<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-33</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-33" xml:lang="tr-TR">
		<div>
			<p><br /><br /><br /></p>
			<p id="_idParaDest-33"><st c="0">Otuz Üçüncü Bölüm</st></p>
			<p><br /><br /><br /></p>
			<p><st c="18">Yürüyen merdivenlerin sürekli olarak çıkardığı ses olmayınca Pincent İlaç lobisi tuhaf biçimde sessizdi. </st><st c="124">Yan yana dizilmiş sandalyelerde oturan gazeteciler sessizce bekliyordu; Richard öne doğru ilerlemeden önce birkaç saniye onları izledi. </st><st c="260">Sahneye çıkarken kendisini spot ışıklarının aydınlatmasını istemişti; bu tam istediği gibi bir etki yaratacaktı. </st><st c="373">Kürsüye doğru yürürken gazetecilerden bir uğultu yükseldi, tüm gözler ona çevrildi. </st><st c="457">O bir peygamber, onları aydınlatan bir neferdi. </st><st c="505">Ciddiyetle Pincent İlaç lobisine doğru baktı. </st><st c="551">Her gazeteden, her haber kanalından, her radyodan bir temsilci vardı. </st></p>
			<p><st c="621">Sağ tarafta, Peter’ın bir yanında ona göz kulak olacak Derek Samuels, diğer yanında da Hillary oturuyordu. </st><st c="728">Peter’ın önünde, söyleyeceklerinin yazılı olduğu bir kâğıt duruyordu. </st><st c="798">Richard hızla göz attı, Hillary’nin fıldır fıldır gözlerle ona baktığını fark etti. </st></p>
			<p><st c="882">Richard öne doğru ilerledi. </st><st c="910">“Hepiniz hoş geldiniz.” Güven dolu sesi tüm lobide yankılanıyordu. </st><st c="977">“Hepiniz bu çok önemli basın toplantısına hoş geldiniz. </st><st c="1033">Bu akşamüstü yaşanılan enerji kesintisi için yürekten özür dilerim. </st><st c="1101">Sistemimizi güncelliyoruz, bu kısa süreli kesinti yeni program yükleme işleminden kaynaklandı. </st><st c="1196">Gördüğünüz gibi her şey normale döndü. </st><st c="1235">Evet, bugün burada Hükümet Genel Sekreter’i Hillary Wright’ı ve bazılarınızın bildiği gibi son birkaç haftadır benimle beraber çalışan torunum Peter Pincent’ı ağırlamaktan mutluluk duyuyorum.”</st></p>
			<p><st c="1427">Birbirlerine hararetle bir şeyler fısıldayan görevlileri görünce Richard’ın hafifçe yüzü asıldı, Richard’ın kendilerine baktığını fark edince hemen sustular. </st><st c="1586">Richard bir an için gözlerini kıstı ve sonra seyircilere gülümseyerek devam etti. </st></p>
			<p><st c="1668">“Davetiyelerinizde belirtildiği gibi bugün iki önemli açıklamamız var. </st><st c="1739">Her ikisi de benim için çok önemli ve her ikisi de Pincentların ve Pincent İlaç’ın Hükümet’in Rahatlık, Sağlık, Servet ve Öğrenme amaçlarına sürekli bağlılığını gösteriyor. </st><st c="1912">Bugün ‘Uzun Ömürlülük +’nın ilk örneğini tanıtacağız. </st><st c="1966">Uzun Ömürlülük’ün bu yeni aşamasının üretimine altı ay sonra başlayacağız. </st><st c="2041">Şu an Hükümet’ten onay bekliyoruz, iznin en kısa zamanda çıkacağını düşünüyorum.” </st></p>
			<p><st c="2123">Salonun arka tarafında beliren iki doktoru görünce Richard’ın yüzü asıldı. </st><st c="2198">Ünite X’te çalışıyorlardı. </st><st c="2225">Burada olmamaları gerekiyordu. </st><st c="2256">Onları davet etmemişti. </st><st c="2280">Oturmak yerine iki görevliyle konuşmakla meşgul gibiydiler ve birkaç dakika sonra hep beraber kayboldular. </st></p>
			<p><st c="2387">Richard gazetecilere gülümsedi, parmaklarıyla kürsüye vurarak devam etti. </st><st c="2461">“Gerçekten genç olduğunuz zamanı hatırlamaya çalışın. </st><st c="2515">Torunum kadar genç olduğunuz zamanı…”</st></p>
			<p><st c="2552">Herkes gözlerini Peter’a dikti. </st><st c="2585">Işıkların altında terlemeye başlayan Richard bunu fırsat bilerek cebinden bir mendil çıkardı ve notlarına göz atmadan önce alnını sildi. </st></p>
			<p><st c="2722">“Her sabah enerjiyle, yaşadığınızı hissederek uyandığınızı hatırlamaya çalışın,” diye devam etti. </st><st c="2820">Hillary’ye göz attı; yüzü donuk ve ifadesizdi. </st><st c="2867">“Uzun Ömürlülük’ün sadece vücudunuzun içinde değil, dışında da etkili olduğunu hayal edin. </st><st c="2958">İşte ‘Uzun Ömürlülük +’, kısaca budur. </st><st c="2997">Kelimenin tam anlamıyla Yenilenme. </st><st c="3032">Sadece sonsuz yaşam değil, aynı zamanda sonsuz gençlik.”</st></p>
			<p><st c="3088">Gazetecilerden bir uğultu yükseldi, herkes çok etkilenmişe benziyordu. </st></p>
			<p><st c="3160">Biraz rahatlamaya başlamıştı. </st><st c="3190">Richard, “Elbette,” diyerek ciddiyetle devam etti, “böyle ilaçların üretimi hiç kolay değildir. </st><st c="3286">Finansman kaynakları, uzun soluklu araştırmalar ve temel üretim maliyetleri. </st><st c="3363">Ama…” gazetecilerden önce Hillary’ye dönerek, “Hükümet’in insanların ihtiyaç ve arzularını her şeyden üstün tutarak karşılayacağından ve ‘Uzun Ömürlülük +’ için öncelikli olarak fon sağlayacağından eminim.” </st></p>
			<p><st c="3570">Hillary ile göz göze geldiler; kadın hafifçe gülümsedi. </st></p>
			<p><st c="3626">“Hillary fon ve bağışlardan söz etmeden önce, izninizle günün ikinci açıklamasına geçmek istiyorum. </st><st c="3726">Bu kişisel ve çok önemli olduğuna inandığım bir açıklama. </st><st c="3784">Çünkü bugün torunum Peter Pincent Bildirge’yi imzalayacak.” Peter’a müşfik bir bakış fırlattı; Peter taş kesilmişti. </st><st c="3901">“Bildiğiniz gibi hayata zor bir başlangıç yaptı, karışık bir geçmişi var. </st><st c="3975">Ama o bir Pincent; bunu Pincent İlaç’ta çalıştığı süre boyunca kanıtladı. </st><st c="4049">Bu unutulmaz anı onunla paylaşmanızı istedim. </st><st c="4095">Bu onun yetişkinliğe, Uzun Ömürlülük’ün bizler için yarattığı cesur ve mucizevî dünyaya attığı ilk adım. </st><st c="4200">Bayanlar, baylar, huzurlarınızda torunum Peter Pincent.” </st></p>
			<p><st c="4257">Peter bacakları titreyerek ayağa kalktı. </st><st c="4298">Sahneye doğru ilerledi; büyükbabası Bildirge’yi özenle düzeltiyor ve fotoğrafçının bu unutulmaz anı yakalaması için hazırlanıyordu. </st><st c="4430">Abartılı bir jestle, kalemi Peter’a uzattı ve imzalaması için geri çekildi. </st></p>
			<p><st c="4506">“Hemen şurayı imzalıyorsun,” diye mırıldandı. </st><st c="4552">“Bir imza. </st><st c="4563">Hemen.”</st></p>
			<p><st c="4570">Peter bakışlarını belgeye dikti. </st></p>
			<p><st c="4604">“Çabuk, yoksa Anna’yı sonsuza kadar göremezsin, anladın mı?” diye tısladı, sonra dönerek gazetecilere sırıttı. </st><st c="4715">“Sahne korkusu sanırım,” dedi neşeyle. </st><st c="4754">“Çocuk bu kadar ilgiye alışık değil.”</st></p>
			<p><st c="4791">Sonra Peter aniden gazetecilere dönerek, “Aslında, izin verirseniz, ben de bir şeyler söylemek istiyorum,” dedi ciddiyetle. </st></p>
			<p><st c="4916">Richard göğsünün sıkıştığını hissetti. </st><st c="4955">“Bir şeyler söylemek mi?” Dişlerini sıkıyor ve Peter’ı sahneden uzaklaştırmaya çalışıyordu. </st><st c="5047">“Peter belki de bunun sırası değil…”</st></p>
			<p><st c="5083">Bir gazeteci, “Konuş!” diye araya girdi. </st><st c="5125">“Peter Pincent’ı dinleyelim.”</st></p>
			<p><st c="5154">Bir diğeri, “Evet. </st><st c="5174">Hadi Peter,” diye ona katıldı.</st></p>
			<p><st c="5204">Richard istemeden torununu bıraktı. </st><st c="5241">“Peki o zaman,” diye yine müşfik bir ifadeyle gülümsedi. </st><st c="5298">“Kısa olsun.” Sonra arkasını döndü. </st><st c="5334">Peter’ın kulağına, “Bir şey söylemeden önce kızı düşün budala. </st><st c="5397">Onu Büyük Depo’dan çok daha kötü bir yerde bulursun ve bu sefer kaçış da olmaz. </st><st c="5477">Orada geberir gider, bunu unutma.”</st></p>
			<p><st c="5511">Peter ciddiyetle başını salladı ve mikrofona yaklaştı. </st></p>
			<p><st c="5567">“Büyükbabamın dediği gibi, bir süredir Pincent İlaç’ta çalışıyorum ve bu süre zarfında bilimle, Uzun Ömürlülük’le, o beyaz hapların güzelliğiyle ilgili, onlar için verilen emek ve sahip oldukları potansiyelle ilgili çok şey öğrendim.” Gazeteciler başlarını sallayarak not alıyorlardı. </st><st c="5852">Derin bir nefes aldı.</st></p>
			<p><st c="5873">“Her birimiz bir noktada hayatın anlamını, her şeyin manasını ararız. </st><st c="5944">Ve Pincent İlaç’ta geçirdiğim zamanın bu açıdan bana büyük faydası oldu,” diye devam etti. </st><st c="6035">“Neyin önemli olduğunu anlamamı sağladı: Aile, bağlılık, ilerleme.”</st></p>
			<p><st c="6102">Sahte bir gülümseme takınmış olan büyükbabasına bir bakış fırlattı. </st><st c="6171">Sakin bir sesle konuşuyordu. </st><st c="6200">“Ben de bu nedenle Bildirge’yi imzalamayacağım. </st><st c="6248">Ne şimdi ne de başka bir gün.” </st></p>
			<p><st c="6279">Bir uğultu yükseldi.</st></p>
			<p><st c="6299">Büyükbabası tehditkâr bir sesle, “Elbette imzalıyorsun Peter. </st><st c="6362">Hemen şimdi. </st><st c="6375">Öyle değil mi?” </st></p>
			<p><st c="6391">Peter gülümsedi. </st><st c="6408">“Aslında hayır. </st><st c="6424">Bakın, ben gerçek bir hayat istiyorum. </st><st c="6463">Sevinç, keder, endişe ve eğlence dolu bir hayat; sonu olduğu için her anın önemli olduğu bir hayat. </st><st c="6563">Sevgi dolu, acı ve ıstıraptan uzak bir hayat. </st><st c="6609">Uzun Ömürlülük’ün yaptığı şey bu. </st><st c="6643">İnsanları esir ediyor, mahvediyor.” </st></p>
			<p><st c="6679">Hızla, özenle sakladığı yüzüğü parmağından çıkararak, “Bunun hayatı temsil ettiğini zannediyordum. </st><st c="6778">Önemli olduğunu sanmıştım. </st><st c="6805">Ama değilmiş.” Bir an için yüzüğe, bir yüzündeki çiçeğe, diğerindeki “AF” kısaltmasına göz attı. </st><st c="6902">Albert Fern. </st><st c="6915">Büyük büyükbabası. </st><st c="6934">Gazeteci topluluğunu süzdü ve büyükbabasına zafer dolu bir bakış fırlatarak yüzüğü salonun arkasına doğru savurdu. </st><st c="7049">“Bu bir aile yadigârı. </st><st c="7072">Ama ben Pincentlardan nefret ediyorum. </st><st c="7111">Bir Pincent olacağıma ölmeyi tercih ederim.”</st></p>
			<p><st c="7155">Büyükbabası öfkeyle tıslayarak, “Kim bilir, belki de bu dileğin gerçekleşir,” dedi. </st><st c="7240">Tam o sırada iki görevli sahneden indirmek için Peter’ı çekiştirmeye başladı. </st><st c="7318">Peter, “Artıklara işkence edilen, sadece insanların yüzü kırışmasın diye üretim çiftliklerinin kurulması planlanan bu yerde bulunmak istemiyorum! </st><st c="7464">İnsanların hayattan zevk aldıkları bir hayat istiyorum!” diye bağırdı. </st><st c="7535">“İnsanların çocuk sahibi olacağı, eğleneceği ve olan bitenlere gözlerini kapatıp, başlarını kuma gömmeyecekleri bir hayat istiyorum…”</st></p>
			<p><st c="7668">Büyükbabası yanından geçerken, “Buna pişman olacaksın,” diye fısıldadı. </st><st c="7741">“Anna da öyle.”</st></p>
			<p><st c="7756">Peter, “Anna’nın nerede olduğunu bile bilmiyorsun,” diye beklemeden yanıt verdi. </st><st c="7838">“Aramaya başlamışken Artıkları da araman gerekecek.” Görevlileri itmeye çalıştı, ama çok güçlüydüler. </st><st c="7940">Peter’ı lobinin yanına doğru sürüklerlerken bir el, zorla ağzını kapatarak onu susturdu. </st></p>
			<p><st c="8029">“Bekle! </st><st c="8037">Peter! </st><st c="8044">Üretim çiftliği ne demek oluyor?”</st></p>
			<p><st c="8077">Biri daha ayağa kalktı. </st><st c="8102">“Bay Pincent,” diye seslendi. </st><st c="8132">“Artıkların ‘Uzun Ömürlülük +’ için işkence gördüğü doğru mu? </st><st c="8194">Torununuzun suçlamalarıyla ilgili ne diyeceksiniz?”</st></p>
			<p><st c="8245">Richard çevresine baktı, hızlı düşünmeye çalışıyordu. </st><st c="8300">Giderek daha fazla gazeteci ayağa kalkıyor, bağırarak soru soruyordu.</st></p>
			<p><st c="8369">“Bayanlar baylar,” diye seslendi. </st><st c="8404">Sakinleştirmek için elini kaldırdı. </st><st c="8440">“Lütfen izin verin, bir dakika.”</st></p>
			<p><st c="8472">Gürültü azalır gibi oldu, bazı gazeteciler yerlerine oturdu. </st><st c="8534">Richard sözlerine devam ederken gözleri odada fır dönüyordu. </st><st c="8595">“Bildiğiniz gibi, torunum hayatına bir Artık olarak başlamıştı; Yeraltı’nın tehlikeli üyeleri onun beynini yıkamış, ondan tehlikeli bir suçlu yaratmışlardı. </st><st c="8752">Annesi de bir suçluydu, belki de bunun bana ders olması gerekirdi. </st><st c="8819">Onu burada işe alarak, ona en iyi imkânları sunarak iyileştirilebileceğini düşünmüştüm.” Başını salladı. </st><st c="8924">“Üzgünüm, bugün iyileşmenin imkânsız olduğunu hep beraber gördük. </st><st c="8990">Artıkların medeni hayata uyum sağlamayacaklarını, sunacağımız imkânları değerlendiremeyeceklerini net biçimde anlamış bulunuyorum. </st><st c="9121">Bayanlar baylar, onların iyiliğini istiyoruz ama bu, onların kendileri için iyi olanı istedikleri anlamına gelmiyor…”</st></p>
			<p><st c="9238">Bir gazeteci, “Yani Artıkların Yasal yapılmaması gerektiğini mi söylüyorsunuz?” diye bağırdı. </st><st c="9333">“Torununuzun bu özgürlüğünün elinden alınması gerektiğini mi söylüyorsunuz?” Richard sakin bir sesle devam etti. </st><st c="9446">“Belki de Artık Yasasını gözden geçirmemiz gerektiğini söylüyorum. </st><st c="9513">Bugün Peter’ın her söylediğinin yalan ve yanlış olduğunu söylüyorum. </st><st c="9582">Pincent İlaç’ın nasıl işlediğine, ‘Uzun Ömürlülük +’ya dair en ufak bir fikri yok. </st><st c="9665">Onun bu aşırı davranışı için özür dilerim. </st><st c="9708">Yeraltı’nın onun beynini nasıl yıkadığını anlamam gerekirdi. </st><st c="9769">Bu önemli olayı sabote edeceğini tahmin etmem gerekirdi.”</st></p>
			<p><st c="9826">Bazı fısıldaşmalar oldu, birkaç kişi başıyla onayladı. </st><st c="9882">Sonra gazeteciler lobinin arkasına doğru dönünce sesler yükseldi. </st><st c="9948">Richard Pincent salonun diğer ucundan birinin yaklaştığını görünce kaşlarını çattı. </st><st c="10032">Sonra giderek yükselen bağrışmalar duydu: “Elinde silah var.” Ondan sonra yaklaşanın genç bir adam olduğunu gördü. </st><st c="10147">Başta onu bir görevlinin tuttuğunu sandı, ama sonra onun görevlinin arkasına bir şey dayayarak, odanın ucuna doğru ittirdiğini anladı. </st></p>
			<p><st c="10282">“İşte bir Artık daha,” dedi telaşla. </st><st c="10319">Kekelemeye başlamış, gözleri korku ve hayret içinde fal taşı gibi açılmıştı. </st><st c="10396">“Arkadaşlar, bu tırmanan bir kriz. </st><st c="10431">Bu suçlu gençlerle baş etmenin bir yolunu bulmalıyız.” </st></p>
			<p><st c="10486">Jude görevliyi ittirip silahı herkesin görebileceği şekilde ona doğru tutarak öfkeyle, “Bu çok işine gelirdi, değil mi?” dedi. </st><st c="10613">“Ama korkarım ki ben Artık değilim. </st><st c="10649">Peter da değil. </st><st c="10665">Yani bizim hücrelerimizi Uzun Ömürlülük için kullanamazsın. </st><st c="10725">Yoksa sadece Artık kızları mı kullanabiliyorsun?”</st></p>
			<p><st c="10774">Odayı sessizlik kapladı, Richard panik içinde oğlana baktı. </st><st c="10835">“Korkarım söylediklerinden hiçbir şey anlamıyorum,” dedi buz gibi bir sesle. </st><st c="10912">“Görevliler, çabuk bir şeyler yapın.”</st></p>
			<p><st c="10949">Jude, “Yanıma yaklaşan olursa bu adam ölür,” diye bağırdı. </st><st c="11009">“Yeraltı için çalışıyorum. </st><st c="11036">Elimde bir silah var ve kullanmaktan çekinmem.” </st></p>
			<p><st c="11084">Richard öfkeyle, “Bir görevli öldürmen çok mu umurumda sanıyorsun? </st><st c="11151">Beş kuruşa çalışıyorlar,” dedi, sonra salondaki tüm görevlilerin hayret ve kinle ona baktığını görünce hafifçe rengi attı.</st></p>
			<p><st c="11273">Jude sakin bir sesle, “Peki ya seni öldürürsem?” dedi. </st><st c="11329">“O zaman ne yaparsın? </st><st c="11351">Ya da öldürmek yerine Ünite X görüntülerini kaydettiğimi söylersem? </st><st c="11419">Orada tuttuğun Artık kızların görüntülerinin elimde olduğunu söylersem? </st><st c="11491">Bu değerli hapına embriyo yaratmak için kullandığın kızların görüntülerinin? </st><st c="11568">Neden bunu gazetecilere anlatmıyorsun? </st><st c="11607">Onların çığlıklarından bahsetmiyorsun?”</st></p>
			<p><st c="11646">Richard Pincent’ın yüzü bembeyaz kesildi. </st><st c="11689">“Yalan bunlar,” diyebildi. </st><st c="11716">Arkaya giderek Derek Samuels’i yakaladı. </st><st c="11757">“Artık kızlar nerede? </st><st c="11779">Ya Anna?”</st></p>
			<p><st c="11788">Derek Samuels hiçbir şey söylemedi, mosmor kesilen yüzü her şeyi zaten anlatıyordu. </st><st c="11873">Richard nefretle onu itti. </st></p>
			<p><st c="11900">Jude, “Yalanlar birazdan en yakın bilgisayara ulaşacak,” diyordu. </st><st c="11966">“Tabii, eğer Peter’ı bırakmazsan. </st><st c="12000">‘Uzun Ömürlülük +’ projesinden vazgeçmezsen...”</st></p>
			<p><st c="12047">“Buna nasıl cesaret edersin!” Richard’ın yüzü bembeyaz kesilmiş, oğlanın dediklerini, olan bitenleri anlamaya çalışıyordu. </st><st c="12171">Öfkeden köpürüyordu, gözleri yuvalarından fırlamış, ellerini yumruk yapmıştı. </st><st c="12249">“Beni tehdit etmeye nasıl cesaret edersin. </st><st c="12292">Ben Richard Pincent’ım. </st><st c="12316">Bunu kabul edemem. </st><st c="12335">Bunu…” Aniden sol kolunda bir ağrı hissetti ve çılgın gibi etrafına bakındı. </st><st c="12412">“Kimse benim metotlarımı sorgulayamaz. </st><st c="12451">Kimse…” Ama cümlesini tamamlayamadan göğsünü tutarak yere yığıldı. </st></p>
			<p><st c="12518">İki doktor ona doğru koşarken bir gazeteci, “Öldü!” diye bağırdı. </st><st c="12584">“Onu Artıklar öldürdü.” Diğer gazeteciler koyun gibi ön tarafa üşüşerek daha iyi görüntü almaya çalıştılar. </st><st c="12692">Aniden Hillary ayağa kalktı. </st><st c="12721">Mikrofonu alarak, “Sanırım yeteri kadar şey gördük. </st><st c="12773">Lütfen herkes yerine dönsün,” dedi. </st><st c="12809">Gazeteciler yerlerinden kımıldamadı. </st><st c="12846">Bir tanesi, “Ünite X doğru mu?” diye seslendi. </st><st c="12893">Diğeri, “Bu yeni oğlan kim?” diye bağırdı. </st><st c="12936">Başka biri, “Gerçekten, burada embriyo mu üretiyorsunuz?” diye sordu. </st><st c="13006">Gazetecilerin sesleri yükselip daha ısrarcı bir hale gelince Hillary, Richard’ı yanına taşıyan doktorlara baktı. </st><st c="13119">Bir doktor, “Ona yeni bir kalp gerek…” dedi.</st></p>
			<p><st c="13163">Hillary başını salladı, sonra mikrofona doğru döndü ve etraf sakinleşene kadar bekledi. </st><st c="13252">“Bayanlar baylar, Hükümet Genel Sekreter’i olarak bugünkü gelişmeler için özür diliyorum,” dedi. </st><st c="13349">Kesin ve otoriter bir biçimde konuşuyordu. </st><st c="13392">“Takdir edersiniz ki Pincent İlaç son zamanlarda zor günler geçiriyor… Bazı sorunlar yaşıyor. </st><st c="13486">Hükümet’in Artıklara yapılan kötü muamele ve tacizi çok ciddiye aldığını belirtmek isterim ve bu konuda hemen kapsamlı bir soruşturma başlatılacak. </st><st c="13634">Bay Pincent tıbbi tedavi görürken Pincent İlaç işlerini ben yürüteceğim. </st><st c="13707">Bu sırada, araştırmanın tarafsızlığı için, bu basın toplantısıyla, bu olaylarla ilgili hiçbir şeyin duyurulmamasını anlayışla karşılayacağınızı umarım. </st><st c="13859">Kameralar, not defterleri, kayıt cihazları ayrılırken toplanacak.” </st></p>
			<p><st c="13926">Gazetecilerden biri, “Ayrılmak mı?” diye bağırdı. </st><st c="13976">“Ayrılamayız. </st><st c="13990">Bize Artıklardan bahset.”</st></p>
			<p><st c="14015">Başka biri, “Anlat bize. </st><st c="14041">‘Uzun Ömürlülük +’ nasıl yapılıyor?” diye seslendi. </st><st c="14093">Hillary izleyenlere sakin bir biçimde baktı ve ilk gazeteciye dönerek, “İsminiz?” dedi. </st><st c="14181">Adam huzursuzca kıpırdandı. </st><st c="14209">“Tom Wellings.” </st></p>
			<p><st c="14225">“Tom korkarım yanılıyorsun. </st><st c="14253">Buradan ayrılacaksınız, hem de Hükümet gözetimi altında. </st><st c="14310">Hükümet kurallarına uymamanın cezası bildiğin gibi soruşturma ve hapis oluyor.” </st></p>
			<p><st c="14390">Adama tatlı tatlı gülümsedi ve ikinci gazeteciye döndü. </st><st c="14446">“Sizin adınız lütfen?” Kadın kendinden emin bir sesle, “Sarah” diye yanıtladı. </st><st c="14525">“Sarah Condon.” </st></p>
			<p><st c="14541">“Bayan Condon, inceleme sonuçları açıklanınca –ki yakında açıklanacaktır çünkü Hükümet her zaman şeffaflıktan yana– gerçeği okurlarınıza duyurabilirsiniz. </st><st c="14696">Bundan önce harekete geçenlerin isyana teşvikle suçlanması beni gerçekten çok üzer. </st><st c="14780">Gerçekten.” </st></p>
			<p><st c="14792">Duydukları karşısında sarsılmışa benzeyen kadın tekrar yerine oturdu; Hillary gözünü ayırmadan ona bakıyordu.</st></p>
			<p><st c="14901">Hillary, “Tatsızlıklar için gerçekten üzgünüm,” diye devam etti. </st><st c="14967">“Hükümet, sadakatiniz ve desteğinizi yarın yapılacak Enerji Forumu’nda sağlanacak ayrıcalıklı bir konumla ödüllendirecektir. </st><st c="15092">Ve minnettarlığımızı göstermek için önümüzdeki ay hepiniz ekstra on enerji kuponu alacaksınız. </st><st c="15187">Tabii bugünle ilgili hiçbir detayın dışarı sızmayacağını varsayıyorum. </st><st c="15258">Teşekkürler, lütfen hepiniz şimdi binayı terk edin.”</st></p>
			<p><st c="15310">Birkaç saniye kimse kıpırdamadı. </st><st c="15344">Sonra yavaş yavaş görevliler odada dolanmaya başlayınca gazeteciler ayağa kalkmaya başladı. </st><st c="15436">Eşyalarına teker teker el koyuldu ve binadan çıkarak gecenin karanlığında kayboldular. </st><st c="15523">Richard Pincent bir sedyede yatıyordu. </st><st c="15562">Derek Samuels onu taşıyan görevlileri takip etti. </st></p>
			<p><st c="15612">Sonunda oda boşalmıştı. </st><st c="15636">Odada elindeki silahı hâlâ görevliye dayayan Jude ve görevlilerin tuttuğu Peter kalmıştı. </st><st c="15726">Hillary, Peter’ı tutan görevlilere işaret etti; Jude onların binadan çıkışlarını dikkatle izledi ve rehin aldığı görevliyi de onların ardından gitmesi için serbest bıraktı. </st><st c="15899">Silahı her ihtimale karşı yanındaydı. </st><st c="15937">Hillary ona doğru döndü ve dudaklarını büzerek titrek, ama güçlü bir sesle, “O kayıtlar…” dedi, “onların hepsini bana vereceksin, anladın mı?”</st></p>
			<p><st c="16079">Jude tiksinerek ona baktı. </st><st c="16107">“Hepsini yok etmen için mi?”</st></p>
			<p><st c="16135">Hillary, “İddialarını tam anlamıyla araştırabilmek için,” dedi yumuşak bir sesle.</st></p>
			<p><st c="16217">“Ortadan kaldırmak için demek istiyorsun.”</st></p>
			<p><st c="16260">Hillary gülümsedi. </st><st c="16280">“Hükümet hemen gerekli işlemleri başlatacak,” dedi. </st><st c="16332">“Korkarım seçme şansın yok. </st><st c="16360">Ya o kayıtları bana verirsin ya da seni tutuklamak zorunda kalırım, bu yeterince açık mı?”</st></p>
			<p><st c="16450">Jude bir an için ona baktı, sonra cebinden çıkardığı diski ona uzattı. </st><st c="16522">Hillary gözleri parlayarak diski aldı. </st><st c="16561">“Ve şimdi sıra silahta,” dedi buz gibi bir sesle. </st><st c="16611">“Eğer vermezsen buradan canlı çıkamazsın.”</st></p>
			<p><st c="16653">Ama Jude bir kahkaha patlattı. </st><st c="16685">“Gerçekten tek kopyanın bu olduğunu mu sanıyorsun?” diye sordu. </st><st c="16749">“Beni gerçekten o kadar aptal mı sandın?”</st></p>
			<p><st c="16790">Hillary duraksadı. </st><st c="16810">“Başka kopyalar mı var?” </st></p>
			<p><st c="16835">“Elbette var.” Peter sözü Jude’dan alarak devam etti. </st><st c="16889">“Artıklar kaçırıldı. </st><st c="16910">Anna güvende. </st><st c="16924">Ve inan bana bu diskin başka kopyaları var. </st><st c="16968">Bu görüntüler sanal bir mekâna aktarıldı bile. </st><st c="17015">Eğer başımıza bir şey gelirse her yere gönderilecekler.”  </st></p>
			<p><st c="17072">Hillary gözlerini kıstı. </st><st c="17097">Kaşını kaldırmış ona bakan Jude’a döndü. </st></p>
			<p><st c="17138">“Doğru söylüyor,” diye silkindi Jude. </st><st c="17176">“Eğer gitmemize izin vermezsen işler senin açından epey kötü olabilir.”</st></p>
			<p><st c="17247">Hillary, “Richard Pincent için demek istiyorsun herhalde,” diyerek düzeltti. </st><st c="17325">“Bu konuda hatalı davranan o, Hükümet değil.”</st></p>
			<p><st c="17370">Peter alay ederek, “Doğru,” dedi, “senin tüm bunlardan haberdar olman önemli değil mi? </st><st c="17458">Dur bakayım ne demiştin… </st><span><st c="17483">‘Bu Artıkların bu kadar faydalı olacakları kimin aklına gelirdi’</st></span><st c="17547"> diyordun sanırım. </st><st c="17566">Sence bu da inceleme dosyasına girer mi?” </st></p>
			<p><st c="17608">Hillary’nin gözleri hayretle fal taşı gibi açıldı. </st></p>
			<p><st c="17659">Peter sakin bir sesle, “Gördün mü? </st><st c="17694">Kayıtlarda sadece Artıklar yok,” dedi. </st><st c="17733">“Bizi serbest bırak, yoksa herkes her şeyi öğrenir.”</st></p>
			<p><st c="17785">Hillary birkaç dakika sessiz kaldıktan sonra derin bir nefes aldı. </st><st c="17853">Öfkeli ve alçak bir sesle, “Gitmenizi istiyorum,” dedi. </st><st c="17909">“Gitmenizi ve ortadan tamamen yok olmanızı istiyorum. </st><st c="17963">Bugün burada olanlarla ilgili bir sözcük bile ederseniz, sesinizi azıcık yükseltecek olursanız, Hükümet’in gücüyle ve zulmüyle tanışmak zorunda kalırsınız. </st><st c="18119">Bu yeterince açık mı?”</st></p>
			<p><st c="18141">Jude gitmek üzere arkasını dönerken, “Tabii neden olmasın,” dedi. </st></p>
			<p><st c="18208">Bu arada Peter hâlâ Hillary’ye bakıyordu. </st><st c="18250">Nefretle, “Eğer sen benim ya da ailemin yanına yaklaşırsan, Yeraltı’nın gücüyle ve zulmüyle tanışmak zorunda kalırsın,” dedi. </st><st c="18376">“Bu </st><span><st c="18380">yeterince</st></span><st c="18389"> net mi?” Aceleyle Jude’un yanında durmak üzere ilerledi. </st><st c="18447">Sonra yavaşça, emin adımlarla, omuzlarının üstünden bakarak kapıya doğru ilerlediler, merdivenlerden inip kapıdan geçtiler. </st><st c="18571">Ağaçların arasından çıkarak Yeraltı işareti veren bir adamı ana yola kadar sessizce takip ettiler. </st><st c="18670">Sonra bir şantiyeden geçerek kendilerini yolun kenarında bekleyen arabaya doğru ilerlediler. </st></p>
			<p><st c="18763">Arabaya yaklaşırlarken Jude, “Biliyor musun, ona verdiğim diskte bir müşterime ait olan kodlar vardı.” </st></p>
			<p><st c="18866">Peter kaşlarını çattı ve sonra alaycı bir ifadeyle, “Kayıtlı hiçbir şey yok yani, öyle değil mi?”</st></p>
			<p><st c="18963">“Hem de hiçbir şey,” Jude göz kırptı. </st><st c="19002">“Ama o bunu bilmiyor. </st><st c="19024">En azından henüz.”</st></p>
			<p><st c="19042">Hızla arabaya bindiler ve araba hızlanarak arka sokaklardan iki şeritli bir anayola, oradan da şehir dışına çıktı. </st><st c="19158">Peter arada bir arkasını dönerek takip eden bir araba, herhangi bir tehlike olup olmadığını kontrol ediyordu. </st></p>
			<p><st c="19268">Jude düşünceli bir biçimde, “Sanırım gelecekte bunu sürekli yapmak zorunda kalacağız. </st><st c="19354">Arkamızı kontrol etmekten söz ediyorum.”</st></p>
			<p><st c="19394">Peter silkinerek, “Benim hayatıma hoş geldin,” dedi. </st><st c="19448">Sonra Jude’a baktı ve sırıttı. </st><st c="19479">“Aslında bunu samimi olarak söylüyorum: Hayatıma hoş geldin.”</st></p>
		</div>
	<div id="charCountTotal" value="19540"></div></body>
</html>
