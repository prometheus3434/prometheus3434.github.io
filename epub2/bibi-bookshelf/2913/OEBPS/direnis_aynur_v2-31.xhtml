<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-31</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-31" xml:lang="tr-TR">
		<div>
			<p><br /><br /><br /></p>
			<p id="_idParaDest-31"><st c="0">Otuz Birinci Bölüm</st></p>
			<p><br /><br /><br /></p>
			<p><st c="19">Peter’ın talimatlarını dinleyen Pip, depo benzeri odaların duvarının yanından gizlice ilerliyordu. </st><st c="119">Görevli üniforması binanın içinde rahatça dolaşarak altıncı kata kadar çıkmasını sağlamıştı. </st><st c="212">Güvenlik Merkezi’nin hemen üstündeki yerinden Jude’un bir kameradan diğerine geçerek ilerleyişini takip edeceğini biliyordu. </st></p>
			<p><st c="337">Aniden bir ses duydu, hızla saklandı. </st><st c="375">İki adam alçak sesle konuşuyordu. </st></p>
			<p><st c="409">“Zaten fark etmez. </st><st c="428">Yarından itibaren bu resmî olacak.”</st></p>
			<p><st c="463">“Hükümet’ten gelen o kadına güveniyor musun?”</st></p>
			<p><st c="509">“Bunun güvenle ilgisi yok. </st><st c="537">Bunu onaylamamayı göze alamaz. </st><st c="568">Çok büyük bir hâsılattan bahsediyoruz. </st><st c="607">Yeni işler, enerji, refah… Bu öyle yabana atılacak bir şey değil. </st><st c="673">Kaygılanma artık.”</st></p>
			<p><st c="691">“İçim rahat, kaygı duymuyorum...” </st></p>
			<p><st c="726">Pip’i fark etmeden kapıdan çıktılar ve merdivenlerden aşağı inmeye başladılar. </st><st c="805">Pip dikkatle onların çıktığı kapıya doğru fırladı. </st><st c="856">Jude’un onu gözetlediğini ve hazır olduğunu ümit etti. </st><st c="911">Sonra tereddüt ederek kapıyı araladı, parlak ışıklar hemen gözünü aldı. </st><st c="983">Odada iki hemşire vardı, köşedeki masada oturup çene çalıyorlardı; onların sesinin dışında başka ses yoktu. </st><st c="1091">Kapının hemen yanında bir dahili telefon ve iki elektrik düğmesi vardı; Pip usulca kameraya baktı ve başını salladı. </st><st c="1208">Birkaç saniye sonra elektrik kesilince Jude’a güvenmekte haklı olduğunu anladı ve kapıdan içeri süzüldü. </st></p>
			<p><st c="1313">Aniden telaşlı ayak sesleri duydu. </st></p>
			<p><st c="1348">Hemşirelerden biri, “Kesinti yayılıyor,” dedi telaşla.</st></p>
			<p><st c="1402">“Alo? </st><st c="1409">Alo? </st><st c="1414">Hay Allah! </st><st c="1425">Bu telefon da kesilmiş.”</st></p>
			<p><st c="1449">“Ne yapacağız?”</st></p>
			<p><st c="1465">“Aşağıya haber vermemiz gerek.”</st></p>
			<p><st c="1497">Pip karanlıkta hızla hareket ederek kapının yakınındaki hemşireyi yakaladı. </st><st c="1574">Kadın çığlık attı. </st><st c="1593">“Herkes duvara yaslansın,” diye bağırdı. </st></p>
			<p><st c="1634">“Ne? </st><st c="1639">Kim var orada?”</st></p>
			<p><st c="1654">“Silahlıyım. </st><st c="1668">Hepiniz hemen duvara yaslanın.”</st></p>
			<p><st c="1699">Bağırış çağırışları duyuyordu, sonra kimsenin saklanmadığından emin olmak için odayı bir fenerle aydınlattı. </st><st c="1809">“Arkanızı dönün,” diye emretti. </st><st c="1841">“Kollarınızı havaya kaldırın.”</st></p>
			<p><st c="1871">“Ama görevliler… Bir iki dakikaya burada olur. </st><st c="1919">Delirdin mi? </st><st c="1932">Öyle elini kolunu sallayarak buraya giremezsin.”</st></p>
			<p><st c="1980">Dişlerini sıkarak, “İstediğimi yaparım,” diye tısladı.</st></p>
			<p><st c="2035">Pip hemşireye bir havlu uzattı, önce konuşan doktorun ağzını ve sonra diğerlerini bağlamasını emretti. </st><st c="2139">Son olarak kendisi hemşireyi bağladı ve hemen yataklara koştu. </st><st c="2202">Gördükleri karşısında kalbi duracak gibiydi, kızlara tek tek Sheila’yı soruyordu. </st></p>
			<p><st c="2284">Kızlardan biri yarı baygın gözlerini açtı. </st><st c="2327">“Kıymetli miyim? </st><st c="2344">Büyük Depo’ya geri dönebilir miyim artık?” diye sordu.</st></p>
			<p><st c="2398">Pip aceleyle ona doğru koşarken gergin bir sesle, “Büyük Depo’ya değil. </st><st c="2471">Seni güvenli bir yere götürmeye çalışacağız, tamam mı? </st><st c="2526">Bakalım hepinizi buradan çıkartabilecek miyiz?”</st></p>
			<p><st c="2573">Telefonunu aldı ve binanın bodrum katında bekleyen adamları aradı. </st><st c="2641">“İçerideyim, hemen dört kişiye ihtiyacım var.”</st></p>
			<p><st c="2687">“Samuels?” </st></p>
			<p><st c="2699">Derek Samuels alıcı cihazı hemen kulağını götürdü. </st><st c="2750">“Evet? </st><st c="2757">Bay Pincent?”</st></p>
			<p><st c="2770">“Basın toplantısı tam altıda başlayacak. </st><st c="2812">Peter’ı hemen getir.”</st></p>
			<p><st c="2833">“Tabii. </st><st c="2842">Hemen.”</st></p>
			<p><st c="2849">“Güzel.”</st></p>
			<p><st c="2858">Derek Samuels aşağı bakınca Görevli 431’in hücre kapısının önünde yere yığılmış olduğunu gördü, alnına basan teri sildi. </st><st c="2980">Kız gitmişti. </st><st c="2994">Bekleme odasında bir görevli daha ölü bulunmuştu ve sonra ikinci katta iki tane daha. </st><st c="3080">Silahını çıkararak göğsüne yaklaştırırken cesetleri kaldırması için bir görevli çağırdı. </st></p>
			<p><st c="3169">Dr. </st><st c="3173">Edwards endişeyle, “Nerede kaldın?” diye fısıldadı. </st><st c="3225">“Görevliler her an burada olabilir.”</st></p>
			<p><st c="3261">Planladıkları şekilde bodrum katındaydılar. </st><st c="3306">Köşeyi dönerek beliren Pip suratını buruşturarak, “Anna sizinle mi?” diye sordu. </st></p>
			<p><st c="3387">“Evet. </st><st c="3394">Burada, benimle.”</st></p>
			<p><st c="3411">Pip, Dr. </st><st c="3421">Edwards’ın arkasında duran zayıf silueti gördü; başını sallayarak yine kayboldu. </st><st c="3502">Birkaç saniye sonra tekrar ortaya çıktı, bu defa kucağında bir kız taşıyordu. </st><st c="3580">Arkasındaki dört adamın da kucağında genç kızlar vardı. </st><st c="3636">Dr. </st><st c="3640">Edwards, bunlar Yeraltı’nın adamları diye düşündü. </st><st c="3691">Yeraltı askerleri. </st><st c="3710">“Güzel, çünkü kızları dışarı çıkarmak için sana ihtiyacımız var.”</st></p>
			<p><st c="3775">Dr. </st><st c="3780">Edwards gözlerini açarak, “Elbette,” dedi. </st><st c="3823">“Ünite X’teki kızlar mı?”</st></p>
			<p><st c="3848">Pip başını salladı. </st><st c="3869">“Peter nerede?”</st></p>
			<p><st c="3884">“Hücresinde.”</st></p>
			<p><st c="3898">“Güzel. </st><st c="3907">Tekne bekliyor. </st><st c="3923">Sheila’yı al.”</st></p>
			<p><st c="3937">Kızı Dr. </st><st c="3947">Edwards’a uzattı, doktor dikkatle kızı kucakladı. </st></p>
			<p><st c="3997">“Sheila? </st><st c="4006">Gerçekten sen misin?” Konuşan Anna’ydı. </st><st c="4046">Sheila yanıt vermedi, Anna onun elini sıkıca tuttu ve onu korumak için yanında dikildi. </st><st c="4134">Dr. </st><st c="4138">Edwards, Sheila’nın yüzüne ve kızıl saçlarına bakarken onun ne kadar narin olduğunu düşündü. </st><st c="4231">Onun hafif vücudu, o akşamüstü Pip ve Peter laboratuvara geldiğinden beri ve bu duvarların ardında neler olup bittiğini öğrendiğinden beri hissettiği yükü daha da artırıyordu. </st><st c="4407">Suça ortak olmuştu; onları durdurmak için yeterince çaba sarf etmemişti, Richard Pincent’ın onu maşa gibi kullanmasına, susturmasına izin vermişti. </st><st c="4555">Ve bunun bedelini bu kızlar ödemişti. </st><st c="4593">Yavaşça, ağır hareketlerle arkasını döndü ve Anna ile beraber merdivenlerden aşağı yürümeye başladı. </st><st c="4694">Pip yolu kontrol etmek için önden gidiyor ve hemen arkasında dört Yeraltı askeri onu takip ediyordu. </st><st c="4795">Gizlice bodrumdan çıkarak yükleme yapılan koyda, onları karanlık, kış soğuğunda bekleyen diğer Yeraltı elemanlarıyla buluştular. </st><st c="4924">Doktor sessizce Pip’i izleyerek çıkıştan geçti ve binanın duvarını takip ederek nehir kenarına inen bataklık araziye vardı. </st><st c="5048">Çamura saplanmamak için tekneye kadar daha hızlı yürüdüler. </st><st c="5108">Nehrin kenarında bağlı duran tekne büyükçe, zırhlı bir sürat motoruydu. </st></p>
			<p><st c="5180">Pip, Anna’ya, “Sular çok alçak, atlaman gerekiyor,” dedi. </st><st c="5238">“Sana Ben’i uzatırız.”</st></p>
			<p><st c="5260">Anna cesurca başını salladı, derin bir nefes alarak güvenle tekneye atladı ve kardeşini almak için uzandı. </st></p>
			<p><st c="5368">Ardından, sersemlemiş haldeki kızlar da tekneye indirildi. </st><st c="5427">Anna ayakta durmakta zorlanan kızları oturttu, onurlarını ayaklar altına alan o gecelikleri düzelterek üstlerini örttü. </st><st c="5547">En son Yeraltı askerleri nehir kıyısına geldi ve onlar da tekneye bindi. </st></p>
			<p><st c="5620">Pip, Dr. </st><st c="5629">Edwards’a, “Sen de onlarla gitmelisin,” dedi.</st></p>
			<p><st c="5674">Dr. </st><st c="5679">Edwards tekneye baktı ve başını salladı. </st><st c="5720">“Hayır, benim basın toplantısında bulunmamı istemiştin.”</st></p>
			<p><st c="5776">“O bir görevliyi öldürmeden, bir tutsağı ve Artıkları kaçırmadan önceydi. </st><st c="5851">Basın toplantısına çıkmana izin vermezler. </st><st c="5894">Haydi git. </st><st c="5905">Seni saklarız.”</st></p>
			<p><st c="5920">Dr. </st><st c="5925">Edwards kızlara, Anna’ya baktı ve Pip’e dönerek alçak bir sesle, “Biliyor musun, benim bütün hayatım burasıydı; hayatımda sadece bilim vardı. </st><st c="6067">Hakikati aradığımı sanıyordum. </st><st c="6098">Bilimin güzel bir şey olduğunu sanıyordum.”</st></p>
			<p><st c="6141">Pip, “Bilim güzel bir şey olabilir,” dedi. </st><st c="6185">“Tabii eğer doğru yapılırsa. </st><st c="6214">Kötü bilimden bahsetmiyorum.”</st></p>
			<p><st c="6243">“Bunlar birbirlerine o kadar yakın şeyler ki. </st><st c="6290">Ben, Uzun Ömürlülük’ün insanlığın kurtarıcısı olduğuna inanmıştım. </st><st c="6357">Bu kadar derde deva olan bir şey nasıl olur da bu kadar zarar verici olabilir?”</st></p>
			<p><st c="6436">“Her güzelliğin bir karanlık yönü vardır. </st><st c="6479">Cehennem olmadan cennet olmaz.”</st></p>
			<p><st c="6510">Dr. </st><st c="6515">Edwards yüzünü buruşturdu. </st><st c="6542">“Ama şeytanın yanında yer aldığını öğrenmek…” diye fısıldadı. </st><st c="6604">Nefretle tekrar Pincent İlaç’a baktı. </st></p>
			<p><st c="6642">“Bu senin hatan değil,” dedi dikkatlice, sonra zorla gülümsedi. </st><st c="6706">“Her neyse, bir Hükümet Eğitim Programı her zaman mevcut. </st><st c="6764">Ne demişler: Yeni Hayatlar Yeni Sorunlar.”</st></p>
			<p><st c="6806">Dr. </st><st c="6811">Edwards gözlerini kaçırmadan, “Eğitim Programı,” dedi usulca. </st><st c="6873">“Evet, tabii. </st><st c="6887">Doğrusu…” </st></p>
			<p><st c="6897">“Hemen orada durun.” Dr. </st><st c="6922">Edwards arkalarından bağıran bir ses duydu. </st><st c="6966">Arkasını döndüğünde, karanlıkta elinde fener bulunan üniformalı bir görevlinin yaklaştığını gördü. </st><st c="7065">Hemen görevlinin elindeki silahı fark etti. </st></p>
			<p><st c="7109">“Olanları açıklayabilirim,” diye seslendi.</st></p>
			<p><st c="7151">Görevli, “Hiç gerek yok, çabuk oradan uzaklaş yoksa ikinizi de öldürürüm,” dedi. </st><st c="7233">Telsizi çıkardı. </st><st c="7250">“Destek ekibe ihtiyacım var, arka kapı, nehir kıyısına.”</st></p>
			<p><st c="7306">Dr. </st><st c="7311">Edwards hızlı düşünmeye çalışıyordu. </st><st c="7348">“Elbette,” dedi. </st><st c="7365">Birkaç dakika sonra daha fazla görevli burada bitecek, Pip ve kızlar da yakalanacaktı. </st></p>
			<p><st c="7452">“Bak, buna hiç gerek yok,” dedi. </st><st c="7485">Sesinin yeterince güvenilir çıktığını umuyordu. </st><st c="7533">“Bir ses duydum ve kontrol etmek için çıktım, hepsi bu.” Sonra Pip’e döndü ve görevlinin cılız sesinden konumunu tahmin ederek, “Kaç,” diye tısladı. </st><st c="7682">“Uzaklaş buradan.” </st></p>
			<p><st c="7701">Pip, “Seni burada bırakamam,” diye fısıldadı. </st><st c="7747">“Buna gerek yok. </st><st c="7764">Bu görevliyi hallederiz.”</st></p>
			<p><st c="7789">Dr. </st><st c="7794">Edwards, “Birkaç dakika sonra daha fazlası burada olur,” diye yanıtladı. </st><st c="7867">“Bu riske değmez.”</st></p>
			<p><st c="7885">“Seni öldürür,” dedi Pip. </st><st c="7912">“Bunu biliyorsun.”</st></p>
			<p><st c="7930">Birkaç metre ötede duran görevli hareket etmeden onlara bakıyor, silahını önce birine sonra diğerine doğrultuyordu. </st><st c="8047">Dr. </st><st c="8051">Edwards koşarak yaklaşan ayak seslerini duydu. </st></p>
			<p><st c="8098">“Biliyor musun, sandığım kadar korkunç bir şey değilmiş ölüm,” dedi. </st><st c="8167">Pip’in duyabileceği biçimde, yumuşak bir sesle konuşuyordu. </st><st c="8227">“Belki de Peter, ölümün, doğanın kendi Yenileme işlemi olduğunu söylerken haklıydı.” Arkasını döndü ve gülümsedi. </st><st c="8341">“Ona haklı olduğunu söyle. </st><st c="8368">Sonsuzluk çok da önemli değilmiş, önemli olan bu yaşadığın an ve doğru olanı yapmak. </st><st c="8453">En sonunda…”</st></p>
			<p><st c="8465">Pip’e son kez baktı ve ellerini kaldırarak görevliye doğru yürümeye başladı. </st><st c="8543">“Bak görevli, bunlara hiç gerek yok. </st><st c="8580">Açıklamama izin verirsen…”</st></p>
			<p><st c="8606">“Açıklama mı? </st><st c="8621">Açıklama istemiyorum. </st><st c="8643">Olduğun yerde kal, yoksa vururum.” Görevli gözlerini kısmış, ona bakıyordu. </st><st c="8719">Dr. </st><st c="8723">Edwards fenerin en çok aydınlattığı yerde duruyordu. </st></p>
			<p><st c="8776">Doktor, “Ama biz aynı taraftayız,” diye devam ederken ona son kez baktıktan sonra nehir kenarına doğru kaçmaya başlayan Pip’e göz attı. </st></p>
			<p><st c="8912">“Hemen dur! </st><st c="8924">Bir adım daha atarsan vururum.” Görevlinin sesi öfkeliydi. </st><st c="8983">“Bir adım daha…”</st></p>
			<p><st c="8999">“Bir adım mı? </st><st c="9014">Beni bir adım için mi vuracaksın?” Dr. </st><st c="9053">Edwards yürümeye devam ediyordu. </st><st c="9086">Ama sözleri bir silah sesiyle kesildi. </st><st c="9125">Çamura düşerken onu günahlarından arındıran, ıstırabına son veren keyifli bir acının tüm vücudunda dolandığını hissetti. </st><st c="9246">Pip’in yok olduğunu fark eden görevlinin öfkeden köpürdüğünü ve diğer görevlilere nehir kenarını aramaları için seslendiğini duydu. </st><st c="9378">Ama son nefesini verirken bir motorun çalıştığını duydu; gözlerini kapatırken görevlilerin çok geç kaldığını biliyordu. </st></p>
		</div>
	<div id="charCountTotal" value="9498"></div></body>
</html>
