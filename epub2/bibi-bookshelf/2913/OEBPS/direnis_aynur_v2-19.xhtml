<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-19</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-19" xml:lang="tr-TR">
		<div>
			<p><br /><br /><br /></p>
			<p id="_idParaDest-19"><st c="0">On Dokuzuncu Bölüm</st></p>
			<p><br /><br /><br /></p>
			<p><st c="19">Pincent İlaç’ın içi, dış görünüşüne göre daha büyüktü. </st><st c="75">Jude’un hayatında gördüğü en beyaz, en parlak, en aydınlık binaydı. </st><st c="143">Yürüyen merdivenin yanından geçerek Derek Samuels’i takip eden Jude gözlerini kısarken binanın fazla ışık aldığına karar verdi. </st><st c="271">Buradan hoşlanmamıştı; kendi odasının karanlığını tercih ederdi.</st></p>
			<p><st c="335">İnce yüzlü, dar omuzlu, zayıf bir adam olan Derek Samuels’in, yüzüne soru soruyormuş gibi bir ifade veren kavisli kaşları vardı. </st><st c="465">Jude’u beyaz, uzun bir koridordan ve daha dar bir koridora açılan kapılardan geçirdi. </st><st c="551">Sonunda, içinde bir masa bulunan küçük bir odaya geldiler. </st></p>
			<p><st c="610">Derek hafifçe gülümseyerek, “Şimdi,” dedi, “kim olduğunu ve burada ne yaptığını söyler misin?”</st></p>
			<p><st c="704">Jude can sıkıntısıyla yüzüne baktı. </st><st c="741">“Mesajımda söylediğim gibi, İnternet güvenliğinizi onarmayı teklif ediyorum. </st><st c="818">Sanırım siz de bu yüzden yanıt verdiniz.”</st></p>
			<p><st c="859">Samuels bir şey söylemedi, ayağa kalktı. </st></p>
			<p><st c="901">Buz gibi bir sesle, “Demek İnternet güvenliğimizi onarmak istiyorsun,” diye tekrarladı. </st><st c="989">Sonra kollarını kavuşturdu ve gözlerini kısarak, “Referanslarınızı kontrol ettim,” dedi düz bir sesle. </st><st c="1092">“Senin kim olduğunu, babanın kim olduğunu ve geçimini nasıl sağladığını biliyorum. </st><st c="1175">Bizim sistemi nasıl kırdığını da. </st><st c="1209">Bu iş için seni kim tuttu? </st><st c="1236">Ve ne yapmanı istiyorlar?”</st></p>
			<p><st c="1262">Jude bu yumuşak sesin ardındaki tehditkâr tonu sezebiliyordu. </st></p>
			<p><st c="1325">Can sıkıntısıyla iç geçirerek, “Beni hiç kimse tutmadı,” dedi. </st><st c="1388">“Benim işim sistem kırmak. </st><st c="1415">Sizin sistemleri kırabildim, çünkü güncellenmeleri gerekiyor; eskiler. </st><st c="1486">Muhtemelen bu sistemleri yazanlar da fazla yaşlı. </st><st c="1536">Bu arada Bay Pincent nerede?”</st></p>
			<p><st c="1565">Samuels yaklaşarak, “Demek yaşlı...” dedi. </st><st c="1609">“Bu ilginç.” Jude’un yüzüyle arasında birkaç santim kalana kadar biraz daha yaklaştı. </st><st c="1695">“Uzun Ömürlülük’ün en iyi tarafı ne biliyor musun?” Neredeyse fısıldıyordu. </st></p>
			<p><st c="1771">Jude başını salladı. </st><st c="1792">Elleri terlemeye başlamıştı; Samuels’in gözlerine bakmamaya çalışıyordu. </st></p>
			<p><st c="1865">Derek Samuels, “Etrafta ortalığı karıştıracak hiç genç olmaması,” diye devam etti. </st><st c="1948">“Her şeyi bildiğini sanan gençler.” Yüzünde donuk bir ifade vardı, ama Jude sesindeki patlamaya hazır öfkeyi duyabiliyordu ve birden gülmemek için kendini zor tuttuğunu fark etti. </st><st c="2128">Bu katı görünümün ardında Samuels tedirgin, gençlerden korkan biriydi. </st></p>
			<p><st c="2199">Jude düz bir sesle, “Bildiğini sanan mı?” diye sordu, özgüveni geri gelmişti. </st><st c="2277">“Aslında bu durumda, her şeyi biliyorum. </st><st c="2318">En azından güvenlik sistemleriyle ilgili her şeyi. </st><st c="2369">Siz de bundan haberdarsınız, aksi takdirde beni davet etmezdiniz. </st><st c="2435">Peki, işe başlamamı ister misiniz, yoksa gideyim mi?”</st></p>
			<p><st c="2488">Samuels, gözlerini kıstı. </st><st c="2515">Gözleri hafifçe parlayarak, “Annen nasıl?” diye sordu. </st></p>
			<p><st c="2570">Jude sessizce, dik dik baktı. </st></p>
			<p><st c="2600">Samuels, “Ah doğru,” diye devam etti. </st><st c="2638">“Buradan gitmişti değil mi? </st><st c="2666">Güney Amerika mıydı? </st><st c="2687">Seni yapayalnız mı bıraktı? </st><st c="2715">Eminim senden uzaklaşmak için sabırsızlanmıştır.”</st></p>
			<p><st c="2764">Jude beklemediği bu darbe karşısında duyduğu öfkeyle kalp atışının hızlandığını hissetti, kendine gelmesi birkaç saniye sürdü. </st><st c="2892">“Annemi bu işe karıştırma.”</st></p>
			<p><st c="2919"> Samuels buz gibi bir sesle, “Peki şu Artık kardeşin?” diye sordu. </st><st c="2986">“Bu durumda sen ne oluyorsun?”</st></p>
			<p><st c="3016">“Hiçbir şey olmuyorum. </st><st c="3040">Bana ne…”</st></p>
			<p><st c="3049">Samuels kahkaha attı. </st><st c="3072">“Bana ne mi?” Küçümseyerek bakıyordu. </st><st c="3110">“Birkaç hafta fark olmasaydı sen Artık olacaktın.”</st></p>
			<p><st c="3160">Jude’un yüzü öfkeden kıpkırmızı kesildi. </st><st c="3202">Yapabildiği tek şey dümdüz ileri bakmaktı, aylardır kafasını meşgul eden şey bu değilmiş gibi görünmeye çalışıyordu. </st><st c="3319">Peter haber bültenlerini meşgul etmeye başladığından beri, kaçışından beri, Jude’un babası eski karısı, yani Peter’ın annesi Bayan Pincent tarafından öldürüldüğünden beri, bunu düşünüyordu. </st></p>
			<p><st c="3509">Jude kendine hâkim olmaya çalışarak, “Burada neler oluyor?” dedi. </st><st c="3575">“Sisteme bakmamı istemiyorsanız hemen giderim.”</st></p>
			<p><st c="3622">Samuels, “Hayır, gitmiyorsun,” diye önünü kesti. </st><st c="3672">“Hiçbir yere gitmiyorsun. </st><st c="3698">Seni bugün buraya getirmemin nedeni bugün hayli önemli bir basın toplantısı düzenliyor olmamız. </st><st c="3794">Hükümet yetkilileri ziyaretçimiz olacak. </st><st c="3835">Benim görevim hiçbir sorunun çıkmamasını sağlamak. </st><st c="3886">Kesinlikle hiçbir sorun çıkmamalı. </st><st c="3921">Bu yüzden, bitene kadar, senin zarar vermeyeceğinden emin olana kadar seni kilit altında tutacağım.”</st></p>
			<p><st c="4021">“Kilit altında mı?” Jude kulaklarına inanamadı. </st><st c="4070">“Beni kilitleyemezsin.”</st></p>
			<p><st c="4093">“Elbette kilitlerim,” dedi Samuels. </st><st c="4130">“Jude, şunu anlaman gerekiyor; canım ne istiyorsa onu yapabilirim.”</st></p>
			<p><br /></p>
			<p><st c="4197">Güvenlik görevlisi, mavi kapıyı çalmadan önce etrafına huzursuzca baktı. </st><st c="4271">Pincent İlaç’ın eğitim bölümünde bulunmaya alışık değildi, kendini oraya ait değilmiş gibi hissediyordu. </st><st c="4376">Dikkatle birinin yanıt vermesini bekledi, ama kapıyı açan olmadı. </st><st c="4442">Bir kez daha, daha kuvvetli çaldı. </st></p>
			<p><st c="4477">İçerden bir ses geldi. </st><st c="4500">“Kapı mı çaldı? </st><st c="4516">Kim o? </st><st c="4523">Lütfen içeri gelin.”</st></p>
			<p><st c="4543">Bu sesten güç bularak kapıyı açtı. </st><st c="4579">Söylendiği gibi içeride iki kişi vardı: Hiç evine gitmeden sürekli çalışan Dr. </st><st c="4658">Edwards, bir de o çocuk. </st><st c="4683">Pincent çocuğu. </st></p>
			<p><st c="4699">“Ben… Posta var… Çocuk için.” Ezberini unutarak dili sürçtü.</st></p>
			<p><st c="4759">Dr. </st><st c="4764">Edwards, “Çocuk mu?” diye sordu. </st><st c="4797">“Peter mı?”</st></p>
			<p><st c="4808">Görevli, “Evet,” dedi. </st><st c="4832">“Peter için. </st><st c="4845">Peter Pincent için.”</st></p>
			<p><st c="4865">Dr. </st><st c="4870">Edwards, “Genelde postayı siz mi getiriyorsunuz?” diye merakla sordu. </st><st c="4940">“Sizin güvenlik görevlisi olduğunuzu sanıyordum.”</st></p>
			<p><st c="4989">Hafifçe kızararak ve söylemesi öğretilen şeyleri hatırlamaya çalışarak, “Öyleyim,” dedi. </st><st c="5079">“Ama bu değerli bir şey. </st><st c="5104">Elden teslim edildi. </st><st c="5125">Genç bir hanım gönderdi. </st><st c="5150">Ona sağ salim ulaşmasını rica etti. </st><st c="5186">Peter Pincent’a yani. </st><st c="5208">Ben tesadüfen oradaydım.”</st></p>
			<p><st c="5233">Dr. </st><st c="5238">Edwards’ın yüzünde hafif bir gülümseme belirdi. </st><st c="5286">“O zaman bunu ona teslim etmeniz gerekmez mi?” Güvenlik görevlisi sertçe başıyla onayladı. </st></p>
			<p><st c="5377">“İşte.” Zarfı Peter’a doğru uzattı. </st><st c="5413">Peter merakla baktı. </st><st c="5434">“Benim için mi?” diye sordu. </st></p>
			<p><st c="5463"> Güvenlik görevlisi başıyla onayladı. </st><st c="5500">“Evet.”</st></p>
			<p><st c="5507">“Peki kimden geliyor?”</st></p>
			<p><st c="5530">Görevli gergin bir biçimde, “Genç bir hanım. </st><st c="5576">Art… Büyük Depo’dan beraber çıktığınız kız,” dedi. </st><st c="5627">“En azından ona benziyordu. </st><st c="5655">Sizinle aynı yaşta sanırım.”</st></p>
			<p><st c="5683">Peter sarsılmış görünüyordu. </st><st c="5713">“Ne zaman buradaydı? </st><st c="5734">Onu yakalayabilir miyim?”</st></p>
			<p><st c="5759">“Korkarım geciktim, öncelikle yapmam gereken önemli işler vardı.” Görevli bakışlarıyla zarfı takip etti. </st><st c="5865">“Yaklaşık kırk dakika önce buradaydı. </st><st c="5903">Kalmak istemediğini söyledi.”</st></p>
			<p><st c="5932">“Tek söylediği bu muydu?”</st></p>
			<p><st c="5958">Görevli başını salladı.</st></p>
			<p><st c="5982">Peter, “Peki, ne dedi? </st><st c="6006">Ne dedi?” diye ısrar etti.</st></p>
			<p><st c="6032">Görevli yavaş yavaş konuşarak, “Sizin haklı olduğunuzu söylememi istedi. </st><st c="6106">Üzgün olduğunu. </st><st c="6122">Ve daha sonra görüşeceğinizi.”</st></p>
			<p><st c="6152">“Benim haklı olduğumu mu? </st><st c="6179">Gerçekten böyle mi söyledi?”</st></p>
			<p><st c="6207">Görevli, “Ve üzgün olduğunu,” diye onayladı. </st><st c="6253">“Eğer sizin için uygunsa işime geri dönmek istiyorum.”</st></p>
			<p><st c="6307">Peter elinde zarfı çevirerek, “Elbette, teşekkürler,” dedi.</st></p>
			<p><st c="6367">Görevli cebindeki yüklü bahşişe dokunarak, “Bir şey değil, sadece işimi yapıyorum,” diye yanıtladı. </st></p>
			<p><br /></p>
			<p><st c="6468">Jude küçük bir odada, dolaba benzer bir yerde kendine geldi. </st><st c="6529">Kalın duvarlarla ve sağlam bir kapıyla çevrili bu odada hiç pencere yoktu; tek oksijen kaynağı tavandaki hava deliğiydi. </st></p>
			<p><st c="6650">Derek Samuels, “Burada kalacaksın,” dedi. </st><st c="6692">“Seçme şansın yok değil tabii. </st><st c="6723">Ben izin vermeden hiçbir yere gitmiyorsun.”</st></p>
			<p><st c="6766">Jude, “Kendini çok akıllı zannediyorsun,” diye mırıldandı. </st></p>
			<p><st c="6826">Samuels kendini beğenmiş biçimde, “Tecrübeyle kanıtlandı,” dedi. </st><st c="6891">Cebinden bir telsiz çıkararak, “Bir güvenlik görevlisine ihtiyacım var. </st><st c="6963">Zemin kat oda 25.” Tekrar Jude’a baktı. </st><st c="7003">“Yerinde olsam onun canını sıkmazdım.” Ve sonra zaferiyle övünen son bir bakış atarak kimlik kartıyla kapıyı açtı ve dışarı çıkıp arkasından kilitledi. </st></p>
			<p><st c="7155">Jude öfkeyle duvara yaslandı ve kayarak yere oturdu. </st><st c="7208">Tuhaf bir peri masalının içinde gibi görünen kızıl saçlı, ulaşılmaz kız bu binada bir yerdeydi. </st><st c="7304">Peter Pincent binada bir yerde çalışıyordu. </st><st c="7348">Jude ise kıstırıldığı bu dolabın içinde acizdi. </st><st c="7396">Öfkeyle iç geçirdi ve tekrar ayağa kalkarak ayağıyla duvara vurdu. </st><st c="7463">Kendini çok akıllı zannetmişti; her şeyi bildiğini sanmıştı. </st></p>
			<p><st c="7524">Sonra kaşlarını çattı. </st><st c="7547">Belki de her şeyi biliyordu. </st><st c="7576">Her şeyi olmasa da yeteri kadar biliyordu. </st><st c="7619">Derek Samuels ne de olsa üstünü aramamıştı. </st><st c="7663">Cebinde işe yarar bir şeyler vardı. </st><st c="7699">Yatak odasında Pincent İlaç’ın güvenlik sistemini incelerken gördüklerini gözünün önüne getirmeye çalıştı. </st><st c="7806">Binanın tüm planı önündeydi. </st><st c="7835">İyi düşünüp kabul yerinden buraya nasıl geldiğini hatırlayabilirse belki nerede olduğunu kestirebilirdi. </st><st c="7940">Düşünceli bir biçimde etrafı inceledi ve gözü hava deliğine takıldı. </st><st c="8009">Küçüktü. </st><st c="8018">Ulaşması zordu. </st><st c="8034">Ve çok sıkı kapatılmıştı. </st></p>
			<p><st c="8060">Jude bakışlarıyla odayı taradı ve bir an gözleri parladı. </st><st c="8118">Rafta kullanılmayan bir boya kutusu ve yanındaki tepsinin içinde boya çıkartmaya yarayan bir alet duruyordu. </st><st c="8227">Üç problemden biri çözülmüştü. </st><st c="8258">Görevlinin ayak seslerini dinleyerek aleti aldı, tek ayağını rafa dayayarak kendini tavana doğru çekti. </st></p>
		</div>
	<div id="charCountTotal" value="8362"></div></body>
</html>
