<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-32</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-32" xml:lang="tr-TR">
		<div>
			<p><br /><br /><br /></p>
			<p id="_idParaDest-32"><st c="0">Otuz İkinci Bölüm</st></p>
			<p><br /><br /><br /></p>
			<p><st c="17">Derek Samuels güç kaynağını onarmayı bir türlü başaramayan programcıyı başından vurma isteğini bastırarak adamın omzunun üstünden onu izliyordu. </st><st c="163">Genelde kendini denetlemekte zorlanmayan biriydi, ama bugün kontrolünü kaybetmenin eşiğindeydi. </st><st c="259">Alçak ve tehditkâr bir sesle, “Basın toplantısı on beş dakika sonra başlayacak,” dedi. </st><st c="346">“Eğer bu işi halledemezsen sen ve ailen yaşadığınıza pişman olacaksınız.” </st></p>
			<p><st c="420">Su gibi terleyen programcı başını salladı. </st><st c="463">Tüm ekibi ara yüzleri tarıyor, her bağlantıyı kontrol ediyordu, ama hiçbir şey bulunamamıştı. </st><st c="557">“Elimizden gelen her şeyi yapıyoruz,” dedi sıkıntıyla. </st><st c="612">“Sorunun ne olduğunu anlayamıyoruz. </st><st c="648">Hiçbir sorun yok gibi görünüyor.”</st></p>
			<p><st c="681">Samuels sinirlenerek, “Belli ki bir şey, olması gerektiği gibi değil. </st><st c="752">Aksi takdirde çalışıyor olurdu,” dedi. </st><st c="791">“Buna vaktim yok. </st><st c="809">Hemen çalıştır şunu.”</st></p>
			<p><st c="830">Programcı terliyordu. </st><st c="853">Koluyla alnını silerek, “Evet bayım,” dedi. </st><st c="897">“Şimdi hemen…” Bir anda bir ışık yandı ve bir sesle makineler hayata döndü. </st><st c="973">Ne olduğu hakkında hiçbir fikri yoktu, kendi yaptığı bir şey değildi sanki. </st><st c="1049">Ama bu, hayatında duyduğu en güzel sesti. </st><st c="1091">Enerjinin eski hâline döndüğüne inanamayarak birkaç dakika ekrana baktı ve gülümsedi. </st><st c="1177">“İşte bu kadar,” dedi dikkatle. </st><st c="1209">“Sanırım oldu.”</st></p>
			<p><st c="1224">Derek Samuels kapıyı açtı, koridorda tüm ışıklar yanıyor, otomatik kilitler çalışıyordu. </st><st c="1314">“Nasıl düzelttin?” diye diretti. </st><st c="1347">“Sorun neymiş? </st><st c="1362">Bir sabotaj mı? </st><st c="1378">Yoksa bir sistem hatası mı?”</st></p>
			<p><st c="1406">Programcı kararsızlıkla gülümsedi. </st><st c="1442">“Sistem hatası,” dedi. </st><st c="1465">Bunun bir terörist saldırısı olduğunu söylerse yapılan şeyi açıklamak zorunda kalacağını ve bunu beceremeyeceğini anlamıştı.  </st></p>
			<p><st c="1590">Samuels esrarengiz bir sesle, “Anlıyorum,” dedi, “ve bunu gidermek bu kadar zaman aldı demek?”</st></p>
			<p><st c="1684">Kendine güveni geri gelen programcı, “Sadece bir saattir uğraşıyorum,” diye yanıtladı. </st><st c="1772">“Hem halloldu, öyle değil mi?”</st></p>
			<p><st c="1802">“Tüm bunlar senin başının altından çıkıyor bence. </st><st c="1853">Tek bildiğim senin Yeraltı’nın adamlarından olabileceğin.”</st></p>
			<p><st c="1911">“Yeraltı mı?” Programcının gözleri fal taşı gibi açıldı. </st><st c="1969">“Neden onlara yardım edeyim? </st><st c="1998">Ben sadece işimi yapıyorum. </st><st c="2026">Sadece…”</st></p>
			<p><st c="2034">Samuels sert bir biçimde, “Boş ver,” dedi. </st><st c="2078">“Tam olarak ne olduğunu anlayana kadar burada kalacaksın.” Görevliye dönerek, “Şu Fitz-Patrick’in oğlunu buraya getir.”</st></p>
			<p><st c="2197">Birkaç dakika sonra görevli Jude’u odaya itti. </st><st c="2245">Kıyafeti pislenmiş ve yırtılmış, yüzü toz içinde kalmıştı. </st><st c="2304">Derek Samuels onu inceledi. </st><st c="2332">“Meşguldün sanırım,” dedi. </st></p>
			<p><st c="2359">“Kaçmaya çalışıyordum,” dedi suratını asarak. </st><st c="2405">“Beni o dolabın içine tıktınız. </st><st c="2437">Bende klostrofobi var, kapalı yerde kalamam. </st><st c="2482">Işıklar kesilince ne yapacağımı bilemedim.”</st></p>
			<p><st c="2525">“Buradan, Pincent İlaç’tan mı kaçmaya çalışıyordun? </st><st c="2578">Çok ilginç. </st><st c="2590">Tavanda birinin dolandığını duydum. </st><st c="2626">Bu sen değildin herhalde, öyle değil mi?”</st></p>
			<p><st c="2667">Jude kaşını kaldırdı. </st><st c="2690">Silkinerek, “Sanmıyorum.” dedi. </st><st c="2722">“Sonuç olarak kaçamadım işte, öyle değil mi? </st><st c="2767">Şimdi gidebilir miyim?”</st></p>
			<p><st c="2790">“Gitmek mi?” Samuels hafifçe gülümsedi. </st><st c="2831">“Hiçbir yere gitmiyorsun Jude. </st><st c="2862">Hem Hükümet hem de biz güvenlik önlemlerine çok önem veriyoruz. </st><st c="2926">Görevlilerin hayatlarını çok önemsiyoruz. </st><st c="2968">Enerji kaynağımıza yapılan saldırıları da çok ciddiye alıyoruz. </st><st c="3032">O yüzden burada oturup bugün olanları düşünmeni istiyorum. </st><st c="3091">Bunlarla ilgili bir şey biliyorsan bana hemen anlatsan iyi olur. </st><st c="3156">Görevli, programcıyı götür ve ona iyi bak, anlaşıldı mı?”</st></p>
			<p><st c="3213">Görevli başını salladı ve odadan çıkmadan önce Jude’a korku dolu bir bakış fırlatan programcıyı hemen sandalyesinden kaldırdı. </st></p>
			<p><br /></p>
			<p><st c="3341">Richard Pincent telefonu çarparak kapattı ve masasının yanındaki koltukta resmi bir biçimde oturan Hillary’ye baktı.</st></p>
			<p><st c="3457">Yüzünde zafer dolu bir ifadeyle, “Gördün mü?” dedi. </st><st c="3510">“Enerji sorunu giderildi.”</st></p>
			<p><st c="3536">“Peki, suçlu yakalandı mı?”</st></p>
			<p><st c="3564">Richard, “Uygun zamanda Hükümet bununla ilgili bilgilendirilecek,” dedi. </st><st c="3638">“Araştırma hâlâ devam ediyor.”</st></p>
			<p><st c="3668">“Güzel. </st><st c="3677">Çünkü ayrıntılı bir rapor istiyoruz. </st><st c="3714">Pincent İlaç’taki güvenlik ihlalleri Hükümet’e çok olumsuz yansıyor Richard. </st><st c="3791">Yeterliliğe dair şüphe uyandırıyor. </st><st c="3827">Ve tabii bir de şu torunun Peter. </st><st c="3861">Onun planlanan programa uyacağından nasıl bu kadar emin olabiliyorsun? </st><st c="3932">Umarım öyle olur, senin ve Pincent İlaç’ın güvenilirliği buna bağlı. </st><st c="4001">Bunun farkındasın, öyle değil mi?”</st></p>
			<p><st c="4035">Richard, “Elbette farkındayım,” dedi. </st><st c="4074">“Bana güven, Peter ne yapması gerektiğini biliyor.” Tansiyonunun yükseldiğini hissediyordu, kalbi sanki rayından çıkmış bir tren gibi atmaya başlamıştı; yakında yeni bir kalbe ihtiyacı olacaktı, hemen kendisi için bir kalp üretilmesini istemeliydi. </st></p>
			<p><st c="4323">Hillary gizemli bir biçimde, “Senin iyiliğin için öyle olmasını umuyorum,” dedi. </st><st c="4404">Richard nehre doğru döndü. </st><st c="4431">Nehrin karşı yakasında Hükümet binalarının sönük ışıklarını görüyordu. </st><st c="4502">Bütün akşamüstü bu bina çalışanları, nehrin diğer tarafından ışık gelmediğini fark ederek Pincent İlaç’ı telefon yağmuruna tutmuş, memnuniyetlerini pek saklamaya çalışmadan “bir sorun” olup olmadığını sormuşlardı. </st><st c="4716">Genel Sekreter’in en çok istediği şeyin Pincent İlaç’ı devlet kontrolüne geçirmek olduğunu biliyordu. </st><st c="4818">Bugün her şey yolunda gitmeliydi. </st><st c="4852">Peter plana harfiyen uymalıydı. </st></p>
			<p><st c="4884">Zoraki bir gülümsemeyle, “Gidelim mi?” dedi.</st></p>
			<p><st c="4928">“Evet.” Hillary sert bir biçimde ayağa kalktı ve eteğinde görünmeyen kırışıklıkları düzeltir gibi yaptı. </st><st c="5034">“Hadi bakalım.”</st></p>
			<p><br /></p>
			<p><st c="5049">Bay Samuels programcının kalktığı sandalyeyi işaret etti. </st><st c="5108">Jude oturunca sandalyenin terden sıcak ve ıslanmış olduğunu fark etti. </st></p>
			<p><st c="5179">“Şimdi bana bildiğin her şeyi anlatacaksın. </st><st c="5223">Eğer yapmazsan çekeceğin acıyı hayal dahi edemezsin. </st><st c="5276">Yeterince açık mı?”</st></p>
			<p><st c="5295">Jude sakin bir sesle, “Tamamen,” dedi. </st><st c="5335">Dehşete kapılacağını sanmıştı, paniğe kapılmaya hazır bekliyordu. </st><st c="5401">Oysa bunlardan hiçbiri olmadı. </st><st c="5432">Aksine yaşadığını hissediyordu. </st><st c="5464">Hayatında ilk defa kendini önemli hissediyor ve iyi bir şeyin parçası olduğunu hissediyordu.  </st></p>
			<p><st c="5557">Ekrana bakarak somurttu. </st><st c="5582">“Enerji sorununuza bakmamı mı istiyorsunuz? </st><st c="5626">Günlük hizmet bedelim beş bin,” dedi.</st></p>
			<p><st c="5663">Samuels kısık bir sesle, öfke içinde, “Görevlilerimden dördü öldü,” dedi. </st><st c="5738">“Senin binaya girdiğin gün öldürülmüş olmaları sence bir rastlantı mı? </st><st c="5809">Hem de aynı gün enerji sistemi çöküyor? </st><st c="5849">Ben rastlantılara inanmam Jude.”</st></p>
			<p><st c="5881">“Öldü mü?” Duyduklarına inanamıyormuş gibi başını salladı; Derek Samuels’in kaybolan Artıklardan bahsetmediğini fark etti. </st><st c="6005">“Bunun benimle bir ilgisi olduğunu nasıl düşünürsün? </st><st c="6058">Bu kadar zaman kilit altındaydım.”</st></p>
			<p><st c="6092">Derek Samuels ayağa kalkmadan önce ona buz gibi baktı. </st><st c="6148">“Beş dakikan var. </st><st c="6166">Beş dakika içinde bana neler olup bittiğini anlat.”</st></p>
			<p><st c="6217">Jude saatine göz attı. </st><st c="6241">Basın toplantısı başlamak üzereydi. </st><st c="6277">Derek Samuels’in orada olmak isteyeceğinden emindi. </st></p>
			<p><st c="6329">“Bak, inan yardım etmek isterdim. </st><st c="6363">Ama bunların benimle bir ilgisi yok. </st><st c="6400">Hiçbirinin.”</st></p>
			<p><st c="6412">Konuşurken kapı açıldı ve bir adam, “Derek, hadi başlıyoruz,” dedi.</st></p>
			<p><st c="6480">Onu tanıyınca Jude’un kalbi çarpmaya başladı. </st><st c="6527">Bu, dünyanın en güçlü adamı olarak tarif edilen Richard Pincent’tı. </st><st c="6595">Üstünde bir takım elbise vardı, sesi sakindi. </st><st c="6641">Henüz bir şey bilmiyor diye düşündü. </st></p>
			<p><st c="6678">Derek Samuels hemen ayağa kalktı. </st><st c="6712">“Görevliler yerlerinde,” dedi. </st><st c="6743">“Ben de hemen arkanızdan geliyorum.”</st></p>
			<p><st c="6779">Richard başını salladı ve iyice yaklaştı; gözlerinde tehlikeli bir pırıltı vardı. </st><st c="6862">“Arkamdan mı?” diye sordu. </st><st c="6889">“Hayır Derek, arkamdan değil. </st><st c="6919">Sen şimdi gidip Peter’ı alıyorsun. </st><st c="6954">Onu sen lobiye getireceksin ve her şeyin olması gerektiği gibi olduğundan emin olacaksın. </st><st c="7044">Sonra da torunuma eğer söylenenleri aynen yapmazsa, küçük arkadaşının kısa ömrünün geri kalanını kilit altında geçireceğini anlatacaksın. </st><st c="7182">Hiçbir şey aksamayacak, bu yeterince açık mı?”</st></p>
			<p><st c="7228">“Evet efendim. </st><st c="7244">Kesinlikle.” Samuels başını salladı; Jude onun su gibi terlediğini fark etti. </st><st c="7322">“Bay Pincent, kızın durumu…”</st></p>
			<p><st c="7350">“Evet?” Jude yüzünde sanki şimşek çakıyor diye düşündü. </st><st c="7407">“Onun icabına bakıldı, değil mi?”</st></p>
			<p><st c="7440">Samuels durakladı. </st><st c="7460">“Evet, efendim. </st><st c="7476">Tabii ki.”</st></p>
			<p><st c="7486">“Güzel. </st><st c="7495">Bekliyorum, Derek.”</st></p>
			<p><st c="7514">“Elbette efendim.” Derek Samuels iki görevliye Jude’u tutmalarını emretti. </st><st c="7590">“Toplantı bitene kadar onu gözünüzün önünden ayırmayın,” dedi. </st><st c="7653">“Benim de görebileceğim bir yerde olsun, herkesin görebileceği bir yerde.” Korkusu öfkesine karışıyor gibiydi. </st><st c="7764">Eğilerek yüzünü iyice Jude’a yaklaştırdı. </st><st c="7806">Kötücül bir sesle fısıldadı. </st><st c="7835">“Herkes gidince sen ve ben baş başa biraz vakit geçireceğiz. </st><st c="7896">Sonunda bana bildiklerini anlatmak için yalvaracaksın. </st><st c="7951">Ve seni sonunda bıraksam bile kurtulmuş olmayacaksın. </st><st c="8005">Çünkü her an seni izliyor olduğumu ve tekrar canını yakmak için sabırsızlandığımı bileceksin. </st><st c="8099">İstediğin kadar hızlı koş, istediğin kadar kimlik değiştir, benden kaçamazsın. </st><st c="8178">Hiç kimse kaçamaz.”</st></p>
		</div>
	<div id="charCountTotal" value="8197"></div></body>
</html>
