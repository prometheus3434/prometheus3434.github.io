<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-28</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-28" xml:lang="tr-TR">
		<div>
			<p><br /><br /><br /></p>
			<p id="_idParaDest-28"><st c="0">Yirmi Sekizinci Bölüm</st></p>
			<p><br /><br /><br /></p>
			<p><st c="21">Jude’un neden söz ettiğini anlaması Peter’ın zamanını aldı. </st><st c="82">Sonra şaşkınlıkla, kir pas içinde, perişan hâlde hiçbir şey yapmadan yerde oturan genç adama boş boş baktı.</st></p>
			<p><st c="189">“Üvey kardeş mi?” dedi sonunda, Jude’a şüpheyle bakarak. </st><st c="247">“Yani sen...”</st></p>
			<p><st c="260">“Stephen Fitz-Patrick’in oğlu,” dedi Jude, boğuk bir sesle. </st><st c="321">“Jude2124, hizmetinizdeyim.” Omuzlarını geriye atmaya çalıştı, ama göğüs kafesi ağırdı, boğazı düğümlendi. </st><st c="428">Bu karşılaşmayı ve konuşmayı kafasında defalarca prova etmişti fakat şimdi hiçbir şey söylemiyordu, tek hissettiği acıydı. </st></p>
			<p><st c="551">“Burada ne yapıyorsun Jude? </st><st c="579">Sana kendine dikkat etmeni söylemiştim.”</st></p>
			<p><st c="619">Jude, Pip’e baktı. </st><st c="639">“Ne diyorsun sen?” diye sordu şüpheli gözlerle. </st><st c="687">“Her ne kadar fark etmesen de sana yardım ediyorum. </st><st c="739">Sana yaptığım yardım teklifini çok daha önceden kabul etmeliydin.” </st></p>
			<p><st c="806">Pip başını salladı, ifadesi ciddileşti. </st><st c="846">“Senin iyiliğin içindi ve bizim de tabii. </st><st c="888">Sen de biliyorsun, Hükümet’çe izleniyorsun.”</st></p>
			<p><st c="932">“Jude2124 mu?” Peter hâlâ anlamadan, kafası karışmış bir şekilde boş boş bakıyordu.</st></p>
			<p><st c="1016">“Şifrem.” dedi Jude. </st><st c="1038">Ayağa kalktı ve üstünü silkeledi. </st><st c="1072">“Hükümet izlemesi ile de baş edebilirim, çok sağ ol. </st><st c="1125">Gardiyanlar da beni içeri tıktıklarını düşünüyorlardı, ama bak her şey nasıl tersine döndü,” dedi ve Pip’e zafer dolu bir bakış fırlattı. </st></p>
			<p><st c="1263">“Pip, biliyorsun,” dedi Peter. </st></p>
			<p><st c="1294">“Evet,” dedi Jude, şiddetli bir öksürükle birlikte. </st><st c="1346">“Karşılaştık.”</st></p>
			<p><st c="1360">“Ve sen bana asla söylemedin.” Peter, Pip’e doğru döndü. </st></p>
			<p><st c="1418">“Kafanı karıştırmak istemedim,” dedi Pip usulca, “zaten bu kadar tehlike varken...”</st></p>
			<p><st c="1501">Peter, Jude’a döndü. </st><st c="1523">“Sen gerçekten benim kardeşim misin? </st><st c="1560">Sen o…” Öne doğru adım attı, gözleri büyüdü. </st><st c="1605">Jude’a dokunacakmış gibi kararsızca uzandı, ama Jude geri çekildi. </st></p>
			<p><st c="1672">“Evet,” dedi Jude. </st><st c="1691">“Ben o…” Omuz silkti. </st><st c="1713">“Evet, işte, senin hayatını berbat eden kişiyim.” Kendini savunan bir bakışla Pip’e baktı.</st></p>
			<p><st c="1803">Pip, meraklı gözlerle Jude’a baktı. </st><st c="1840">“O zaman kesintiye yol açan sendin? </st><st c="1876">Peki, buraya nasıl gelebildin?”</st></p>
			<p><st c="1907">“Söyledim ya. </st><st c="1922">Kızıl saçlı kız. </st><st c="1939">Ünite X’teydi. </st><st c="1954">Onu kurtarmaya geldim.”</st></p>
			<p><st c="1977">“Ünite X’i biliyorsun.” Pip’in gözleri, sanki zor bir denklem çözüyormuş gibi kırpışıyordu.</st></p>
			<p><st c="2069">“Evet, biliyorum,” dedi Jude. </st><st c="2100">“Görevlilerin Peter’ı yakaladıklarını gördüm. </st><st c="2146">Seni güvenlik kameralarından izledim…”</st></p>
			<p><st c="2184">“Nasıl?” diye ısrar etti Peter. </st><st c="2217">“Kameralar çalışmıyor, hiçbir şey çalışmıyor.”</st></p>
			<p><st c="2263">Jude’un yüzünde hafif bir gülümseme belirdi. </st><st c="2309">“Evet, tabii ki hiçbir şey çalışmıyor. </st><st c="2348">Ama o şeyleri durduran sen olursan, onları tekrar çalıştırmanın yollarını da sen bilirsin.”</st></p>
			<p><st c="2439">“Anlamadım.”</st></p>
			<p><st c="2452">Jude gözlerini çevirdi. </st><st c="2477">“Ana Bilgisayar en üst seviyede. </st><st c="2510">Acil durum moduna getirdiğinde de kameraları hâlâ birer birer çalıştırabilirsin. </st><st c="2591">Bu zaten varsayılan güvenlik önlemidir.” </st></p>
			<p><st c="2632">Pip hemen sordu. </st><st c="2649">“Tekrar çalıştırabilir misin?”</st></p>
			<p><st c="2679">Jude başıyla onayladı. </st><st c="2703">“Aslında gerek yok. </st><st c="2723">Bir süre sonra kendi kendine devreye girecek.” Peter’a döndü, bakışları samimiydi. </st><st c="2806">“Özür dilerim,” dedi sakince. </st><st c="2836">“Gerçekten özür dilerim, her şey için. </st><st c="2875">Artık olmana neden oldum.”</st></p>
			<p><st c="2901">“Aptallaşma, senin suçun değildi. </st><st c="2936">Neden benimle daha önce bağlantı kurmadın?”</st></p>
			<p><st c="2979">“Yapamazdım. </st><st c="2993">Ne diyeceğimi bilemedim. </st><st c="3018">Korktum, sen… korktum işte.”</st></p>
			<p><st c="3046">“Hep bir kardeş istedim.” dedi Peter, sakin bir ses tonuyla. </st></p>
			<p><st c="3108">Jude sırıtarak, “Ben de. </st><st c="3133">Bu çok güzel bir şey.”</st></p>
			<p><st c="3155">Bir süre sessizce durdular. </st><st c="3184">Sonra Peter, Pip’e döndü. </st><st c="3210">Kafası karışıktı ama dikkatini toplamak zorunda olduğunun farkındaydı. </st><st c="3281">“Anna,” dedi. </st><st c="3295">“Şimdi Anna’yı kurtarmamız lazım.” </st></p>
			<p><st c="3330">“Bir de diğer kızı,” dedi Jude, kararlı bir biçimde. </st><st c="3383">“Onu da…” </st></p>
			<p><st c="3393">“Biz?” dedi Pip, Jude’a dönerek. </st><st c="3426">“ ‘Biz’ diye bir şey yok. </st><st c="3452">Bu Yeraltı’nın görevi, amatörlerin değil.” Peter’a döndü. </st><st c="3510">“Anna’yı biz alacağız. </st><st c="3533">Sizin buradan çıkmanız lazım. </st><st c="3563">İkinizin de. </st><st c="3576">Ben ve adamlarım kızlarla ilgileniriz.”</st></p>
			<p><st c="3615">Jude kollarını kavuşturdu. </st><st c="3643">“Kızlar güvende olana kadar hiçbir yere gitmiyorum.”</st></p>
			<p><st c="3695">“Ben de,” dedi Peter kesin bir dille. </st><st c="3734">“Anna’yı dışarı çıkaracağım, sonra da basın toplantısında konuşacağım.”</st></p>
			<p><st c="3805">“Basın toplantısına kalamazsın,” dedi Pip, Peter’ın gözlerinin içine bakarak. </st><st c="3884">“Dışarı çıkman gerekiyor. </st><st c="3910">Senin güvenliğini sağlamak zorundayız. </st><st c="3949">Burası çok tehlikeli.”</st></p>
			<p><st c="3971">Peter kafasını salladı. </st><st c="3996">Sakin bir şekilde, “Tehlikeli değil. </st><st c="4033">Onu desteklemem, onu durdurmam lazım…”</st></p>
			<p><st c="4071">“Ama…”</st></p>
			<p><st c="4078">“Aması maması yok Pip. </st><st c="4102">Bunu yapmak zorundayım, memnun olsan da, olmasan da.”</st></p>
			<p><st c="4155">Jude, “Ben de,” dedi kararlı bir şekilde. </st></p>
			<p><st c="4198">“Gördün mü Pip, ‘biz’ diye bir şey var.” Peter elini uzattı; Jude kararlı bir şekilde elini sıktı. </st></p>
			<p><st c="4297">Pip, kabullenerek başını eğdi. </st><st c="4328">“Peki,” dedi yumuşak bir ses tonuyla, “fakat söylediğim gibi yapacaksınız: Kahramanlık yok, anlaşıldı mı?”</st></p>
			<p><st c="4434">“Hızlı ve temiz,” dedi Peter minnettarlıkla. </st><st c="4480">“Geçen gece için özür dilerim Pip, sana kulak asmadım, inanmadım.”</st></p>
			<p><st c="4546">Pip güldü. </st><st c="4558">“Özür mü? </st><st c="4568">Benim bağışlamama ihtiyacın yok ki senin. </st><st c="4610">Yakında bir işe yaramayacak, tarihi bir kalıntıyım ben; fazla şüpheci, fazla tedbirli, kapıları kapayan…” Jude’a bakarak, “… açık tutması gereken kapıları kapayan... </st><st c="4776">Her neyse, bu konuda konuşmamayı tercih ederim,” diye ekledi.</st></p>
			<p><st c="4837">Peter ortamdaki gerilime rağmen gülümseyerek, “Sen bir kalıntı değilsin,” dedi. </st><st c="4918">“Henüz değilsin!”</st></p>
		</div>
	<div id="charCountTotal" value="4935"></div></body>
</html>
