<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-3</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-3" xml:lang="tr-TR">
		<div>
			<p><br /><br /><br /></p>
			<p id="_idParaDest-2"><st c="0">İkinci Bölüm</st></p>
			<p><br /><br /><br /></p>
			<p><st c="12">Pincent İlaç Şirketi nehrin kıyısında, güneybatı Londra’nın en merkezi yerindeydi. </st><st c="96">Şirket, şehir planlamacılarını ve Hükümet’i, Uzun Ömürlülük’ün Londra’da bir üretim merkezine ihtiyacı olduğuna ikna edene kadar, bu bina enerji santrali, sanat galerisi gibi farklı amaçlarla kullanılmıştı. </st><st c="303">İnşaat birkaç ay içinde başlamış ve kısa bir sürede, bölgenin en dikkat çeken binası olan koyu renkli koskocaman yapı, Uzun Ömürlülük’ün bembeyaz, devasa tapınağına dönüşmüştü. </st><st c="480">Bu duvarların arkasında, yüzlerce parlak beyin kendilerini, insanların nihai amacına, sonsuz bir hayata ulaşmasını sağlayacak olan beyaz ilaçların faydalarıyla ilgili söylevler vermeye; üretim, araştırma ve geliştirme çalışmaları yapmaya adamıştı.</st></p>
			<p><st c="727">Peter her ne kadar mimarlıkla ilgili hiçbir şey bilmese de etrafında yürürken bu binanın gücünü, azametini ve içinde pek çok sırrı barındırdığını hissedebiliyordu. </st><st c="892">Titredi, bunun tek nedeni yüzünü donduran soğuk rüzgâr değildi. </st><st c="956">Burası, Uzun Ömürlülük haplarının yapıldığı yerdi. </st><st c="1007">Buradan nefret ediyordu, her zaman nefret etmişti. </st><st c="1058">Ve işte bugün, içeri adım atıyordu. </st><st c="1094">Binanın dışı içeride olup bitenlerle ilgili pek fikir vermiyordu. </st><st c="1160">Kapıları Pincent İlaç armalarıyla süslü, beyaza boyalı laboratuvarın küçük pencereleri aynalı camlarla kaplıydı. </st><st c="1273">Böylece görevlilerin çalışmalarıyla ilgili casusluk yapmak üzere içeri göz atanlar, kendi şaşı gözlerinin ve meraklı ifadelerinin yansıması dışında herhangi bir şey göremeyeceklerdi. </st><st c="1456">Binanın etrafı, birkaç büyük kapı dışında geçit vermeyen, yüksek bir duvarla çevriliydi. </st><st c="1545">Yayalar için ayrılmış olan bir kapının her iki tarafında, sertleştirilmiş cam ve çelik kulübeler içinde konumlanan güvenlik görevlileri bulunuyordu; kapı, kimlik kartlarını okuyan makineler aracılığıyla otomatik olarak açılıp kapanıyordu. </st></p>
			<p><st c="1784">Kendi ülkelerinde ucuz Uzun Ömürlülük hapı için mücadele eden teröristler, birkaç kere Pincent İlaç’ı bombalama girişiminde bulunmuşlardı. </st><st c="1923">Ancak görünüşe göre, laboratuvarı yıkmak imkânsızdı. </st><st c="1976">Pip’in verdiği dosyada binanın bombaya, yangına, sele ve başka herhangi bir zarara karşı dayanıklı olduğunu okumuştu. </st><st c="2094">Uzun Ömürlülük üretimi, Hükümet için, en önemli konulardan biri olan tarımdan bile öncelikliydi. </st><st c="2191">Hükümet amaçlarını </st><span><st c="2210">Rahatlık, Sağlık, Servet </st></span><st c="2235">ve</st><span><st c="2237"> Öğrenme </st></span><st c="2246">olarak açıklamıştı. </st><st c="2266">İnsanlar için önemli olan, anlam ifade eden değerler bunlardı. </st><st c="2329">Önemli olan tek şey, herkesin yaşamasını ve mutlu olmasını sağlamaktı. </st><st c="2400">Peter ve Anna gibilerin ise hiçbir önemi yoktu. </st><st c="2448">Yeni insanlar. </st><st c="2463">Yeni bir hayat. </st><st c="2479">Yetkililer, tıpkı Nuh’un Gemisi gibi yıllar önce iskeleden ayrılmış ve cüretkârca uzaklara yelken açmışlardı. </st><st c="2589">Ne arkada bıraktıkları ne de varabilecekleri korkunç dünya umurlarındaydı. </st></p>
			<p><st c="2664">Ve işte şimdi, burada çalışmaya başlıyordu. </st><st c="2708">Richard Pincent’ın huzuruna çıkmadan önce binanın arkasından dolanarak boyutlarını tam olarak anlamak isteyen Peter, binayı çevreleyen duvarın kenarından yürürken bu düşüncenin verdiği hafif ürpertiyi bastırdı. </st><st c="2919">Duvar, yeni cam çerçevelerin içinde pırıl pırıl parlayan posterlerle kaplıydı. </st><st c="2998">Her posterin üst kısmında, Pincent İlaç Şirketi’nin beyaz üstüne lacivert renkli logosu dikkat çekiyordu. </st><st c="3104">İlaç sözcüğünün son harfi olan “ç”, küçük bir müdahaleyle, gülen sevimli bir surata benzetilmişti.</st></p>
			<p><st c="3202">Peter kapıya yaklaşırken kendine çekidüzen verdi. </st><st c="3253">Kararlı bir biçimde kapıya doğru ilerledi.</st></p>
			<p><st c="3295">Nöbetçi miskin bir sesle, “Peter Pincent mı?” diye sordu. </st><st c="3354">Zayıf, sırım gibi biriydi; sol gözünün hemen üstündeki yara izinden birtakım olaylara karışmış olduğu belli oluyordu. </st></p>
			<p><st c="3472">Peter somurttu. </st><st c="3488">Soyadından nefret ediyordu. </st><st c="3516">Hatta tiksiniyordu.</st></p>
			<p><st c="3535">Başını salladı. </st><st c="3552">Görevli onu baştan aşağı süzdü, Peter’ın da onu incelediğinin farkında değildi. </st><st c="3632">Peter’ın tahminine göre aşağı yukarı yüz kırk yaşında olmalıydı. </st></p>
			<p><st c="3697">“Birkaç form doldurmanız gerekiyor.” Adam, Peter’a bir dosya uzattıktan sonra kulübesinin duvarına yaslandı. </st><st c="3806">Hafifçe sırıtıyordu. </st><st c="3827">Sanki Peter’la dalga geçiyordu; oynanan bir oyunun parçasıymış gibi davranıyordu. </st><st c="3909">Peter gözlerini kıstı. </st><st c="3932">Otorite figürlerinden, üniforması ve unvanı nedeniyle herkese ve </st><span><st c="3997">kendisine</st></span><st c="4006"> emirler yağdırma hakkını kendinde gören insanlardan nefret ediyordu. </st></p>
			<p><st c="4076">Tedirgin bir şekilde ismini, adresini, doğum tarihini ve ziyaret nedenini yazarak formları doldurmaya başladı. </st><st c="4187">Görevli, incecik tahtaya dayanmaya çalışırken yaptığı tuhaf hareketlerle eğleniyor gibiydi. </st></p>
			<p><st c="4279">“Sen şu Artık Depolarından birindeydin, değil mi?” Bu bir soru olmanın yanı sıra bir beyanattı. </st><st c="4375">Peter’a gizli saklı hiçbir şeyinin olmadığını hatırlatmanın bir yoluydu.</st></p>
			<p><st c="4447">Peter hızlıca başını salladı. </st><st c="4478">“Doğru.”</st></p>
			<p><st c="4486">Güvenlik görevlisi küçümseyerek dudak büktü. </st><st c="4532">“Şanslısın, değil mi?” Bir yanıt beklemeden devam etti. </st><st c="4588">“Şimdi de Uzun Ömürlülük ilaçları yapmaya başlıyorsun. </st><st c="4643">İlginç bir kariyer hamlesi.”</st></p>
			<p><st c="4671">Peter derin bir nefes aldı ve formu görevliye uzattı. </st><st c="4726">“Şimdi nereye gitmem gerekiyor?” </st></p>
			<p><st c="4759">Görevli kollarını göğsünde birleştirip Peter’ı yukarıdan aşağı tekrar süzdü. </st><st c="4836">Sonra omuz silkerek, “Güvenlik kartın yok, değil mi? </st><st c="4889">Güvenlik kartın olmadan hiçbir yere gidemezsin.” </st></p>
			<p><st c="4938">“Güvenlik kartı nereden alınıyor?”</st></p>
			<p><st c="4972">“Danışmadan.”</st></p>
			<p><st c="4986">“Peki, danışmaya kadar kart olmadan…”</st></p>
			<p><st c="5024">“Gidemezsin. </st><st c="5038">Tıpkı bir bulmaca gibi.” Görevlinin gözleri hafifçe parladı. </st><st c="5099">Peter alaycı bir şekilde gülümsedi. </st><st c="5135">“O zaman bütün gün buradayım gibi görünüyor. </st><st c="5180">Peki, sence şuradaki çakılların üstünde mi, yoksa betonda mı oturayım?”</st></p>
			<p><st c="5251">Görevli birkaç saniye sessiz kaldıktan sonra kapıyı açtı. </st><st c="5310">“Bildiğin gibi, burada sadece en iyiler çalışabilir. </st><st c="5363">İnsanlar bir sürü sınavdan geçip yıllarca kadro açılmasını bekliyor. </st><st c="5432">Öyle herkes elini kolunu sallayıp giremez. </st><st c="5475">İçeride kendine dikkat etsen iyi edersin,” diye homurdandı. </st><st c="5535">Peter ruhsuz bir sesle, “Kesinlikle edeceğim,” dedi. </st><st c="5588">“Bu arada iltifatın için teşekkürler.” </st></p>
			<p><st c="5627">“Ne iltifatı?” </st></p>
			<p><st c="5642">“Benim en iyilerden olduğumu söyledin ya! </st><st c="5684">Ne de olsa ben de burada çalışıyorum,” dedi neşeyle. </st></p>
			<p><st c="5737">“Dikkatli olsan iyi edersin.” Görevlinin sesi bir anda tehditkâr bir tona bürünmüştü. </st><st c="5823">“Çünkü gözüm üstünde olacak. </st><st c="5852">Bir şahin gibi seni izliyor olacağım.” Girişe doğru yönelirken Peter’a takip etmesini işaret etti ve binanın önündeki heybetli kapıya doğru yürüdü. </st></p>
			<p><br /></p>
			<p><st c="6000">Dışarıda hava hâlâ karanlıktı, ama Jude yorgundu, uyuyamamıştı. </st><st c="6064">İç çekerek zorla yataktan kalktı, üstüne bir pantolon, iki süveter ve bir palto geçirdi. </st><st c="6153">Kapıya kadar, yatak odasındaki küçük, tüysüz halı parçasına basarak ilerledi ve sonra soğuk zemine küfrederek aşağı indi. </st><st c="6275">Sessizce kendine kahve yaptı ve yukarı geri dönerek bilgisayarın önündeki, her zamanki yerini aldı. </st><st c="6375">Sıkıntıyla bilgisayara baktı. </st><st c="6405">Canı hiç çalışmak istemiyordu, yeni bilgisayar oyununu denemeyi tercih ederdi. </st><st c="6484">Yirmi birinci yüzyıldan kalma bu antika parçayı, yeni bir platforma uyarlamayı planlıyordu, ama bu iş için paraya ihtiyacı vardı. </st><st c="6614">Dolabın, sürekli sipariş verilmesini hatırlatan ve giderek daha sinir bozucu hâl alan ikazlarına rağmen mutfakta yiyecek hiçbir şey yoktu. </st><st c="6753">Bir an önce doldurmazsa yirmi dört saat içinde enerji tükenecekti. </st></p>
			<p><st c="6820">İç çekerek son projesini aldı ve tembel tembel tuşlara vurmaya başladı. </st><st c="6892">Düzensiz bir işti, ama parası iyiydi. </st><st c="6930">Geliri azalır azalmaz, bir bankanın ya da teknolojiye dayanan bir başka önemli kurumun bilgisayar sistemini çökertiyor, sonra da belli bir ücret karşılığında güvenlik duvarını geliştirmeyi teklif ediyordu. </st><st c="7136">Bu kolay paraydı. </st><st c="7154">Artık piyasada adı vardı, ara sıra işin kendiliğinden geldiği bile oluyordu. </st></p>
			<p><st c="7231">Bankaya para yatırdı, saatini kontrol etti; bir saat geçmişti. </st><st c="7294">Daha önce hazırladığı ve şu an buz gibi olan kahvesinden bir yudum aldı ve casus yazılımı ortaya çıkardı. </st><st c="7400">Kendi geliştirdiği bu yazılımı birkaç ayda bir güncelliyordu. </st><st c="7462">Şimdiki 16. </st><st c="7474">sürüm, her türlü sistemi çökertmeye hazırdı. </st><st c="7519">Hepsini olmasa bile, çoğunu. </st></p>
			<p><st c="7548">İlk bilgisayarını, bundan on sene önce, altı yaşındayken babası hediye etmişti. </st><st c="7628">“Al sana oyalanacak bir şey,” demişti alkol kokan nefesiyle. </st><st c="7689">“Dene bakalım, kullanmayı öğrenebilecek misin?” Hükümet’in bütün kurumları daha az enerji harcamaya yönlendirdiği “Elektronik Durdurma” sırasında ortaya çıkan bilgisayarlardandı. </st><st c="7868">Bunlar daha işlevsel, kelime işlemci programı olan ve mesajlaşma olanağı veren, renksiz, hiçbir şey indirmeye izin vermeyen daha küçük ve daha etkin bilgisayarlardı. </st><st c="8034">Ancak Jude’unki, antika sayılabilecek eski bir modeldi. </st><st c="8090">Çok işlevsel sayılmasa da istediklerini yapabiliyordu. </st><st c="8145">Bilgisayarla, tanıdığı herkesten çok daha iyi yaptığı bir şey keşfetmişti. </st><st c="8220">Hükümet’in aklına bile gelmeyen, onlarınkinden çok daha gelişmiş kod ve programlar yazabiliyordu. </st><st c="8318">Bundan etkileneceğini düşünerek bir keresinde babasına da göstermeyi denemişti. </st><st c="8398">Ama İçişleri Bakanlığı’nın Genel Direktörü olan babası bununla pek ilgilenmemiş, çok meşgul olduğunu söylemişti; oğlunun bu ilgisinden sıkılmış gibi görünüyordu. </st><st c="8560">Jude’un bunun bir hediye değil, sus payı olduğunu anlaması çok uzun sürmemişti. </st><st c="8640">Çok da umurunda değildi. </st><st c="8665">Babasının ilgisine ihtiyacı yoktu. </st><st c="8700">Hiç kimseye ihtiyacı yoktu. </st></p>
			<p><st c="8728">Özenle birkaç güvenlik duvarı kırarak dikkatlice internette dolaşmaya, dosya isimleri ve yerleriyle ilgili tahmin yürütmeye başladı. </st><st c="8861">Daha sonra aniden kapalı devre kamera sisteminde bir görüntü belirdi, zamanlamasının mükemmel olduğunu anlayınca Jude’un heyecandan gözleri büyüdü. </st><st c="9009">Ekrandaki tipi –bu dalavereci ve kibirli yürüyüşü– pek çok yerden tanıyordu. </st><st c="9086">Jude, Peter’ı haber programlarında ve hatta bir kere sokakta bile görmüştü. </st><st c="9162">Ama böyle görmek çok daha iyiydi; tamamen canlıydı. </st></p>
			<p><st c="9214">Görüntüyü büyütüp Peter’ın kendini hiç ele vermeyen ifadesine odaklanırken, “Büyük devrimci nasıl da pes etti,” diye kendi kendine söylendi. </st><st c="9355">Artık Deposu’ndan kaçıp Yakalayıcıların elinden kurtulabilecek birine pek benzemiyordu. </st><st c="9443">Çocukluğundan beri Yeraltı için çalışan biri gibi de değildi. </st><st c="9505">Ama onunla ilgili böyle hikâyeler dolanıyordu. </st><st c="9552">Peter Pincent. </st><st c="9567">Kim olduğunu keşfettiğinden beri bu isim Jude’un peşini bırakmıyordu. </st><st c="9637">Onun varlığı Jude’un hayatını hem değerli kılıyor hem de ona suçluluk duygusu veriyordu. </st><st c="9726">Şanslı olan Jude’du. </st><st c="9747">Bunu biliyordu, ona yeteri kadar sık tekrar edilmişti. </st><st c="9802">Yasal olan kendisiydi. </st><st c="9825">Ama şimdi Peter da öyleydi. </st><st c="9853">Şimdi, neredeyse eşit durumdaydılar.</st></p>
			<p><st c="9889">Jude, Pincent İlaç’ın ana kapısına doğru bakan kameraya tıkladı, hafifçe görüntüye yaklaşarak, binayı çevreleyen kapılara kadar Peter’ı takip etti.</st></p>
			<p><st c="10037">Sandalyesine yaslandı, Peter’ı güvenlik görevlisine yaklaşırken izledi. </st><st c="10110">Birkaç dakika sonra açılan kapılara doğru ikisi birlikte ilerlediler; kapılar, balık yutan bir balina gibi arkalarından kapandı. </st><st c="10239">Merakı giderek artan Jude, ikinci kat bir elbise gibi onu soğuktan daha iyi koruyan paltosunu üstüne geçirdi. </st><st c="10349">Tüm enerji kuponları, kıyafet ve ısınma yerine bilgisayara gidiyordu.</st></p>
			<p><st c="10418">Kahvesini aldı, sonra tekrar yerine koydu. </st><st c="10462">Gözlerini Pincent İlaç’ın kamera sisteminden alamıyordu. </st><st c="10519">Neredeyse aşılamaz kodlarla korunan incelikli bir kurulumdu. </st><st c="10580">Ama bu “neredeyse” onu Jude’dan koruyamamıştı. </st><st c="10627">Harf büyütme tuşuna tembelce bastı. </st><st c="10663">Bir anda kendini Pincent İlaç binasının arka tarafındaki nehre inen dolambaçlı, ıssız patikaya bakarken buldu. </st><st c="10774">Tekrar tuşa bastı; bu defa Battersea’ye doğru uzanan, ağaçlarla kaplı başka bir patikaya bakıyordu. </st><st c="10874">Her zaman süratle dağıtılan tek tük protestolar dışında, Pincent İlaç’ın etrafı terk edilmiş gibiydi. </st><st c="10976">En yakın cadde bir mil uzaktaydı; oturulabilecek bütün konutlar, Pincent İlaç’ın buraya taşınmasıyla beraber yıkılmıştı. </st><st c="11097">Şimdiyse geriye kalan tek şey, arka taraftaki çöplük ve ön taraftaki birkaç ağaçtı. </st><st c="11181">Kapılara ulaşan özel bir yol, binayı çevreleyen başka bir yola bağlanıyordu. </st><st c="11258">Bu yol binanın arkasında, nehre inen bir patikaya bağlanıyor, ön tarafta ise Uzun Ömürlülük ilaçlarını taşıyan zırhlı kamyonların bulunduğu bir ara yolla birleşiyordu. </st></p>
			<p><st c="11426">Jude, bakmaya değer ilginç bir şey var mı diye bir kere daha kameralara göz attı. </st><st c="11508">Kaşlarını çattı. </st><st c="11525">Ön tarafta bir tuhaflık vardı. </st><st c="11556">Bir şeyler yolunda gitmiyordu. </st><st c="11587">Jude böyle şeyleri hissetme konusundaki içgüdüsüyle çok gururlanırdı. </st><st c="11657">Yıllarını, babasının tuttuğu pahalı özel hocalardan, ekonomik teori ve ahlaki görelilik dersleri alarak geçirmiş olsa da içgüdülerine her zaman daha fazla güvenirdi.</st></p>
			<p><st c="11822">Önündeki ekranda, ağaçların arkasında beliren birkaç adamın silüetini net olarak görebiliyordu. </st><st c="11919">Asker üniformasına benzeyen, haki renk giysileri vardı; ellerinde, tabanca ve tüfek gibi ölüm saçan silahlar tutuyorlardı. </st><st c="12042">Jude’un kalbi heyecandan fırlayacak gibiydi, ama dışarıdan sakin görünüyordu. </st><st c="12120">Kendi kendisine bile canı sıkılmış ve kayıtsızmış numarası yapmayı seviyordu. </st></p>
			<p><st c="12198">Sessizce, dört zırhlı kamyonun görüntüye girişini, Pincent İlaç’ın özel yolundan sağa dönerek ara yola sapmalarını seyretti; motorlarından çıkan gri duman bulutu havaya karışarak kayboluyordu. </st><st c="12391">Jude bir kameradan diğerine geçerek, kamyonların Pincent İlaç binasından gitgide uzaklaşmasını, ana yola çıkana kadar hızlanmalarını seyretti. </st><st c="12534">Sonra, kamyonlardan biri aniden direksiyonu sağa kırdı, birkaç saniye geçince ikinci ve üçüncü kamyon da onu takip etti. </st><st c="12655">Dördüncü kamyon ise şeritler arasında savrulup devrilmeden frene basmayı becerdi ve üçüncü kamyona çarptı. </st></p>
			<p><st c="12762">Haki giysili adamlar aniden patikada belirdi; Jude sayılarını azımsamış olduğunu fark etti. </st><st c="12854">Küçük bir ordu aniden kamyonlara saldırdı. </st><st c="12897">Kapılara ateş ettiler, kamyonlardaki yükleri dışarı çıkartıp ateşe vermeden önce üstlerine bir şey döktüler. </st><st c="13006">Kamyon şoförleri dışarı çıkmaya kalkışmadı; bunun yerine Jude, onların hummalı bir biçimde telefonda konuştuklarını gördü. </st><st c="13129">Birkaç dakika sonra Pincent İlaç’ın kapılarından başka araçların çıktığı, kamyonlara ve yoldaki keskin kokulu, küçük ateşe doğru hızla ilerledikleri görülebiliyordu. </st><st c="13295">Ama adamlar patikadan ilerleyerek, duvarların arkasından kaybolmaya başlamışlardı bile. </st><st c="13383">Jude’un gözleri fal taşı gibi açıldı, kalbi göğsünden çıkacak gibi atıyordu. </st><st c="13460">Bu Yeraltı olmalıydı. </st><st c="13482">Sonunda onları iş üstünde görmüştü.</st></p>
			<p><st c="13517">Jude yolu görüntülemek için hızlıca geri gitti; Pincent İlaç Şirketi’ne ait üniformalarıyla güvenlik görevlileri, şoförlerin kamyonlardan çıkmasına yardım ediyor ve ateşi söndürmeye çalışıyorlardı. </st><st c="13716">Görevlilerden birinin bağırarak bir şeyler söylediğini gördü, birkaç dakika sonra iki Yeraltı üyesini patikadan sürükleyerek getiriyorlardı. </st><st c="13857">Adamların etrafı hemen sarıldı, silahlarına el koyuldu. </st></p>
			<p><st c="13913">Görevlilerden biri telsizle konuştu ve diğer ikisi tutsakların ellerini arkadan kelepçeledi. </st></p>
			<p><st c="14006">Görevli, tutsaklardan birine bağırarak bir şeyler söyledi ve Jude ne olduğunu anlayamadan adam, başından kanlar akarak dizlerinin üstüne yığıldı. </st><st c="14152">Jude nefesini tuttu ve irkilerek geri çekildi. </st><st c="14199">Ama yolun üstündeki hâki renkteki yumaktan ve sızan kandan gözlerini alamıyordu. </st><st c="14280">Adam ölmüştü. </st><st c="14294">Basbayağı ölmüştü. </st><st c="14313">Jude gözlerini kırpıştırarak diğer güvenlik görevlilerinin dehşet ve tiksintiyle karışık ifadelerine baktı.</st></p>
			<p><st c="14420">Telsizi olan görevli, yüksek sesle bir şeyler söyledikten sonra, gözlerini yoldaşının cansız bedeninden alamayan, yüzü bembeyaz kesilmiş diğer Yeraltı üyesini tuttu. </st><st c="14587">Tutsak bağırıp çağırıyor, sürüklenirken mücadele etmeye çalışıyordu. </st><st c="14656">Ancak, çabası boşunaydı.</st></p>
			<p><st c="14680">Jude arkasına yaslandı, neredeyse zor nefes alıyordu. </st><st c="14735">Uzun bir süre, kıpırdamadan öylece kaldı. </st><st c="14777">Birinin ölümüne tanık olmuştu. </st><st c="14808">Ölümün yaşanmadığı bir dünyada buna tanık olmak onu sarsmıştı.</st></p>
			<p><st c="14870">Ve sonra kendini toparladı. </st><st c="14899">Ne de olsa gerçek böyle bir şeydi. </st><st c="14934">Gerçeklik insanların iddia ettiği kadar önemli bir şey değildi; Jude’a göre insanın kendini içinde bulduğu fiziksel bir durum, sınırlı olarak kontrol edebildiği çevreden başka bir şey değildi. </st><st c="15127">Yeraltı askerlerine dair tüm düşüncelerini kafasından sildi ve Pincent İlaç’ın sisteminden çıkarak, kurmaya çalıştığı “Benim Dünyam” isimli sanal gerçeklik projesine göz atmaya başladı. </st><st c="15313">Sokaklar genç insanlarla doluydu; koskocaman parklarda bir tane bile yaşlı insana rastlanmıyordu. </st><st c="15411">Onların yerine, gençler futbol oynuyor, şakalaşıyor, sigara içip polisler tarafından itilip kakılmadan cep telefonuyla konuşuyorlardı. </st><st c="15546">Sırıtarak her zamanki yerine, hükümranlığı altındaki toprakları izleyebileceği bir banka oturdu. </st><st c="15643">Kızıl saçlı kız arkadaşının gülümseyerek onu beklediğini biliyordu. </st><st c="15711">Mini kot eteğiyle çok çekiciydi. </st></p>
			<p><st c="15744">“Merhaba, Jude2124. </st><st c="15764">Seni özledim, nerelerdeydin?” Sesi baştan çıkarıcıydı. </st></p>
			<p><st c="15819">Jude2124 sırıtarak, “Boş ver. </st><st c="15849">Önemli olan şimdi burada olmam,” diye yanıtladı. </st></p>
			<p><st c="15898">***</st></p>
			<p><st c="15901">Peter neler olup bittiğini anlamak için arkasına baktı. </st><st c="15958">Ana yoldan gelen bir çarpışma sesi duymuştu, ama birkaç yüz metrelik mesafe ve yüksek duvarlar herhangi bir şey görmesini engelliyordu. </st><st c="16094">Görevli ona döndü ve alaycı bir tonla, “Korktun mu yoksa? </st><st c="16152">Ufak bir patlama ödünü mü patlattı?” dedi. </st><st c="16195">Peter yanıt vermedi. </st><st c="16216">Ellerini cebine soktu ve görevlinin kartı makineden geçirişini, ellerini cam bir levhaya bastırışını ve gözlerini elektronik bir alete taratmasını izledi. </st><st c="16371">Sonunda ağır kapılar, arka tarafta yukarı doğru uzanan dört devasa yürüyen merdivenin bulunduğu bir lobiye açıldı. </st><st c="16486">Bir adam Peter’a ve ciddi bir ifade takınmış olan görevliye doğru yaklaştı. </st><st c="16562">Peter kaskatı kesildi; bu Richard Pincent’tı. </st><st c="16608">Görevli kısaca selam verdi. </st><st c="16636">Adam, “Peter,” dedi, belli belirsiz bir gülümsemeyle, “bana bir dakika izin verir misin? </st><st c="16725">Dışarıda küçük bir tatsızlık var da.” Görevliye döndü, yüzündeki gülümseme kaybolmuştu. </st><st c="16813">“Hemen işinin başına dönmen gerekiyor. </st><st c="16852">Kod X mesajı verildi.” Acımasız bir yüzü olan görevli başını salladı ve arkasını döndü. </st><st c="16940">Hızla arka kapıya doğru ilerlerken cebinden çıkardığı telsizi dinlemeye başlamıştı. </st></p>
			<p><st c="17024">Peter onun gidişini izledi ve küçük bir telefona benzeyen ufak bir cihaza emirler yağdıran büyükbabasına doğru döndü. </st><st c="17142">Alçak bir sesle konuşuyordu, dedikleri anlaşılmasa da sesindeki gerginlik hissediliyordu. </st><st c="17232">Sonra telefonu cebine koydu ve tekrar Peter’a bakarak gülümsedi. </st></p>
			<p><st c="17297">“Hadi gidelim,” derken kolunu Peter’ın omzuna koydu. </st><st c="17350">“Pincent İlaç’a, dünyanın en gelişmiş laboratuvarına hoş geldin. </st><st c="17415">Dünyadaki tüm bilim insanlarının göz bebeği. </st><st c="17460">Yeni dünyana hoş geldin.” </st></p>
		</div>
	<div id="charCountTotal" value="17486"></div></body>
</html>
