<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-10</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-10" xml:lang="tr-TR">
		<div>
			<p><br /><br /><br /></p>
			<p id="_idParaDest-10"><st c="0">Onuncu Bölüm</st></p>
			<p><br /><br /><br /></p>
			<p><st c="12">Peter o akşam eve döndüğünde Anna’yı ocağın başında buldu. </st><st c="72">Ciddi ifadesini, alnında yer eden endişe çizgilerini görünce, onu Büyük Depo’da ilk gördüğü anı, öğretmene dikkatle bakıp göze girmek, başarılı olmak için çabalayan hâlini hatırladı. </st><st c="255">Anna, içeri girdiğini duyunca ona doğru döndü ve anında rahatlayan yüzüne bir gülümseme yerleşti. </st><st c="353">Peter, Ben’i kucağına alıp havaya kaldırmadan önce Anna’yı kollarının arasına almak için acele etti. </st><st c="454">Ben’in teni inanılmayacak kadar yumuşaktı; Peter burnunu karnına yaklaştırır yaklaştırmaz bebek kıkırdamaya başladı. </st><st c="571">Dr. </st><st c="575">Edwards’ın bunu görmesini, böylece gerçekten genç olmanın Yenilenme’den neden çok daha iyi olduğunu anlamasını isterdi. </st><st c="695">Hiçbir ilaç, hiçbir protein Ben’in doğal olarak sahip olduğu bu taze heyecanı, coşkuyu yaratamazdı. </st></p>
			<p><st c="795">Anna çorbaya benzeyen bir şeyi karıştırırken, “Günün nasıl geçti?” diye sordu. </st><st c="874">Peter silkindi ve Ben’i yere bıraktı. </st><st c="912">Umursamaz bir tavırla, “İyiydi,” dedi. </st></p>
			<p><st c="951">Anna ses çıkarmadan, yalnızca dudaklarını oynatarak, “Pip’i gördün mü?” diye sordu. </st><st c="1035">Peter başını salladı. </st></p>
			<p><st c="1057">“Ve?” </st></p>
			<p><st c="1063">Peter da aynı şekilde, “Hiçbir şey,” dedi. </st><st c="1106">“Yeni bir haber yok.”</st></p>
			<p><st c="1127">Anna başını salladı. </st><st c="1149">“Hayır, gel buraya. </st><st c="1169">Seni küçük yaramaz.” Bebek mutfak kapısına doğru emeklerken Anna, yakalamak için ocağın yanından ayrıldı ve onu kucağına aldı. </st><st c="1296">Ocağa geri dönerken, “Rahat hareket edebilmek için daha büyük bir yere ihtiyacı var,” diye iç geçirdi. </st><st c="1399">“Keşke daha büyük bir bahçemiz olsaydı.”</st></p>
			<p><st c="1439">Peter sırıttı. </st><st c="1455">Muzır bir ifadeyle başını Anna’nınkine yaklaştırırken, “Biraz daha yüksek sesle söylersen sana kulak verebilirler,” dedi. </st><st c="1577">Saçını kokladı ve ona her yaklaştığında olduğu gibi vücudunu bir heyecan dalgası sardı. </st></p>
			<p><st c="1665">Ben ağlayınca Anna onu almak için kollarından sıyrıldı. </st><st c="1721">Ben bir sandalyenin altına girmeye çalışırken onu devirmiş ve şimdi içinde sıkışıp kalmıştı. </st></p>
			<p><st c="1814">“Ah Ben, seni küçük adam seni! </st><st c="1845">Gel buraya. </st><st c="1857">Tamam, hepsi geçti,” diyerek onu sakinleştirdi. </st><st c="1905">“Bütün gün huysuzlandı. </st><st c="1929">Sanırım yoruldu.”</st></p>
			<p><st c="1946">Peter, “Belki uyku saati geldi, ne dersin?” diye sordu. </st><st c="2003">Anna başını salladı. </st><st c="2024">“Eğer şimdi uyursa daha şafak sökmeden uyanır. </st><st c="2071">Daha sonra uyusun. </st><st c="2090">Henüz yemek yemedi.”</st></p>
			<p><st c="2110">Peter kendini, yerden kaldırdığı sandalyenin üzerine bıraktı. </st><st c="2173">Gözleri, önündeki yıpranmış, ahşap masaya takıldı. </st><st c="2224">Ahşabın üzerindeki izler ve budaklar ağaç büyürken meydana gelmişti. </st><st c="2293">Bu Anna’nın anne ve babasından kalan eski, meşe ağacından yapılmış, sağlam bir masaydı. </st><st c="2381">Meşe ağaçları yüz yıl yaşıyor, diye düşündüğünü fark etti. </st><st c="2440">Bunda yanlış bir şey yoktu. </st><st c="2468">Doğal bir süreçti. </st><st c="2487">Farklı türler için farklı kurallar mı vardı acaba?</st></p>
			<p><st c="2537">“Ben acıkmış olabilir. </st><st c="2561">Yemekten önce atıştırması için bir şey vereyim. </st><st c="2609">Ocağı kapatabilir misin?”</st></p>
			<p><st c="2634">Peter ayağa kalktı ve dalgın bir şekilde ocağı kapadı.</st></p>
			<p><st c="2689">Anna’nın, “Aferin sana, yoğurt şahane, değil mi?” dediğini duydu. </st><st c="2756">Anna sonra alçak bir sesle, “Peki Pip ne dedi?” diye sordu.</st></p>
			<p><st c="2815">Peter silkindi ve son günlerde Anna hiçbir zaman sadece onunla ilgilenmediği için moralini bozmamaya çalıştı. </st><st c="2926">Kısa keserek, “Önemli bir şey yok,” diye yanıtladı. </st><st c="2978">“Bunları kafana takma. </st><st c="3001">Peki, bugün posta geldi mi?”</st></p>
			<p><st c="3029">Anna masanın üstünde yığılı duran mektupları işaret etti. </st><st c="3088">Aklı başka şeylerle meşgul olduğu için, Maria’yı ve ülkenin dört bir yanındaki Artıkları düşündüğü için, mektuplara dokunmamıştı. </st><st c="3218">Peter dikkatle mektupları inceledi ve yarısını, açmadan çöpe atmak üzere ayırdı. </st><st c="3299">Sonra hafifçe irkildi. </st></p>
			<p><st c="3322">“Bunlar bugün mü geldi?” diye sordu. </st><st c="3359">Elinde tuttuğu iki büyük zarf, Hükümet tarafından damgalanmıştı. </st><st c="3424">Anna gözlerini kocaman açtı; bunları fark etmemişti bile. </st></p>
			<p><st c="3482">Peter kendine ait olan zarfı aldı ve elinde çevirdi. </st><st c="3535">“Sen de benim düşündüğüm şeyi mi düşünüyorsun?”</st></p>
			<p><st c="3582">Anna bir şey söylemedi; ama gözlerinden aynı şeyi düşündükleri belliydi. </st><st c="3656">Peter, yavaşça parmağını kapağın içinden geçirerek zarfı açtı ve mektubu çıkardı. </st></p>
			<p><st c="3738">“</st><span><st c="3739">Sevgili Peter,</st></span></p>
			<p><span><st c="3753">On altıncı yaş gününe yaklaştığın bugünlerde, sana Bildirge’yi sunmaktan mutluluk duyuyorum. </st><st c="3847">Bildiğin gibi, Bildirge’yi imzalayarak hayatını sonsuza kadar uzatacak Uzun Ömürlülük™ ilacını alma hakkını kazanıyorsun. </st></span></p>
			<p><span><st c="3969">Bildirge önemli bir belge, dikkatle okumanı ümit ediyorum. </st><st c="4028">Uzun Ömürlülük™ insanlara sınırsız zaman ve sınırsız sağlık özgürlüğü sunarak dünyayı tamamen değiştirdi. </st><st c="4134">Bu gerçek bir mucize ancak doğmuş olmanın bir bedeli…”</st></span></p>
			<p><br /></p>
			<p><st c="4188">Peter’ın tüyleri diken diken oldu. </st><st c="4224">İşte sonunda olmuştu. </st><st c="4246">Beklenen mektup buydu. </st><st c="4269">Sadece bazı parçaları kaydederek baştan sona hızlıca göz attı. </st><span><st c="4332">“… Bildirge’yi imzalayarak ve bu sayede uzun, sağlık dolu bir hayattan yararlanarak, bir Artık dünyaya getirmemek için gereken her türlü önlemi almayı kabul etmiş oluyorsunuz… Bir Artık dünyaya geldiği zaman, hemen Hükümet’e haber verme görevi sizin sorumluluğunuzdur… İş birliği, verilebilecek cezalarda indirim sağlayacaktır…”</st></span></p>
			<p><st c="4660">Mektup, Hükümet Genel Sekreter’i tarafından imzalanmıştı. </st><st c="4719">Fakat mektupla birlikte gönderilen belge Peter için mektuptan daha ilginçti. </st><st c="4796">Mektubu Anna’ya uzattı. </st><st c="4820">Okurken gözleri fal taşı gibi açılan Anna, bitirdikten sonra mektubu Peter’a verdi. </st><st c="4904">Sonra, Peter yavaşça, temkinli bir biçimde belgeye baktı. </st><st c="4962">En üstte </st><span><st c="4971">Bildirge </st></span><st c="4980">yazıyordu. </st><st c="4991">Bildirge hakkında çok fazla şey duymuş, dünyada kötü olan o kadar çok şey için onu suçlamıştı ki… Ve şimdi, kendisi için düzenlenen belgeyi elinde tutuyordu. </st><st c="5149">Kalbi hızla atarak okumaya başladı.</st></p>
			<p><br /></p>
			<p><span><st c="5184">Bilimsel gelişme ve ilerlemenin belli bir noktasında, insanın işlevinin ve rolünün köklü bir değişime uğradığı kesinlik kazanıp hayatın devam ettirilebilirliği için üremenin en temel ilkeleri sorgulanınca, insanoğlunun bu gelişme ve ilerlemeye karşılık vermesi kaçınılmaz oldu. </st></span></p>
			<p><span><st c="5463">Binlerce yıl, nüfusunu artırmak için Doğa Ana’ya ihtiyaç duyan insan, aynı zamanda Doğa Ana’nın esiriydi. </st><st c="5569">Onun kaprislerine, salgın hastalıklara, kıtlığa ve çok sayıda insanı kırıp geçiren daha başka felaketlere boyun eğmek zorundaydı. </st></span></p>
			<p><span><st c="5699">Doğum, yaşam ve ölüm döngüsü, beraberinde başka sıkıntılar da getirdi; kendi geleceği üzerinde hiçbir denetime sahip olmayan insanoğlu, köleleşmiş bir hayvan konumuna indirgendi. </st><st c="5878">Doğrusu, esarete alışkın olan insanoğlu, hemen kendine tapılacak ve itaat edilecek efendileri, İnsan’ın gerçek doğasına aykırı, onunla çelişen kural ve yasaları zorla yürürlüğe koyan Tanrıları yarattı. </st></span></p>
			<p><span><st c="6080">Sonunda İnsan, bilim sayesinde Doğa’nın üstesinden gelmeyi başardı; İnsan’ın dünya üzerinde bulunduğu süre boyunca en önemli keşfi olan Uzun Ömürlülük™ hapı bilim sayesinde geliştirilmiştir. </st><st c="6271">Uzun Ömürlülük™ insanların Tanrılar gibi özgürce, Doğa’nın yıkıcı etkilerinden bağımsız yaşamasını mümkün kılıyor. </st><st c="6386">Yenilenme™ metoduyla geliştirilen Uzun Ömürlülük, Yeni Bir Çağ başlattı. </st><st c="6459">Bu, servet, refah ve öğrenme çağıdır. </st><st c="6497">Bu, Özgürlük Çağıdır. </st></span></p>
			<p><span><st c="6519">Ancak özgürlük, beraberinde sorumluluk getirir. </st><st c="6567">Bunlar gezegene, türdeşlerimize ve Doğa’ya karşı olan sorumluluklarımızdır. </st><st c="6643">Bu nedenle, Birleşik Krallık Hükümeti’nin yönetimi altında, sorumlu bir Birleşik Krallık vatandaşı olarak, aşağıda imzası bulunan ben, belirtilen sorumlukları yerine getireceğimi bildiririm. </st></span></p>
			<p><span><st c="6834">Yeni bir insan hayatının yaratılışından (bundan sonra Artık olarak anılacaktır) sorumlu olmamak üzere her türlü önlem ve tedbiri alacağımı, Hükümet tarafından uygun görülen herhangi bir yöntemi ve görevli doktorların uygulayacağı implantasyon veya uygun görülen başka bir yöntemi kabul edeceğimi, kasten ya da yanlışlıkla bu Bildirge’ye aykırı davranırsam ya da vatandaşlarımızdan birinin bilgim dahilinde Bildirge’ye aykırı davrandığını öğrenirsem, sorumlu Hükümet yetkilileri ile hemen temasa geçeceğimi, Hükümet’in öngördüğü önlemlere itaat edeceğimi bildiririm. </st><st c="7400">Bunlar, Doğa’nın dengesinin sağlanmasının gerekli ve Bir Hayata Karşılık Bir Hayat’ın hem hukuki hem de ahlaki açıdan kutsal olduğuna dair tam bilgim dahilinde kabul edilmiştir. </st></span></p>
			<p><span><st c="7578">Böylece Uzun Ömürlülük™ hapının sağlayacağı sonsuz bir yaşamı memnuniyetle kabul ettiğimi onaylar, kanun namına yemin ederim. </st></span></p>
			<p><span><st c="7704">İmza:</st></span></p>
			<p><br /></p>
			<p><span><st c="7709">Şahit:</st></span></p>
			<p><br /></p>
			<p><span><st c="7716">Tarih:</st></span></p>
			<p><br /></p>
			<p><st c="7723">Belgeyi yerine bıraktı. </st><st c="7748">Alnını ince bir ter tabakası kaplamıştı ve elleri hafifçe titriyordu. </st></p>
			<p><st c="7818">“Vazgeçiş hakkından söz etmiyorlar bile,” dedi. </st><st c="7866">Sanki Bildirge’yi almış olmak onu hiç etkilememiş gibi, sesinin sakin ve güvenli çıkmasını istiyordu, fakat boğazı sıkıştığı için sesi boğuk ve gergindi. </st><st c="8020">“Sen kendininkini açacak mısın?” </st></p>
			<p><st c="8053">Anna dudaklarını büzerek başını salladı. </st><st c="8094">“Neden açayım? </st><st c="8109">Bildirge’yle ilgilenmiyorum.”</st></p>
			<p><st c="8138">Peter kaşlarını çattı. </st><st c="8162">“Merak etmiyor musun?”</st></p>
			<p><st c="8184">“Hayır. </st><st c="8193">Nasıl olsa imzalamayacağım, neden bakayım ki?”</st></p>
			<p><st c="8239">“Benim Bildirge’yi okumuş olmam, imzalamayı düşündüğüm anlamına gelmiyor.” </st></p>
			<p><st c="8315">Ne kadar alıngan ve saldırgan olduğunu fark etmeye fırsat bulamadan bu sözler Peter’ın ağzından dökülüvermişti. </st></p>
			<p><st c="8427">Anna inanamayan gözlerle ona baktı. </st><st c="8463">“Elbette, biliyorum. </st><st c="8484">Hem neden bunu söyleme gereği hissediyorsun?”</st></p>
			<p><st c="8529">“Pip imzalayabileceğimi düşünüyor.” Pip’in bu şüphesinin kendisini bu kadar derinden etkilediğini fark etmemişti. </st></p>
			<p><st c="8644">“Olamaz. </st><st c="8653">Neden böyle düşünüyor olabilir?” Anna kaşlarını kaldırmış, hayretle ona bakıyordu. </st><st c="8736">Peter onun kendisine tam anlamıyla güvendiğini anladı. </st><st c="8791">Bir an için olsun imzalamaya niyetlenmiş olabileceği aklından geçmezdi.</st></p>
			<p><st c="8862">Silkindi. </st><st c="8873">“Nereden bileyim? </st><st c="8891">Belki de damarlarımdaki Pincent kanından korkuyordur. </st><st c="8945">Belki de ne istediğimi bilmek için çok genç olduğumu düşünüyordur.”</st></p>
			<p><st c="9012">Anna ona doğru yaklaştı ve ellerini boynuna doladı. </st><st c="9065">“Ona kulak asma. </st><st c="9082">Bildirge’yi hiçbir zaman imzalamayacağını biliyorum,” diye güçlü bir biçimde fısıldadı. </st><st c="9170">“Bunu biliyorum.”</st></p>
			<p><st c="9187">Peter başını çevirdi ve ona baktı. </st><st c="9223">Onunla ilk karşılaştığında, Artıkların Doğa Ana üstünde yük olduklarına; görevlerinin çok çalışmak, Yasallara hizmet etmek ve var oldukları için günahlarının bedelini ödemek olduğuna nasıl inandığını hatırladı. </st><st c="9434">Anna’nın başını kendine doğru çekerek öptü. </st><st c="9478">Saçını okşayarak, “Tabii ki imzalamam,” diye fısıldadı. </st><st c="9534">“Yaşlanıp kırışacağız ve çocuklarımız olacak. </st><st c="9580">Ve sana söz veriyorum, Uzun Ömürlülük’e son vereceğiz.”</st></p>
		</div>
	<div id="charCountTotal" value="9635"></div></body>
</html>
