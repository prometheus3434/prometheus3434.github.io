<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-26</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-26" xml:lang="tr-TR">
		<div>
			<p><br /><br /><br /></p>
			<p id="_idParaDest-26"><st c="0">Yirmi Altıncı Bölüm</st></p>
			<p><br /><br /><br /></p>
			<p><st c="20">Jude, Pip’i kaybetmişti. </st><st c="46">Pip koridorun sonundaki kapıdan geçip Güvenlik Merkezi’nin yanından devam etmişti, ama Jude onu izleyen kamerayı bir türlü bulamıyordu. </st><st c="182">Nefesleri normale dönmeye başlıyordu. </st><st c="220">İlk anda Pip’in onun için buraya geldiğini düşünmüştü; belki de güneşe fazla yakın uçmaması nasihatini ciddiye almalıydı. </st><st c="342">Sonra saçmaladığını düşündü, Pip’in onu takip etmekten daha önemli işleri vardı. </st><st c="423">Acaba bu işler neydi? </st><st c="445">Peter için mi gelmişti?</st></p>
			<p><st c="468">Jude endişeyle tekrar aramaya başladı. </st><st c="508">Biraz zaman aldı, ama sonunda onu bulmuştu; prensesini, kızıl saçlı güzel kızı. </st></p>
			<p><st c="588">Kızın ince bileğine gömülü saati görünce onun kızıl saçlı bir Artık olduğunu anladı. </st><st c="673">Artıklardan nefret etmek ve onları birer parazit, kendi gibi Yasallar ve medeniyet için bir tehdit olarak görmek üzere büyütülmüştü. </st><st c="806">Ama sonra kendinin bir Artık olmaktan kıl payı kurtulduğunu anlamıştı; Peter, Jude yüzünden Artık olmuştu. </st><st c="913">Öğretmeni ona Hıristiyanlık denen eski bir dinden, İlk Günah kavramından bahsetmiş, bunun uygar olmayan bir fikir olduğunu söyleyerek dalga geçmişti. </st><st c="1063">Ama Jude İlk Günahı kusursuz biçimde anlamıştı. </st><st c="1111">Daha sonra bunun, hayatının bir özeti olduğunu düşünmeye başladı.</st></p>
			<p><st c="1176">Gözlerini ayırmadan kıza baktı. </st><st c="1209">Acaba onun hikâyesi neydi? </st><st c="1236">Onunla konuşmak, hikâyelerini ve hayallerini paylaşmak nasıl bir şey olurdu? </st><st c="1313">Neden orada olduğunu merak etti. </st><st c="1346">Hasta mıydı? </st><st c="1359">Belki Jude ona, o da Jude’a bakabilirdi. </st></p>
			<p><st c="1400">Görüntüyü yakınlaştırmak için gözlerini ayırmadan bir düğmeye bastı. </st><st c="1469">Yüzü tüm ekranı kaplayınca hayretle onun uyanık olduğunu gördü. </st><st c="1533">Ona bakıyor gibiydi; anlamlı, güzel gözleri dehşet ve korku içindeydi. </st><st c="1604">Kaslarının gerildiğini hissederek onu ağlatan ve huzursuz eden şeyin ne olduğunu anlamak için görüntüyü uzaklaştırdı. </st><st c="1722">Etrafında ona bir şeyler yapan doktor ve hemşireler vardı, bunlar Jude’u ürperten şeylerdi. </st><st c="1814">Üç kişi daha görünce tüyleri diken diken oldu. </st><st c="1861">Birini hemen tanıdı. </st><st c="1882">Bu her Uzun Ömürlülük reklamında görünen, gazetelerden eksik olmayan Richard Pincent’tı. </st><st c="1971">Diğeri bir kadındı; onu tanımıyordu. </st><st c="2008">Ama Peter’ı tanıdı. </st><st c="2028">Bu cin gibi gözleri, kenetlenmiş yumrukları nerede görse tanırdı. </st><st c="2094">Kız şimdi ağzı sonuna kadar açık, çığlık atıyordu; bacaklarının tuhaf kelepçelerle bağlı olduğunu ancak görebilmişti.</st></p>
			<p><st c="2211">“Yukarıda. </st><st c="2223">Tavanda.” Jude hafifçe irkildi; ses aşağıdan, Güvenlik Merkezi’nden geliyordu. </st><st c="2302">Bir merdivenin sürüklendiğini duydu. </st><st c="2339">Her an birkaç metre önündeki hava deliği açılabilir ve Jude yakalanabilirdi. </st></p>
			<p><st c="2416">Umutsuzca gözlerini küçük ekrandan ayırmadan ana bilgisayar bağlantısını koparmak zorunda kaldı. </st><st c="2513">Kız bir anda kayboldu. </st><st c="2536">Mini bilgisayarı cebine tıktı, derin bir nefes alarak asansör boşluğuna doğru emeklemeye başladı. </st></p>
			<p><br /></p>
			<p><st c="2634">Peter büyükbabasının bakışları altında saklandığı yerden hemen çıkmıştı. </st><st c="2707">Başka bir şey yapmanın hiçbir anlamı yoktu. </st><st c="2751">“Sheila’ya ne yapıyorsunuz?” diye tısladı. </st><st c="2794">Korkmuyordu; öfkeliydi ve nefret, damarlarında bir zehir gibi dolaşıyordu. </st><st c="2869">Sesi alçak ve ölçülüydü. </st><st c="2894">Öfkesinin onu zayıflatmasına izin vermeyecekti. </st><st c="2942">“Ona ne yapılıyor?”</st></p>
			<p><st c="2961">Richard Pincent dik dik ona bakıyor ve öfkeyle titriyordu. </st></p>
			<p><st c="3021">“Nasıl? </st><st c="3029">Buraya nasıl girdin? </st><st c="3050">Hiç kimse…”</st></p>
			<p><st c="3061">“Sizi takip ettim. </st><st c="3081">O kadar da zor olmadı.”</st></p>
			<p><st c="3104">“Bizi takip mi ettin?” Peter’a doğru yürüdü ve omuzlarından yakaladı. </st><st c="3175">“Takip mi ettin? </st><st c="3192">Buna nasıl cesaret edersin? </st><st c="3220">Seni küçük casus!”</st></p>
			<p><st c="3238">Peter ondan kurtuldu; Richard onu tekrar, bu defa daha güçlü biçimde yakaladı. </st></p>
			<p><st c="3318">Hillary endişeyle, “Ona ne yapacaksın?” diye sordu. </st><st c="3370">“Ya gördüklerini birine anlatırsa?”</st></p>
			<p><st c="3405">Richard esrarengiz bir sesle, “Kimseye bir şey anlatmayacak,” dedi. </st><st c="3474">“Görevliler birkaç dakika içinde burada olurlar, onlar bu işin icabına bakar.”</st></p>
			<p><st c="3552">Peter dişlerini sıkarak, “Beni de zincire mi vuracaksın?” diye sordu. </st><st c="3623">“Beni de Kıymetli bir kaynağa mı dönüştüreceksin? </st><st c="3673">Midemi bulandırıyorsun. </st><st c="3697">Hastasın sen. </st><st c="3711">Kafadan hasta!”</st></p>
			<p><st c="3726">“Yeter!” Büyükbabası bir yumruk savurdu ve başını tutarak yere vurmaya başladı. </st></p>
			<p><st c="3807">Peter ayağa kalktı ve cüretkâr bir ifadeyle Hillary’ye baktı. </st><st c="3869">“Hükümet bunu görmezden geliyor, öyle mi? </st><st c="3911">Bundan memnun demek?”</st></p>
			<p><st c="3932">Hillary tedirginlik içinde ona baktı. </st><st c="3971">“İlgili birimler Pincent İlaç’ın bütün faaliyetlerini incelemeye ve değerlendirmeye devam edecekler,” derken endişeyle Peter’dan uzaklaştı. </st><st c="4111">“Doğal olarak standartlarımız var; hedef ve amaçlarımıza ulaşacağımızdan emin olmak isteriz.”</st></p>
			<p><st c="4204">Peter, “Hedefler,” dedi. </st><st c="4230">“Elbette, hedeflere ulaşmanız gerekiyor, öyle değil mi?”</st></p>
			<p><st c="4286">Konuşmaya devam ederken iki görevli içeri girdi. </st></p>
			<p><st c="4336">Richard öfkeyle, “Neden bu kadar geç kaldınız?” dedi ve eliyle Peter’ı almalarını işaret etti. </st><st c="4431">Görevliler Peter’ın ellerini arkasından kelepçeledi. </st></p>
			<p><st c="4484">Görevlilerden biri, “Üzgünüm efendim. </st><st c="4522">Enerji kesintisi yüzünden. </st><st c="4549">Sistem hatası değil, sabotaja benziyor. </st><st c="4589">Güvenlik önlemlerini arttırdık.”</st></p>
			<p><st c="4621">Hillary kaygıyla, “Sabotaj mı? </st><st c="4653">Yeraltı mı yani?” diye sordu.</st></p>
			<p><st c="4682">Richard, Peter’a döndü. </st><st c="4707">“Bu işte senin parmağın var mı?” Sesi buz gibiydi.</st></p>
			<p><st c="4757">Peter başını salladı. </st><st c="4780">“Keşke olsaydı,” diye mırıldandı.</st></p>
			<p><st c="4813">Richard, görevlilere, “Götürün şunu,” dedi, “aşağıya, kabul yerinin arkasındaki odalardan birine kilitleyin.”</st></p>
			<p><st c="4923">Peter’ı kapıya doğru iteklediler ve bir an ellerinden kurtulmaya çalışınca biri kafasına vurdu. </st></p>
			<p><st c="5020">Hillary, “Bir dakika,” diyerek görevlileri çevirdi. </st><st c="5072">“Basın toplantısında bize lazım olacak.”</st></p>
			<p><st c="5112">Richard gergin bir sesle, “Merak etme,” dedi. </st><st c="5159">“Planlanan şekilde imzalayacak.”</st></p>
			<p><st c="5191">Peter ona nefret dolu bir bakış fırlattı. </st><st c="5234">“Benim Bildirge’yi imzalayacağımı mı zannediyorsun? </st><st c="5286">Bu asla gerçekleşmeyecek. </st><st c="5312">Yeraltı, enerjinizi iyi ki sabote etmiş. </st><st c="5353">Umarım burayı havaya uçururlar.”</st></p>
			<p><st c="5385">“Elbette imzalayacaksın,” dedi. </st><st c="5418">“Hem de gazetecilere gülümseyeceksin. </st><st c="5456">Eğer yapmazsan bunun bedelini küçük arkadaşın Anna öder.”</st></p>
			<p><st c="5513">“Anna’yı bu işe karıştırma.” </st></p>
			<p><st c="5543">“Bunu yapabilmeyi çok isterdim.” Yüzündeki ifade tam tersini söylüyordu. </st><st c="5616">“Ama görünen o ki Anna aptalca davrandı. </st><st c="5657">Senin haberin olmadan ne işler çeviriyormuş meğer.”</st></p>
			<p><st c="5708">Peter şüpheyle, “Ne? </st><st c="5730">Yalan söylüyorsun!” dedi. </st></p>
			<p><st c="5756">“Yalan mı? </st><st c="5767">Aklımın ucundan bile geçmez. </st><st c="5796">Hepsi kayıtlarda var. </st><st c="5818">Büyük Depo’ya sızmak isteyen birileri için giriş planlarını temin etmiş. </st><st c="5891">Bizi ne sanıyordu acaba?” Büyükbabası başını sallarken Peter, yüzünün bembeyaz kesildiğini hissetti. </st></p>
			<p><st c="5992">Hillary, “Artık Deposu’na girmeyi mi planlıyordu? </st><st c="6042">Kiminle? </st><st c="6051">Richard, bu çok önemli bir konu,” diyerek araya girdi.</st></p>
			<p><st c="6105">Richard, “Kimseyle,” diye onu sakinleştirdi. </st><st c="6151">“Bir tuzaktı. </st><st c="6165">Konuştuğu kişi bir Yakalayıcı’ydı.”</st></p>
			<p><st c="6200">“Yakalayıcı mı?” Peter inanamayarak büyükbabasına bakıyordu. </st><st c="6262">“Onu tuzağa mı düşürdün? </st><st c="6287">Seni adi herif! </st><st c="6303">Seni…”</st></p>
			<p><st c="6309">Richard gülümsedi. </st><st c="6329">“Bu bir güven meselesi Peter. </st><st c="6359">Bir güven meselesi. </st><st c="6379">Senin doğru şeyi yapacağına güvenmemi beklemiyordun, değil mi?”</st></p>
			<p><st c="6442">Peter, “O nerede?” diye ısrar etti. </st><st c="6479">“Ona ne yaptın?”</st></p>
			<p><st c="6495">Büyükbabası buz gibi bir sesle yanıtladı. </st><st c="6538">“Güvenli ellerde, Peter. </st><st c="6563">Ama saat 6’da Bildirge’yi imzalayıp gazetecilere gülümseyerek poz vermezsen güvende olacağının sözünü veremem.” </st></p>
			<p><st c="6675">Görevlilerce tutulan Peter, kızlara, Sheila’ya bakmak üzere döndü. </st></p>
			<p><st c="6742">Peter gergin bir sesle, “Artık Kısırlaştırma Programı,” deyiverdi. </st><st c="6809">“Sheila’nın ismi listedeydi. </st><st c="6838">Peki, kısırlaştırıldıysa nasıl hamile kalır?”</st></p>
			<p><st c="6883">Hillary şaşkınlıkla, “Artık Kısırlaştırma Programı mı? </st><st c="6939">O hiçbir zaman hoş karşılanmadı,” dedi. </st><st c="6979">“Sadece bazı toplantılarda bahsedilmişti…” Peter’ın yüzündeki ifadeyi görünce sesi iyice kısıldı.</st></p>
			<p><st c="7076"> “Sen…” Gerçeği anlamaya başlayınca kafa karışıklığı yerini öfkeye bırakmıştı. </st><st c="7155">Büyükbabasına döndü. </st><st c="7176">Fısıldar gibi konuşuyordu. </st><st c="7203">“Onu bulmam için notu bırakan sendin. </st><st c="7241">Bana notu gönderen de sendin. </st><st c="7271">Yeraltı değildi.” </st></p>
			<p><st c="7289">Büyükbabası yüzünde kötücül bir gülümsemeyle, “Sadece karar vermende yardımcı oldum, hepsi bu,” dedi. </st><st c="7391">“Sen Bildirge’yi imzalamak istiyordun. </st><st c="7430">Ben de aradaki engelleri kaldırdım. </st><st c="7466">Sana yardım ediyordum.”</st></p>
			<p><st c="7489">“Yardım mı ediyordun?” Deli gibi etrafına baktı, tüm vücudunu saran adrenalin nedeniyle ne yapacağını bilemez hâldeydi. </st><st c="7610">“Kısır olduğumu düşünmem, sonra Anna’ya bunu söylemek zorunda kalmam, sence bütün bunlar…” Sonunda nefesi kesildi ve yere yığıldı; görevliler kollarını arkasında tutarken acı içinde bağırmaya başladı. </st></p>
			<p><st c="7811"> “Şimdi götürün onu buradan.” Richard görevlilere eliyle işaret etti. </st><st c="7880">“Ve Peter…” gözlerini kısarak torununa baktı, “… sakın bir hata yapma. </st><st c="7951">Eğer basın toplantısında benim emirlerimi tam olarak yerine getirmezsen, yeterince inandırıcı olmazsan Anna hayatı boyunca hapiste kalır. </st><st c="8089">Ben’i ve onu bir daha asla göremezsin. </st><st c="8128">Sen de yataklık etmekten hapsi boylarsın. </st><st c="8170">Bana kafa tutma Peter. </st><st c="8193">Buna değmez, inan bana.”</st></p>
			<p><st c="8217">Peter öfkeyle yumruklarını sıktı. </st><st c="8252">Odadan dışarı sürüklenirken, “Anna’nın imzalı Bildirge’si… O da mı senin işin?” diye bağırdı. </st><st c="8346">Ama yanıt veren olmadı.</st></p>
			<p><st c="8369">Kapı kapandıktan sonra Hillary, Richard’a, “Kızın tehlikeli olduğunu söylemiştin,” diye fısıldadı. </st><st c="8469">“Paçayı sıyırmasına gerçekten izin mi vereceksin?”</st></p>
			<p><st c="8519">Richard esrarengiz biçimde gülümsedi. </st><st c="8558">“Elbette hayır,” dedi. </st><st c="8581">“Böyle bir şey olmayacak.”</st></p>
			<p><br /></p>
			<p><st c="8607">Jude kendini çıkmaz bir yolda buldu. </st><st c="8645">Asansör boşluğunun birkaç metre uzakta olduğundan emindi, ama metal bir levha yolunu kesmişti. </st><st c="8740">Tekmeledi; bu ince bir metaldi, kolayca parçalanabilirdi, ama çıkacak gürültü nedeniyle mutlaka yakalanırdı. </st><st c="8849">Kafası karıştı, geri döndü; başka bir yol bulması gerekiyordu. </st><st c="8912">Resepsiyonun üstündeki bölüme doğru ilerledi ve emekleyerek sola döndü. </st><st c="8984">Gözüne toz kaçıyor ve her silişinde gözüne daha fazla toz bulaştırıyordu. </st><st c="9058">Sonunda gözlerini iyice kıstı ve yolunu el yordamıyla bulmaya çalıştı. </st></p>
			<p><st c="9129">Ve sonra tam biraz yol katettiğini düşünürken başka bir çıkmaz yola saplandı. </st><st c="9207">Bir metal levha daha. </st><st c="9229">Belli ki asansör boşluğunu çevirmek için kullanılmışlardı. </st><st c="9288">Ne taraftan giderse gitsin bu levhalar karşısına çıkacaktı. </st><st c="9348">Derin bir nefes alarak yorgunluktan yere yığıldı; bir taraftan da kafasını toplamaya çalışıyordu. </st><st c="9446">Birkaç dakika yattı ve bir sonraki adımına karar vermeye çalıştı. </st><st c="9512">Ve o anda aşağıdan bir ses geldi: Bir kapı açıldı. </st><st c="9563">Endişe içinde elleri ve dizleri üstüne kalktı; sonunda görevliler onu bulmuştu. </st><st c="9643">Bir dakika için bile olsa dinlenmek aptallıktı diye düşündü. </st><st c="9704">İçeri kaç görevlinin girdiğini görmek için en yakın hava deliğinden somurtarak baktı. </st><st c="9790">İçeri sadece bir görevli girdi ve tavana bakmadı bile. </st><st c="9845">Şüphe içinde odayı inceledi ve tabanca kılıfına uzanarak silahını düzeltti. </st><st c="9921">Ve sonra aniden yere düştü. </st><st c="9949">Biri onu vurmuştu; bu birinin kapının arkasında saklanan Pip olduğunu görünce Jude’un gözleri yuvalarından fırladı. </st><st c="10065">Jude, Pip’in süratle görevlinin kıyafetlerini çıkararak üstüne giyişini ve sonra onu odada bulunan banka yerleştirmesini hayretle izledi. </st></p>
		</div>
	<div id="charCountTotal" value="10203"></div></body>
</html>
