<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-7</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-7" xml:lang="tr-TR">
		<div>
			<p><br /><br /><br /></p>
			<p id="_idParaDest-6"><st c="0">Altıncı Bölüm</st></p>
			<p><br /><br /><br /></p>
			<p><st c="13">Jude gözlerine doğru akan teri hissedince kurtulmak için kafasını silkeledi. </st><st c="91">Sık sık yakalanmanın, hapse atılmanın ve bilgi sızdırmak için işkence görmenin nasıl bir şey olduğunu hayal etmiş; kanına hücum edecek adrenalini ve bunun doğuracağını bildiği tehlike duygusunun neye benzeyeceğini düşünmüştü. </st><st c="317">Babasını Hükümet’in uyguladığı işkence teknikleriyle ilgili soru yağmuruna tutardı. </st><st c="401">Babası, işkencenin resmi kuralların bir parçası olmadığını söylediğinde ona inanmamıştı. </st></p>
			<p><st c="490">Şimdi de elleri arkadan bağlı bir şekilde sandalyede otururken hiç adrenalin salgılamıyordu. </st><st c="583">Korkuyordu ve çaresizdi. </st><st c="608">Ancak bunu belli etmemeye kararlıydı. </st><st c="646">O bir savaşçıydı. </st><st c="664">Onu bu kadar kolay ele geçiremeyeceklerdi. </st></p>
			<p><st c="707">“İlginç bir sisteminiz var.” Konuşan adam uzun boylu ve orta yapılıydı. </st><st c="779">Arkasında bir adam daha vardı. </st><st c="810">Kirli sakallı, dağınık saçlı ve sıradan giysileri olan biriydi, ama Jude onu görür görmez tanıdı. </st><st c="908">Aynı anda insanı hem ürküten hem de güven veren, parlak mavi renkli gözleri onu ele veriyordu. </st><st c="1003">Bu gözleri resimlerde görmüş, insanların bu gözlerle ve onların sahibiyle ilgili konuşmalarına tanık olmuştu. </st><st c="1113">Bu, İngiltere’nin arananlar listesinin başındaki isim Pip’ti. </st><st c="1175">Onun gizli güçlere sahip olduğuna dair hikâyeler dolaşırdı; kimi komplo teorisyenlerine göre ise Hükümet’in, muhalifleri bulmak için kullandığı bir yemdi. </st><st c="1330">Yıllardır yakalanmadan paçayı sıyırmayı başarmıştı. </st></p>
			<p><st c="1382">“Öylece geliverdiğinize inanamıyorum.” Konuşurken sesi giderek kısılıyordu; birkaç kere boğazını temizlemek zorunda kaldı.</st></p>
			<p><st c="1504">“Öylece geliverdik,” dedi Pip. </st><st c="1536">“Bizi beklemiyor muydun?”</st></p>
			<p><st c="1561">Jude yutkundu. </st><st c="1577">“Sizi beklemiyordum. </st><st c="1598">Yüzünüzü görmüştüm ve şimdi burada, benim odamdasınız…”</st></p>
			<p><st c="1653">Diğer adam sessizce güldü. </st><st c="1681">“Doğru söylüyor. </st><st c="1698">Yüzümüzü gördüğüne göre onu öldürmemiz gerek.”</st></p>
			<p><st c="1744">Jude’un yüzü bembeyaz kesildi ve silkelenerek kendine geldi. </st><st c="1806">“Bakın ben sizdenim. </st><st c="1827">Düşman değilim.” </st></p>
			<p><st c="1844">“Peki, biz kimiz Jude?” Konuşan Pip’ti. </st><st c="1884">Alçak, yumuşak, neredeyse hipnotize eden bir sesi vardı. </st><st c="1941">Jude yine huzursuz bir biçimde boğazını temizledi. </st><st c="1992">Daha önce hiçbir yere ait olmak istememişti, ama şimdi Pip’in onu kabul etmesini istiyor ve bu, onu korkutuyordu. </st><st c="2106">“Siz Yeraltı’sınız. </st><st c="2126">Direnişçilersiniz.” </st></p>
			<p><st c="2146">“Özgürlük savaşçıları, öyle mi? </st><st c="2178">Peki tam olarak ne için mücadele ediyoruz?” Jude, Pip’in yüzündeki hafif gülümsemeden rahatsız olmuştu.</st></p>
			<p><st c="2281">“Uzun Ömürlülük’e, yaşlılara karşısınız, öyle değil mi?” Sesi hafifçe titriyordu.</st></p>
			<p><st c="2363">“Yaşlılara karşıyız demek.” Pip’in gülümsemesi derinleşti. </st><st c="2423">“Çok ilginç. </st><st c="2436">Peki, sen neden bize katılmak istiyorsun?”</st></p>
			<p><st c="2478">Jude kararsız bir ifadeyle ona baktı. </st><st c="2517">“Yardımım için bana teşekkür edeceğinizi sanmıştım.” </st></p>
			<p><st c="2570">“Kaç yaşındasın?” Pip ona doğru eğildi; Jude kulağında nefesini hissediyordu. </st></p>
			<p><st c="2648">Ağlayıp gülünç duruma düşmemek için elinden geleni yaparak, “Yeterince büyüğüm,” diyebildi.</st></p>
			<p><st c="2739">Pip aniden geri çekildi, sıra diğer adamdaydı. </st><st c="2787">“Peki, sistem kırmayı sana kim öğretti?”</st></p>
			<p><st c="2827">Jude biraz rahatladığını hissetti. </st><st c="2863">Bu tip sorulara zorlanmadan yanıt verebilir, sistem kırma hakkında saatlerce konuşabilirdi. </st><st c="2955">“Kendi kendime öğrendim. </st><st c="2980">Çok küçükken bilgisayar kullanmaya başladım ve hep…”</st></p>
			<p><st c="3032">Adam, “Burası güzel bir ev,” diyerek sözünü kesti. </st><st c="3084">Jude’un hevesini kursağında bırakmıştı. </st><st c="3124">“Tek kişi için büyük bir yer.”</st></p>
			<p><st c="3154">“Annemindi. </st><st c="3167">O…”</st></p>
			<p><st c="3170">Adam sözünü yine kesti: “Yasalsın, öyle değil mi?” </st></p>
			<p><st c="3222">“Öyle olmasa komşular çoktan şikâyet etmez miydi sizce?”</st></p>
			<p><st c="3278">Alaycı tonu fark eden adam soğuk bir biçimde ona baktı ve burunları birbirine değene kadar yüzünü Jude’a yaklaştırdı. </st><st c="3397">“Kendini çok akıllı sanıyor olabilirsin, ama birilerinin sistemimizi kırmasından ve bir de bizi ortaya çıkaracak şekilde arkasında iz bırakmasından hiç hoşlanmıyoruz. </st><st c="3564">Anlaşıldı mı?”</st></p>
			<p><st c="3578">Jude, “Ben iz bırakmadım,” diye itiraz etti. </st><st c="3624">“Asla bırakmam.”</st></p>
			<p><st c="3640">Pip usulca, “Ama biz seni bulabildik,” diye ekledi. </st><st c="3693">“İstesek de istemesek de her zaman iz bırakırız Jude.”</st></p>
			<p><st c="3747">Jude kıpkırmızı oldu. </st><st c="3770">Yönlendirme şifresinde açık vermiş olmalıydı. </st><st c="3816">Aptalca bir hata. </st></p>
			<p><st c="3834">“Peki, sen neden Güney Amerika’ya gitmedin?”</st></p>
			<p><st c="3878">Jude gözlerini Pip’e dikti. </st><st c="3907">“Ne?”</st></p>
			<p><st c="3912">“Sen de annenle beraber gidebilirdin.”</st></p>
			<p><st c="3951">“Bunu nereden biliyorsun…” Bir şey söylemeye başlamıştı ki bir anda vazgeçti. </st><st c="4030">“Benim kim olduğumu biliyorsanız neden soru sormakla vakit harcıyorsunuz?”</st></p>
			<p><st c="4104">Pip gülümsedi. </st><st c="4120">“Sanırım birinci ağızdan duymak daha güzel.”</st></p>
			<p><st c="4164">Jude iç geçirdi. </st><st c="4182">“Dünyanın ta öbür ucuna taşınacak değildim,” dedi umursamaz bir tavırla. </st><st c="4255">“Zaten yeni kocasına bayıldığım söylenemezdi.” Konuşurken annesi gözünün önüne geldi, bu görüntüyü kafasından atmak için kendini zorladı. </st><st c="4393">Umurunda bile değildi. </st><st c="4416">Babası öldükten sonra o sürüngen herifin ardından Güney Amerika’ya gitmiş olması umurunda bile değildi. </st><st c="4520">Nasıl olsa kendi kendine bakabilirdi. </st></p>
			<p><st c="4558">“Demek şimdi hayatını böyle sürdürüyorsun? </st><st c="4601">Sistem kırıp şirketlere şantaj yaparak?” Yine diğer adam konuşuyordu. </st><st c="4671">Jude öfkelenmişti. </st></p>
			<p><st c="4690">“Buna şantaj değil, hizmet vermek diyelim. </st><st c="4733">Sistemlerinin tehditlere açık olduğunu gösteriyorum.”</st></p>
			<p><st c="4786">“Senin gibi tehditlere mi?”</st></p>
			<p><st c="4814">Jude yanıt vermedi. </st><st c="4835">Bu konuşma hiç de planladığı gibi gitmiyordu. </st></p>
			<p><st c="4881">Adam sert bir sesle, “Kayıtları göster. </st><st c="4921">Hemen, şimdi,” dedi.</st></p>
			<p><st c="4941">Jude, adama DVD yazıcısını açarak diski almasını söyledi.</st></p>
			<p><st c="4999">“Bu tek kopya mı?”</st></p>
			<p><st c="5018">“Ha ha!..”</st></p>
			<p><st c="5029">“Eğer başka kopya olduğunu öğrenirsek buna pişman olursun.”</st></p>
			<p><st c="5089">Jude’un kayıtsız hâlinden eser kalmamıştı. </st><st c="5133">“Yani size katılabilir miyim?” Sesi boğuk ve tedirgindi. </st><st c="5190">“Sınavı geçtim mi?” Umut içinde Pip’e baktı; Pip kahkaha attı. </st><st c="5253">Kapıya doğru yürürken, “Sınav mı?” diye sordu. </st><st c="5300">“Geçmeye değer tek sınav kendi kendimize verdiğimiz sınavlardır.” Hafifçe arkasını döndü. </st><st c="5390">“Sen de kendi yolunu seçeceksin ya da o seni seçecek. </st><st c="5444">Tahminime göre, her halükârda tekrar karşılaşacağız. </st><st c="5497">O güne kadar kendine dikkat et Jude. </st><st c="5534">İkarus’u biliyorsun, değil mi?”</st></p>
			<p><st c="5565">Jude hızlıca başını salladı; sanki bilgisiyle Pip’i etkileyerek onun fikrini değiştirebileceğini umut ediyordu. </st><st c="5678">“Tabii. </st><st c="5686">Güneşe çok yakın uçmuştu.” </st></p>
			<p><st c="5713">Pip başını salladı ve Jude’u büyük bir hayal kırıklığına uğratarak arkasını dönüp kapıya doğru ilerledi. </st><st c="5818">Yürürken ekledi: “…Ve kanatlarına elveda dedi Jude, kanatlarına elveda dedi.” </st></p>
			<p><br /></p>
			<p><st c="5896">Dr. </st><st c="5900">Edwards öğle yemeğinde olanlardan tekrar söz etmedi. </st><st c="5953">Laboratuvara döndüklerinde Peter enzimlerin vücuttaki işlevleriyle ilgili çalışmasına, Dr. </st><st c="6044">Edwards ise araştırmasına geri döndü. </st><st c="6082">Yalnızca zorunlu olduklarında konuşup onun dışında sessizce çalışıyorlardı. </st><st c="6158">Ancak akşamüstü Dr. </st><st c="6178">Edwards onu yanına çağırdı. </st><st c="6206">“Peter, gelip buna bir göz at.” Dr. </st><st c="6242">Edwards başını önündeki devasa mikroskoptan kaldırdı ve lense bakabilmesi için Peter’a yer açtı. </st><st c="6339">Peter acele etmeden yaklaştı ve Dr. </st><st c="6375">Edwards’ın söylediğini yaptı. </st><st c="6405">“Ne görüyorsun?” </st></p>
			<p><st c="6422">Peter, “Bilmem,” diye isteksizce omuz silkti. </st><st c="6468">Hâlâ kızgındı ve öfkesini boşaltamadığı için önüne çıkan her şeye çatıyordu. </st><st c="6545">Dr. </st><st c="6549">Edwards, “Dikkatli bak,” diyerek yol gösterdi. </st><st c="6596">“Net görebilmek için merceği biraz daha ayarlaman gerekebilir.” Peter isteksizce biraz daha yaklaşarak mikroskoba kafasını dayadı; gözleri, büyüyen görüntüye alışmaya çalışıyordu. </st><st c="6776">“Hücreyi görebiliyor musun? </st><st c="6804">Çekirdeği ayırt edebilirsin.” Peter binlerce kere büyütülmüş, neredeyse saydam olan yuvarlak kitleyi inceledi. </st><st c="6915">Gözlerini kısarak tekrar bakınca aslında iki kitle bulunduğunu fark etti. </st><st c="6989">Sol taraftaki küçük kitlenin ortası net bir biçimde koyu renkliydi, sağ tarafta daha büyük olan ise hacimliydi. </st><st c="7101">Başını salladı. </st></p>
			<p><st c="7117">“Ne gördüğünü tarif et.”</st></p>
			<p><st c="7141">“Saydam…” Peter soldaki kitleye baktı ve ne görmesi gerektiğini çözmeye çalıştı. </st></p>
			<p><st c="7223">“Şekli ne? </st><st c="7234">Köşeli mi?”</st></p>
			<p><st c="7245">“Yuvarlak. </st><st c="7257">Hayır, ince uzun bir şey. </st><st c="7283">Kenarları… biraz tırtıklı.”</st></p>
			<p><st c="7310">“Güzel. </st><st c="7319">Peki, ne renk?”</st></p>
			<p><st c="7334">Peter kaşlarını çattı. </st><st c="7358">“Sarımtırak. </st><st c="7371">İçinde biraz sarı var, koyu sarı.”</st></p>
			<p><st c="7405">“Sağlıklı görünüyor mu?”</st></p>
			<p><st c="7430">“Bilmiyorum. </st><st c="7444">Henüz bunu öğrenmedim…”</st></p>
			<p><st c="7467">“Öğrenmeyi unut. </st><st c="7485">Sence sağlıklı mı? </st><st c="7504">Reaksiyon veriyor mu?”</st></p>
			<p><st c="7526">“Hayır vermiyor… yorgun görünüyor.”</st></p>
			<p><st c="7562">“Güzel.” Dr. </st><st c="7576">Edwards onu cesaretlendiriyordu. </st><st c="7609">“Yorgun, doğru sözcük. </st><st c="7632">Şimdi bak bakalım ne olacak.”</st></p>
			<p><st c="7661">Peter görüş alanına giren ince, uzun cam aleti izledi. </st><st c="7717">Alet küçük, hasta görünümlü kitlenin üzerine bir damla sıvı bıraktı ve görüntüden çıktı. </st><st c="7806">Kitle o anda değişti. </st><st c="7828">Solgun, sarımtırak renkli kitle, daha parlak beyaz, neredeyse ışıldayan şeffaf bir kitleye dönüştü. </st><st c="7928">Kenarları pürüzsüzleşmeye başladı; yumurtanın sarısına benzeyen merkezi görünür oldu, beyazlaştı, hatta diğer bölümlere göre daha beyaz bir hal aldı. </st><st c="8078">Tüm bu işlem sadece birkaç saniye içinde olup bitiverdi. </st></p>
			<p><st c="8135">“İşte,” diye fısıldadı Dr. </st><st c="8162">Edwards, “bu Yenilenme.” </st></p>
			<p><st c="8187">Peter düz bir sesle, “Yenilenme,” diye tekrar etti. </st></p>
			<p><st c="8239">“Evet, Peter. </st><st c="8253">Yenilenen, yeniden doğan hücreler. </st><st c="8288">Uzun Ömürlülük’ün gücü, eski olanın daha uzun süre dayanmasını sağlamakta değil, onu yeniden gençleştirmekte yatıyor. </st><st c="8406">İşte mucize bu Peter, gözlerinin önünde olup bitenlerin ta kendisi. </st><st c="8474">Oldukça etkileyici, öyle değil mi?”</st></p>
			<p><st c="8509">Peter, “Artıkların tarafını tuttuğunuzu, gençleri sevdiğinizi zannetmiştim,” diye homurdandı. </st></p>
			<p><st c="8604">Dr. </st><st c="8608">Edwards bir an ona baktı ve alçak sesle konuşmaya başladı. </st><st c="8667">“Bak Peter, bir şeyin kendisi ile onun uygulaması farklı şeylerdir. </st><st c="8735">Uzun Ömürlülük ilacı ve Yenilenme süreci, dünyanın bugüne kadar tanık olduğu en heyecan verici bilimsel gelişme. </st><st c="8848">Artıklar ise Hükümet’in politikası. </st><st c="8884">Bu ikisi iç içe geçen şeyler değil.”</st></p>
			<p><st c="8920">Peter, “Bunlar birbiriyle ilgisiz demek…” dedi. </st><st c="8969">Gözleri Dr. </st><st c="8981">Edwards’ınkilerle buluştu ve onun gözlerini hafifçe kaçırdığını fark etti, sonra tekrar mikroskoba döndü. </st><st c="9087">“Peki, bu her hücrede işe yarıyor mu? </st><st c="9125">Neden hâlâ kırışıklık oluşuyor?”</st></p>
			<p><st c="9157">Dr. </st><st c="9162">Edwards duraksadıktan sonra yanıtladı. </st><st c="9201">“En çok organlarda işe yarıyor, başka hücreleri ancak Petri kutusunda yenileyebiliyoruz… kendi ortamlarında değil. </st><st c="9316">Deri bizim için daha zahmetli alanlardan biri. </st><st c="9363">Ama en önemlisi organlar. </st><st c="9389">Hayatta kalmamızı sağlayan şeyler onlar.”</st></p>
			<p><st c="9430">Peter birkaç saniye gözlerini mikroskoptan ayırmadan baktıktan sonra başını kaldırdı. </st></p>
			<p><st c="9517">“Peki, benim hücrelerim de beyaz olanlar gibi, değil mi?”</st></p>
			<p><st c="9574">Dr. </st><st c="9579">Edwards başıyla onayladı. </st><st c="9605">“Haklısın. </st><st c="9616">Genç, dinamik ve sağlıklılar.”</st></p>
			<p><st c="9646">“Yani doğa da yeni hücreler üretiyor. </st><st c="9685">Ama bunu yeni insanlar yaratarak yapıyor, eski olanları yenileyerek değil.”</st></p>
			<p><st c="9760">Dr. </st><st c="9765">Edwards hafifçe gülümsedi. </st><st c="9792">“Sanırım öyle, ama burada gördüğün şey de doğanın gücünden faydalanmak.”</st></p>
			<p><st c="9864">“Sence bu iyi bir şey mi?” Peter mikroskoba doğru dönerken, Dr. </st><st c="9929">Edwards’ın ifadesini görmek için gözlerini kırpıştırarak yukarı baktı. </st><st c="10000">“Çocuk sahibi olmayı hiç istemedin demek.” Bu bir soru değil, bir beyanattı. </st><st c="10077">Ama Dr. </st><st c="10085">Edwards hafifçe öne eğildi, gözleri istemsiz bir biçimde tavandaki kameralara kaydı. </st><st c="10170">“Ben mi? </st><st c="10179">Çocuk istemek mi? </st><st c="10197">Hayır, istemedim. </st><st c="10215">İsteyemezdim. </st><st c="10229">Bilim, her zaman benim çocuğum oldu. </st><st c="10266">Bütün enerjimi, bütün zamanımı ona verdim.” </st></p>
			<p><st c="10310">“Bilim mi?” Peter bunu istemediği kadar hafife alan ve umursamaz tavırla söylemişti.</st></p>
			<p><st c="10394">Dr. </st><st c="10399">Edwards omuz silkti. </st><st c="10420">“Yıllar önce insanlar, doğumun ve yeni bir hayatın mucizesinden söz ederlerdi. </st><st c="10499">Ama ben o mucizeye, yeniden doğuşun ve Yenilenme’nin mucizesine, her gün tanık oluyorum. </st><st c="10588">Hem bence bu, bir hayat yaratmaktan daha güvenli bir yol. </st><st c="10646">Çocuklar bilime göre daha talepkârlar. </st><st c="10685">Çocukların kölesi oluyorsunuz, özgürlüğünüzü elinizden alıyorlar.”</st></p>
			<p><br /></p>
			<p><st c="10751">Peter bakışlarını kaçırdı. </st><st c="10779">Çocuklar gerçekten talepkârdı. </st><st c="10810">Anna’nın Ben’e ayırdığı zaman, Peter’ın beklediğinden çok daha fazlaydı. </st><st c="10883">Anna tüm enerjisini ve ilgisini Ben için tüketiyordu. </st><st c="10937">Yine de bu, çocuk sahibi olmamak için bir neden değildi. </st><st c="10994">Gelecek çocuklarındı. </st><st c="11016">Bu böyle olmak zorundaydı. </st></p>
			<p><st c="11043">“Peter, söylemeye çalıştığım şey…” Dr. </st><st c="11082">Edwards yumuşak bir sesle devam etti, “doğa ve Uzun Ömürlülük’ün birbirlerini dışlamadığı ortamda insanlar, yeni koşullara en iyi şekilde uyum sağlayabilirler.”</st></p>
			<p><st c="11242">Peter bir an için düşündü. </st><st c="11270">Uzun Ömürlülük’ün güzel ya da mucizevi olabileceğini hiçbir zaman düşünmemişti. </st><st c="11350">Üstelik Pincent İlaç’ın sadece öğle yemeğindeki kadın gibi insanlarla dolu olduğunu zannetmişti; Dr. </st><st c="11451">Edwards gibi düşünceli ve hoş insanlarla karşılaşacağı aklına gelmemişti. </st><st c="11525">Hemen sonra kendine geldi. </st><st c="11552">Buraya bir iş için gelmişti ve görevini yerine getirecekti. </st></p>
			<p><st c="11612">Hücrelere göz atarak, “Demek işler böyle yürüyor,” dedi. </st><st c="11669">“Peki, hücrenin üstüne koyduğun sıvının içinde ne var? </st><st c="11724">Yani bu sıvı, nasıl Uzun Ömürlülük tabletlerine dönüşüyor?”</st></p>
			<p><st c="11783">“Hâlâ soruların var demek. </st><st c="11811">Bilirsin, fazla merak iyi değildir.” Peter hafifçe irkildi; arkasını döndüğünde büyükbabasının birkaç metre arkasında durduğunu gördü.</st></p>
			<p><st c="11945">Dr. </st><st c="11950">Edwards, “Merak, iyi bir öğrenci olmanın zorunlu koşuludur,” dedi. </st><st c="12017">Richard Pincent omuz silkti. </st><st c="12046">“Yine de çalışmak için çok zamanımız var.” Rahat bir tavırla konuşuyordu. </st><st c="12120">“Bol zaman hepimizin sahip olduğu tek şey, öyle değil mi Peter?” </st></p>
			<p><st c="12185">Peter ne olup bittiğini anlamadan başını salladı.</st></p>
			<p><st c="12234">Büyükbabası, “Tabii, eğer Bildirge’yi imzalarsan,” diye devam etti. </st><st c="12303">Delici bakışlarla Peter’a bakıyordu. </st><st c="12340">“İmzalıyorsun, öyle değil mi?”</st></p>
			<p><st c="12370">“Hayır, imzalamayı planlamıyordum,” dedi</st></p>
			<p><st c="12411">“Anlıyorum.” Büyükbabası başını salladı, bakışlarından ne düşündüğünü kestirmek zordu. </st></p>
			<p><st c="12499">“Madem öyle, benimle gelme lütfunda bulunur musun?”</st></p>
		</div>
	<div id="charCountTotal" value="12550"></div></body>
</html>
