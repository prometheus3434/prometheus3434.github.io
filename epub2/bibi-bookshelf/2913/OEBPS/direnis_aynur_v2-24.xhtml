<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-24</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-24" xml:lang="tr-TR">
		<div>
			<p><br /><br /><br /></p>
			<p id="_idParaDest-24"><st c="0">Yirmi Dördüncü Bölüm</st></p>
			<p><br /><br /><br /></p>
			<p><st c="21">Sheila ince battaniyenin altında titreyerek yana döndü. </st><st c="78">Karnı şişmiş ve hassaslaşmıştı. </st><st c="110">Rahat etmek için şekilden şekle girdi ve sonra yavaşça gözlerini kapayarak vücudunu uykuya dalmak için ikna etmeye çalıştı. </st></p>
			<p><st c="234">Yakından gelen bir sesle uyandığında sanki birkaç dakika geçmişti. </st><st c="301">Sheila dondu. </st><st c="315">Burada kaldığı süre boyunca, bu kadar yakından gelen seslerin iyiye işaret olmadığını öğrenmişti. </st></p>
			<p><st c="413">“Tamam. </st><st c="421">Bu hazır, öyle mi?”</st></p>
			<p><st c="440">“Ölçümleri öyle gösteriyor.”</st></p>
			<p><st c="469">“Harika. </st><st c="479">Burada kaç tane görüyoruz?”</st></p>
			<p><st c="506">“En az on iki. </st><st c="522">Belki daha da çok.”</st></p>
			<p><st c="541">Diğer ses, “Harika. </st><st c="562">O zaman onu götürelim,” diye fısıldadı.</st></p>
			<p><st c="601">Sheila yatağının hareket ettiğini fark etti ve korku içinde gözlerini açtı. </st><st c="678">Arkasında tıknaz bir adam yatağı ittiriyor, ayak ucunda ise tanıdık bir hemşire çekiyordu. </st></p>
			<p><st c="769">Sesini yükseltmemeye çalışarak, “Nereye… nereye gidiyorum?” diye sordu. </st></p>
			<p><st c="841">Hemşire asabi bir biçimde ona bakarak, “Ne fark eder?” dedi.</st></p>
			<p><st c="901">“Büyük Depo’ya geri mi gidiyorum?”</st></p>
			<p><st c="936">Hemşire yüzünü buruşturdu. </st><st c="964">“Hayır Artık. </st><st c="978">Topluma borcunu ödemek üzeresin genç kadın.”</st></p>
			<p><st c="1022">Sheila, “Bu, hizmetçi olacağım anlamına mı geliyor?” diye umutla sordu. </st><st c="1095">“Bir eve mi gidiyorum?”</st></p>
			<p><st c="1118">Hemşire kahkaha attı. </st><st c="1141">“Ev mi? </st><st c="1149">Hadi canım sen de. </st><st c="1168">Şimdi çeneni kapa, yoksa iğne yapmak zorunda kalırım. </st><st c="1222">Doktor uyanık olmanı tercih ediyor, anlaşıldı mı?”</st></p>
			<p><st c="1272">“Uyanık mı?” Sheila kendini tutamayarak devam etti. </st><st c="1325">“Ne için? </st><st c="1335">Doktor bana ne yapacak?”</st></p>
			<p><st c="1359">Hemşire, “Doktor bana ne yapacak?” diye tekrar ederek dalga geçti. </st><st c="1427">Sonra düzgün itmeye çalışarak, “Bir saniye sus, olur mu?” dedi. </st></p>
			<p><st c="1491">Yatak durdu ve hemşire bir iğne çıkardı. </st><st c="1532">“Küçük bir şey,” dedi. </st><st c="1555">“Operasyona kadar uyanmış olur.” </st></p>
			<p><st c="1588">Bir el, önce Sheila’nın kolunu tuttu, sonra iğne keskin bir acıyla koluna saplandı. </st></p>
			<p><st c="1672">“Böyle daha iyi.” Hemşire iğneyi yaparken kendi kendine söyleniyordu. </st><st c="1742">“İnsan, Artıklar üzerinde yapılan bu kadar deneyden sonra bir gen mutasyonuyla bunları susturmanın bir yolunu bulmuşlardır diye düşünüyor. </st><st c="1881">Organ geliştirmek önemli elbette, ama bize ne olacak? </st><st c="1935">Her gün bunlarla uğraşmak zorunda olanlar biziz.”</st></p>
			<p><st c="1984">Sheila’nın başı dönmeye başladı ve birkaç saniye sonra derin bir uykuya daldı.</st></p>
			<p><br /></p>
			<p><st c="2063">Peter kendini eski depolara, terk edilmiş ambarlara benzeyen bir odada buldu. </st><st c="2142">Burası ona küçüklüğünde zaman zaman bırakıldığı yerleri hatırlatmıştı; Yeraltı ona bakacak birilerini bulmadan önce, onu birkaç günlüğüne böyle yerlere bırakırdı. </st><st c="2305">Pip kızları avutmanın daha kolay olduğunu söyler, erkeklerin daha zor olduğundan yakınırdı. </st><st c="2397">Oğlanlar koşmak isterdi; ama etrafta bu kadar meraklı göz ve her an orada bitecek Yakalayıcı varken yasa dışı çocukların ortalıkla koşuşturması hiç iyi bir fikir değildi. </st><st c="2568">Büyüdükçe daha da zorlaşmıştı. </st><st c="2599">Küçüklere kolayca ev bulunuyordu, bebekleri saklamak isteyen birileri mutlaka çıkıyordu, ama büyükçe bir oğlan sorundu. </st><st c="2719">Beş yaşından büyük bir oğlanı bir yere yerleştirmek epey zordu. </st></p>
			<p><st c="2783">Peter kaşlarını çattı ve hatıraları kafasından atmaya çalıştı. </st><st c="2846">Sonra odanın döküntü haline dikkatle baktı, üst üste yığılmış kutularda, silinmemiş çıplak yerlerde hızla göz gezdirdi. </st><st c="2966">Uzak bir köşede, çöpe benzeyen bir yığının arkasında bir kapı gördü. </st><st c="3035">Etrafta kimse olmadığından emin olunca aceleyle kapıya koştu ve hafifçe araladı. </st><st c="3116">Kapıyı açınca ilk duyduğu şey büyükbabasının sesiydi; hızla geri sıçradı. </st></p>
			<p><st c="3190">“Uzun Ömürlülük mucize bir hap, ama elbette onun da sınırları var, biliyorsun. </st><st c="3269">Şimdi yeni bir aşama üstünde çalışıyoruz. </st><st c="3311">Uzun Ömürlülük 5.4. </st><st c="3331">Pazara ‘Uzun Ömürlülük+’ olarak lanse etmeyi düşünüyoruz.” Merdivene doğru ilerliyorlardı; Peter duymakta zorlanıyordu. </st></p>
			<p><st c="3451">Hillary silkindi. </st><st c="3469">“Öyle diyorsan öyledir. </st><st c="3493">Şimdi ilerleyelim mi? </st><st c="3515">Hükümet’in acilen üzerinde durması gereken başka kaygıları var Richard. </st><st c="3587">Uzun Ömürlülük’ü aşan kaygılar bunlar.”</st></p>
			<p><st c="3626">Peter’ın büyükbabası belli belirsiz gülümsedi. </st><st c="3674">“Uzun Ömürlülük’ü aşan kaygılar mı? </st><st c="3710">Hillary, hiçbir şey Uzun Ömürlülük’ü aşamaz. </st><st c="3755">Hiçbir zaman aşamayacak. </st><st c="3780">Uzun Ömürlülük üretimi durursa, insan ırkı birkaç sene içinde yok olur. </st><st c="3852">Medeniyetimiz çöker. </st><st c="3873">İnsan ırkı hayatta kalmak için artık tamamen Uzun Ömürlülük’e bağımlı.”</st></p>
			<p><st c="3944">Birkaç saniye süren bir sessizlik oldu. </st></p>
			<p><st c="3985">“Peki Richard, demek istediğini anladım.”</st></p>
			<p><st c="4026">“Güzel. </st><st c="4035">O zaman şimdi Ünite X’e geçelim ve sana geleceği göstereyim.”</st></p>
			<p><st c="4096">Peter yukarı çıkmalarını bekledikten sonra saklandığı kapının arkasından usulca çıktı ve onları takip etti.</st></p>
			<p><br /></p>
			<p><st c="4204">Parlak ışık Sheila’nın gözlerini kamaştırdı. </st><st c="4250">Hemşirenin iğne batırdığı kolu sızlıyordu. </st><st c="4293">Sersemlemiş bir haldeydi, kendini rüyada sanmanın verdiği güçle ağzını açma cesareti buldu.  </st></p>
			<p><st c="4385">“Neredeyim?” Soruyu belli birine sormamıştı, bulanık görüntüyü odaklamaya çalışıyor ama perişan bir hâlde olduğu için bunu beceremiyordu. </st><st c="4523">Kocaman bir odada olduğunu fark etti, alçak sesle konuşulduğunu duyuyor ama kim olduğunu göremiyordu. </st><st c="4625">“Neler oluyor?”</st></p>
			<p><st c="4640">Ona doğru eğilmiş bir kadın siluetini zar zor seçebiliyordu. </st><st c="4702">Yaklaşınca Sheila yüzünü görebildi. </st><st c="4738">İyi birine benziyordu, onu haftalardır itip kalkan insanlardan çok farklıydı.  </st></p>
			<p><st c="4816">“Artık Sheila mı?” diye sordu. </st><st c="4847">Sheila başıyla onayladı. </st><st c="4872">“Ünite X’e hoş geldin. </st><st c="4895">Operasyonun az sonra başlayacak. </st><st c="4928">Nispeten ağrısız olacak, mümkün olduğunca hareketsiz durman gerekiyor. </st><st c="4999">Bunu yapabilir misin?”</st></p>
			<p><st c="5021">Sheila başıyla onayladı. </st><st c="5047">“Operasyon,” dedi. </st><st c="5066">“Ne için yapılıyor?”</st></p>
			<p><st c="5086">Kadın gülümsedi. </st><st c="5104">“Tarih yazmak için,” diye yanıtladı. </st><st c="5141">“Sen bilimsel bir buluş için bize yardım edeceksin Sheila. </st><st c="5200">Kıymetli Mal olmak üzeresin.”</st></p>
			<p><st c="5229">“Gerçekten mi?” Sheila gururla ürperdiğini hissetti. </st><st c="5283">Tarih yazacaktı. </st><st c="5300">O önemli biriydi. </st><st c="5318">Sonra ürkerek, “Çok acıyor,” dedi. </st><st c="5353">“Gerçekten çok acıyor. </st><st c="5376">Kendimi kötü hissediyorum.” </st></p>
			<p><st c="5404">Kadın, “İyileşeceksin” dedi. </st><st c="5433">“Hemen geri döneceğim. </st><st c="5456">Sessizce yat olur mu? </st><st c="5478">Merak etme, her şey yoluna girecek.”</st></p>
			<p><st c="5514">Kadın görüş alanından çıkarak kayboldu. </st><st c="5555">Sheila ellerini karnına koydu ve ağrının dinmesini diledi. </st><st c="5614">Mızmızlanmanın işe yaramadığını anlamıştı. </st><st c="5657">Işıkların altında yüzünün kızardığını hissetti ve yana doğru dönmeye çalıştı. </st><st c="5735">Ama bacakları tuhaf bir pozisyonda kelepçelenmişti. </st><st c="5787">Kollarını hareket ettirmeye çalışınca onların da benzer şekilde bağlanmış olduğunu anladı. </st></p>
			<p><st c="5878">Kaygıyla kadına seslendi, ama yanıtlayan olmadı. </st></p>
			<p><br /></p>
			<p><st c="5927">Peter merdivenleri ikişer ikişer çıkıp en üste varınca karşısına kısa bir koridor çıktı. </st><st c="6016">Koridorun sonunda bir kapı vardı. </st><st c="6050">Ünite X diye düşünürken kalbi göğsünden çıkacak gibi atıyordu. </st><st c="6113">İşte buradaydı. </st><st c="6129">Kulağını duvara dayayarak dinlemeye başladı. </st></p>
			<p><st c="6174">“Uzun Ömürlülük’ün sorunu neyi yapabildiğinde değil, neyi yapamadığında, haksız mıyım?” Konuşan büyükbabasıydı. </st><st c="6286">“Yaşımızın belli olmasını, vücudumuzu etkilemesini istemiyoruz, öyle değil mi? </st><st c="6365">Kırışıklıklar, bel çevresindeki yağlanma, tükenen enerjimiz… Bunların hepsi aleyhimize işliyor. </st><st c="6461">Doğa hâlâ bizimle dalga geçiyor. </st><st c="6494">Dünyayı miras aldık ama hislerimizi, görüntümüzü hâlâ kontrol edemiyoruz.”</st></p>
			<p><st c="6568">“Ameliyat olmak her zaman mümkün.”</st></p>
			<p><st c="6603">Kapıya o kadar yakınlardı ki Peter açma riskini göze almadı. </st></p>
			<p><st c="6665">“Evet, ama ameliyat geçici bir çözüm. </st><st c="6703">Bu dünyada kalıcıyız, tek ameliyat asla yeterli olmuyor Hillary. </st><st c="6768">İç organlarımız Uzun Ömürlülük sayesinde sürekli yenileniyor, ama cildimiz, kaslarımız için bu söz konusu değil.”</st></p>
			<p><st c="6881">“Bunun için bir çözüm mü öneriyorsunuz? </st><st c="6922">Gerçekten mi? </st><st c="6936">Nasıl?”</st></p>
			<p><st c="6943">“Kök hücre.”</st></p>
			<p><st c="6956">Peter, Hillary’nin iç çekişini duydu. </st><st c="6995">“Kök hücre mi? </st><st c="7010">Richard bunun neresi yeni?” Bir çığlık sesi Peter’ı yerinden sıçrattı. </st><st c="7081">“O ses de ne öyle? </st><st c="7100">Burada hayvan falan mı var?”</st></p>
			<p><st c="7128">“Hayvan mı? </st><st c="7141">Hayır, bu sadece… işlemin bir parçası. </st><st c="7180">Önemli olan şu Hillary. </st><st c="7204">Ne hayvanlardan ne de yetişkinlerden alınan kök hücreyle uğraşıyoruz. </st><st c="7274">Yetişkin kök hücreleri çok sınırlıdır. </st><st c="7313">Belli bir seviyeye kadar geliştiklerinde sadece onarabilir ya da bazı organların yerine geçmek üzere geliştirilebilirler.”</st></p>
			<p><st c="7435">“Peki alternatif nedir?”</st></p>
			<p><st c="7460">“Alternatif bu odanın içinde. </st><st c="7491">Şu iki kapının arkasında.”</st></p>
			<p><st c="7517">“O zaman bana o kapıların arkasında ne olduğunu göster Richard. </st><st c="7582">Görmek istiyorum.”</st></p>
			<p><st c="7600">Peter hüsranla dişlerini gıcırdattı. </st><st c="7638">Oraya girmesi, olan biteni kendi gözleriyle görmesi gerekiyordu. </st></p>
			<p><st c="7703">“Göreceksin. </st><st c="7716">Ellerini yıkayıp önlüğü giyersen yaşlanmayı durduran Kutsal Kâse’ye ulaşmak üzereyiz…”</st></p>
			<p><st c="7802">“Anlamıyorum…”</st></p>
			<p><st c="7817">“Anlayacaksın. </st><st c="7833">Henüz deneme aşamasındayız, resmi değil tabii ki. </st><st c="7883">Ama şu ana kadar deneme sürecinde yer alan katılımcıların talepleri hızla artıyor.” Richard sırıttı. </st><st c="7984">“Bu gerçek bir bomba olacak Hillary, sana söz veriyorum. </st><st c="8041">Bizim için, ulusumuz için… Beni takip et ve şaşırmaya hazır ol.”</st></p>
			<p><st c="8105">Sheila hafifçe inledi ve çaresizlik içinde kollarını kurtarmaya çalıştı. </st><st c="8179">Artık kendini önemli hissetmiyordu; mutsuzdu, korkmuştu ve huzursuzdu. </st><st c="8250">Arada bir duyduğu çığlıklar onu korkutuyordu. </st></p>
			<p><st c="8296">Beyaz önlüklü bir adam, emin adımlarla ona doğru yaklaşıyordu. </st><st c="8359">Yanında az önceki iyi kalpli kadın vardı, servis masasının üzerindeki şeyleri düzenliyordu. </st><st c="8451">Sheila’nın görüşü yavaş yavaş düzeliyordu; diğer yatakları ve etrafta kısık sesle konuşarak dolanan beyaz önlüklüleri seçebiliyordu. </st></p>
			<p><st c="8584">“Numara lütfen?”</st></p>
			<p><st c="8600">“Bir bakalım… Bu VA 367.” Kadın bu defa Sheila’ya gülümsemedi; yanından geçerek Sheila’nın bacaklarını havaya kaldırmaya yarayan kola bastı, kelepçeler kolunu iyice sarana kadar vidaları sıkarak onu iyice yatağa yapıştırdı. </st></p>
			<p><st c="8825">“Peki, kaç tane geri alım yapıldı?”</st></p>
			<p><st c="8860">“On iki.”</st></p>
			<p><st c="8870">“On iki mi?” Adam etkilenmişe benziyordu. </st><st c="8913">“Hiç fena değil. </st><st c="8930">Şu ana kadar bu bir rekor, değil mi?” </st></p>
			<p><st c="8968">Kadın başıyla onayladı. </st><st c="8992">“Geçen haftaki on bir başarısızdı.”</st></p>
			<p><st c="9027">“Doğru, o zaman bunun mutlaka başarılı olmasını sağlayalım, hadi bakalım.”</st></p>
			<p><st c="9102">Işığı Sheila’nın bacak arasını aydınlatacak şekilde ayarladı ve geceliğini kaldırdı. </st><st c="9188">Sheila terlemiş ve utanmıştı, ama hareket etmesine imkân yoktu. </st></p>
			<p><st c="9252">Elinde cam tüpler tutan kadına, “Canım acıyor,” diyebildi. </st><st c="9311">Kadın gülümsedi.</st></p>
			<p><st c="9327">Neşeli bir sesle, “Hayır acımıyor,” dedi. </st><st c="9370">“Bu o kadar zor bir işlem değil. </st><st c="9403">Kıpırdama ve operatörün işini bitirmesine izin ver. </st><st c="9455">Bitmesine az kaldı.”</st></p>
			<p><st c="9475">Sheila söz dinleyerek başını salladı. </st><st c="9514">Ve sonra içine soğuk ve sert bir şeyin saplandığını hissetti, odayı kan dondurucu bir çığlık sesi kapladı. </st><st c="9621">Sheila’nın, bu sesin kendisinden çıktığını anlaması birkaç saniye sürdü. </st><st c="9694">İçine bıçak saplanıyor gibiydi, dayanılmaz bir acıydı. </st><st c="9749">Acıdan öte bir şeydi. </st><st c="9771">Vücudu ne olduğunu bilmediği bir şey için haykırır gibiydi; haykırışların ruhunun en derin yerinden yükseldiğini hissediyordu. </st></p>
			<p><st c="9898">Karşı çıkmaya çalıştı, ama karnına saplanan ağrı bunu imkânsız kılıyordu. </st><st c="9972">Bunun yerine, gözlerinin ağlamaktan şiştiğini hissediyor ve her neyse bu şeyin bir an önce bitmesi için dua ediyordu. </st><st c="10090">Buna fazla dayanamayacağının farkındaydı. </st><st c="10132">Kıymetli Mal olmayı istemiyordu. </st><st c="10165">Sadece Artık Sheila olmak istiyordu. </st></p>
		</div>
	<div id="charCountTotal" value="10202"></div></body>
</html>
