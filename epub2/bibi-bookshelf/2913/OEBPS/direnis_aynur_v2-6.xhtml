<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-6</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-6" xml:lang="tr-TR">
		<div>
			<p><br /><br /><br /></p>
			<p id="_idParaDest-5"><st c="0">Beşinci Bölüm</st></p>
			<p><br /><br /><br /></p>
			<p><st c="14">Jude kendini yataktan zorla kazıdı ve perdeleri açarak dışarı baktı. </st><st c="84">Gökyüzü çirkin ve pis bulutlarla kaplıydı; dışarısı, işlerine giderken birbirlerine zoraki gülümseyen insanlarla doluydu. </st><st c="206">Ne kadar korkunç bir yer diye düşündü; duvarları olmayan bir hapishane, sürekli kendini tekrar eden, ömür boyu sürecek bir ceza. </st><st c="335">Hiç kimse mutlu değildi, hiç kimse hiçbir şey değildi; sadece orada bulunuyorlardı. </st><st c="419">Bu gerçekten inanılmayacak kadar sıkıcıydı.</st></p>
			<p><st c="462">Birkaç dakika boyunca dudakları tiksintiyle kıvrılmış biçimde dışarı baktı ve sonra perdeyi tekrar çekti, yataktan zorla kalktı, isteksizce sıcacık yorganının yerine üstüne bir eşofman ve bir hırka geçirdi. </st><st c="670">Sallana sallana aşağı indi. </st><st c="698">Kapıya bırakılan gazeteye hızlıca göz attı; Hükümet’in eğitim programı sayesinde büyüyen ekonomi, bencil enerji tüketicileri yüzünden önceki gün Manchester’da yaşanan elektrik kesintisi, yeni moda olan kayalık atlayışı çılgınlığı ve yetersiz donanımla atlamanın tehlikeleriyle ilgili hikâyeler yer alıyordu. </st><st c="1006">Elbette Pincent İlaç’taki baskınla ilgili hiçbir haber yok, diye alaycı bir tavırla düşündü. </st><st c="1099">Hükümet tabii ki bu işin üstünü örtecekti. </st><st c="1142">Ama internet üzerinden daha fazla şey öğrenebilirdi. </st><st c="1195">İnternet gazetelerini susturmak Hükümet için o kadar da kolay değildi; ne de olsa baskı izni için, değerli kaynakların kullanımı için Hükümet’ten izin almalarına gerek yoktu. </st><st c="1370">Doğru haber için kişisel ve geçici internet siteleri en güvenilir kaynaklardı. </st></p>
			<p><st c="1449">Okurken hafifçe somurttu, o sırada kapının altından atılmış bir broşür dikkatini çekti. </st><st c="1537">Postayla gönderilen reklamlardandı. </st><st c="1573">İç geçirerek mutfağa doğru ilerlerken yerden aldığı broşüre göz attı. </st><st c="1643">Ucuza imal edilmiş bir broşürdü, mürekkebi insanın ellerine yapışıyordu. </st><st c="1716">Üretim maliyetine rağmen, benzer broşürlere son günlerde sık rastlanır olmuştu; memnun olmayan vatandaşların, Jude’un pek de umurunda olmayan konularla ilgili yüksekten uçan boş lafları: 150 yaş üzerindekilere daha uzun ücretli izin, yoksullar için ısınma ödeneği, daha iyi ulaşım hatları. </st><st c="2006">Broşürler, genelde geceleri el ayak çekildikten sonra dağıtılıyordu, ama Jude’a göre bunların pek bir anlamı yoktu. </st><st c="2122">Ortada ne bir eylem fikri ne de kamusal bir gösteri organizasyonu vardı. </st><st c="2195">Belki de şikâyetçilerin amacı sadece seslerini duyurmaktı, ancak broşürler her zaman geri dönüşüm kutusuna atıldığı için bu nadiren gerçekleşiyordu.</st></p>
			<p><st c="2343">Ancak bir tanesi kendine daha yüksek hedefler koymuşa benziyordu. </st><st c="2410">Cesur bir başlığı vardı: “Uzun Ömürlülük cinayettir.” Bu broşür birkaç saniye için dikkatini çekmişti, biraz daha okumaya devam etti. </st><st c="2544">Broşür büyük harflerle “KAYALIK ATLAYIŞI, ARTAN İNTİHAR VAKALARININ ‘RESMÎ’ AÇIKLAMASINDAN BAŞKA BİR ŞEY DEĞİL” diye haykırıyordu. </st><st c="2675">“Uzun Ömürlülük hepimizi öldürüyor. </st><st c="2711">İngiltere Uzun Ömürlülük ilaçlarını bedava dağıtmadığı için sadece burada değil, bütün dünyada, enerji kıtlığı ölüme ve hastalığa yol açıyor.”</st></p>
			<p><st c="2853">Jude bu mantık hatası karşısında somurttu. </st><st c="2897">Hem broşürü hem de gazeteyi atmadan önce umursamaz bir tavırla, “Uzun Ömürlülük cinayet, ama yine de onun bedava dağıtılmasını mı istiyorsunuz yani?” diye biriyle konuşurmuş gibi söylendi. </st><st c="3086">Buzdolabını açınca yumuşacık bir ses süt ve süt ürünlerinin bitmek üzere olduğunu hatırlattı ve kapıyı uzun süre açık tutmaması konusunda uyardı. </st></p>
			<p><st c="3232">Buzdolabını kapattı ve meyve tabağından bir muz aldıktan sonra yatak odasına geri döndü. </st><st c="3321">Burası gerçekten kullandığı tek odaydı; odaya girer girmez hemen bilgisayarını açtı. </st><st c="3406">Bilgisayarın açılması sadece birkaç saniye sürdü, çünkü Jude gereksiz programları ve yavaşlatacak dosyaları kısa bir süre önce temizlemişti. </st><st c="3547">Tıpkı az enerji tüketen bir ampul gibi, bilgisayarını aynı enerji harcama seviyesinde tutarak yirmi dört saat çalıştırabilirdi. </st><st c="3675">Haberlerde, sık sık enerji harcamasıyla baş edilemediği için Bilgisayar Çağı’nın sona erdiği söylendiğinde, Jude kahkahalarla gülüyordu. </st><st c="3812">Bu haber, yaşlıların aptal ve cahil olduklarına ve Uzun Ömürlülük ile ilgili ne derlerse desinler, o yaşta bir insan beyninin kesinlikle çürümüş olduğuna dair görüşlerini destekler nitelikteydi. </st></p>
			<p><st c="4007">Pincent İlaç’a tekrar göz atmaya karar verdi. </st><st c="4053">Yeraltı baskınına tanık olalı bir hafta olmuştu ve her gün yeni bir eylem olup olmadığına bakmış, ama bulmaca çözen bir kapı görevlisi ve yemek getiren bir araba dışında hiçbir şey görmemişti. </st><st c="4246">Acaba Peter içeride miydi? </st><st c="4273">Belki çok sayıdaki pencerelerin birinde durmuş, dışarıyı seyrediyordu. </st></p>
			<p><st c="4344">Birkaç dakika gözünü ayırmadan görüntüye baktıktan sonra Pincent İlaç’ın güvenlik sisteminden çıktı ve başıboş bir biçimde Yeraltı’nın bilgisayar ağını aramaya koyuldu. </st><st c="4513">Yerini saptamak bir saatten az sürdü; sistemin Pincent İlaç’ınkinden daha az gelişmiş olmasında şaşılacak bir şey yoktu. </st><st c="4634">Ama Jude’u şaşırtan ve etkileyen şey daha karmaşık, üst üste kablolardan oluşan daha plansız ve belli bir merkezi olmayan bir sistem olduğu için giriş yapmanın daha zor olmasıydı. </st><st c="4814">Neden böyle olduğunu sorgulamadan, sistemin derinliklerine nasıl sızabileceğini araştırmaya başladı. </st><st c="4915">Güvenlik kodlarını ustaca kırdı, gizli sayfaları didikledi ve kendini yormadan üç saat süren, özenli bir çalışmanın ardından içeri sızmanın bir yolunu buldu. </st><st c="5073">En sonunda olmak istediği yere varmıştı. </st></p>
			<p><st c="5114">Ve sonra bir anda bir şey fark etti. </st><st c="5151">Aniden neden orada olduğunu, ne yapmak istediğini anlamıştı. </st><st c="5212">Onun bir parçası olmak, onlara neler yapabileceğini göstermek istiyordu. </st><st c="5285">Peter bütün hayatını Yeraltı’nın yardımı sayesinde sürdürebilmişti; bunun karşılığında o da Yeraltı’na yardım edecekti. </st></p>
			<p><st c="5405">Bir-sıfır önde olacaktı. </st><st c="5430">Evet, diye düşündü heyecanla, onlara her türlü imkânı sunacaktı. </st><st c="5495">Ve bu şansı geri tepmek aptallık olurdu. </st><st c="5536">Eğer güvenlik ağlarıyla ilgili bilmediği bir şey varsa o da zaten bilinmeye değmeyen bir şey olmalıydı. </st><st c="5640">Dudakları hafif bir gülümsemeyle kıpırdanırken bir mesaj kutusu açtı ve yazmaya başladı. </st></p>
			<p><span><st c="5729">Jude2124: Göreve hazırım. </st><st c="5755">Özgeçmişim aşağıdadır. </st><st c="5778">Hizmetinizdeyim. </st><st c="5795">Bir dost. </st><st c="5805">(Not: Güvenlik ağınızın güncellenmesi gerekiyor.)</st></span></p>
			<p><st c="5854">Yanıtın gelmesi uzun sürmedi.</st></p>
			<p><span><st c="5884">Hold1: Jude2124, lütfen neden burada olduğunuzu anlatın. </st><st c="5942">Konumunuzu Londra olarak belirledik. </st><st c="5979">Doğru mu?</st></span></p>
			<p><st c="5988">Jude etkilenmişti. </st><st c="6008">Tahmin ettiğinden daha iyilerdi, yerini bulmaları üç dakika sürmüştü. </st><st c="6078">Kendi kendine gülümsedi. </st><st c="6103">Maalesef izini sürdükleri adres, şehrin diğer ucuna yönlendirilmiş bir adresti. </st></p>
			<p><span><st c="6183">Jude2124: Hiç fena değil. </st><st c="6209">Neyse, geçen hafta Pincent İlaç’a yapılan saldırıyı gördüm. </st><st c="6269">Eğer ilgilenirseniz kayıtlarımda var. </st><st c="6307">Eminim sizin için çok faydalı olabilirim.</st></span></p>
			<p><st c="6348">Bu defa yanıt için on dakikadan fazla beklemesi gerekti. </st></p>
			<p><span><st c="6406">Pip: Kayıtlar elinde mi? </st><st c="6431">Onlarla ne yapmayı düşünüyorsun?</st></span></p>
			<p><st c="6463">Jude ekrana bakakaldı. </st><st c="6487">Bu gerçekten Pip miydi, yoksa Yeraltı’nda herkes mesajlaşırken onun ismini mi kullanıyordu? </st><st c="6579">Pip, başına yüksek bir ödül koyulmuş Yeraltı lideriydi. </st><st c="6635">Jude, bunun Pip olamayacağına karar verdi. </st><st c="6678">Gerçekten o olamazdı.</st></p>
			<p><span><st c="6699">Jude2124: Hiçbir şey. </st><st c="6722">Onlar sizin. </st></span></p>
			<p><span><st c="6735">Pip: Peki karşılığında ne istiyorsun?</st></span></p>
			<p><span><st c="6772">Jude2124: Genelde iş başına 3000 pound alırım. </st><st c="6820">Ama bunlar sizin için bedava. </st><st c="6850">Kayıt olmak istiyorum. </st></span></p>
			<p><span><st c="6873">Pip: Kayıt olmak mı? </st><st c="6894">Bu ne anlama geliyor?</st></span></p>
			<p><st c="6915">Jude kızgın bir şekilde somurttu.</st></p>
			<p><span><st c="6949">Jude2124: Size katılmak istiyorum, anlamına geliyor. </st><st c="7003">Bilirsin, düşmanla, Uzun Ömürlülük’le mücadele etmek istiyorum. </st><st c="7067">Yeraltı’na katılmak istiyorum. </st></span></p>
			<p><span><st c="7098">Pip: Bunu düşünmemiz gerekir.</st></span></p>
			<p><st c="7127">Jude gözlerini devirdi. </st><st c="7152">Düşünecek ne vardı ki?</st></p>
			<p><span><st c="7174">Jude2124: Düşünmek mi? </st><st c="7198">Neden? </st><st c="7205">Ne kadar süreyle?</st></span></p>
			<p><span><st c="7222">Pip: Önümüzdeki bir saat içinde buralarda mı olacaksın?</st></span></p>
			<p><span><st c="7278">Jude2124: Elbette.</st></span></p>
			<p><span><st c="7297">Pip: İyi, bilgisayarının yanından ayrılma. </st><st c="7341">Sana haber vereceğiz. </st></span></p>
			<p><st c="7363">Jude, sözcüklerin gözlerinin önünden kayıp gidişini seyrederken huzursuzca iç geçirdi. </st><st c="7450">Yeraltı’nın dinamik devrimciler olduğunu zannederken onlar da formalite ve resmî kurallarıyla meşhur Hükümet kadar kötü çıkmışlardı. </st><st c="7583">Babasının hayattayken tek bahsettiği şey formalite ve resmi kurallardı. </st><st c="7655">Ona göre, bütün dünyadaki en mühim şey bunlardı. </st><st c="7704">Bunların sadece, onun gibilere iş sağlamak için var olan anlamsız bir takım ıvır zıvır olduğunun farkında değildi. </st></p>
			<p><st c="7819">Yavaşça ayağa kalktı, pencereye doğru yürüdü ve perdeyi araladı. </st><st c="7884">Bir saat mi? </st><st c="7897">Onlara hizmet sunuyordu işte, daha düşünülecek ne olabilirdi ki? </st></p>
			<p><st c="7962">Huzursuz bir şekilde bilgisayarına geri döndü ve Benim Dünyam’a giriş yaptı. </st><st c="8039">Benim Dünyam’da ne Hükümet, ne Yeraltı ne de aptal kurallar vardı. </st><st c="8106">Sadece fıstık gibi kızlar, gençler ve eğlenceli şeyler… Kız arkadaşı bankta oturmuş onu bekliyordu; yanına oturdu ve ona Yeraltı’ndan söz etmeye başladı. </st></p>
			<p><st c="8260">“Gerizekâlılar,” dedi kız, cilveli bir biçimde kaşını kaldırırken, “seni hak etmiyorlar,” diye ekledi. </st></p>
			<p><st c="8363">Jude, “Kesinlikle etmiyorlar,” diye içtenlikle onayladı. </st><st c="8420">“Peki, senden ne haber?”</st></p>
			<p><st c="8444">Jude parkta sevgilisiyle el ele dolaşmaya başlamadan önce sarmaş dolaş olmanın sanal zevkini çıkarıyordu. </st><st c="8551">Ansızın bir elin sessizce boğazına sarılmasıyla donakaldı. </st><st c="8610">Ne kadar zamandır bir battaniyenin üzerinde, sütlü çikolata parçaları yiyerek yattığının farkında bile değildi. </st><st c="8722">Ekranda, kız arkadaşı hâlâ karşılık bekleyerek gülümsüyordu. </st></p>
			<p><st c="8783">Bir ses, “Buluşmak istemiştin, biz de geldik,” dedi.</st></p>
			<p><br /></p>
			<p><st c="8835">“Lütfen avucunuzu ekrana dayayın, sonra tepsinizi almak için ilerleyin.”</st></p>
			<p><st c="8908">Peter duraksadı, her zaman olduğu gibi, ne yapması gerektiğinin söylenmesi –bu bir makine bile olsa– onda karşı çıkma isteği uyandırmıştı. </st><st c="9048">Sonra yatıştı ve mekanik sesin söylediği gibi önündeki bölmede tepsisini beklemeye başladı. </st><st c="9140">Pincent İlaç’taki ikinci haftasıydı, yavaş yavaş alışıyordu. </st></p>
			<p><st c="9201">Tepsisini almak için öne doğru uzandı ve içindeki yemeği inceledi. </st><st c="9268">Bugün menüde sebzeli somon, bol tereyağlı haşlanmış patates, meyveli tatlı ve ne olduğunu anlayamadığı bir sıvı vardı. </st><st c="9387">Pincent İlaç’ın besin dedektörü kimlik kartı okuyucularının daha gelişmiş sürümüydü; herkesin bir hafta içinde tüketmesi gereken yiyecek gruplarını belirliyordu. </st><st c="9549">Bunun da ötesinde, çalışanları avuç izlerine göre her yemekte analiz ediyor, genetik görünüşüne ve metabolizmanın o anki durumuna uygun, almaları gereken günlük besin değerlerini saptıyordu. </st><st c="9740">Analizlere göre Peter, son on gündür olduğu gibi, bugün de normalden biraz daha zayıftı; bazı amino asitlere ve yardımcı vitaminlere ihtiyacı vardı; yemekte eksik olan her şey besleyici sıvı tarafından karşılanacaktı. </st><st c="9958">Dr. </st><st c="9962">Edwards yüzünü ekşiterek kendi tepsisine baktı. </st><st c="10010">Menüsünde patates ve meyveli tatlı yoktu, daha küçük bir parça somon, sebzeler, benzer bir sıvı bulunuyordu. </st><st c="10119">“Önden buyurun,” dedi ve Peter’ı takip ederek devasa yemekhaneye girdi. </st></p>
			<p><st c="10191">Peter bu mekândan hiç hoşlanmıyordu. </st><st c="10228">Şimdiye kadar gördüğü, bu boyuta en yakın ortak yemek alanı olan Büyük Depo’daki Ortak Beslenme alanı bile buraya göre çok daha küçüktü. </st><st c="10365">Artıklar en ufak bir kuraldışı davranışın dayak ya da başka bir şekilde cezalandırılacağını bildikleri için yemeklerini sessizce yerlerdi. </st><st c="10504">Pincent İlaç yemekhanesinde ise çalışanlar özgürce konuşuyor, önüne bakmıyor; bir şey döküldüğü zaman buna korkuyla değil, anlayışla yaklaşılıyordu. </st><st c="10653">Ama yine de buraya her girişinde Peter’ın tüyleri diken diken oluyordu. </st></p>
			<p><st c="10725">Diğer masaların arasından geçerek yemekhanenin ucundaki boş bir masaya doğru ilerlerken birden, bir şey onu durdurdu. </st><st c="10843">Daha doğrusu, beyaz laboratuvar önlüklü, yüksek sesle etrafındakilerle konuşan bir kadındı bu. </st><st c="10938">“Artıkların hak sahibi olması fikri, tamamen mantık dışı bir fikir. </st><st c="11006">En temel insan hakkı yaşama hakkıdır ve Artıklar zaten bu haktan mahrumlar. </st><st c="11082">Bu yüzden sosyal haklardan ya da diğer temel hak diye adlandırdıkları şeylerden bahsetmek düpedüz saçmalık,” dedi kadın.</st></p>
			<p><st c="11202">Bir adam, “Evet ama bir Artık’ı dünyaya getirirken kanunlara karşı gelinmiş olması, Artık’ın suçu mu gerçekten?” diye söze girdi. </st><st c="11333">“Ne de olsa bu tercihi yapanlar, kanunlara karşı gelenler ebeveynler. </st><st c="11403">Bence bir ebeveynin ölümüne karşılık, Artık’ın yaşamasına izin verilmesi savunulabilir bir fikir.” </st></p>
			<p><st c="11502">Kadın, hafife alan bir tavırla, “Hangi ebeveyn?” diye sordu. </st><st c="11563">“Neye göre karar verebiliriz? </st><st c="11593">Hayır, her ne şekilde olursa olsun, Artıklar Bildirge’ye karşı gelmişlerdir ve bunun bedelini ödemek zorundadırlar. </st><st c="11709">Üzgünüm, ama tek çare bu.” </st></p>
			<p><st c="11736">Etraftaki herkes, yavaş yavaş kadının tam arkasında duran Peter’a bakmaya başladı. </st><st c="11819">Kadının bunu anlaması birkaç dakika sürdü ve dikkatlerini çeken şeyin ne olduğunu anlamak için yavaşça döndü. </st></p>
			<p><st c="11929">Peter’ı gördüğünde hafifçe yüzü kızardı. </st><st c="11970">Sonra hiç istifini bozmayıp tepeden bakarak soğukkanlı bir tavırla, “Siz Peter’sınız, öyle değil mi?” diye sordu.</st></p>
			<p><st c="12083">Peter başıyla onayladı. </st></p>
			<p><st c="12108">“Peter, duyduklarından hoşlanmadıysan üzgünüm, ama bazı şeylerin söylenmesi lazım. </st><st c="12191">Kural kuraldır.” </st></p>
			<p><st c="12208">Peter gergin bir biçimde başıyla onayladı. </st><st c="12251">Olay çıkartmaması gerektiğini biliyordu. </st><st c="12292">Yürüyüp gitmesi gerekiyordu. </st><st c="12321">Ancak yürüyüp gitme konusunda hiçbir zaman iyi değildi. </st><st c="12377">“Kurallar, tabii ki,” dedi.</st></p>
			<p><st c="12404">Bulunduğu yerde kilitlenip kalmıştı; Dr. </st><st c="12446">Edwards’ın arkadan yaklaştığını ve elini omzuna koyduğunu hissetti. </st><st c="12514">Hoca, kadına doğru döndü. </st></p>
			<p><st c="12540">“Belki de bu sizin fikrinizdir. </st><st c="12572">Artıkların herhangi bir bedel ödeyip ödememesi gerektiğinden emin değilim. </st><st c="12647">Ne de olsa hayatta olmaları kendi sorumlulukları değil.” </st></p>
			<p><st c="12704">Kadın, Dr. </st><st c="12715">Edwards’ın müdahalesine bozulmuşa benziyordu. </st><st c="12761">Sinirli bir tonla, “Bildirge öyle demiyor ama,” dedi. </st><st c="12815">“Bu sadece benim fikrim değil. </st><st c="12846">Sizin de bunu bilmeniz gerekir, ne de olsa bir bilim insanısınız. </st><st c="12912">Bilimde de her şey ya siyah ya da beyazdır, öyle değil mi?” </st></p>
			<p><st c="12972">Dr. </st><st c="12976">Edwards kibarca gülümsedi. </st><st c="13003">“Ah, işte tam da bu! </st><st c="13024">Bilim bize nadiren haklı olduğumuzu gösterir. </st><st c="13070">Bilim öğretisinin tamamı haksız olduğumuzu kanıtlamayı amaçlar, öyle değil mi?”</st></p>
			<p><st c="13149">Kadın küçümseyerek baktı ve soğuk bir tonla, “Siz, rütbesi eğitim programına indirilen çok açık sözlü bir bilim insanısınız,” dedi. </st><st c="13282">“Sanırım bulunduğunuz yerde olmanız da bu yüzden. </st><st c="13332">Yine de yerinizde olsam Artıklarla ilgili kışkırtıcı fikirlerimi atıp tutmadan önce düşünürdüm. </st><st c="13428">Herkes bizim kadar hoşgörülü olmayabilir.” </st></p>
			<p><st c="13471">Dr. </st><st c="13475">Edwards, “Hoşgörülü mü?” diye sordu. </st><st c="13512">“Siz öyle misiniz?” </st></p>
			<p><st c="13532">Kadın alçak bir sesle, “Evet,” diye yanıtladı. </st><st c="13579">“Artık’ın kendisinin bu konuda söyleyecek pek bir şeyi yok gibi.” </st></p>
			<p><st c="13645">Peter öfkelenmişti, yemek tepsisini sıkıca tutarken kendine zor hâkim oluyordu. </st></p>
			<p><st c="13725">Dr. </st><st c="13729">Edwards sessizce, “Peter bir Artık değil,” dedi. </st><st c="13778">“Bu şirketin bir çalışanı ve biraz daha fazla saygıyı hak ediyor.”</st></p>
			<p><st c="13844">“Şirket çalışanı olduğunu biliyorum. </st><st c="13882">Bu konuşma o nedenle başlamıştı zaten.” Kadın bir an için Dr. </st><st c="13944">Edwards’a baktı ve sonra köşedeki kameraya göz atarak ekledi. </st><st c="14006">“Hepimiz annesinin hapishanede olduğunu biliyoruz.” Bir anda daha alçak bir sesle konuşmaya başladı. </st><st c="14107">“Richard Pincent büyükbabası olduğu için ve ona acıdığı için burada olduğunu biliyorsun.” </st></p>
			<p><st c="14197">Peter kadına doğru ilerleyerek, “O benim annem değil!” diye gürledi. </st><st c="14266">“Ve nerede olduğu beni hiç ilgilendirmiyor!” </st></p>
			<p><st c="14311">Dr. </st><st c="14315">Edwards suratını buruşturdu ve daha fazla ilerlemesini önlemek için Peter’a doğru yöneldi. </st><st c="14406">Alçak bir sesle, “O burada, çünkü onun da sağlayacağı bir katkı var.” dedi. </st><st c="14482">“Tabii eğer Bay Pincent’ın niyetinden şüphelenmiyorsanız? </st><st c="14540">Öte yandan annesinin aleyhinde konuşmak da akıllıca sayılmaz. </st><st c="14602">Ne de olsa Bay Pincent’ın kızı.”</st></p>
			<p><st c="14634">Kadın yine yukarıya, bu defa yemekhanenin duvarları boyunca sıralanmış kameralara göz attı ve hafifçe kızardı. </st><st c="14746">“Onun aleyhinde konuşmuyordum.” Gerildiği sesinden anlaşılıyordu. </st><st c="14812">“Sadece… bir gerçeği dile getiriyordum. </st><st c="14852">Ama tabii ki haklısınız. </st><st c="14877">Çocuk şimdi bir Artık değil ve eminim Pincent İlaç için önemli bir katkı sağlar.” Kadın zorla gülümsemeye çalışırken yüzü şekilden şekile girdi ve sonra arkadaşlarına doğru döndü. </st><st c="15057">Peter ve Dr. </st><st c="15070">Edwards uzaklaşmaya başladılar.</st></p>
			<p><st c="15101">Ancak kadın söyleyeceklerini bitirmemişti. </st><st c="15145">“Ama diğeri için aynı şeyi söylemek mümkün değil.” Alçak, ama Peter’ın duyabileceği bir tonla konuşuyordu, “O kız da saygımı hak ediyor mu? </st><st c="15285">Göçmen işçiler konusunda kararlı davranıyoruz, sonra da Artıkların kaçmasına izin verip Yasal olmalarına göz yumuyoruz. </st><st c="15405">Bunda saygı duyulacak ne var?”</st></p>
			<p><st c="15435">Dr. </st><st c="15440">Edwards, “Umursama,” diye fısıldadı, ancak Peter onu zar zor duyabiliyordu. </st><st c="15516">Tüm vücudunu baştan aşağı saran öfke dalgasıyla bir fişek gibi kadının tam yanına doğru fırladı. </st></p>
			<p><st c="15613">Eğilip yüzünü kadınınkine yaklaştırarak, “Anna’yı sakın bu işe karıştırma,” dedi alçak bir sesle. </st><st c="15711">“Bu onun ismi. </st><st c="15726">Anna. </st><st c="15732">Ve eğer bir daha onunla ilgili konuşursan yapacaklarımdan sorumlu olmam.” </st></p>
			<p><st c="15806">Kadın ona baktı ve zayıf bir kahkaha attı. </st><st c="15849">“Bence söylediklerimi doğruluyorsun Peter.” Başını salladı ve yanında oturan adama bakarak onaylamayan bir tavırla, “Gençlik cahilliktir. </st><st c="15987">Hep al, al, al. </st><st c="16003">Tartışma yerine saldırganlık. </st><st c="16033">Belki zamanla öğrenirsin, ama sanırım senin durumunda bu daha uzun zaman alabilir. </st><st c="16116">Bir zamanlar Artık’tın…” Kadın başını salladı ve acıyarak ona baktı. </st><st c="16185">Bu sırada, Peter’ın kalbi göğsünden çıkacak gibi atıyordu. </st><st c="16244">Kadının üstüne çullanmak, Artık olarak sınıflandırılmanın, hizmet etmek dışında hiçbir şey istemeyene kadar boyunduruk altında tutulmanın, aşağılanmanın, topluma borcunu ödemenin, sadece var olduğu için tekrar tekrar özür dilemenin, Anna’nın hayatının çoğunda hissettiği gibi hissetmenin nasıl bir şey olduğunu ona göstermek istiyordu. </st><st c="16580">Bunun yerine kendini, dimdik ayakta durmaya ve uzağa bakmaya zorladı. </st></p>
			<p><st c="16650">Kadın çatalını aldı ve zarifçe spagettisini dolarken galip gelmiş gibi, “Bak görüyor musun? </st><st c="16742">Söyleyecek hiçbir şeyi yok,” dedi. </st></p>
			<p><st c="16777">Dr. </st><st c="16781">Edwards, Peter’ı uzaklaştırmak için ilerledi ve kuru bir gülümsemeyle, “Eminim Peter’ın söyleyecek çok şeyi vardır, ama bu herhâlde uygun bir zaman sayılmaz, sence de öyle değil mi?” diye ekledi. </st><st c="16977">Dikkatle Peter’ı masadan uzaklaştırarak salonun diğer ucundaki masaya doğru yönlendirdi. </st></p>
			<p><st c="17066">Oturdular ve sessizce yemeğe başladılar. </st><st c="17107">Yemekleri bitmek üzereyken Peter sonunda konuşabileceğinden emin olduğunda Dr. </st><st c="17186">Edwards’a baktı. </st><st c="17203">“Artıklarla ilgili kışkırtıcı fikirleriniz derken neyi kastediyordu?” diye sordu. </st><st c="17285">“Sizce Artıklar topluma borçlu değiller mi?” </st></p>
			<p><st c="17330">Dr. </st><st c="17334">Edwards bıçak ve çatalını masaya bıraktı. </st><st c="17376">Tereddüt ederek etrafına baktıktan sonra Peter’a doğru eğildi. </st><st c="17439">“Hayır, Artıkların bir borcu olduğunu düşünmüyorum. </st><st c="17491">Aksine bizim onlara bir borcumuz olabilir diye düşünüyorum.” Peter dışında kimsenin duyamayacağı yumuşak ve alçak bir sesle konuşuyordu. </st><st c="17628">Peter tedbirli bir şekilde onu süzdü. </st><st c="17666">“Gerçekten mi? </st><st c="17681">Peki neden onlar böyle düşünmüyor?” Dr. </st><st c="17721">Edwards büyük bir lokmayı ağzına atıp sessizce çiğnedikten sonra çatalını yerine koydu. </st><st c="17809">“Peter, insanların sana gösterdiği tepkinin kişisel olmadığını anlamaya çalış. </st><st c="17888">İnsanlar gençlikten her zaman korkmuştur. </st><st c="17930">Çocuklar ve gençler her şeye meydan okur, var olan sistemi reddeder, bu yüzden bir tehdit oluştururlar. </st><st c="18034">Uzun Ömürlülük icat edilmeden önce bile toplum, gençleri şeytan ilan ederdi. </st><st c="18111">Sivil davranış emirleriyle hareketleri kısıtlanır, toplumda ters giden şeyler için suçlanırlardı. </st><st c="18209">İnsanlar daha az çocuk sahibi olmaya başladıkça gençlere karşı duyulan korku arttı. </st><st c="18293">Bir şeyden uzaklaştıkça ona daha az güvenmeye başlarız Peter. </st><st c="18355">Bilinmeyen şeylerden hoşlanmayız, bize yabancı gelen her şeyi, karşıt görüşlü insanları, farklı toplumları reddederiz. </st><st c="18474">Ve çocuklar her zaman çok farklıdır. </st><st c="18511">Gençler yaşlılarla her zaman ters düşer, bu onların doğasındadır.”</st></p>
			<p><st c="18577">“Benden korktuklarını mı söylüyorsun?” dedi alaycı ve hafife alan bir tonla. </st></p>
			<p><st c="18655">“Onları huzursuz ettiğini söylüyorum. </st><st c="18693">Eğer arkadaş edinmek istiyorsan onlara karşı sabırlı olman gerektiğini söylüyorum. </st><st c="18776">Senden korkmaları için bir neden olmadığını kanıtlaman gerek.”</st></p>
			<p><st c="18838">“Sen benden korkmuyorsun.”</st></p>
			<p><st c="18865">“Hayır Peter, korkmuyorum.” Yanıt verirken, Dr. </st><st c="18914">Edwards’ın hafifçe gözleri parladı. </st><st c="18950">“Benimle ters düşülmesinden hoşlanırım. </st><st c="18990">Bu beni daha iyi düşünmeye zorlar.”</st></p>
			<p><st c="19025">Peter birkaç saniyede söylenenleri hazmettikten sonra omuz silkti. </st><st c="19093">“Arkadaşa ihtiyacım yok. </st><st c="19118">Hiçbir zaman arkadaşım olmadı.” </st></p>
			<p><st c="19150">“Bundan pek emin değilim Peter. </st><st c="19182">Ve unutma ki yüzyıldan eski bir doktrine, halkla ilişkiler çalışmalarına ve gençliğin neredeyse tamamen ortadan kalktığı bir duruma karşı savaşıyorsun.” Dr. </st><st c="19339">Edwards ciddi bir ifadeyle ona baktı, “İnsanların hemen anlayış göstermelerini bekleyemezsin.”</st></p>
			<p><st c="19433">Peter öfkeyle, “İnsanlardan hiç anlayış beklemiyorum,” dedi. </st><st c="19495">“Sadece bizi rahat bırakmalarını istiyorum. </st><st c="19539">Herkesten tek istediğim bizi rahat bırakmaları.” </st></p>
		</div>
	<div id="charCountTotal" value="19588"></div></body>
</html>
