<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-8</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-8" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">Yedinci Bölüm</st></p>
			<p><br /><br /><br /></p>
			<p><st c="14">Peter, güm güm atan kalbini umursamamaya çalışarak büyükbabasını koridor boyunca sessizce takip etti. </st><st c="117">Asansörle üçüncü kata çıktılar. </st><st c="149">Katta, devriye gezen korumalar dışında kimse yoktu. </st><st c="201">Üzerlerinde büyük kilitlerin bulunduğu ağır gibi görünen kapılar dışında her şey hayli lükstü. </st></p>
			<p><st c="296">Büyükbabası sonunda, “Burası benim ofisim,” dedi ve bir şifre tuşlayarak çok büyük bir kapıyı açtı. </st><st c="396">Peter’ın gözlerini diktiğini fark edince, “Bu şifre her gün değişir. </st><st c="465">Bu, dünyanın en iyi güvenlik sistemidir,” diye ekledi. </st></p>
			<p><st c="520">Peter hafifçe başını salladı ve o an gördüğü şey karşısında nefesinin kesilmesine zor engel oldu. </st><st c="618">Burada daha önce Peter’ın hiç görmediği bir zenginlik hâkimdi: Cilalı parkelerin üstüne atılmış büyük halılar, üç adamın birbirlerinin omuzlarında ayakta durabileceği yükseklikteki tavanlar, ışıl ışıl bir mekân; tavana gömülü ışıklar, lambalar, yandan ve yerden aydınlatma, dolap içi aydınlatmaları. </st><st c="918">İçerisi sıcaktı; yanan devasa şömineyi görünce Anna’yı şöminenin önünde rahatça kıvrılmış, kitap okurken hayal etti. </st><st c="1035">Kendi kendine acı bir şekilde, buna bayılırdı diye düşündü. </st><st c="1095">Ama Peter’ın asıl gözünü alamadığı ve bu odayı, gördüğü diğer odalardan daha büyük, daha güzel ve daha inanılmaz yapan şey manzarasıydı: Nehir ve Londra manzarası. </st><st c="1259">Büyükbabasının çalışma masasının arkasında koskocaman ve inanması güç olsa da açılabilen bir pencere vardı. </st><st c="1367">Görünüşe bakılırsa pencerenin bu özelliğini göstermek büyükbabasının çok hoşuna gidiyordu. </st></p>
			<p><st c="1458">“Burada işler farklı yürür Peter.” Konuşurken gözleri parlıyordu. </st><st c="1524">“Başkaları için geçerli olan kurallar, bizim için geçerli değildir.”</st></p>
			<p><st c="1592">Peter boğazını temizledi; rahat ve güvenli görünmek için elinden geleni yapıyordu, ama bu görünümün altında dehşete kapılmıştı. </st><st c="1721">Dehşete kapılmıştı, çünkü Yeraltı için hiçbir şey yapmadan Pincent İlaç’tan kovulabilirdi ve ahmakça, aptalca davranarak kalbinin aklını yönetmesine izin vermişti. </st></p>
			<p><st c="1885">Büyükbabası kocaman, maun ağacından masasına oturup Peter’a masanın diğer tarafına bir sandalye çekmesi için işaret ederken, “Pekâlâ Peter,” dedi. </st><st c="2032">“Nasıl gidiyor?”</st></p>
			<p><st c="2048">Peter dikkatle ona baktı ve zorla gülümsedi. </st><st c="2094">“İyiyim. </st><st c="2103">Her şey yolunda.”</st></p>
			<p><st c="2120">Richard Pincent başını salladı. </st><st c="2153">“Anlıyorum, güzel.” Sandalyesinde arkaya yaslandı. </st></p>
			<p><st c="2204">Peter’ın gözleri merakla odada dolanmayı sürdürüyordu, sonra kendini aşağı bakmak için zorladı. </st><st c="2300">Anna gözlerinin tehlikeli olduğunu, insanları huzursuz ettiğini ve uzlaşmayı reddettiğini söylemişti. </st><st c="2402">“Yine de Bildirge’yi imzalamamaya karar verdin.”</st></p>
			<p><st c="2450">Peter dudağını ısırdı. </st><st c="2474">“Aslında,” dedi, bir anda boğazı kurumuştu. </st><st c="2518">“Tam karar vermedim… Düşünüyorum,” dedi. </st><st c="2559">İçinden doğru şeyi yaptığına emindi; ama yine de imzalama düşüncesi bile midesini bulandırmıştı. </st></p>
			<p><st c="2656">“Peter, izin verirsen sana Uzun Ömürlülük projesinin hikâyesini anlatayım.”</st></p>
			<p><st c="2731">Peter kısa bir an için başını kaldırdı. </st><st c="2772">“Hikâyeyi biliyorum,” dedi ve kendine hâkim olamadan, “filmi seyrettim,” diye ekledi. </st></p>
			<p><st c="2858">Büyükbabası birkaç saniye gözlerini kaçırmadan baktı. </st><st c="2912">“Bana sadece birkaç dakika izin verir misin Peter?” </st></p>
			<p><st c="2964">Peter kendine geldi ve hızla başını salladı. </st></p>
			<p><st c="3009">Büyükbabası ayağa kalktı ve arkasındaki dev pencereye doğru yürüdü. </st><st c="3077">“Uzun Ömürlülük projesinin hikâyesi, binlerce yıl önce, insanlar bu dünyaya ilk adım attığında başladı.”</st></p>
			<p><st c="3181">Peter’ın gözleri tekrar pencereye ve muhteşem manzaraya kaydı. </st><st c="3245">Yavaşça, tüm görüş alanını, nehri ve öbür kıyısındaki binaları gözden geçirdi. </st><st c="3324">Arkadaşları, Yeraltı’nın diğer üyeleri, yoldaşları oralarda bir yerlerdeydiler. </st><st c="3404">Dışarıdaydılar ve tıpkı Artık Deposu’ndaki Anna gibi ona bel bağlamışlardı. </st><st c="3480">Ve tıpkı o zamanki gibi yine hiç kimseyi yüzüstü bırakmayacaktı. </st></p>
			<p><st c="3545">“İnsanlar birbirleriyle iletişime geçmenin ve alet geliştirmenin bir yolunu bulur bulmaz, ölüme karşı savaş başlamış oldu. </st><st c="3668">İnsan kendini yırtıcı hayvanlardan ve çevresinden korumayı öğrendi. </st><st c="3736">İcatlar sayesinde yaşam süresini uzattı. </st><st c="3777">Ama bunlar yeterli olmadı Peter.”</st></p>
			<p><st c="3810">Peter ciddiyetle başını salladı. </st><st c="3844">“Olmadı mı?”</st></p>
			<p><st c="3856">“Hayır olmadı. </st><st c="3872">Çünkü insanlar ölümden korkuyordu; yoklukta kaybolmaktan ve ölümün hayatı önemsiz kılmasından korkuyorlardı. </st><st c="3981">İşte böylece, hastalık ve ölüm gibi hayatına son veren şeylere karşı mücadele başlattı. </st><st c="4069">Uzun Ömürlülük öyle bir anda ortaya çıkıvermedi Peter, antibiyotikler, aşılar, röntgen ve hatta genel sağlık tedbirleri gibi insan hayatını ciddi anlamda uzatan ve uzun yıllardır süregelen bir dizi icadın sonuncusu. </st><st c="4285">Eğer Uzun Ömürlülük ilacını reddediyorsan, o zaman neden diğer tüm ilaçları da reddetmiyorsun? </st><st c="4380">Eğer doğa doğru yolu gösteriyorsa o zaman bir yara bandı, antiseptik ve başka herhangi bir müdahale ahlaki olarak yanlış, ‘doğaya aykırı’ olmalı.” </st></p>
			<p><st c="4527">Peter’ın yanakları kızardı. </st><st c="4555">“Ben… Uzun Ömürlülük hapını reddetmedim. </st><st c="4596">Sadece henüz karar vermedim.”</st></p>
			<p><st c="4625">Büyükbabası sabırsızlıkla ona baktı. </st><st c="4663">“O zaman karar ver Peter.” Sesinde tehditkâr bir ton seziliyordu. </st><st c="4729">“Karar ver ve hayatı seç Peter. </st><st c="4761">İnsanoğlu, dinle, felsefeyle her zaman sonsuz yaşamı aradı. </st><st c="4821">Ve bu şimdi sana gümüş bir tepsi içinde sunuluyor.”</st></p>
			<p><st c="4872">Peter kaşlarını çatarak sordu: “Din mi?” </st></p>
			<p><st c="4914">“Dinle ilgili bir şey bilmene gerek yok Peter, bugünlerde insanların ona pek ihtiyacı olmuyor.” diye yanıtladı büyükbabası. </st><st c="5038">“Daha önceleri, insanlar gelecekten beklentilerini bir Tanrı ya da Tanrılar düşüncesine bağlamışlardı. </st><st c="5141">Önemli kişiler, farklı dinlerin arasındaki ince farklar konusunda saatlerce tartışıyor ve yüce bir varlığa, öbür dünyaya, ilahi adalete duyulan inancın insanları diğer hayvanlardan daha üstün ve özel kıldığını iddia ediyorlardı. </st><st c="5370">Farklı dinlere mensup ülkeler arasında, şimdi baktığımız zaman incir çekirdeğini doldurmayacak çekişmeler nedeniyle büyük savaşlar yaşanıyordu. </st><st c="5514">Ama dinler insanların yanılabilir ve ölümlü olduğu görüşü üzerine kurulmuştu. </st><st c="5592">Sadece Tanrılar sonsuza dek yaşardı; insanların kurtuluşa ve ölümden sonra hayata dair tek umudu dindeydi. </st><st c="5699">Şimdi ise Peter, biz kendi kendimizin Tanrısıyız. </st><st c="5749">Uzun Ömürlülük sayesinde, insanoğlunun hayal bile edemeyeceği kadar güçlüyüz.”</st></p>
			<p><st c="5827">Peter boğazını temizledi. </st><st c="5854">“Dini liderler Uzun Ömürlülük’e karşı olduğu için,” dedi dikkatlice, “dinin Hükümet yetkilileri tarafından baskı altına alındığını duymuştum.”</st></p>
			<p><st c="5996">Büyükbabasının bakışlarını endişe kapladı ve Peter, yine aklından geçenleri söyleyiverdiği için kendine kızdı. </st><st c="6108">“Dini liderlerin Uzun Ömürlülük’ü kınadığı doğrudur,” dedi kasvetli bir ses tonuyla. </st><st c="6193">“Peki, sence bu neden olabilir Peter? </st><st c="6231">Ben söyleyeyim. </st><st c="6247">İktidarlarını ve etkilerini kaybetmek istemiyorlardı. </st><st c="6301">Sence insanlar nasıl davranmaları gerektiğinin söylenmesini, sadece başka bir Tanrıya inanıyor diye diğer insanlara güvenmemeleri konusunda teşvik edilmeyi özlüyorlar mıdır? </st><st c="6475">Sence insanlar, bir Tanrı adına yapılan ahlaksızlıkları, katliamları, savaşları, terörist saldırıları özlüyorlar mı? </st><st c="6592">Sence tüm bunlardan kurtulmuş oldukları için kendi kararlarını kendileri verebildikleri için üzgünler mi?”</st></p>
			<p><st c="6698">Peter hiçbir şey söylemedi ve büyükbabası zaferiyle gurur duyarak gülümsedi. </st><st c="6776">“Elbette,” dedi yumuşak bir sesle, “şahsen dine çok şey borçluyum. </st><st c="6843">Bilimsel araştırma konusunda, ABD’nin hayli gerisindeydik, herkes bizim değil onların Uzun Ömürlülük gibi bir ilaç bulacağını tahmin ediyordu. </st><st c="6986">Ama onların dini liderleri kök hücre araştırmalarını engelledi. </st><st c="7050">Basbayağı engellediler, düşünebiliyor musun? </st><st c="7095">Böylece araştırmalar unutuldu gitti. </st><st c="7132">Bayrağı biz devraldık ve işte sonrasını zaten biliyorsun.”</st></p>
			<p><st c="7190">Peter kaşlarını çattı. </st><st c="7214">Kafası karışmıştı, ne diyeceğini bilmiyordu. </st><st c="7259">Sonunda, “Eskiden genç insanlar varmış, ama şimdi kalmadı,” dedi. </st></p>
			<p><st c="7325">Büyükbabası başını salladı. </st><st c="7353">“İnsanlar bunu seçti Peter. </st><st c="7381">Yapılması gereken zor seçimler vardır ve bu kaçınılmaz bir seçimdi. </st><st c="7449">Hem bu gerçekten kötü bir şey mi?” Umursamaz bir tavırla başını salladı. </st><st c="7522">“Bahsettiğin gençlerin hiçbir şeyi yoktu. </st><st c="7564">Ne umutları ne de beklentileri vardı. </st><st c="7602">Geçinebilmek için suç işlemeye başlamışlardı Peter. </st><st c="7654">Toplumlara korku salıyorlardı.” </st></p>
			<p><st c="7686">Çalışma masasına doğru yürüdü ve Peter’ın çok yakınında duracak şekilde, masanın önüne yaslandı. </st><st c="7783">“Ve daha sonra biz Uzun Ömürlülük’ü keşfettik. </st><st c="7830">Kutsal Kâse’yi bulduk Peter. </st><st c="7859">Bu, sonsuz yaşamın sırrı.”</st></p>
			<p><st c="7885">Peter derin bir nefes aldı. </st><st c="7914">“Peki ya doğa?”</st></p>
			<p><st c="7929">“Doğa mı?” Büyükbabası tiksinerek başını salladı. </st><st c="7980">“Doğa bizim düşmanımız Peter. </st><st c="8010">Bu her zaman böyleydi. </st><st c="8033">Doğa insanlığa hükmetti, istediği zaman bizi ezdi geçti, vücutlarımızı kanserle kırıp geçirdi, doğum sırasında kadınları öldürdü, tüm bir şehri yok eden salgınları yarattı. </st><st c="8206">İşte doğanın nimetleri bunlar Peter. </st><st c="8243">Doğa insanın dostu değildir.”</st></p>
			<p><st c="8272">Peter, “Ama Uzun Ömürlülük öyle?” diye kararsız bir sesle sordu. </st></p>
			<p><st c="8338">“Aynen öyle. </st><st c="8351">Uzun Ömürlülük bizi kurtarmak için yaratıldı Peter.” Büyükbabası ciddi bir sesle konuşuyordu. </st><st c="8445">“Anna’nın ölmek üzere olduğunu düşün. </st><st c="8483">Bu durumda ona Uzun Ömürlülük ilacı vermek istemez miydin? </st><st c="8542">Hayatını kurtarmak istemez miydin? </st><st c="8577">Evet mi, hayır mı?” </st></p>
			<p><st c="8597">Peter birkaç saniye sustu. </st><st c="8624">“Ben… bilmiyorum.” dedi. </st><st c="8649">O an gerçeği söylüyor olduğunu fark etti. </st><st c="8691">Sonra kendine geldi. </st><st c="8712">Bu tuzak bir soruydu. </st><st c="8734">Birinin hayatını kurtarmak istemek Uzun Ömürlülük’ü kabul edilir yapmazdı. </st></p>
			<p><st c="8809">“Evet, sanırım bilmiyorsun,” dedi büyükbabası gülümseyerek. </st><st c="8869">“İşin doğrusu hiçbir şey siyah ya da beyaz değildir. </st><st c="8922">Her şeyin gri tonları olduğunu unutma. </st><st c="8961">Hükmü kalmamış bir amaç için hayatını mahvetmeden önce bunu düşünsen iyi edersin.” </st></p>
			<p><br /></p>
			<p><st c="9044">Peter ayrılır ayrılmaz, Richard telefonu aldı ve Adrian’ın özel hattını tuşladı. </st><st c="9125">Telefon açılınca, “Adrian, araştırma burslarında ne durumdayız?” dedi. </st></p>
			<p><st c="9196">“Burslar mı? </st></p>
			<p><st c="9209">Richard kaşlarını çattı. </st><st c="9234">“Üzgünüm. </st><st c="9244">Bu Adrian Barnet’ın hattı değil mi?”</st></p>
			<p><st c="9280">“Öyleydi. </st><st c="9291">Şimdi benim hattım. </st><st c="9311">Ben Hillary Wright. </st><st c="9331">Yeni Devlet Bakanı yardımcısıyım.” </st></p>
			<p><st c="9366">Bu bilgiyi hazmetmesi Richard’ın birkaç saniyesini aldı. </st><st c="9423">“Ya Adrian?”</st></p>
			<p><st c="9435">“Adrian yeni bir göreve kaydırıldı.”</st></p>
			<p><st c="9472">Richard başını salladı. </st><st c="9497">Neşeli bir sesle, “O hâlde yeni görevinize hoş geldiniz,” dedi. </st><st c="9561">“Ben Richard Pincent. </st><st c="9583">Pincent İlaç’tan.” </st></p>
			<p><st c="9602">“Evet, ben de öyle tahmin etmiştim.” </st></p>
			<p><st c="9639">Sesi soğuk değildi, hatta neredeyse eğleniyor gibiydi, ama etkilenmemiş olduğu kesindi. </st><st c="9727">Sinirli bir şekilde, yeni tür kadınlardan biri diye düşündü. </st><st c="9788">Hırslarını törpüleyip seçeneklerini dengeleyerek bir çocuk yetiştirme beklentisine sahip olmayan ilk kadın nesliydi bu. </st></p>
			<p><st c="9908">Uzun Ömürlülük’ün başarısı ve yasallaşması için kadın nüfusun kazanılması hayati önem taşıyordu. </st><st c="10005">Tahmin edileceği gibi Hükümet, kadınları ikna etmeyi beceremeyince bu iş Richard’a düşmüştü. </st><st c="10098">Richard en kurnaz iletişimcileri, mümkün olan en Makyavelist</st><span><span id="footnote-001-backlink"><a href="direnis_aynur_v2-8.xhtml#footnote-001"><st c="10158">2</st></a></span></span><st c="10160"> kişileri, önce İngiltere’nin, sonra da tüm dünyanın, hem kalbini hem de aklını kazanmak için tuttu. </st><st c="10261">“Çocuk yetiştirme köleliğinden kurtulun!” sloganıyla, kadınları hedef alan bir kampanya başlatıldı, önemli kadın akademisyenlerin Uzun Ömürlülük’ü kadınların en önemli zaferi, son kurtuluş çaresi olarak savunmaları sağlandı. </st><st c="10486">Strateji işe yaramıştı; kısa süre sonra, çocuk sahibi olma isteğinden sıyrılan kadınlar, bunun yerine tüm dikkatlerini işlerine verdiler. </st><st c="10624">Uzun Ömürlülük sonrası yeni nesil kadınlar, hiçbir engele takılmadan iş hayatında ilerlediler, şirketlerin yönetim kurullarına kadar geldiler, kısa bir süre sonra şirketleri ve devlet kurumlarını ele geçirdiler. </st><st c="10836">Richard Pincent dışında hiç kimse bu konunun üstünde durmuyordu. </st><st c="10901">Bu yeni tür kadınlar onu rahatsız ediyor, sinirlendiriyorlardı. </st><st c="10965">Kendi nesli onlara “erkek gibi kadın” adını takmıştı, ama Richard’a göre gerçek daha kaygı vericiydi. </st><st c="11067">“Erkek gibi kadınlar” erkeklerin kodlarını ve kurallarını anlamıyordu; onları ayartmak, kafalarını karıştırmak her zaman daha zordu. </st><st c="11200">Bundan sonra adımlarını daha dikkatli ve tedbirli atması gerekiyordu. </st></p>
			<p><st c="11270">“Laboratuvarları mutlaka görmelisiniz. </st><st c="11309">Size etrafı göstermek benim için bir keyiftir,” dedi sakin bir sesle. </st></p>
			<p><st c="11379">Hillary, “Elbette,” diye yanıtladı. </st><st c="11415">“Acaba burslardan söz ederken neyi kastettiğinizi öğrenebilir miyim? </st><st c="11484">Umarım resmi kanalları bertaraf etmeye çalışmıyordunuz?”</st></p>
			<p><st c="11540">Richard öfkelendi. </st><st c="11560">“Tabii ki değil,” dedi hızlıca. </st><st c="11592">“Özür dilerim. </st><st c="11607">Adrian ile konuştuğumu zannettim.”</st></p>
			<p><st c="11641">“Demek Adrian ile araştırma burslarını konuşuyordunuz?”</st></p>
			<p><st c="11697">“Hayır,” dedi. </st><st c="11713">Kızgınlığı giderek artıyordu. </st><st c="11743">“Beni burs ofisine aktarmasını isteyecektim.” </st></p>
			<p><st c="11789">“Evet, evet anlıyorum.”</st></p>
			<p><st c="11812">Richard ensesinden damla damla ter aktığını hissetti. </st></p>
			<p><st c="11867">Hillary, “Peki torununuz nasıl?” diye sordu. </st></p>
			<p><st c="11912">“Peter mı? </st><st c="11923">İyi, gayet iyi.”</st></p>
			<p><st c="11939">“Buna sevindim. </st><st c="11956">Biz de dün ondan bahsediyorduk,” dedi. </st><st c="11995">“Bir basın toplantısı düzenlemek iyi olabilir diye düşündük. </st><st c="12056">Peter, Pincent İlaç’ta Bildirge’yi imzalıyor gibi bir şey mesela. </st><st c="12122">Yeraltı ile bağlarının koptuğunu ilk ve son olarak göstermek hiç fena olmazdı.”</st></p>
			<p><st c="12201">Richard boğazını temizledi ve düşünürken başını arkaya doğru düşürdü. </st><st c="12272">Her zaman, insan ilişkileri dahil, tüm hayatı bir satranç oyunu gibi görürdü: Önemli olan üç adım ötesini görmek, insanlardan en iyi şekilde yararlanmak, her zaman bir gözünü son hamleye, mutlak zafere dikmekti. </st><st c="12484">Ama genelde rakibini tanıyor olurdu. </st><st c="12521">Oysa şimdi hazırlıksız yakalanmıştı. </st></p>
			<p><st c="12558">“Basın toplantısı mı?” diye dikkatle sordu. </st><st c="12602">Sadece kendi kendine bile olsa, hâkimiyetini kanıtlamak ister gibi, tekrar yerinde doğruldu. </st><st c="12695">“Çok ilginç bir fikir. </st><st c="12718">Ama yine de aceleye getirmemeliyiz.”</st></p>
			<p><st c="12754">“Acele mi?” Hillary’nin sesi hiç açık vermiyordu. </st><st c="12805">“Hayır, hiçbir şeyi aceleye getirmemek gerekir. </st><st c="12853">Ama sanırım yakında Peter’a Bildirge’si gönderilecek. </st><st c="12907">Ve tabii kıza da. </st><st c="12925">Hükümet işi şansa bırakmamaya kararlı. </st><st c="12964">Ve torununuzun Bildirge’yi imzalayacağına dair hiç şüphem olmadığı için acele etmek gibi bir şey de söz konusu değil, öyle değil mi? </st><st c="13097">Önümüzdeki haftanın mükemmel olacağını düşündük. </st><st c="13146">Siz organize etmek istersiniz belki?” </st></p>
			<p><st c="13184">“Önümüzdeki hafta mı?” Richard kanının çekildiğini hissetti. </st></p>
			<p><st c="13245">“Önümüzdeki hafta,” diye kısaca onayladı. </st><st c="13287">“Şimdi bir konu daha var. </st><st c="13313">Adrian’ın notlarına göre, Uzun Ömürlülük’ün yeni sürümü olan “Uzun Ömürlülük 5.4”, sonunda piyasaya çıkmaya hazır. </st><st c="13428">Doğru mu?”</st></p>
			<p><st c="13438">Henüz bir hafta sonra Peter’ın basın önünde Bildirge’yi imzalaması düşüncesiyle meşgul olan Richard belli belirsiz başını salladı. </st><st c="13570">“Evet doğru. </st><st c="13583">Ama ‘Uzun Ömürlülük +’ demeyi tercih ediyoruz. </st><st c="13630">Aynı Uzun Ömürlülük ilacı, sadece daha iyisi.”</st></p>
			<p><st c="13676">Hillary, “Elbette,” diye yanıtladı. </st><st c="13713">“Hükümet bir an önce piyasaya çıkmasını istiyor.”</st></p>
			<p><st c="13762">“Ya da,” dedi, Richard bunun bir fırsat olduğunu sezerek, “Uzun Ömürlülük +, Peter’ın Bildirge’yi imzaladığı gün piyasaya sürülebilir. </st><st c="13898">Korkarım ki gelecek hafta testlerin ve ayrıntıların tamamlanması için çok erken bir tarih olur. </st><st c="13994">Ama bunun yerine önümüzdeki ay içinde başka bir tarih ayarlayabiliriz belki?”</st></p>
			<p><st c="14071">“Söz konusu bile olamaz. </st><st c="14097">Aslında, Adrian’ın notlarına göre testler tamamlanmış. </st><st c="14152">Ama ikisini birleştirme fikri hoşuma gitti. </st><st c="14196">Şimdi bir tarih belirleyelim mi? </st><st c="14229">Önümüzdeki hafta sizin için en uygun gün hangisi?”</st></p>
			<p><st c="14279">Richard buz gibi bir sesle, “</st><span><st c="14309">Bazı</st></span><st c="14314"> testler yapıldı,” dedi. </st><st c="14339">“Ama daha yapılacak testler var.”</st></p>
			<p><st c="14372">“O zaman biz bir ön duyuru yapabiliriz.”</st></p>
			<p><st c="14413">“Biz mi?”</st></p>
			<p><st c="14423">“Biz. </st><st c="14430">Richard, bu ilaç ne de olsa Hükümet’in izin belgesi sayesinde geliştirildi, öyle değil mi? </st><st c="14521">Ve Peter’a Yasallık statüsünü sağlayan da Hükümet’ti.”</st></p>
			<p><st c="14575">Richard’a ateş bastı. </st><st c="14598">Hiç kimse Richard Pincent’ı bu şekilde köşeye sıkıştıramazdı. </st><st c="14660">Hiç kimse. </st><st c="14671">Gergin bir sesle, “Hiç kimse Peter’a Yasallık statüsü sağlamadı,” dedi. </st><st c="14743">“Bir Hayata Karşılık Bir Hayat yasasını hatırladın mı? </st><st c="14798">Hükümet’in başka seçme şansı yoktu. </st><st c="14834">Hem önümüzdeki hafta çok erken. </st><st c="14866">Eğer siz ve ben bir duyuru yapacaksak daha fazla zamana ihtiyacım var.”</st></p>
			<p><st c="14937"> Sessizlik oldu, sonra Hillary’nin iç geçirdiğini tahmin etti. </st><st c="15000">“Daha fazla zaman yok,” dedi Hillary, sesi daha az hırçındı. </st><st c="15061">“Daha sonraki hafta Enerji Forumu var. </st><st c="15100">Etki yaratabilmek için bundan önce bir duyuru yapmalıyız.” </st></p>
			<p><st c="15159">Richard aniden onun bir açık verdiğini fark etti. </st><st c="15209">Bu onun oyunu tekrar kontrol edebileceği anlamına geliyordu. </st><st c="15270">“Yani Forum’da sizi kurtarması ve size pazarlık gücü vermesi için Pincent İlaç’a ihtiyacınız olduğunu mu söylemek istiyorsunuz?” </st></p>
			<p><st c="15399">“Sizin de ilacın ve yöntemlerinizin onaylanması için bana ihtiyacınız var.”</st></p>
			<p><st c="15474">Richard duraksadı. </st><st c="15494">“Yöntemlerimiz mi?” </st></p>
			<p><st c="15514">“Adrian’ın notları çok aydınlatıcı. </st><st c="15550">Umarım Artıkları Koruma Tasarısını ihlal etmiyorsunuzdur Richard. </st><st c="15616">Hükümet’in, kurumsal suçu hoş görmediğinin farkındasınızdır.”</st></p>
			<p><st c="15677">Richard derin bir nefes aldı. </st><st c="15708">Artıkları Koruma Tasarısı, Artık Depoları kurulduğu zaman liberallere verilmiş bir sus payıydı; herkes anlamsız olduğunu biliyordu: kontrol edilmesi gerekenlerin listesi, herkesin görmezden geldiği teminatlar. </st><st c="15918">Yine de hâlâ mevzuattaydı. </st><st c="15945">Hillary isterse gerekliliklerin yerine getirilmesi konusunda ısrar edebilirdi. </st><st c="16024">Bunun her ikisi için de oyunun çıkmaza girmesi anlamına geldiğini fark etti. </st><st c="16101">Bu ikisinin de işine gelmezdi. </st><st c="16132">“Belki bu işi beraber halledebiliriz Hillary,” dedi dikkatlice. </st><st c="16196">“Sanırım önümüzdeki hafta bir ön duyuru yapabiliriz.”</st></p>
			<p><st c="16249">“Önümüzdeki hafta mı? </st><st c="16272">Ve Peter, Bildirge’yi imzalayacak, değil mi?”</st></p>
			<p><st c="16317">“Önümüzdeki hafta,” Richard hafifçe gülümsedi. </st><st c="16365">“Cuma. </st><st c="16372">Toplantıyı akşamüstü geç bir saate koyacağım. </st><st c="16418">Belki gün içinde daha erken bir saatte bizi ziyaret eder ve üretim sürecini kendi gözlerinizle görürsünüz?” </st></p>
			<p><st c="16526">Hillary, “Çok güzel,” diye kısa kesti. </st><st c="16565">“Sonra haberleşiriz.”</st></p>
			<p><st c="16586">Richard telefonu yerine koydu ve tekrar kaldırıp bir numara tuşlamadan önce birkaç saniye bekledi. </st><st c="16686">Derek Samuels telefona yanıt verince, “Yardımına ihtiyacım var,” dedi. </st><st c="16757">“Yeraltı mesajlarının formatlarını biliyor musun? </st><st c="16807">Hemen bir mesaja ihtiyacım var ve kesinlikle çok inandırıcı olmalı… Yapabilir misin? </st><st c="16892">Güzel, tamamdır. </st><st c="16909">Şimdi bunu kelimesi kelimesine yaz.”</st></p>
			<p><st c="16945">Kalbi hızla atarken mesajı aktardı ve Samuels’e ne yapması gerektiğini anlattı. </st><st c="17026">Konuşurken gözleri, Dr. </st><st c="17050">Edwards’ın laboratuvarını tarayan sağ taraftaki ekrana takıldı. </st><st c="17114">“Samuels, seninle bir işim daha var,” diye ekledi. </st><st c="17165">“Hassas bir konu. </st><st c="17183">Bana en iyi dedektiflerinden birini ayarla. </st><st c="17227">Eski bir Yakalayıcı mükemmel olur. </st><st c="17262">Eski Artıklar konusunda iyiler, öyle değil mi?”</st></p>
			<p><st c="17309">“Eski Artık mı? </st><st c="17326">Yoksa…”</st></p>
			<p><st c="17333">Richard, Samuels’in sesindeki hayret karşısında başını salladı. </st><st c="17398">Yoksa gerçekten duyguların ya da aile kadar anlamsız bir şeyin başarısını engelleyebileceğini mi zannetmişti? </st></p>
			<p><st c="17508">“Aslında, en iyisi ofisime gelmen. </st><st c="17543">Bunu baş başa konuşmayı tercih ederim.”</st></p>
			<p><st c="17582">Telefonu kapattı ve kâr oranlarına bakmak için bilgisayarına döndü. </st><st c="17651">Hayal edebileceğinden çok daha fazla para ve güce sahipti. </st><st c="17710">Hiçbir şey –ve hiç kimse– bunu ondan alamayacaktı. </st></p>
			<hr />
			<div>
				<div id="footnote-001">
					<p><a href="direnis_aynur_v2-8.xhtml#footnote-001-backlink"><st c="17761">2</st></a><st c="17762">	Aslolan şeyin amaçlar olduğu, bu amaçların hangi yoldan elde edildiğinin o kadar önemli olmadığını savunan görüş. </st><st c="17877">[E.N.]</st></p>
				</div>
			</div>
		</div>
	<div id="charCountTotal" value="17883"></div></body>
</html>
