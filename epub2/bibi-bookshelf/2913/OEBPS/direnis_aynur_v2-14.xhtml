<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-14</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-14" xml:lang="tr-TR">
		<div>
			<p><br /><br /><br /></p>
			<p id="_idParaDest-14"><st c="0">On Dördüncü Bölüm</st></p>
			<p><br /><br /><br /></p>
			<p><st c="18">Anna, Ben’in hurda çocuk arabasını ana caddeye inen merdivenlerden dikkatlice indirdi, Maria ile buluşacağı Bright Days kafesinin bulunduğu Angler Yolu’na kadar caddede ilerledi. </st><st c="198">Hava açık sayılmazdı. </st><st c="220">Güneş bulutların arasından kendini göstermeye çalışsa da karanlık, kasvetli, korkunç bir gündü. </st><st c="316">Peter o sabah erken çıkmıştı; bir önceki geceden hiç söz etmemiş, her şeyin yoluna gireceğine, eskisi gibi olacağına dair onu rahatlatmamıştı. </st><st c="459">Pip ise onlara göz kulak olacağını söylemiş, kaygı duymaması için onu rahatlatmıştı. </st><st c="544">Ama kaygılanıyordu, hem de her an. </st><st c="579">Kendini bir balon gibi hissediyordu, sanki Peter onu bırakıverecek ve bir anda kendini bir bilinmezde, sonsuz bir gökyüzünde tek başına, çaresizce ilerlerken bulacaktı. </st></p>
			<p><st c="748">Kafeye girdiğinde, pencerenin kenarındaki küçük masada oturan Maria’yı gördü. </st><st c="826">Ona boş yere kızmayan, hayal kırıklığına uğratmadığı dost bir yüz görmenin verdiği rahatlıkla el salladı. </st><st c="932">Maria ayağa kalktı ve Ben’i sıkışık masalar arasından geçirmesine yardım etti, sonra sevecen bir ifadeyle gülümsedi. </st><st c="1049">“Nasıl yakışıklı bir oğlansın sen böyle,” dedi hüzünlü bir sesle. </st><st c="1115">“Birlikte oynayabileceği arkadaşının olmaması ne kadar üzücü.” </st></p>
			<p><st c="1178">Maria’nın yüzü o kadar tatlı, o kadar sıcaktı ki Anna’nın gözleri doldu. </st><st c="1251">Peter’la ilgili birisiyle konuşmaya, kızgınlığının ve söylediklerinin önemli olmadığını anlatacak rahatlatıcı bir sese ihtiyacı vardı. </st><st c="1386">Bunun yerine hızlıca gözlerini kuruladı, oturdu ve kendisi için bir çay, Ben için de bir bardak süt ısmarladı. </st></p>
			<p><st c="1497">Maria, garson ayrılır ayrılmaz, “Biliyor musun, geldiğin için çok memnun oldum,” dedi. </st><st c="1584">“Şu ana kadar zaten çok şey atlattın. </st><st c="1622">Diğer Artıkları merak etmen için bir neden yok aslında.” </st></p>
			<p><st c="1679">Anna başını salladı. </st><st c="1700">“Elbette var,” dedi kendinden emin bir biçimde. </st><st c="1748">Özgüveni yavaşça geri geliyordu. </st><st c="1781">“Ben ve Peter şanslıydık. </st><st c="1807">Ama bizim kadar şanslı olmayan Artıklar var. </st><st c="1852">Hâlâ Depolarda yaşayanlar…” Konuşurken ürperdi, sanki hâlâ Büyük Depo’nun köhne, hapishaneden farksız havasının kokusunu duyabiliyordu. </st></p>
			<p><st c="1988">Maria, “Yardımımıza ihtiyacı olanlar…” diye fısıldadı ve Anna’ya yaklaştı. </st><st c="2063">“Sana sormak istediğim bir şey var Anna… Hayır diyebilirsin, bunu çok net belirtmek istiyorum. </st><st c="2158">Senden hiçbir şey beklemiyorum, zaten çok şey atlattın, Ben’le ve diğer her şeyle ilgili üzerindeki yükün çok fazla olduğunu biliyorum.”</st></p>
			<p><st c="2294">Anna ciddi bir tavırla başını salladı ve önemli bir şeyin geldiğini hissedince tüylerinin diken diken olduğunu hissetti. </st></p>
			<p><st c="2416">“Konu şu Anna: Ülkenin her yanında, anneleri, akrabaları ve sevenleri tarafından saklanan çocuklar var. </st><st c="2520">Ama bu giderek zorlaşıyor.”</st></p>
			<p><st c="2547">“Siz… çocukları mı saklıyorsunuz? </st><st c="2582">Yani Artıkları?”</st></p>
			<p><st c="2598">Maria başıyla onayladı. </st><st c="2623">“Biz onlara çocuklar ve gençler demeyi tercih ediyoruz,” dedi temkinli bir biçimde.</st></p>
			<p><st c="2706">“Benim annemle babam gibi,” dedi Anna nefes nefese. </st><st c="2759">“Yeraltı için mi çalışıyorsunuz?” </st></p>
			<p><st c="2793">Maria somurttu. </st><st c="2809">“Hayır Anna. </st><st c="2822">Biz… kendimizi Yeraltı’ndan ayrı tutmayı tercih ediyoruz.”</st></p>
			<p><st c="2880">“Ama Yeraltı size yardım edebilir. </st><st c="2916">Bana ve Peter’a yardım etti. </st><st c="2945">Annemlere de onlar yardım etti. </st><st c="2977">İsterseniz onlarla temas kurmanızı sağlayabilirim… İsterseniz tabii.”</st></p>
			<p><st c="3046">Maria, hayır anlamında, başını iki yana salladı. </st><st c="3096">“Anna, bu kadar önemli bir şeyin parçası olunca, bu işe dahil olanların sayısını sınırlı tutmak çok önemlidir. </st><st c="3207">Bu sadece bir güven meselesi.”</st></p>
			<p><st c="3237">“Yeraltı’na güvenmiyor musun? </st><st c="3268">Ama bu çok saçma. </st><st c="3286">Tek güvenebileceğin insanlar onlar.”</st></p>
			<p><st c="3322">Maria hafifçe dudak kıvırdı. </st><st c="3352">“Belki de. </st><st c="3363">Size ve annenlere yardım ettiklerini biliyorum. </st><st c="3411">Eminim onların da öncelik verdiği konular var, ama biz devrimle ilgilenmiyoruz. </st><st c="3491">Biz sadece çocukları korumak istiyoruz.”</st></p>
			<p><st c="3531">Anna göğsünün daraldığını hissetti. </st><st c="3568">“Sizce Yeraltı korumuyor mu?”</st></p>
			<p><st c="3597">Maria dudağını ısırdı. </st><st c="3621">“Sadece bazen tek başına hareket etmenin daha güvenli olduğunu düşünüyorum.”</st></p>
			<p><st c="3697">Anna’nın bunu hazmetmesi için birkaç saniye geçmesi gerekti. </st></p>
			<p><st c="3759">“Peki, tam olarak ne yapıyorsunuz? </st><st c="3794">Yardım etmek için ne yapabilirim?”</st></p>
			<p><st c="3828">Maria gizlice etrafı kolaçan etti; kafe doluydu, hiç kimse onlarla ilgileniyor gibi görünmüyordu.</st></p>
			<p><st c="3926">Kimsenin dinlemediğinden emin olunca, “Artık Depolarına girmek istiyoruz,” dedi. </st><st c="4008">“İçerdeki çocukların kaçmasına yardım etmek istiyoruz.”</st></p>
			<p><st c="4063">Anna’nın gözleri fal taşı gibi açıldı, kalbi göğsünden çıkacak gibi atıyordu. </st><st c="4142">“Depo’ya mı girmek istiyorsunuz? </st><st c="4175">Bu imkânsız. </st><st c="4188">Korumalar, Yakalayıcılar…”</st></p>
			<p><st c="4214">“Bunun farkındayım Anna. </st><st c="4240">Biliyorum. </st><st c="4251">Ama.… sen dışarı çıkabildiğine göre, biz de içeri girebiliriz diye düşündük. </st><st c="4328">İlgiyi başka tarafa çekecek bir olay yaratıp herkes ona yönelmişken Artıkları dışarı çıkarabiliriz.”</st></p>
			<p><st c="4428">“Dışarı çıkarmak mı?” Bir anda Anna’nın gözünün önüne soğuk, kasvetli koridorları, küçük yatak odaları ve alçak tavanlarıyla Büyük Depo geldi. </st><st c="4572">Titreyerek, “Ama… ama…” diyebildi.</st></p>
			<p><st c="4606">Maria, “Planlara, krokilere ihtiyacımız var. </st><st c="4652">Dışarı nasıl çıktığını öğrenmemiz gerekiyor Anna,” diyordu.</st></p>
			<p><st c="4711">Anna kendini toparlayarak, “Bunu yapamazsınız,” diye fısıldadı. </st><st c="4776">“Sizi yakalayıp hapishaneye gönderirler.”</st></p>
			<p><st c="4817">“Belki de. </st><st c="4829">Ama bunu denememiz lazım. </st><st c="4855">Birilerinin bir şey yapması gerekiyor Anna. </st><st c="4899">Beceremesek bile insanlar yaptığımız şeyden haberdar olacak. </st><st c="4960">Hükümet bizi görmezden gelemeyeceğini anlayacak.”</st></p>
			<p><st c="5009">Anna derin bir nefes aldı. </st><st c="5037">Maria haklıydı. </st><st c="5053">Denemeye değerdi. </st><st c="5071">Bunu ona Peter öğretmişti; eğer ona inanmamış olsaydı hâlâ Büyük Depo’nun duvarlarının arkasında olacaktı. </st><st c="5178">Tereddüt ederek, “Peter’ın bir haritası var,” dedi. </st><st c="5230">“Yeraltı’ndan. </st><st c="5245">Biz Tecrit’ten geçerek dışarı çıktık. </st><st c="5283">Bodrum katıydı. </st><st c="5299">Ama çoktan kapatmışlardır. </st><st c="5326">Tüneli yani.”</st></p>
			<p><st c="5339">“Tabii, ama yine de bu çok faydalı. </st><st c="5376">Haritayı nereden bulduklarını biliyor musun? </st><st c="5421">Hâlâ Peter’da mı?”</st></p>
			<p><st c="5439">“Nereden bulduklarını bilmiyorum. </st><st c="5474">Belki Hükümet için çalışan birindendir. </st><st c="5514">Sanırım hâlâ Peter’da. </st><st c="5537">Onda olduğundan eminim.” Anna endişeyle Maria’ya baktı. </st><st c="5593">“Ama Artıkları nereye götüreceksiniz? </st><st c="5631">Onların güvenliğini nasıl sağlayacaksınız?”</st></p>
			<p><st c="5674">Maria, Ben’in bebek arabasına doğru eğilip bebeğin başını okşarken, “Çocukları demek istiyorsun,” diye düzeltti. </st><st c="5788">“Onlara bakacak birileri var. </st><st c="5818">Bizim gibi insanlar.” Gitmek üzere ayağa kalktı. </st><st c="5867">“Teşekkürler Anna. </st><st c="5886">Senin iyi ve cesur biri olduğunu biliyordum. </st><st c="5931">Yüzünü görür görmez sana güvenebileceğimi anlamıştım. </st><st c="5985">Seninle tekrar iletişim kurarım, o zamana kadar bu küçük adama iyi bak, olur mu?”</st></p>
			<p><st c="6066">Anna’nın elini sıktı, arkasını dönüp giderken Anna hayretle ona bakıyordu. </st><st c="6142">Kendi kendine, bu delilik diye düşündü. </st><st c="6182">Kimse Büyük Depo’ya elini kolunu sallayarak giremezdi. </st><st c="6237">Beş yüz Artık’ı gizlice çıkarıp onları saklamayı başaramazdı. </st></p>
			<p><st c="6299">Gerçi kaçmayı denemenin boşa kürek çekmek olduğunu Peter’a söyleyen oydu, ama işte başarmışlardı, öyle değil mi? </st><st c="6412">Yavaşça çayından bir yudum alırken Peter’ın son günlerdeki ruh hâlini göz önünde bulundurarak, ona haritadan nasıl bahsedebileceğini düşündü. </st><st c="6554">Bir süre için ona hiçbir şey söylememeye karar verdi. </st><st c="6608">Şimdilik Maria’nın planını kendine saklayacaktı.</st></p>
		</div>
	<div id="charCountTotal" value="6656"></div></body>
</html>
