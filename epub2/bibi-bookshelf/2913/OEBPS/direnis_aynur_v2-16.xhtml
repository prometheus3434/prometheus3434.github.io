<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-16</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-16" xml:lang="tr-TR">
		<div>
			<p><br /><br /><br /></p>
			<p id="_idParaDest-16"><st c="0">On Altıncı Bölüm</st></p>
			<p><br /><br /><br /></p>
			<p><st c="16">Peter ertesi gün halsiz ve huzursuz bir hâlde uyandı. </st><st c="71">Anna kalkmıştı; Peter onun mutfakta dolandığını, Ben ile konuştuğunu duyabiliyordu. </st><st c="155">Anna’nın sesi gayet sakin ve rahatlamış geliyordu, ama aşağı iner inmez bunun sona ereceğini biliyordu; bunun yerini gerginlik, öfke ve itiraz alacaktı. </st><st c="308">Oysa tek yaptığı ona gerçeği söylemekti; şimdi kendini kandırılmış ve yüzüstü bırakılmış hissediyordu. </st></p>
			<p><st c="411">Zorla yataktan çıktı, onunla yüz yüze gelmek zorunda kalacağı anı ertelemek için duş aldı, baştan sonra temizlendi ve sessizce giyindi. </st><st c="547">Mutfağa geldiğinde paltosunu üstüne geçirmişti; ne kadar çabuk dışarı çıkarsa o kadar iyiydi. </st></p>
			<p><st c="641">Anna göz göze gelmemeye çalışarak, “Kahvaltı yapmak istemiyor musun?” diye sordu, sesinde hafif bir serzeniş vardı. </st></p>
			<p><st c="757">Başını salladı. </st><st c="773">“Geç kalıyorum. </st><st c="789">İşe gitmem lazım.”</st></p>
			<p><st c="807">Anna başıyla onayladı ve Ben’e doğru döndü. </st></p>
			<p><st c="852">Peter gözlerini ondan kaçırmaya çalışarak, “O zaman sonra görüşürüz,” dedi. </st></p>
			<p><st c="928">“Tamam.”</st></p>
			<p><st c="936">Anna arkasını dönmedi; Peter silkindi, ön kapıya doğru ilerledi ve kapıyı hızla çarptı. </st><st c="1025">Pincent İlaç’a vardığında, ruh hâli daha da kötüleşmişti; hele büyükbabasının onu laboratuvarda bekliyor olması hiç de sevindirici bir haber sayılmazdı. </st></p>
			<p><st c="1178">“Dr. </st><st c="1183">Edwards, Bildirge’yi imzalayacağını söyledi.”</st></p>
			<p><st c="1228">Peter hafifçe irkildi, sonra yüzünden hiçbir şey anlaşılmayan Dr. </st><st c="1295">Edwards’a doğru somurtarak baktı. </st></p>
			<p><st c="1329">“Öyle mi söyledi?” Peter paltosunu çıkarıp askıya astı. </st><st c="1385">Tepki vermemek, pişman olacağı bir şey söylememek için kendini zor tutuyordu. </st></p>
			<p><st c="1463">“Doğru bir karar verdin.”</st></p>
			<p><st c="1488">“Zaten anlaşılan o ki, pek seçme şansım yokmuş.”</st></p>
			<p><st c="1537">Büyükbabası birkaç saniye onu süzdükten sonra, “Peter,” dedi, “bazı şeyler öğrenmişsin. </st><st c="1626">Sen imzanı haklı nedenlerle atmadan önce sana bunları anlatmak zorunda kalmayacağımı umuyordum. </st><st c="1722">Nasıl öğrendiğini tam anlamış değilim, ama böyle konular bazı durumlarda görmezden gelinebilir.”</st></p>
			<p><st c="1818">“Evet. </st><st c="1826">Teşekkürler.”</st></p>
			<p><st c="1839">Peter kendisine merakla bakan Dr. </st><st c="1874">Edwards’a kaçamak bir bakış attı. </st></p>
			<p><st c="1908">“Yani kesinlikle imzalıyorsun, değil mi?” Büyükbabası dikkatle ona bakarken Peter, rahatsız bir biçimde yutkundu. </st><st c="2022">“Çünkü bence bunu kutlamamız gerekir. </st><st c="2060">Mesela bir basın toplantısıyla…”</st></p>
			<p><st c="2092">“Ben imzalamıyorum,” dedi düz bir sesle.</st></p>
			<p><st c="2133">“İmzalamıyor musun?”</st></p>
			<p><st c="2154">“Hayır.”</st></p>
			<p><st c="2163">Bir sessizlik oldu. </st><st c="2184">Büyükbabası vurdumduymaz bir ifadeyle, “Anlıyorum” dedi. </st><st c="2241">“Çok yazık oldu. </st><st c="2258">Özel bir nedeni var mı?” </st></p>
			<p><st c="2283">Peter hiçbir şey söylemedi; büyükbabası zaten bir açıklamaya ihtiyacı yokmuş gibi görünüyordu. </st><st c="2378">“Kız yüzünden öyle değil mi? </st><st c="2407">Seni durduran o.”</st></p>
			<p><st c="2424">Peter devam eden sessizliği ile istediği cevabı zaten vermişti; Richard Pincent gergin bir biçimde gülümsedi ve laboratuvarı terk etti.</st></p>
			<p><st c="2560">Küçümser bir tonla Dr. </st><st c="2584">Edwards’a, “İkinizin bu kadar yakın olduğunu bilmiyordum,” dedi ve laboratuvar önlüğünü giydi.</st></p>
		</div>
	<div id="charCountTotal" value="2678"></div></body>
</html>
