<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>direnis_aynur_v2-17</title>
    <meta http-equiv="Content-Type" content="text/html; charset=utf-8" />
  

</head>
  <body id="direnis_aynur_v2-17" xml:lang="tr-TR">
		<div>
			<p><br /><br /><br /></p>
			<p id="_idParaDest-17"><st c="0">On Yedinci Bölüm</st></p>
			<p><br /><br /><br /></p>
			<p><st c="17">Öğle saati yaklaşırken Surbiton’daki ev sessizdi. </st><st c="68">Arada bir uzaktan geçen bir araba sesi ya da birbirlerini selamlayan komşuların kulak tırmalayan sesleri duyuluyordu; ama evin içinde hiçbir şey hareket etmiyordu. </st><st c="232">Ben öğle uykusundaydı, perdeler karanlık ve sevimsiz gökyüzünü kapamak üzere sımsıkı çekilmişti. </st><st c="329">Anna bacaklarını toplamış, başı ellerinin arasında kanepede oturuyor, küçükken Büyük Depo’da geçirdiği günlerde yaptığı gibi öne arkaya sallanıyordu. </st><st c="479">Orada insan sadece kendi kendini rahatlatabildiği zamanlarda huzur bulabilirdi. </st><st c="559">Büyük Depo’ya geldiğinde çok küçüktü, henüz üç yaşında bile değildi; o zamana dair çok az anısı vardı. </st><st c="662">Çoğunlukla, rutubetli tavanıyla bu soğuk yatakhanenin artık yeni evi olduğunu ve kimsenin onu almaya gelmeyeceğini yavaş yavaş anlayınca kafasının karıştığını, kendini çaresiz ve yalnız hissettiğini anımsıyordu.   </st></p>
			<p><st c="874">Şimdi, yavaşça öne arkaya sallanırken yine benzer biçimde kendini rahatlatmaya çalışıyordu. </st><st c="966">Saatlerdir, hayal edebildiği tek şey ağzı açık, içi bomboş bir cehennemdi. </st><st c="1041">Peter’ın ve kendisinin yeni bir hayata can verip göz kulak olamadan, hiçbir yere kök salmadan savrulacağı bu cehennemde rahmi tamamen gereksiz ve hiçbir işe yaramazdı. </st><st c="1209">Ama Anna umutsuzluğun ve çaresizliğin hiçbir yere varmadığını uzun yıllar önce öğrenmişti. </st><st c="1300">Hayatta kalmak için uyum sağlamak, kabullenmek ve sunulan yeni kuralları öğrenmek gerekirdi; şimdi içinde bulunduğu bu durum da farklı değildi. </st><st c="1444">Bununla baş edecekti. </st><st c="1466">Yeni duruma, ona dayatılan bu yeni gerçekliğe kendini uydurabilmenin bir yolunu bulacaktı.</st></p>
			<p><st c="1556">Bildirge kanepenin yanında, ondan imzalamasını bekler gibi duruyordu. </st><st c="1627">Şu ana kadar bunu yapamamıştı. </st><st c="1658">Ona her baktığında, eğer imzalarsa sanki ruhundan, tüm varlığından vazgeçecekmiş gibi geliyor, yoğun bir nefret duygusu bakışlarını kaçırmaya zorluyordu. </st><st c="1812">Büyük Depo’nun üst katını arşınlayan o küçük kızın kaderini aşacağını tekrar edip duruyordu kendi kendine. </st><st c="1919">“Artık” olarak damgalanan; her gün Uzun Ömürlülük ilacının insanlığın en büyük icadı olduğunu, ancak bu dünyaya yasa dışı geldiği için kendisinin bundan faydalanma hakkı olmadığını dinleyen küçük bir kız. </st><st c="2124">Bazen kalemi eline alıp imzalamayı düşünmüş, bazen kalemi Bildirge’nin üstüne bırakmak için kendini zorlamıştı. </st><st c="2236">Peter’ı düşünüp ismini yazmak istemiş, ama her seferinde kalemi gözlerinden yaşlar boşalarak fırlatmıştı. </st><st c="2342">Yapamıyordu. </st><st c="2355">İçinden gelen, onu durdurmaya kararlı bir güç, kalemi elinden atması için zorluyordu. </st><st c="2441">Peter haklıydı; onu yarı yolda bırakıyordu, bunu düşünmek onu derinden yaralıyordu. </st></p>
			<p><st c="2525">Oturdu ve kafasını boşaltmaya çalışarak kendini daha emniyette hissedene kadar, çevresindeki her şey kaybolup gidene kadar, kendini yumuşak bir ritme bırakarak sallanmaya devam etti. </st></p>
			<p><st c="2708">Anna kapı ziliyle irkilerek kendinden geçmiş hâlinden çıktı; zilin içine işleyen sesi onu sarsarak gerçek dünyaya geri getirdi. </st><st c="2836">Ben hâlâ uyuyordu; saate baktı, uyanmasına yaklaşık yirmi dakika vardı. </st><st c="2908">Uyanınca Anna’dan ilgi ve sevgi bekleyecek, dünyasının merkezi hâline gelmek isteyecekti; bu Anna’nın seve seve izin verdiği bir şeydi. </st><st c="3044">Ben’in ihtiyaçları ne kadar da basit, diye düşünerek üstüne bir hırka alıp ön kapıya doğru yürümeye başladı. </st><st c="3153">Oysa Peter’ın ihtiyaçları çok daha karmaşık ve endişe verecek kadar tehlikeliydi. </st><st c="3235">Her şeyi göze alarak çiçek ekmek istediği bir mayın tarlası gibiydi Peter; en ufak bir yanlış adımda, her şeyi patlatabilirdi. </st></p>
			<p><st c="3362">Cam paneller şeffaf olmadığı için kapıdakinin kim olduğunu, ancak ön kapıyı açınca anlayabildi. </st><st c="3458">İlk anda yüzü bembeyaz oldu.</st></p>
			<p><st c="3486">“Peter… iyi mi? </st><st c="3503">Bir sorun mu var?”</st></p>
			<p><st c="3521">Richard Pincent müşfik bir biçimde gülümsedi. </st><st c="3568">“Peter iyi Anna, aslında çok iyi. </st><st c="3602">Ben seni görmek istedim. </st><st c="3627">İçeri girebilir miyim?”</st></p>
			<p><st c="3650">Anna içeri davet edip etmemeyi düşünürken eşikten adımını atmış ve Anna teklif etmeye fırsat bulamadan paltosunu ona uzatmıştı bile. </st><st c="3784">Bir dakika sonra oturma odasında, kanepelerinde oturuyordu; Anna aceleyle Bildirge’yi ters çevirerek yere koydu. </st></p>
			<p><st c="3897">“Çay… ister misiniz?” Richard Pincent ile daha önce sadece bir kez, anne ve babasının öldüğü gün Peter’ı almak için geldiğinde karşılaşmıştı. </st><st c="4039">Peter kendisiyle kalmayı tercih etmişti; Anna bunun için sonsuza kadar minnet duyacaktı. </st><st c="4128">Anna, Richard Pincent’ın yüzünü korkutucu bir figür olarak sonsuza dek belleğine kazımıştı. </st></p>
			<p><st c="4220">“Hayır, bir şey istemem teşekkürler. </st><st c="4257">Demek eviniz burası?”</st></p>
			<p><st c="4278">Anna başıyla onayladı ve odanın sol tarafındaki sandalyeye oturdu. </st><st c="4346">Böyle bir soruya nasıl uygun bir yanıt vereceğini bilemedi; sanki ağzını açar açmaz yanlış bir şeyler söyleyecekti.</st></p>
			<p><st c="4461">Richard Pincent tekrar gülümsedi. </st><st c="4496">“Biliyor musun, görünüşe göre Peter ciddi bir bilim insanı olacak.” </st></p>
			<p><st c="4564">Anna kaygıyla başını salladı. </st><st c="4594">Buraya Peter hakkında konuşmak için gelmemişti, buna emindi.</st></p>
			<p><st c="4654">Richard Pincent yumuşak bir sesle, “Evet, çok akıllı bir genç,” diye devam etti. </st><st c="4736">“Onunla gurur duyuyor olmalısın.”</st></p>
			<p><st c="4769">Anna tekrar başıyla onayladı. </st><st c="4800">Peter’a karşı hisleri gurur duymanın çok ötesindeydi, en saf haliyle aşktı bu ve bu duygu, gurur, saygı ve hayranlık gibi sözcüklerle tarif edilemezdi. </st><st c="4952">Peter onun bir parçasıydı. </st><st c="4979">Onun nefes almasının nedeni, bu tuhaf ve zor dünyada her sabah tam bir çaresizlikten çok umutla uyanmasının nedeniydi. </st><st c="5098">En azından, geçmişte öyleydi.</st></p>
			<p><st c="5127">“Fazlasıyla gurur duyuyorum,” dedi sessizce.</st></p>
			<p><st c="5172">Richard Pincent ayağa kalktı, yüzünde üzgün ve düşünceli bir ifade vardı. </st><st c="5247">“O sana çok değer veriyor Anna. </st><st c="5279">Bana bundan söz etti. </st><st c="5301">Bildiğim kadarıyla Büyük Depo’da epey zaman geçirmişsin.”</st></p>
			<p><st c="5358">Richard duvardaki resme bakarken Anna sessizce onu izledi; Peter’ın onun için marketten aldığı ayçiçeği resmi her zaman annelerinin sıcak, güneşli ve aydınlık evini hatırlatırdı. </st></p>
			<p><st c="5538">“Ben de senin onu ne kadar önemsediğini merak ettim,” diye devam etti.</st></p>
			<p><st c="5608">“Ne kadar… ne kadar önemsediğimi mi?” Anna’nın sesindeki kırgınlık ve öfke kendini ele veriyordu. </st><st c="5707">Hangi cüretle Peter’ı ne kadar önemsediğini sorabilirdi? </st><st c="5764">Hangi cüretle?</st></p>
			<p><st c="5778">“Sevgi zor bir şeydir Anna. </st><st c="5807">Kendinden önce başka bir insanı düşünmektir. </st><st c="5852">İnsanlar sık sık sevgiden söz eder, ama söz ettikleri şey aslında ihtiyaç ve özlemdir; karşılarındakini sahiplenmek isterler, onun iradelerine boyun eğmesini isterler. </st><st c="6020">Gerçek sevgi ise fedakârlık demektir. </st><st c="6058">Diğerinin ihtiyaçlarını kendininkilerden daha fazla önemsemektir. </st><st c="6124">Bazen gerçek sevgi kaldı mı diye düşünüyorum, sonra Peter’ın senin hakkında söylediklerini duyunca cevabımı alıyorum. </st><st c="6242">Seni çok seviyor Anna. </st><st c="6265">Çok derin bir sevgi bu.”</st></p>
			<p><st c="6289">“Gerçekten mi?” Anna bunu biliyordu, ama duydukları onu rahatlatmıştı; söyleyen Richard Pincent bile olsa. </st></p>
			<p><st c="6397">“Tabii ki. </st><st c="6408">O kadar çok seviyor ki senin uğruna kendinden vazgeçmeyi düşünüyor. </st><st c="6476">Kendi hayatından. </st><st c="6494">Kendi beklentilerinden.”</st></p>
			<p><st c="6518">Anna’nın gözleri fal taşı gibi açıldı. </st><st c="6558">“Hayatından mı?”</st></p>
			<p><st c="6574">Richard Pincent tekrar oturdu, bu sefer kanepenin Anna’ya daha yakın olan tarafındaydı. </st><st c="6663">“Peter kendisiyle, dünyayla ilgili bazı şeyler fark etti Anna. </st><st c="6726">Verebileceği, katkı sağlayacağı çok fazla şey var. </st><st c="6777">Ama Vazgeçiş… bu onu kısıtlıyor, onun yapabileceği değerli şeyleri büyük ölçüde yok ediyor. </st><st c="6869">Senin anne ve babanın torunum üzerinde çok etkisi var. </st><st c="6924">Ona iyi baktıkları için onlara ve onun yanında olduğun için sana sonsuza kadar teşekkür borçluyum. </st><st c="7023">Ama eminim sen de ona yardımları için teşekkür borçlusundur. </st><st c="7084">Sen de görüyorsun, insanlar değişiyor, hayatlarına devam etmek istiyorlar, bazen seven birinin yapması gereken şey onları serbest bırakmaktır, kendi görüşlerini ona dayatmamak, onun seçimlerini sınırlamamaktır.”</st></p>
			<p><st c="7295">“Ben Peter’ı asla sınırlamam.” Sesi boğuk, sert ve kararsız çıkmıştı. </st><st c="7366">Richard Pincent’tan ne kadar nefret etse de söyledikleri doğruydu. </st><st c="7433">Peter ona güvenmişti ve o Peter’ı yüzüstü bırakmıştı. </st><st c="7487">Peter onu kurtarmıştı, o ise ona destek olmuyordu. </st><st c="7538">“Ama bunu yapamam...”</st></p>
			<p><st c="7559">Richard Pincent düşünceli bir biçimde başını salladı. </st><st c="7614">“Buna inandığını biliyorum Anna. </st><st c="7647">Doğru şeyi yaptığına eminsin, biliyorum. </st><st c="7688">Ama sorun, senin kararının başkalarını da etkilemesi, öyle değil mi?”</st></p>
			<p><st c="7757">Anna gitmesini, onu yalnız bırakmasını istiyordu. </st><st c="7808">“Bence yine de doğru olan bu,” demeyi becerebildi. </st><st c="7859">“Annem ve babam… Onlar Bildirge yüzünden öldüler…”</st></p>
			<p><st c="7909">Richard Pincent başını salladı. </st><st c="7942">“Elbette… Annenler… Çok üzücüydü, hatta trajikti. </st><st c="7992">Ama onlar da Bildirge’yi imzalamışlardı, değil mi?</st></p>
			<p><st c="8042">“Tam olarak ne anlama geldiğini bilmedikleri için imzalamışlardı.”</st></p>
			<p><st c="8109">Richard kaşlarını çattı. </st><st c="8135">“Buna gerçekten inanıyor musun? </st><st c="8167">Senin yaşındaydılar, öyle değil mi? </st><st c="8203">Yoksa daha mı büyük? </st><st c="8224">Ne anlama geldiğini bildiklerine eminim.”</st></p>
			<p><st c="8265">Anna hiddetle, “Hayır,” dedi. </st><st c="8296">“Sonradan Vazgeçiş hakkını kullanabileceklerini zannetmişlerdi. </st><st c="8360">Çocuk sahibi olmak istiyorlardı…”</st></p>
			<p><st c="8393">“Ah evet, çocuklar…” Richard düşünceli bir biçimde başını salladı. </st><st c="8461">“Anlıyorum. </st><st c="8473">Ama eğer çocuk istemeselerdi bir sorun çıkmazdı, öyle değil mi? </st><st c="8537">O zaman imzalamamaları için bir neden olmazdı.”</st></p>
			<p><st c="8584">Anna gergin bir sesle, “Bilmiyorum,” dedi. </st><st c="8628">“Ama benim imzalamamı yine de istemezlerdi, bundan eminim. </st><st c="8687">Uzun Ömürlülük’e karşı mücadele etmek için Yeraltı’na katılmışlardı.”</st></p>
			<p><st c="8756">Richard kaşını kaldırdı; Anna, Peter’ın büyükbabasının yanında Yeraltı’ndan söz ettiğini fark edince kıpkırmızı kesildi. </st><st c="8878">Kendini tekrar kontrol edebilmek için yumruklarını sıktı. </st></p>
			<p><st c="8936">Richard düz bir sesle, “Demek Yeraltı,” dedi. </st><st c="8982">“Kanuna karşı geldiklerini biliyorsun, değil mi? </st><st c="9031">Ve onlarla işbirliği yapanların da hapis cezasına çarptırılacağını?”</st></p>
			<p><st c="9099">Anna başını salladı. </st><st c="9121">“Biliyorum. </st><st c="9133">Peter ve ben… öyle bir şey yapmayız… Yani…”</st></p>
			<p><st c="9176">“Öyle bir şey yapmayacağınızı biliyorum,” dedi cömertçe. </st><st c="9234">“Annenlerin de seni çok sevdikleri için onlara sığındığından eminim. </st><st c="9303">Peter’ı da severlerdi, değil mi?”</st></p>
			<p><st c="9336">Anna tekrar başını salladı. </st></p>
			<p><st c="9365">“Ve o, seni Büyük Depo’dan kurtarmak için kendi hayatını tehlikeye attı. </st><st c="9438">Bu doğru, öyle değil mi?</st></p>
			<p><st c="9462">“Evet, öyle.” Anna dizlerini göğsüne doğru çekerek sandalyeye yerleşti. </st></p>
			<p><st c="9535">Richard Pincent, “Aynen öyle,” diye devam etti. </st><st c="9583">“Şimdi Peter’ın hayatını kurtarma sırası sana gelmiş olabilir mi acaba?”</st></p>
			<p><st c="9655">“Peter’ın hayatını kurtarmak mı?” Anna korkuyla gözlerini açtı. </st><st c="9720">“Peter’a ne oldu? </st><st c="9738">Ne…”</st></p>
			<p><st c="9742">“Hayır hayır. </st><st c="9757">Kaygılanma.” Richard gülümsedi. </st><st c="9789">“Seni dinleyeceğinden bahsediyorum. </st><st c="9825">Sana değer veriyor. </st><st c="9845">Ve sen imzalamadığın sürece o da Bildirge’yi imzalamayacak. </st><st c="9905">Ama imzalamayı reddederek onun hayatını kısaltıyorsun. </st><st c="9960">Aslında onu öldürüyor sayılırsın Anna.”</st></p>
			<p><st c="9999">“Öldürüyor mu sayılırım?” Anna’nın sesi endişeliydi. </st><st c="10053">Tırnaklarını daha da fazla avuç içlerine geçirmişti. </st><st c="10106">Sonunda, “İnsanlar sonsuza kadar yaşamak için dünyaya gelmediler,” diyebildi. </st><st c="10184">“Bunun için değil,” dedi.</st></p>
			<p><st c="10209">Richard Pincent yavaşça başını sallayarak, “Anlıyorum,” dedi. </st><st c="10272">“Gerçekten böyle mi düşünüyorsun? </st><st c="10306">Gerçekten mi?”</st></p>
			<p><st c="10320">Anna kararsızca başını salladı.</st></p>
			<p><st c="10352">“Senin Peter’ı sevdiğini zannediyordum.”</st></p>
			<p><st c="10393">“Seviyorum!” dedi Anna gözlerini açarak. </st><st c="10435">“Onu seviyorum!”</st></p>
			<p><st c="10451">Richard üzgün bir sesle, “Bundan emin değilim,” dedi. </st><st c="10506">“Eğer onu sevseydin tüm hayatını saklanarak, itilip kakılarak, Artık statüsü nedeniyle aşağılanarak geçirdiğini bilirdin. </st><st c="10628">Şimdi hayatını değerlendirme, önemli biri olma fırsatını ele geçirdi. </st><st c="10698">Ama bunun yerine sen ve erkek kardeşin onun önünü kapatıyorsunuz.”</st></p>
			<p><st c="10764">Anna, “Önünü kapatmıyorum,” diye terslendi.</st></p>
			<p><st c="10808">“Hayır, tam da bunu yapıyorsun. </st><st c="10841">Ve Bildirge’yi imzalamadığın sürece bunu yapmaya devam edeceksin.” Richard kasvetli bir sesle devam etti. </st><st c="10947">“Çekilerek kendi sağlığını tehlikeye atıyorsun. </st><st c="10995">Anna bunun ne demek olduğunu biliyorum, karım daha otuz yaşındayken kanserden öldü. </st><st c="11079">Bir sene boyunca onun ölüşünü, yok olup gidişini izledim. </st><st c="11137">Hayatta yapmak zorunda kaldığım en zor şeydi bu. </st><st c="11186">Hastalıklara ve doğanın bitmek bilmeyen kıyımına karşı beni yılmadan savaşmaya iten şey bu işte. </st><st c="11283">Bunu Peter’a yapabilir misin? </st><st c="11313">Hastalanınca onun acı çekmesine nasıl göz yumabilirsin? </st><st c="11369">Kendi suçun olduğunu bile bile senin ölüp gitmeni izlemesine gönlün razı olur mu?”</st></p>
			<p><st c="11451">Anna ürkerek alçak bir sesle, “Ölmemi izlemesine izin vermem,” diye yanıtladı. </st><st c="11531">“Ve onun imzalamasına engel olmuyorum. </st><st c="11570">İstiyorsa imzalayabilir.”</st></p>
			<p><st c="11595">Richard Pincent başını salladı. </st><st c="11628">“Peter sana ve kardeşine çok bağlı. </st><st c="11664">Onurlu bir genç. </st><st c="11681">Sadık. </st><st c="11688">Sen imzalamazsan ne kadar isterse istesin o da imzalamayacak.”</st></p>
			<p><st c="11750">Anna başını eğdi. </st><st c="11769">“Ama…” diye fısıldadı. </st><st c="11792">“Biz Vazgeçiş hakkını kullanmak zorundayız. </st><st c="11836">Zorundayız…” Omuzları çöktü. </st><st c="11865">Niye zorundayız? </st><st c="11882">Ne için? </st><st c="11891">Perişan bir hâlde kendine sormaya başladı. </st><st c="11934">Çocukları olmayacaktı. </st><st c="11957">Yeni Nesli başlatamazlardı. </st><st c="11985">Hiçbir önemleri yoktu. </st></p>
			<p><st c="12008">“İmzalamazsan Peter’ı erken ölüme mahkûm edersin. </st><st c="12058">Hastalığa ya da sakatlığa. </st><st c="12085">İstediğin bu mu?” </st></p>
			<p><st c="12103">“Hayır!” Anna hararetle başını salladı. </st><st c="12143">“Hayır istediğim bu değil… Ben…”</st></p>
			<p><st c="12175">“Sen bir aile istiyorsun. </st><st c="12202">Bunu anlıyorum Anna. </st><st c="12223">Ben de özellikle Peter gibi zeki ve cesur bir torunum olduğu için gurur duyuyorum. </st><st c="12306">Ama sanırım biliyorsun, ikinizin çocuk sahibi olması imkânsız. </st><st c="12369">Bu büyük bir haksızlık, ama elimizden bir şey gelmiyor. </st><st c="12425">Ama Ben var, öyle değil mi? </st><st c="12453">Annenler eminim Peter’ı, kendini ya da Ben’i bir hiç uğruna feda etmeni istemezlerdi. </st><st c="12539">İsterler miydi?”</st></p>
			<p><st c="12555">Anna ellerini karnının etrafına doladı ve tekrar sallanmaya başlamamak için kendini zor tuttu. </st><st c="12651">Çocuklarını onlardan uzaklaştıran Bildirge’yi imzaladıkları için tüm hayatları boyunca pişman olan anne ve babasını, o iyi kalpli, muhteşem anne babayı düşündü. </st><st c="12812">Vefakârlığı nedeniyle onu bırakmamış, Anna’nın hataları ve onları birbirlerine bağlayan görünmez bağlar nedeniyle çok mutsuz olmuş bir Peter düşündü. </st><st c="12962">Sonra Richard Pincent’a baktı. </st><st c="12993">Gözleri Bayan Pincent’ınkilere benziyordu; aynı şekilde bakıyor, aynı şekilde korkutuyor ve karşısındakini o kadar eziyordu ki sonunda onun gözüne girmekten başka bir şey istemiyordun.  </st></p>
			<p><st c="13178">Zorla, “Benim için kendini feda etmesini istemiyorum,” diyebildi. </st><st c="13244">Gözleri dolmuştu.</st></p>
			<p><st c="13261">“O zaman imzalamak zorundasın. </st><st c="13293">Bildirge’yi imzala, böylece Peter hak ettiği imkânlara sahip olsun. </st><st c="13361">Onu sevdiğini kanıtla Anna. </st><st c="13389">Onun senin için mutlaka yapacağı fedakârlıkları sen de onun için yap.” Anna burnunu çekti ve gözlerini sildi.</st></p>
			<p><st c="13498">Richard Pincent, “İstersen sana yardım edebilirim,” diye devam etti. </st><st c="13568">“İmza atarken birinin sana destek olmasını ister misin?”</st></p>
			<p><st c="13624">Anna tereddütle ona baktı, kemiklerine kadar bütün vücudunun Peter’a olan sevgisine karşı direnişe geçtiğini hissetti. </st><st c="13744">İmzalayamadı. </st><st c="13758">Anne ve babasının uğruna savaştığı her şeyden vazgeçemedi; ama bunu yapacağını, aslında seçme şansının olmadığını biliyordu. </st></p>
			<p><st c="13883">Vücudundaki bütün sinirler gerilmişti, bacaklarının tir tir titrediğini hissediyordu; yavaş, kararsız bir biçimde sandalyesinden süzüldü ve yerde duran Bildirge’yi aldı. </st><st c="14053">Ayağa kalktı, birkaç dakika Bildirge’ye baktı ve yazanlara göz atarken midesinde korkunç bir ağırlık hissetti. </st><st c="14164">Sonra boğazının gerisinden yükselen safrayı yutarak kendini tekrar sandalyeye bıraktı. </st><st c="14251">Richard Pincent mürekkepli bir kalem uzattı. </st></p>
			<p><st c="14296">Gözlerini, Anna’nın belgeye doğru uzanan titrek elinden ayırmadan, “Bunu sevgi adına yapıyorsun,” dedi. </st><st c="14400">“Peter’la geçireceğin uzun ve mutlu bir hayat seni bekliyor. </st><st c="14461">Beraber olmak için upuzun bir zaman…” </st></p>
			<p><st c="14499">Anna’nın eli zangır zangır titriyordu, zorla uzandı ve kâğıdın üstüne adına benzer bir şeyler karalayabildi. </st><st c="14608">Sonra, kalemi elinden düşürdü ve karnını tutarak odadan çıktı. </st><st c="14671">Banyoya tam zamanında yetişti ve durmadan kusmaya başladı; sanki içinde öfkeli bir volkan patlıyordu. </st><st c="14773">Ses sonunda Ben’i uyandırdı, ağlaması Anna’nın çaresizliğinin dile gelmiş hâli gibiydi, sözcüklerle tarif edilemeyecek kadar korkunç bir şey yapmış olmanın verdiği bir çaresizlikti bu. </st></p>
			<p><st c="14958">Sonra yavaşça doğruldu, Ben’in odasına gitmeden önce yüzünü yıkadı, eğreti bebek karyolasına eğilerek, ağlaması durana kadar onu okşadı. </st><st c="15095">Sonra dikkatle misafirinden özür dilemek üzere aşağı indi. </st><st c="15154">Ama misafiri çoktan gitmişti. </st><st c="15184">Yavaşça, usul usul, kapıyı kapatarak evi terk etmişti. </st><st c="15239">Anna giderken Bildirge’yi de götürdüğünü fark etti. </st></p>
			<p><st c="15291">Sallanarak kitaplığa doğru yürüdü, uzun süredir eline almadığı bir kitaba uzandı. </st><st c="15373">Mutfağa dönerek Bildirge’yi imzalarken kullandığı kalemden daha ucuz bir kalem alarak yazmaya başladı:</st></p>
			<p><br /></p>
			<p><span><st c="15475">Benim adım Anna. </st><st c="15493">Anna Covey ve ben Bildirge’yi imzaladım. </st><st c="15534">Artık Vazgeçenlerden değilim.</st></span> </p>
			<p><st c="15563">Yazdıklarına baktı, çok yabancı görünüyorlardı. </st></p>
			<p><br /></p>
			<p><span><st c="15612">Adım Anna Covey ve ben sonsuza kadar yaşayacağım. </st><st c="15662">Peter ve ben Uzun Ömürlülük’ü alıp sonsuza kadar yaşayacağız. </st><st c="15724">Her şey yolunda, çünkü seçme şansımız YOKTU. </st><st c="15769">Her şey yolunda, çünkü bunu sevgi uğruna yaptım. </st></span></p>
			<p><br /></p>
			<p><st c="15818">Derin bir iç geçirdi; neden her şeyin yolunda olduğunu, Peter’ın bununla ilgili söylediklerini anımsamaya çalıştı. </st><st c="15933">Tekrar midesi bulandı, bir uğursuzluk alameti gibi içi sıkılıyordu. </st><st c="16001">İçini rahatlatmak için Peter’ı aramak üzere telefonu aldı, sonra tekrar yerine bıraktı. </st><st c="16089">Birkaç dakika sonra başka bir numarayı çevirdi. </st><st c="16137">“Maria? </st><st c="16145">Ben Anna. </st><st c="16155">Şey… şey için aradım…”</st></p>
			<p><st c="16177">Vücudu zangır zangır titremeye başlayınca cümleyi tamamlayamadı. </st><st c="16243">Ciğerlerinden kopan hıçkırıklarla sarsılarak yüksek sesle ağlamaya başladı. </st></p>
		</div>
	<div id="charCountTotal" value="16319"></div></body>
</html>
