<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_9"><a class="calibre7" id="bookmark3"></a><span class="calibre8">DÜNYA GEZEGENİNE İNİŞ</span></h1>

  <p class="calibre1">&nbsp;Biz sadece Ay'a ayak bastık ve insansız araçlarla sadece bize yakın gezegenleri inceledik. Bize nispeten yakın komşularımızın ötesindeki hem gezegenler arası hem de dış uzay hâlâ küçük bir tarama aracının bile kapsamı dışında kalıyor. Ama Nefilimlerin kendi gezegeni, geniş yörüngesi ile hareket hâlinde bir gözlem evi gibi iş görmüş ve onları tüm dış gezegenlerin yörüngelerinden geçirmiş ve güneş sisteminin çoğunu ilk elden gözlemlemelerini sağlamıştır.</p>

  <p class="calibre1">&nbsp;Dünya'ya indiklerinde beraberlerinde astronomi ve göksel matematik ile ilgili bir hayli bilgi getirmelerine şaşmamak gerek. Nefilimler, Dünya üstündeki "Gök Tanrıları" insana göklere bakmayı öğrettiler; tıpkı Yahveh'nin İbrahim’i teşvik ettiği gibi.</p>

  <p class="calibre1">&nbsp;Ayrıca en eski ve kaba yontuların ve çizimlerin bile takımyıldızların ve gezegenlerin göksel sembollerini taşımalarına şaşmamalı; tanrılar temsil edileceğinde veya adlandırılacağında, göksel sembolleri bir grafik steno gibi kullanılmaktaydı. Göksel ("ilâhî") sembollere müracaat eden insan artık yalnız değildi; semboller dünyalıları Nefilimler ile, Dünya'yı Gök ile, insanlığı evren ile birleştiriyordu.</p>

  <p class="calibre1">&nbsp;Aynı zamanda, sembollerden bazılarının ancak Dünya'ya yapılan uzay yolculuğuyla ilgili olabilecek bilgileri aktardığına da inanmaktayız.</p>

  <p class="calibre1">&nbsp;Kadim kaynaklar gök cisimleri ve onların çeşitli ilâhlarla ilişkilendirilişleri ile ilgili metin ve listeleri bol miktarda içermektedir. Hem gök cisimlerine hem de ilâhlara birkaç sıfat atfetmekle ilgili kadim alışkanlık yüzünden tanımlama yapmak güçtür. Venüs/İştar gibi saptanmış eşleşmelerde bile, tablo panteondaki değişiklikler yüzünden karışmıştır. Yani, daha eski zamanlarda Venüs, Ninhursag ile ilişki-lendirilmekteydi.</p>

  <p class="calibre1">&nbsp;Silindir mühürler, yontular, stelalar, rölyefler, duvar resimleri ve (büyük ayrıntı ve netlikle) sınır taşları (Akkadca <span class="calibre9">kudurru)</span> üstünde bulunan seksenden fazla tanrı ve gök cismi sembollerini biraraya getiren ve düzenleyen E.D. Van Buren <span class="calibre9">[Symbols of the Gods in Mesopotamian Art</span> (Mezopotamya Sanatında Tanrı Sembolleri)] gibi bilginler tarafından oldukça büyük bir netlik sağlanmıştır. Sembollerin sınıflaması yapıldığında anlaşılmıştır ki, (Hydra takımyıldızındaki Deniz Yıldızı gibi) daha iyi bilinen güney veya kuzey takımyıldızlarının bazılarını temsil etmek bir yana, bu semboller ya Zodyak’ın on iki takımyıldızını (örneğin Akrep için Yengeç) ya Gök ve Yerin on iki tanrısını ya da güneş sisteminin on iki üyesini temsil etmekteydi. Susa kralı Melişipak tarafından diktirilen <span class="calibre9">kudurru</span> zodyakın on iki sembolünü ve on iki astral tanrının sembollerini göstermektedir.</p>

  <p class="calibre1">&nbsp;Asur kralı Esarhadon tarafından diktirilen bir stela, hükümdarı elinde Yaşam Kupasını tutar ve başlıca on iki Yer ve Gök Tanrısına bakarken göstermektedir. Dört tanrıyı hayvanların üstünde görürüz; aslanın üstündeki İştar ve çatallı yıldırımı tutan Adad kolaylıkla tanımlanabilir. Diğer dört tanrı kendilerine atfedilen özelliklerin araçlarıyla; savaş tanrısı Ninurta aslan başlı asası ile temsil edilmiştir. Kalan dört tanrı ise gök cisimleri olarak gösterilmiştir; Güneş (Şamaş), Kanatlı Küre (On İkinci Gezegen, Anu'nun Evi), hilâl Ay ve yedi nokta içeren bir sembol. (Şekil 116)</p>

  <p class="calibre1"><img alt="" class="calibre118" src="../Images/main-117.jpg" /></p>

  <p class="calibre1"><span class="calibre9">Şekil 116</span></p>

  <p class="calibre1">&nbsp;Daha sonraki zamanlarda tanrı Sin hilâl ile temsil edilen Ay ile ilişkilendirilmesine karşın, bol miktarda kanıt göstermektedir ki "eski zamanlarda", hilâl daha yaşlı ve sakallı bir ilâhın, Sümer’in gerçek "eski tanrıları"ndan birinin sembolü idi. Sıklıkla su akıntıları ile çevrelenmiş gösterilen bu tanrı hiç şüphesiz Ea idi. Hilâl ayrıca Ea'nın ilâhî üstadı olduğu ölçme ve hesaplama bilimi ile de ilişkilendirilir. Denizler ve Okyanuslar Tanrısı Ea'nın göksel dengi olarak okyanus gelgitlerine sebep olan Ay ile ilişkilendirilmesi çok uygundur.</p>

  <p class="calibre1">&nbsp;Yedi noktalı sembolün anlamı neydi?</p>

  <p class="calibre1">&nbsp;Birçok ipucu, bunun Enlil'in göksel sembolü olduğu konusunda şüpheye yer bırakmıyor. Anu'nun Kapısı (Kanatlı Küre) betimlemesinin (Şekil 87'ye bakınız) iki yanında duran Ea ve Enlil, hilâl ve yedi noktalı sembol ile temsil edilir. Göksel sembollerin Sir. Henry Rawlison <span class="calibre9">[The Cuneiform Inscriptions of Western Asia</span> (Batı Asya'nın Çivi Yazıları)] tarafından titizlikle kopya edilen en net betimlemelerinden bazıları en saygın konumu her iki yanında iki oğluyla Anu'yu temsil eden üç sembolden oluşan bir gruba verirler; bunlar Enlil'in sembolünün ya yedi nokta ya da yedi köşeli "yıldız" olabildiğini gösterir. Enlil'in göksel sunumundaki esas unsur, yedi sayısıdır (bazen, göbek bağı kesen aletle temsil edilen kız evlât Ninhursag da dâhil edilir). (Şekil 117)</p>

  <div class="calibre2">
    <p class="calibre1">&nbsp;Bilginler Lagaş kralı Gudea tarafından söylenen "<span class="calibre9">göksel 7, 50'dir"</span> sözünü bir türlü anlayamamışlardır. Aritmetik çözüm, yani yedi sayısının elliye dönüştürülebieceği bir formül arayışı bu sözün anlamını açıklamada başarısız olmuştur. Ancak, biz basit bir cevap görüyoruz: Gudea, "elli" olan tanrıyı temsil eden gök cisminin "yedi" olduğunu bildirmiştir. Rütbe numarası elli olan tanrı Enlil'in göksel dengi yedinci gezegendir.</p>
  </div>

  <p class="calibre1"><br class="calibre2" />
  <img alt="" class="calibre119" src="../Images/main-118.jpg" /></p>

  <p class="calibre1"><span class="calibre9">Şekil 117</span></p>

  <p class="calibre1">&nbsp;Enlil'in gezegeni hangisiydi? Tanrıların Dünya'ya ilk kez geldikleri o en eski zamanlardan söz eden metinleri hatırlıyoruz; Anu On ikinci Gezegende kalmış ve Dünya'ya inen iki oğlu aralarında kura çekmişti. Ea'ya "Derin üzerinde hükümdarlık" ve Enlil'e "hüküm sürme yeri olarak Dünya verilmişti." Bulmacanın cevabı bütün önemiyle ortaya çıkıverir:</p>

  <p class="calibre1">&nbsp;Enlil'in gezegeni Dünya idi. Dünya, Nefilimlere göre, yedinci gezegendi.</p>

  <p class="calibre1">&nbsp;1971 yılının Şubat ayında Amerika Birleşik Devletleri tarihteki en uzun süreli misyonu olan insansız bir uzay aracı fırlattı. Araç yirmi bir ay boyunca yol aldı, Mars'ı ve asteroit kuşağını geçti ve Jüpiter'le kesin biçimde hesaplanmış olan randevusuna doğru gitti. Sonra, NASA bilim adamlarının beklediği gibi, Jüpiter’in muazzam kütle çekimi uzay aracını "kavradı" ve onu dış uzaya doğru fırlattı.</p>

  <p class="calibre1">&nbsp;Pioneer 10'un bir gün bir başka "güneş sistemi"nin kütle çekimim tarafından çekilebileceğini ve evrenin bir başka yerindeki bir gezegene düşeceğini düşünen bilim adamları araca bir mesajın yanı sıra üstü kazınmış bir alüminyum plâka da eklediler. (Şekil 118)</p>

  <p class="calibre1">&nbsp;Mesaj piktografik dil kullanır; yani Sümer'in ilk piktografik yazısında kullanılanlardan pek de farklı olmayan işaretler ve semboller. Plâkayı bulacak olan her kimse ona insanoğlunun, aracın boyutu ve biçimine oranlı boyutlarda dişil ve eril olduğunu anlatma çabasıdır. Plâka Dünya'mızın iki temel kimyasal elementini ve belirli yıldızlararası radyo emisyonlarına göre yerimizi resmetmektedir. Ve güneş sistemimizi bir Güneş ve dokuz gezegen hâlinde resmetmekte ve bulana şöyle demektedir: "Bulduğunuz araç bu Güneş'in üçüncü gezegeninden gelmektedir."</p>

  <p class="calibre1">&nbsp;Gökbilimimiz Dünya'nın üçüncü gezegen olduğu fikrine uymuştur; aslında, sistemimizin merkezinden, Güneş'ten itibaren saymaya başlarsanız öyledir.</p>

  <p class="calibre1">&nbsp;Ama güneş sistemimize dışarıdan yaklaşan birisi için, karşılaşılacak ilk gezegen Plüton olurdu, ikincisi Neptün, üçüncüsü ise Uranüs; Dünya değil. Dördüncü Satürn olurdu, beşinci Jüpiter, altıncı ise Mars. Ve Dünya <span class="calibre9">yedinci</span> olurdu.</p>

  <p class="calibre1"><img alt="" class="calibre120" src="../Images/main-119.jpg" /></p>

  <p class="calibre1"><span class="calibre9">Şekil 118</span></p>

  <p class="calibre1">&nbsp;Sadece Dünya'ya doğru yolculuk ederken Plüton'u, Neptün'ü, Uranüs, Satürn, Jüpiter ve Mars'ı geçen Nefilimler Dünya'yı "yedinci" olarak düşünebilirdi. Farz edelim ki, uzaydan gelen yolcular değil de kadim Mezopotamya'nın sakinleri Dünya'yı merkezdeki Güneş'ten başlayarak değil de güneş sisteminin en kenarından başlayarak sayma bilgisine sahiptiler ama bu durumda kadim halkların Plüton, Neptün ve Uranüs'ün varlığını biliyor oldukları sonucuna varırdık. Bu en dıştaki gezegenleri kendi başlarına bilemeyeceklerine göre, bu bilginin onlara Nefilim tarafından verildiği sonucuna varıyoruz.</p>

  <p class="calibre1">&nbsp;Başlangıç noktası için hangi varsayım benimsenirse benimsensin, çıkarım aynıdır: Satürn'ün ötesinde gezegenler olduğunu ve bunun sonucunda -dışarıdan sayarak- Dünya'nın yedinci olduğunu sadece Nefilimler bilebilirdi.</p>

  <p class="calibre1">&nbsp;Güneş sistemindeki nümerik konumu sembolik biçimde temsil edilen tek gezegen Dünya değildir. Bol miktarda kanıt göstermektedir ki, Venüs sekiz köşeli bir yıldız olarak gösterilmekteydi: Venüs, dışarıdan sayıldığında Dünya'nın ardından sekizinci gezegendir. Sekiz köşeli yıldız, aynı zamanda gezegeni Venüs olan tanrıça İştar'ı da temsil ediyordu. (Şekil 119)</p>

  <p class="calibre1"><img alt="" class="calibre121" src="../Images/main-120.jpg" /></p>

  <p class="calibre1"><span class="calibre9">Şekil 119</span></p>

  <p class="calibre1">&nbsp;Birçok silindir mühür ve diğer resimli eşyalar Mars'ı altıncı gezegen olarak göstermektedir. Bir silindir mühür Mars ile ilişkilendirilen tanrıyı (ilk başta Nergal, daha sonra Nabu) sembolü olan altı köşeli "yıldız"ın altındaki bir tahtta otururken gösterir. (Şekil 120) Mühürdeki diğer semboller, bugün de resmedeceğimiz şekilde Güneş'i, Ay'ı, ve haçı, yani "Geçiş Gezegeni"nin, On ikinci Gezegenin sembolünü göstermektedir.</p>

  <p class="calibre1">&nbsp;Asur zamanında, tanrının gezegeninin "göksel sayımı" sıklıkla tanrının tahtının yanı başına konan yıldız sembollerinin sayısı ile gösterilmekteydi. Tanrı Ninur-ta'yı resmeden bir plâkada, tahta dört yıldız sembolü konmuştur. Onun gezegeni olan Satürn gerçekten de dördüncü gezegendi, tabi Nefilimlerin saydığı biçimde. Diğer gezegenlerin çoğu için de benzer betimlemeler bulunmuştur.</p>

  <p class="calibre1"><img alt="" class="calibre122" src="../Images/main-121.jpg" /></p>

  <p class="calibre1"><span class="calibre9">Şekil 120</span></p>

  <p class="calibre1"><br class="calibre2" /></p>

  <p class="calibre1">&nbsp;Kadim Mezopotamya'nın en önemli dinsel olayı on iki günlük Yeni Yıl Bayramıydı ve On ikinci Gezegenin yörüngesiyle, güneş sisteminin yapısıyla ve Nefi-limlerin Dünya'ya yaptığı yolculukla ilgisi olan bir sembolizmle yüklüydü. Bu "iman onaylamaları"nın en iyi belgelenmiş olanları Babil Yeni Yıl ayinleridir ama kanıtlar bize Babillilerin sadece başlangıcı Sümer uygarlığına kadar giden gelenekleri kopyaladıklarını göstermektedir.</p>

  <p class="calibre1">&nbsp;Babil'de, bayramda çok sıkı ve ayrıntılı bir ayin izlenirdi; her kısım, hareket ve duanın geleneksel bir nedeni ve belirli bir anlamı vardı. Kutlamalar ilkbahar noktasına rastlayan Nisan'ın ilk günü (o zamanlar yılın ilk ayı idi) başlardı. On bir gün boyunca, göksel statüsü olan diğer tanrılar, önceden saptanmış bir düzen içinde Marduk'a katılırlardı. On ikinci günde, diğer tanrıların her biri kendi evine çekilmek üzere ayrılır ve Marduk muhteşem saltanatı içinde yalnız kalırdı. Marduk'un gezegen sistemi içinde ortaya çıkışı, güneş sistemindeki diğer on bir gezegeni "ziyaret" edişi, on ikinci gün yani On İkinci tanrıyı Tanrıların kralı olarak ama onlardan izole bir şekilde bırakarak ayrılışı arasındaki paralellik son derece açıktır.</p>

  <p class="calibre1">&nbsp;Yeni Yıl Bayramı kutlamaları, On İkinci Gezegenin rotasına paraleldir. Mar-duk'un ilk dört gezegenin (Plüton, Neptün, Uranüs, Satürn) yanından geçişine denk gelen ilk dört gün, hazırlık günleridir. Dördüncü günün sonunda, ayinler İku (Jüpiter) gezegeninin Marduk'un görüş alanına girişini gösterirlerdi. Göksel Marduk, sembolik olarak, göksel savaş meydanına doğru yaklaşmaktadır; başrahip "Yaratılış Destanı"nı, göksel savaşın hikâyesini okumaya başlardı.</p>

  <p class="calibre1">&nbsp;Gece uyunmadan geçirilirdi. Göksel savaşın hikâyesi okunurken ve beşinci gün ağarırken, Marduk'u "Efendi" olarak on iki kez ilân eden ayinler başlardı; bu, göksel savaştan sonra güneş sisteminde artık on iki üye olduğunu onaylamaktadır. Derken ilâhîler güneş sisteminin on iki üyesini ve Zodyak’taki on iki takımyıldızı adlandırırdı.</p>

  <p class="calibre1">&nbsp;Beşinci gün içinde bir ara, tanrı Nabu (Marduk'un oğlu ve vârisi) kült merkezi olan Borsippa'dan bir sandalla gelirdi. Ama Babil'in tapınak kompleksine ancak altıncı günde girerdi; çünkü Nabu ancak o zaman Babil'in onikiler panteonunun bir üyesi olurdu ve ona atfedilen gezegen altıncı gezegen Mars idi.</p>

  <p class="calibre1">&nbsp;Tekvin Kitabı bizi altı günde "Gök ve Yer ve tüm orduları" tamamlandı diye bilgilendirir. Asteroit kuşağının ve Dünya'nın yaratılmasıyla sonuçlanan göksel olayları anan Babil ayinleri de Nisan'ın ilk altı gününde tamamlanmaktaydı.</p>

  <p class="calibre1">&nbsp;Yedinci günde, bayram dikkatini Dünya'ya çevirir. Yedinci gündeki ayinlerin ayrıntıları az olsa da, H. Frankfort <span class="calibre9">[Kingship and the Gods</span> (Krallık ve Tanrılar)] bunların, Nabu'nun liderliğindeki tanrıların Marduk'u "Aşağı Dünyanın Dağlarındaki esaretinden kurtarışlarının canlandırılması olduğuna inanıyor. Marduk ve Dünya'da hükümdarlık iddia eden diğerleri arasındaki destansı didişmeler hakkında ayrıntılar veren metinler bulunmuş olduğundan, yedinci gündeki olayların Mar-duk'un Dünya ("Yedinci") üstündeki üstünlüğü ele geçirme çabasının, baştaki yenilgilerinin ve son zaferinin ve gücü ele geçirişinin yeniden canlandırılması olduğunu düşünebiliriz.</p>

  <p class="calibre1">&nbsp;Babil'deki Yeni Yıl bayramının sekizinci gününde, Dünya'da muzaffer olan Marduk, sahte Enuma Elişin onu göklerde de öyleymiş gibi gösterdiği gibi, üstünlük güçlerini alırdı. Bu güçleri Marduk'a bahşeden tanrılar, kralın ve halkın yardımıyla dokuzuncu günde Marduk'u evinden alıp şehrin dışında bir yerlerde bulunan kutsal bölgesindeki "Akitu Evi"ne götüren bir geçide başlarlardı. Marduk ve ziyarete gelen on bir tanrı on birinci güne dek kalırlar; on ikinci günde, tanrılar kendi çeşitli evlerine dağılırlar ve bayram sona ererdi.</p>

  <p class="calibre1">&nbsp;Babil bayramının çok daha eskilere dayanan Sümer kökenini açığa çıkaran unsurlarından biri, <span class="calibre9">Akitu Evi</span> ile ilgili olandır. S.A. Pallis'in <span class="calibre9">The Babylonian Akitu Festival</span> (Babil Akitu Bayramı) adlı eseri gibi birkaç çalışma, bu evin M.Ö. üç binler kadar önceki tarihlerde Sümer'deki dinsel törenlerde kullanıldığını göstermektedir. Törenin özü, hüküm süren kralın, kralın evini veya tapınağı terk edip, birkaç durağa uğrayarak kasabanın bir hayli dışındaki bir yere gittiği bir kutsal geçit törenidir. Bu amaçla özel bir gemi, bir "İlâhî Sandal" kullanılırdı. <span class="calibre9">A.Kİ.Tİ</span> Evindeki misyonu her ne ise onda başarılı olan tanrı daha sonra aynı sandalla şehrin rıhtımına geri gelir ve tapınağa doğru rotasını izleyerek kutlamalar yapan kral ve halkın arasına geri dönerdi.</p>

  <p class="calibre1">&nbsp;Sümer terimi <span class="calibre9">A.Kİ. Tİ</span> (ki Babilce akitu bundan türemiştir) harfiyen "<span class="calibre9">Dünya yaşamı üzerinde yaradılış"</span> anlamına gelir. Bu, gizemli yolculuğun çeşitli unsurlarıyla da birleşince, bizi şu sonuca götürüyor: Geçit töreni, Nefilimlerin kendi mekânlarından yedinci gezegene, Dünya'ya yaptıkları tehlikeli ve başarılı yolculuğu sembolize etmektedir.</p>

  <p class="calibre1">&nbsp;Kadim Babil'in bulunduğu alanda yirmi yıldan fazla süredir sürdürülen ve Babil ayin metinleriyle uygunluk içinde olan kazılar; F. Wetzel ve F.H. Weissbach <span class="calibre9">[Das Hauptheiligtum des Marduks in Babylon</span> (Babil'deki Marduk Kutsal Mekânları)] liderliğindeki bilginler ekibinin Marduk'un kutsal bölgesini, ziguratının mimari şekillerini ve Geçit Yolunu yeniden inşa edebilmelerini sağladı; bunların bazı bölümleri Berlin'deki Kadim Yakın Doğu Müzesinde yeniden dikilmiştir.</p>

  <p class="calibre1">&nbsp;Yedi istasyonun sembolik adları ve Marduk'un her istasyondaki sıfatları hem Akkadca hem de Sümerce verilmiştir; bu da geçit töreninin ve sembolizminin eskiliğini ve dayandığı Sümer kökenini belirlemektedir.</p>

  <p class="calibre1">&nbsp;Marduk'un "Göklerin Hükümdarı" sıfatını aldığı ilk istasyon Akkadca "Kutsallık Evi", Sümerce ise "Parlak Suların Evi" adını alıyordu. Tanrının ikinci istasyondaki sıfatı okunamıyor; durağın kendisi ise "Alanın Ayrıldığı Yer" olarak adlandırılmıştı. Üçüncü durağın kısmen tahrip olmuş adı "... Gezegene Bakan Konum" kelimeleriyle başlıyor ve tanrının sıfatı ise "Dışarı Dökülen Ateşin Efendisi" olarak değişiyordu.</p>

  <p class="calibre1">&nbsp;Dördüncü istasyon "Kaderlerin Kutsal Mekânı" olarak adlandırılmıştı ve Marduk burada "An ve Ki'nin Sularının Fırtına’sının Efendisi" diye çağrılmaktaydı. Beşinci istasyon daha az çalkantılıdır. "Yol" adını alıyordu ve Marduk "Çobanın Sözünün Ortaya Çıktığı Yer" sıfatını alıyordu. Daha sakin yelken açıldığı, "Yolcunun Gemisi" diye adlandırılan ve Marduk'un sıfatının "işaretlenmiş Geçidin Tanrısı"na dönüştüğü altıncı istasyonda da belirtilmektedir.</p>

  <p class="calibre1">&nbsp;Yedinci istasyon <span class="calibre9">Bit Akitu</span> <span class="calibre9">("Dünyada yaşam kurma evi")</span> idi. Marduk burada "Dinlenme Evinin Tanrısı" unvanını alıyordu.</p>

  <p class="calibre1">&nbsp;Bizim vardığımız sonuç; Marduk'un geçidindeki yedi durağın, Nefilimlerin kendi gezegenlerinden Dünya'ya yaptıkları uzay yolculuğunu temsil etmekte olduğudur. İlk "istasyon", "Parlak Suların Evi" Plüton'un yanından geçişi temsil ediyordu; ikincisi ("Alanın Ayrıldığı Yer") Neptün idi; üçüncüsü Uranüs; göksel fırtınaların mekânı olan dördüncü ise Satürn idi. Beşinci, "Yol"un açıldığı, "çobanın sözünün ortaya çıktığı yer" olan Jüpiter idi. Altıncı, yolculuğun "Yolcunun Gemisine geçtiği istasyon ise Mars idi.</p>

  <p class="calibre1">&nbsp;Ve yedinci istasyon Dünya idi; Marduk'un "Dinlenme Evi"ni (tanrının "Dünya üstünde yaşamı kurma evi"ni) sağladığı yolculuğun sonu.</p>

  <p class="calibre1">&nbsp;Nefilimlerin "Havacılık ve Uzay Dairesi", güneş sistemini Dünya'ya yaptıkları uzay uçuşunda nasıl gözlemlemişti?</p>

  <p class="calibre1">&nbsp;Mantıksal açıdan ve gerçekte de, sistemi iki kısım hâlinde gözlemişlerdi. İlgi alanlarının biri Plüton'dan Dünya'ya uzanan yedi gezegenin yer aldığı uzayı içeren uçuş alanıydı. İkinci grup ise, gidiş-geliş bölgesinin ötesinde olan dört gök cisminin, Ay, Venüs, Merkür ve Güneş'in oluşturduğu grup idi. Gökbiliminde ve ilâhî şecerede, bu iki grup ayrı olarak düşünülürdü.</p>

  <p class="calibre1">&nbsp;Şecere bakımından, Sin (Ay olarak) "Dört" grubunun başıydı. Şamaş (Güneş olarak) onun oğlu ve İştar (Venüs) kızıydı. Merkür olarak Adad Amca idi, Sin'in erkek kardeşi, kuzeni Şamaş ve (özellikle) kuzini İştar ile birlikte dolaşan erkek kardeşi.</p>

  <p class="calibre1">&nbsp;Öte yandan "Yedi" hem tanrıların hem de insanların maceralarıyla ilgili metinlerde biraradadırlar. Onlar "yargılayan yedili", "kralları Anu'nun yedi elçisi"ydiler ve yedi sayısı onların ardından kutsallaştı. "Yedi eski şehir" vardı, şehirlerin yedi kapısı vardı; kapılarda yedi sürgü vardı; kutsamalar yedi yıllık bolluk, lanetler yedi yıl süren kıtlık ve salgınlara sebep olurdu; ilâhî düğünler "yedi gün sevişmeyle" kutlanırdı vb.</p>

  <p class="calibre1">&nbsp;Anu ve eşinin Dünya'yı nadiren ziyaret etmesine eşlik eden ağır başlı törenler sırasında, Yedi gezegeni temsil eden tanrılara belirli konumlar ve tören giysileri verilirken, Dörtlü ayrı bir grup olarak görülürdü. Örneğin, protokolün kadim kuralları şöyle der: "Adad, Sin, Şamaş ve İştar gün ağarana kadar avluda oturacak."</p>

  <p class="calibre1">&nbsp;Göklerde, her bir grubun kendi göksel bölgesinde kalması beklenirdi ve Sümerliler iki grubu ayrı tutan bir "göksel çubuk" olduğunu varsayıyorlardı.</p>

  <p class="calibre1">&nbsp;A. Jeremias'a [The <span class="calibre9">Old Testament in the Light of the Ancient Near East</span> (Kadim Yakın Doğunun Işığında Eski Ahit)] göre, "Önemli bir astral-mitolojik metin", Yedilinin "Göksel Çubuk üstünde fırtınalar yarattıklarında" ortaya çıkan kayda değer bir göksel olayı ele almaktadır. Bu alt üst oluş sırasında, anlaşılan Yedi gezegen arasında sıra dışı bir hizalanış olmuştu; Kahraman Şamaş (Güneş) ve muzaffer Adad'ı (Merkür) müttefik yaptılar"; belki de şu anlama geliyor: Hepsi birden tek bir yönde kütle çekimi uyguladılar. "Aynı zamanda, Anu'yla muhteşem bir yerleşme yeri arayan İştar Gök Kraliçesi olmaya can atıyordu"; yani Venüs konumunu bir biçimde daha "muhteşem bir yerleşme yeri"ne doğru kaydırmaktaydı. En büyük etki Sin (Ay) üstündeydi. "Kanunlardan korkmayan Yedili... Işık-veren Sin şiddetle kuşatıldı." Bu metne göre, On İkinci Gezegenin ortaya çıkışı kararan Ay'ı kurtardı ve bir kez daha "göklerde parlamasını" sağladı.</p>

  <p class="calibre1">&nbsp;Dörtlü, Sümerlilerin <span class="calibre9">GİR.HE.A</span> ("<span class="calibre9">roketlerin şaşırdığı yerdeki göksel sular"), MU.HE</span> ("<span class="calibre9">uzay aracının şaşkınlığı")</span> veya <span class="calibre9">UL.HE</span> ("<span class="calibre9">karmaşa kuşağı")</span> dedikleri bir göksel bölgede yerleşiktiler. Bu akıl karıştırıcı terimler, Nefilimlerin güneş sisteminin semalarını kendi uzay yolculukları bağlamında düşündüklerini fark ettiğimizde bir anlam ifade eder. Kısa bir süre önce, Comsat (Haberleşme Uyduları Şirketi) mühendisleri Güneş ve Ay'ın uyduları "kandırdıklarını" ve onları "kapattıklarını" keşfettiler. Dünya uyduları güneşten fışkıran alevlerden gelen parçacık sağanağı tarafından ya da Ay'ın kızıl ötesi ışınları yansıtmasındaki değişiklikler sebebiyle "şaşırabilmektedir". Nefilimler de, Dünya'yı geçip de Venüs, Merkür ve Güneş'e yaklaşan roket gemilerin veya uzay araçlarının bir "karmaşa bölgesine" girdiğinin farkındaydılar.</p>

  <p class="calibre1">&nbsp;Bir göksel çubukla Dörtlüden ayrıldığı varsayılan Yedili, Sümerlilerin <span class="calibre9">UB</span> terimini kullandıkları bir göksel bölgedeydi. <span class="calibre9">Ub</span> (Akkadca), <span class="calibre9">giparu</span> ("gece konaklamaları") denilen yedi bölüm içermekteydi. Bunun, Yakın Doğu'nun "Yedi Kat Gök" inanışlarının kökeni olduğu konusunda neredeyse hiç şüpheye yer yok.</p>

  <p class="calibre1"><span class="calibre9">&nbsp;Ubun</span> yedi "küre" veya "daire"si, Akkadca <span class="calibre9">kişşatuyu</span> ("bütünlük") oluşturmaktaydı. Terimin kökeni aynı zamanda En Üstün, "en önemli olanın o kısmı" anlamını ima eden Sümerce <span class="calibre9">ŞU</span> dur. Dolayısıyla Yedi gezegen bazen "Parlak Olan Yedili, <span class="calibre9">ŞUNU",</span> "En Üstün kısımda dinlenen" Yedili olarak da adlandırılırdı.</p>

  <p class="calibre1">&nbsp;Yedili, Dörtlüden daha fazla teknik ayrıntı ile işlenmiştir. Sümer, Babil ve Asur göksel listeleri onları çeşitli sıfatlarla tarif eder ve doğru sıralanışlarıyla bildirirler. Kadim metinlerin Satürn’ün ötesindeki gezegenlerle ilgili olabilmesinin muhtemel olmadığını varsayan bilginlerin çoğu, metinlerde tarif edilen gezegenleri doğru biçimde tanımlamakta zorlanmışlardır. Ama bizim bulgularımız, adların anlamlarını tanımlamayı ve anlamayı nispeten kolaylaştırmaktadır.</p>

  <p class="calibre1">&nbsp;Güneş sistemine yaklaşan Nefilimlerin karşılaşacağı ilk gezegen Plüton'du. Mezopotamya listeleri bu gezegeni <span class="calibre9">ŞU.PA</span> ("ŞU'nun gözleyicisi"), güneş sisteminin En Üstün Kısmına yakın yerlerin muhafızı olan gezegen olarak adlandırmaktadır.</p>

  <p class="calibre1">&nbsp;Birazdan göreceğimiz gibi Nefilimler Dünya'ya ancak, eğer gemileri On İkinci Gezegen, Dünya'nın yakınlarına gelmeden çok önce yola çıkarsa inebilirlerdi. Demek ki Plüton'un yörüngesinden sadece On İkinci Gezegenin sakinleri olarak değil, hareket hâlindeki bir uzay gemisinin astronotları olarak da geçebilirlerdi. Astronomi metinlerinden biri, Şupa gezegeninin "ilâh Enlil'in Diyar için kaderi belirlediği" yer, yani uzay aracının komutanı olan tanrının Dünya gezegeni ve Sümer Diyarı için doğru rotayı saptadığı yer olduğunu bildirir.</p>

  <p class="calibre1">&nbsp;Şupa'nın yanında <span class="calibre9">İRU</span> ("çember") vardı. Neptün'de, Nefilimlerin uzay aracı muhtemelen son hedefine doğru geniş eğimine veya "çember"ine başlıyordu. Bir başka listede bu gezegen "bataklık bitkileri" anlamına gelen <span class="calibre9">HUM.BA</span> adıyla geçer. Bir gün Neptün'ü incelediğimizde, onun ısrarlı biçimde sularla ilişkilendirilmesinin sebebinin Nefilimlerin onun üstünde gördüğü sulak bataklıklar olduğunu keşfeder miyiz dersiniz?</p>

  <p class="calibre1">&nbsp;Uranüs, <span class="calibre9">Kakkab Şanamma</span> ("çift olan gezegen") diye adlandırılmaktaydı. Uranüs gerçekten de boyut ve görünüş bakımından Neptün'ün ikizidir. Bir Sümer listesi onu <span class="calibre9">EN.Tİ.MAŞ.SİG</span> ("<span class="calibre9">parlak yeşilimsi yaşamın gezegeni")</span> diye adlandırır. Acaba Uranüs de sulak bataklıkların bol olduğu bir gezegen midir?</p>

  <p class="calibre1">&nbsp;Uranüs'ün ötesinde Satürn belirir; kendi çapının iki katından fazla genişliğe yayılan halkalarıyla fark edilen dev (neredeyse Dünya'nın on katı büyüklüktedir) gezegen. Muazzam bir kütle çekim gücü ve gizemli halkalarla donanmış Satürn, Nefilimler ve uzay araçları için bir hayli tehlike yaratmış olmalıdır. Bu onların dördüncü gezegeni neden <span class="calibre9">TAR.GALLU</span> ("<span class="calibre9">büyük tahripçi")</span> diye adlandırdıklarını açıklayabilir. Gezegen aynı zamanda <span class="calibre9">KAK.Sİ.Dİ</span> ("<span class="calibre9">dürüstlük silâhı")</span> ve <span class="calibre9">Sİ.MUTU</span> ("<span class="calibre9">adalet için öldüren")</span> adlar<span class="calibre12">ını</span> da alıyordu. Kadim Yakın Doğu'nun her yanında, bu gezegen adaletsiz davrananların cezalandırıcısını temsil etmiştir. Bu adlar, korku ya da gerçek uzay kazalarına göndermeler miydi acaba?</p>

  <p class="calibre1"><span class="calibre9">&nbsp;Atkitu</span> ayinleri, gördüğümüz gibi, dördüncü günde An ve Ki arasındaki "suların fırtınaları"na atıfta bulunuyordu; yani uzay aracı Anşav (Satürn) ve Kısar (Jüpiter) arasında iken.</p>

  <p class="calibre1">&nbsp;Çok eski olan, 1912'deki ilk yayınlanışından bu yana "kadim bir büyü metni" olduğu varsayılan bir Sümer metni, çok büyük olasılıkla bir uzay aracının ve içindeki elli kişinin kaybını kaydetmektedir. Metin Eridu'ya varan Marduk'un çok kötü haberlerle babası Ea'ya koşmasını anlatır:</p>

  <p class="calibre1">&nbsp;"Bir silâh gibi yaratılmıştı;</p>

  <p class="calibre1">&nbsp;Ölüm gibi ileri atıldı...</p>

  <p class="calibre1">&nbsp;Elli olan Annunakiyi</p>

  <p class="calibre1">&nbsp;Ezdi...</p>

  <p class="calibre1">&nbsp;Kuş gibi uçan ŞU.SAR'ı</p>

  <p class="calibre1">&nbsp;Göğsünden vurdu ezdi."</p>

  <p class="calibre1">&nbsp;Metin, <span class="calibre9">ŞU.SAR'ı</span> (uçan "üstün kovalayıcı") ve elli astronotunu tahrip edenin "ne" olduğunu tanımlamıyor. Ama göksel tehlike korkusu sadece Satürn ile ilgili olarak mevcuttur.</p>

  <p class="calibre1">&nbsp;Nefilimler Satürn'ü geçip, Jüpiter'in görüntüsüyle karşılaşınca rahatlamış olmalıydılar. Beşinci gezegeni <span class="calibre9">SAG.ME.GAR</span> ("<span class="calibre9">uzay giysilerinin bağlandığı yerdeki büyük şey")</span> kadar <span class="calibre9">Barbaru</span> ("<span class="calibre9">parlak olan</span>") adını da vermişlerdi. Jüpiter'e verilen bir başka ad olan <span class="calibre9">SİB.Zİ.AN.NA</span> ("<span class="calibre9">göklerdeki gerçek rehber")</span> da Dünya’ya yapılan yolculukta onun muhtemel rolünü tarif ediyordu: O, Jüpiter ve Mars arasındaki zorlu geçişe doğru kıvrılma ve asteroit kuşağının tehlikeli bölgesine giriş işaretiydi. Sıfatlardan çıkan anlama göre, Nefilimlerin bu noktada melerini, yani uzay giysilerini giymekteydiler.</p>

  <p class="calibre1">&nbsp;Mars ise, uygun biçimde <span class="calibre9">UTU.KA.GAB.A</span> ("<span class="calibre9">suların kapısında kurulmuş ışık")</span> diye adlandırılmaktaydı; bize asteroit kuşağını güneş sisteminin "üst suları"nı "alt suları"ndan ayıran göksel "bilezik" hakkındaki Sümer ve Ahit tariflerini hatırlatıyor. Daha da kesin olarak, Mars <span class="calibre9">Şelibbu</span> (güneş sisteminin "merkezine yakın olan") diye de gönderme yapılmaktaydı.</p>

  <p class="calibre1">&nbsp;Bir silindir mühürdeki sıra dışı bir çizim; Nefilimlerin Mars'ı geçen bir uzay aracının Dünya'daki "Uçuş Kontrol" ile sürekli iletişimini akla getirmektedir. (Şekil 121)</p>

  <p class="calibre1"><img alt="" class="calibre123" src="../Images/main-122.jpg" /></p>

  <p class="calibre1"><span class="calibre9">Şekil 121</span></p>

  <p class="calibre1">&nbsp;Bu kadim çizimdeki merkezî nesne, On İkinci Gezegenin sembolü olan Kanatlı Küre'ye benzer. Ama farklı görünmektedir: Daha mekaniktir, doğaldan ziyade sanki üretilmiş gibidir. "Kanatları", Güneş'in enerjisini elektriğe çevirmesi için</p>

  <p class="calibre1">&nbsp;Amerikan uzay araçlarına takılan güneş panellerine neredeyse tıpatıp benzemektedir. İki anteni ise başka bir şeye benzetilecek gibi değil.</p>

  <p class="calibre1">&nbsp;Bu yuvarlak araç, taç benzeri tepesi ve açılmış kanatları ve antenleri ile göklerde Mars (altı köşeli yıldız) ile Dünya ve onun Ay'ı arasında bulunmaktadır. Dünya üstündeki bir ilâh elini henüz hâlâ Mars yakınlarında, göklerde olan bir astronotu elini uzatarak selâmlar. Astronot ise vizörü olan bir başlık ve göğüs koruyucusu takmış durumdadır. Giysisinin aşağı kısmı bir "balık adam"ınki gibidir; belki de okyanusa yapılacak bir acil durum inişi durumunda bir gereklilikti. Bir elinde bir araç tutmaktadır; diğer eliyle Dünya'dan gelen selâmı cevaplar.</p>

  <p class="calibre1">&nbsp;Ve sonra, biraz ileride Dünya vardı; yedinci gezegen. "Yedi Gök Tanrısı" listelerinde, adı <span class="calibre9">ŞU.GÎ("şu'nun doğru dinlenme yeri")</span> idi. Aynı zamanda güneş sisteminin En Üstün Kısmının, yani "ŞU'nun sonundaki diyar" anlamına da gelirdi; uzun uzay yolculuğunun varış noktası.</p>

  <p class="calibre1">&nbsp;Kadim Yakın Doğu'da <span class="calibre9">gi</span> sesi bazen çok daha alışıldık olan ki ("Arz", "kuru toprak") sesine dönüşürken, <span class="calibre9">gi</span> telâffuzu ve hecesi zamanımıza dek orijinal anlamıyla, tam da Nefilimlerin anlatmak istediği şeyi koruyarak geldi: coğrafya, geometri, jeoloji (Farklı okunuşlarla dilimize giren bu yabancı sözcüklerin hepsi de "geo" ön ekiyle başlamaktadır. Ç.N.).</p>

  <p class="calibre1">&nbsp;Piktografık yazının en eski biçimlerinde, ŞU.Gİ işareti aynı zamanda <span class="calibre9">şibu</span> ("yedinci") anlamına da gelmekteydi. Astronomik metinler şöyle açıklıyordu:</p>

  <p class="calibre1">&nbsp;Şar şadi il Enlil ana kakkab ŞU.Gİ ikabbi</p>

  <p class="calibre1">&nbsp;"Dağların Rabbi, ilâh Enlil, Şugi gezegeni ile eştir.”</p>

  <p class="calibre1">&nbsp;Marduk'un yolculuğunun yedi durağıyla paralel olan gezegenlerin adları, aynı zamanda bir uzay uçuşunu da anlatmaktadır. Yolculuğun sonundaki diyar, yedinci gezegendi, yani Dünya.</p>

  <p class="calibre1">&nbsp;Günümüzden sayısız yıllar sonra, bir başka gezegendeki birisi Pioneer 10'daki plâka üzerine çizilen mesajı bulacak ve anlayacak mı anlayamayacak mı asla bilemeyebiliriz. Aynı şekilde, Dünya üstünde de böyle bir plâka bulmayı beklemenin boşa olduğu düşünülebilir; Dünyalılara On İkinci Gezegenin yerini ve rotasını gösteren bilgiyi aktaran bir plâka.</p>

  <p class="calibre1">&nbsp;Ama böyle olağanüstü bir kanıt mevcut.</p>

  <p class="calibre1">&nbsp;Bu kanıt, Ninova'daki Kraliyet Kütüphanesinin harabeleri içinde bulunan bir kil tablettir. Diğer birçok tablet gibi, o da şüphesiz daha eski bir Sümer tabletinin Asur kopyasıdır. Ama diğerlerine benzemeyen bir şekilde, bu dairesel bir disktir ve üstündeki çivi yazısı işaretlerinin bazıları mükemmel biçimde korunmuş olmasına karşın, tableti deşifre etme işine girişen az sayıda bilgin "en kafa karıştırıcı Mezopotamya belgesi" diyerek işin içinden çıkamamıştır.</p>

  <p class="calibre1">&nbsp;1912'de, o sıralarda British Museum'daki Asur ve Babil antika eserleriyle ilgili müze müdürü olan L.W. King, sekiz parçaya bölünmüş olan diskin titizlikle bir kopyasını çıkardı. Hasar görmemiş kısımlar diğer herhangi bir kadim el sanatı ürününde görülmemiş geometrik desenler taşımaktaydı; bunlar bir hayli büyük bir kesinlikle tasarlanmış ve çizilmişti. Oklar, üçgenler, kesişen çizgiler ve hatta daha önceden kadim zamanlarda bilinmediği düşünülen bir geometrik-matematiksel eğri olan bir elips içermekteydi bu işaretler. (Şekil 122)</p>

  <p class="calibre1">&nbsp;Sıra dışı ve bulmacamsı kil plâka, ilk kez 9 Ocak 1880'de İngiliz Kraliyet Astronomi Derneğine sunulan bir raporda bilim çevrelerinin dikkatine sunuldu. R.H.M. Bosanguet ve A.H. Sayce, "Babil Gök Bilimi" hakkındaki en eski makalelerden birinde ondan bir planisfer (küresel bir yüzeyin düz bir harita olarak çıkartılmış hâli) olarak söz ettiler. Üstündeki çivi yazısı işaretlerinden bazılarının "teknik bir anlam taşıyor gibi gözüken. . . ölçüler önerdiğini" açıkladılar.</p>

  <p class="calibre1">&nbsp;Plâkanın sekiz parçasında görünen birçok gök cisminin adı, onun astronomi ile ilgisini açık biçimde saptamıştı. Bosanquet ve Sayce'nin merakını özellikle bir parçadaki yedi "nokta" çekmişti. Onlar bu noktaların, "yıldızlar yıldızı" DIL.GAN ile APİN adlı bir gök cismini adlandıran bir çizgi boyunca sıralanmış olmasaydılar, Ay'ın dönemlerini temsil edebileceğini söylediler.</p>

  <p class="calibre1">&nbsp;"Bu muammalı şeklin basit bir açıklaması olduğuna hiçbir şüphe yok" dediler. Ama böyle bir açıklama sağlayacak kendi girişimleri bile çivi yazısı işaretlerinin fonetik değerlerini doğru okumaktan ve diskin bir planisfer olduğu çıkarımından öteye gidemedi.</p>

  <p class="calibre1"><img alt="" class="calibre124" src="../Images/main-123.jpg" /></p>

  <p class="calibre1"><span class="calibre9">Şekil 122</span></p>

  <p class="calibre1">&nbsp;Kraliyet Astronomi Derneği planisferin bir eskizini yayınladığında, J. Oppert ve P. Jensen bazı yıldız ve gezegen isimlerini okuyabildiler. Dr. Fritz Hommel, 1891'de bir Alman dergisindeki <span class="calibre9">[”Die Astronomie der Alten Chaldaer”</span> (Eski Kal-de'de Astronomi)] yazısında, planisferin sekiz parçasından her birinin 45 derecelik açılar oluşturduğuna dikkat çekti ve buradan yola çıkarak diskte tüm göklerin, semanın 360 derecesinin birden temsil edildiği sonucuna vardı. Odak noktasının "Babil semalarında" bir yeri işaretlediğini önerdi.</p>

  <p class="calibre1">&nbsp;Ernst F. Weidner ilk kez 1912'de yayınlanan bir makalede <span class="calibre9">[Babyloniaca: ”Zur Babylonischen Astronomie”</span> (Babil imparatorluğu: Babil Astronomisi)] ve sonra da başlıca ders kitabı <span class="calibre9">Handbuch der Babylonischen Astronomie'de</span> (Babil Astronomisi Elkitabı) (1915) tableti derinlemesine inceleyip bir anlam çıkmadığı sonucuna varmasına dek mesele öylece kaldı.</p>

  <p class="calibre1">A ciz kalma sebebi şuydu: Çeşitli kısımlar içine yazılmış olan geometrik şekiller ve yıldızlar veya gezegenlerin adları (anlamları ve amaçları açık olmasa da) okunabilir veya anlamlı iken, (birbirine 45 derece açıyla uzanan) çizgiler boyunca yazılmış olanlar bir anlam ifade etmiyordu. Hiçbir değişikliğe uğramadan, tabletin Asur lisanında tekrarlanan bir dizi heceden oluşuyorlardı. Örneğin, şöyle:</p>

  <p class="calibre1">&nbsp;lu bur di lu bur di lu bur di</p>

  <p class="calibre1">&nbsp;bat bat bat kaş kaş kaş kaş alu alu alu alu</p>

  <p class="calibre1">&nbsp;Weidner plâkanın hem astronomik hem de astrolojik olduğu ve tekrarlanan heceler içeren diğer birkaç metin gibi şeytan çıkarmada kullanılan büyülü bir tablet olarak kullanıldığı sonucuna vardı. Böylece, bu eşsiz tabletle daha fazla ilgilenilmesini önlemiş oldu.</p>

  <p class="calibre1">&nbsp;Ama tablette yazanlar, onları Asurca sözcük işaretleri olarak değil de Sümerce sözcük-heceleri olarak okumayı denersek tamamen farklı bir anlam kazanıyorlar; çünkü tabletin daha eski bir Sümer orijinalinin Asur dönemi kopyası olduğuna hiç şüphe yok. Parçalardan birine baktığımızda (I diye numaralandırabiliriz), eğer bu hece sözcüklerin Sümerce anlamlarını girersek şu şekildeki anlamsız heceleri</p>

  <p class="calibre1">&nbsp;na na na na ana a na nu (aşağı inen hat boyunca)</p>

  <p class="calibre1">&nbsp;şa şa şa şa şa şa (dairenin çevresi boyunca)</p>

  <p class="calibre1">&nbsp;şam şam bu bur Kur (yatay hat boyunca)</p>

  <p class="calibre1">&nbsp;kelimenin tam anlamıyla anlam kazanmaktalar. (Şekil 123)</p>

  <p class="calibre1"><img alt="" class="calibre125" src="../Images/main-124.jpg" /></p>

  <p class="calibre1"><span class="calibre9">Şekil 123</span></p>

  <p class="calibre1">&nbsp;Burada ortaya çıkan, tanrı Enlil'in "gezegenlerin yanından giderken" gittiği yolu işaretleyen ve bazı operasyon talimatları da içeren bir yol haritasıdır. 45 derece eğimli çizgi, uzay gemisinin "yüksek yüksek yüksek yüksek" bir noktadan "buhar bulutları" içinden geçip, buharsız olan daha aşağıdaki bir bölgeye, gök ve yerin buluştuğu bir ufuk noktasına doğru alçalışını belirtiyor gibi görünmektedir.</p>

  <p class="calibre1">&nbsp;Ufuk çizgisine yakın göklerde, astronotlara verilen talimat anlamlıdır: Son yaklaşma için cihazlarını "kur kur kur"maları söylenir; sonra yere yaklaşırlarken aracı yavaşlatmak için "roketler roketler" ateşlenir, ama anlaşılan konma noktasına varmadan önce yükseltilmelidir ("yığma") çünkü yüksek veya engebeli bir araziden ("dağ dağ") geçmek zorundadır.</p>

  <p class="calibre1">&nbsp;Bu parçada sağlanan bilginin Enlil'in bizzat yaptığı bir uzay yolculuğu ile ilgili olduğu açıktır. Bu ilk parçada, bizlere bir açıda dönen bir çizgi ile bağlanan iki üçgenin kesin geometrik bir eskizi verilir. Çizgi bir rotayı temsil etmektedir zira yazı, eskizin "ilâh Enlil'in gezegenlerin yanından" nasıl gittiğini gösterdiğini açıkça belirtmektedir.</p>

  <p class="calibre1">&nbsp;Başlama noktası soldaki üçgendir; güneş sisteminin daha uzak kısımlarını temsil eder; hedef bölge sağdadır, yani tüm parçaların iniş noktasına doğru birleştikleri yerde.</p>

  <p class="calibre1">&nbsp;Tabanı açık çizilmiş olan soldaki üçgen, Yakın Doğu piktografik yazısında bilinen bir işarete benzer; anlamı "hükümdarın bölgesi; dağlık diyar" olarak okunabilir. Sağdaki üçgen ise <span class="calibre9">şu-ut il Enlil</span> ("tanrı Enlil'in Yolu"), yani bildiğimiz gibi Dünya'nın kuzey küresinin semalarını belirten terim olarak tanımlanır.</p>

  <p class="calibre1">&nbsp;Demek ki açılı çizgi, On İkinci Gezegen olduğuna inandığımız "hükümdarın bölgesi, dağlık diyar"ı Dünya'nın semalarına bağlamaktadır. Rota iki gök cisminin, Dilgan ve Apin'in arasından geçer.</p>

  <p class="calibre1">&nbsp;Bazı bilginler bunların uzak yıldızların veya takımyıldızların bölümlerinin adları olduğunu savunurlar. Eğer modern insanlı ve insansız uzay araçları önceden belirlenmiş parlak yıldızlardan bir "rota" bularak yol belirtiyorlarsa, Nefilimler için de benzer bir yol belirleme tekniğinin geçerli olabileceği dikkate alınmalıdır. Ancak bu iki adın öyle uzak yıldızları belirttiği düşüncesi, bunların adlarının anlamını desteklememektedir: <span class="calibre9">DİL.GAN</span> harfiyen <span class="calibre9">"ilk istasyon"</span> ve <span class="calibre9">APİN "doğru rotanın saptandığı yer"</span> anlamına geliyordu.</p>

  <p class="calibre1">&nbsp;Adların anlamları yol istasyonlarını, yanından geçilen noktaları belirtir. Thompson, Epping ve Strassmaier gibi Apin'i Mars gezegeni ile eşleştiren otoritelerle aynı fikirde olma eğilimindeyiz. Eğer böyleyse, eskizin anlamı daha açık hâle gelir: Krallık Gezegeni ve Dünya semaları arasındaki rota, Jüpiter ("ilk istasyon") ve Mars ("doğru rotanın saptandığı yer") arasından geçiyordu.</p>

  <p class="calibre1">&nbsp;Gezegenlerin betimleyici adlarının Nefilimlerin uzay yolculuğundaki rolü ile ilişkili olduğu bu terminoloji Yedi Şu Gezegeni listelerindeki adlar ve sıfatlara uyum göstermektedir. Sanki çıkarımlarımızı doğrularcasına, bunun Enlil'in rotası olduğunu belirten yazı yedi noktalı bir sıranın altında görünmektedir; yani Plüton'dan Dünya'ya uzanan Yedi Gezegen.</p>

  <p class="calibre1">&nbsp;Kalan dört gök cisminin, şu "karmaşa bölgesi"ndekilerin, Dünya'nın kuzey semalarının ve göksel kuşağın ötesinde, ayrı olarak gösterilmesine şaşmamak gerekiyor.</p>

  <p class="calibre1">Kanıtlar, bunun hasar görmüş diğer kısımlarda da ortaya çıkan bir uzay haritası ve uçuş elkitabı olduğunu gösteriyor. Saat yönünün tersine devam edersek, bir sonraki kısımdaki okunabilen bölümdeki yazı şöyle: <span class="calibre9">"al al al fırlat fırlat fırlat fırlat tamamla tamamla"</span>. Sıra dışı eliptik şeklin görüldüğü üçüncü kısmın bir bölümünde okunabilen yazılar "kakkab SİB.Zİ.AN.NA . . . AN.NA'nın elçisi. . . ilâh İŞ.TAR" ve merak uyandıran şu "ilâh Nİ.Nİ alçalmanın gözetmeni" cümlesini içermektedir.</p>

  <p class="calibre1">&nbsp;Belirli bir grup yıldıza göre varış menzilinin nasıl saptanabileceğinin talimatları gibi görünen şeyleri içeren dördüncü parçada, alçalan çizgi özellikle ufuk çizgisi olarak tanımlanmaktadır: Ufuk kelimesi çizginin altında on bir kez tekrarlanmıştır.</p>

  <p class="calibre1">&nbsp;Bu parça Dünya'ya daha yakın, konma noktasına daha yakın olan bir uçuş aşamasını mı temsil ediyordu? Bu, gerçekten de yatay çizginin üstünde yazanların sebebi olabilir: <span class="calibre9">"tepeler tepeler tepeler tepeler üst üst üst üst şehir şehir şehir şehir"</span> . Ortadaki yazı şöyledir: "kakkab MAŞ.TAB.BA (İkizler) karşılaşması belirlenmiş olandır: kakkab SİB.Zİ.AN.NA (Jüpiter) bilgi sağlar."</p>

  <p class="calibre1">&nbsp;Eğer, elimizdekinin gösterdiği gibi, parçalar bir yaklaşma silsilesi içinde düzenlenmişlerse, insan neredeyse Nefilimlerin Dünya'daki uzay limanına yaklaşırken duydukları heyecanı paylaşıyor. Bir sonraki parça, yine alçalmakta olan çizgiyi <span class="calibre9">"ufuk ufuk ufuk"</span> diye tanımlar ve ayrıca şunu duyurur:</p>

  <p class="calibre1">&nbsp;ışığımız ışığımız ışığımız</p>

  <p class="calibre1">&nbsp;değiştir değiştir değiştir değiştir</p>

  <p class="calibre1">&nbsp;yolu ve yüksek araziyi gözlemle .</p>

  <p class="calibre1">&nbsp;... düz arazi. . .</p>

  <p class="calibre1">&nbsp;Yatay çizgide, ilk defa, rakamlar görünür: roket roket roket yüksek kay 40 40 40 40 40 20 22 22</p>

  <p class="calibre1">&nbsp;Bir sonraki parçanın üst çizgisi artık "ufuk ufuk" değil, "kanal kanal 100 100 100 100 100 100 100" demektedir. Büyük bölümü hasar görmüş olan bu kısımda bir şekil seçilebilmektedir. Çizgilerden birinin yanında <span class="calibre9">"Aşşur"</span> yazar; "<span class="calibre9">Gören</span>" veya "<span class="calibre9">görmek</span>" anlamına gelebilir.</p>

  <p class="calibre1">&nbsp;Yedinci parça incelememize ekleyemeyeceğimiz kadar çok tahrip olmuştur; birkaç hece seçilebilir, <span class="calibre9">"uzak uzak . . . görüntü görüntü",</span> talimat sözcükleri <span class="calibre9">"aşağıya bas”</span> anlamına gelir. Sekizinci ve son parça ise neredeyse tamdır. Yönlendirici çizgiler, oklar ve yazılar iki gezegen arasındaki bir yolu belirtirler. <span class="calibre9">"Yığma dağ dağ"</span> talimatları dört takım haç işareti gösterir, bunlara iki kez <span class="calibre9">"yakıt su tane"</span> ve iki kez <span class="calibre9">"buhar su tane"</span> yazılmıştır.</p>

  <p class="calibre1">&nbsp;Bu kısım Dünya'ya doğru uçuş için hazırlıklarla mı ilgiliydi yoksa On İkinci Gezegene tekrar kavuşmak üzere dönüş yolculuğu için stoklamayla mı ilgiliydi? İkincisi olabilir zira sivri uçlu okla Dünya'daki iniş alanını gösteren çizginin diğer ucunda ters yönü gösteren bir başka ok <span class="calibre9">"Dönüş"</span> adını taşımaktadır. (Şekil 124)</p>

  <p class="calibre1">&nbsp;Ea, Anu'nun elçisine "Adapa'yı Göklere giden yola çıkarttırdığında ve Anu bu oyunu öğrendiğinde, hemen bilmek istemişti:</p>

  <p class="calibre1">&nbsp;Ea niçin değersiz bir insana Gök- Dünya plânını açık etti-onu saygın kıldı, onun için bir Şem yaptı?</p>

  <p class="calibre1"><img alt="" class="calibre126" src="../Images/main-125.jpg" /></p>

  <p class="calibre1"><span class="calibre9">Şekil 124</span></p>

  <p class="calibre1">&nbsp;Artık şifresini çözdüğümüz planisferde, gerçekten de böyle bir rota haritası, bir "Gök-Yer plânı" görüyoruz, işaret dilinde ve sözcüklerle, Nefilimler kendi gezegenlerinden bizimkine giden rotanın eskizini çıkartmışlar.</p>

  <p class="calibre1">&nbsp;Başka biçimde açıklanamayan, göksel uzaklıklarla ilgili metinler de onları On ikinci Gezegenden yapılan uzay yolculuğu bağlamında okuduğumuzda bir anlam ifade etmekteler. Nippur harabelerinde bulunan ve 4.000 yıllık olduğuna inanılan böyle bir metin şimdi Almanya'daki Jena Üniversitesinin Hilprecht Koleksiyonunda saklanmaktadır. O. Neugebauer <span class="calibre9">[The Exact Sciences in Antiquity</span> (Antik Çağlarda Kesin Bilimler)] tabletin hiç şüphesiz "daha eski olan orijinal bir kompozisyondan" bir kopya olduğunu saptamıştır; metin Ay'dan Dünya'ya kadar olanla başlayarak sonra uzay boyunca diğer altı gezegen arasındaki göksel uzaklıkların oranlarını vermektedir.</p>

  <p class="calibre1">&nbsp;Metnin ikinci kısmı, gezegenler arası problem her ne ise onu çözmek için verilen matematik formüllerini içeriyor gibi görünmektedir, (bazı okumalara göre) şöyledir:</p>

  <p class="calibre1">&nbsp;<b class="calibre4">40 4 20 6 40 x 9,6 40’tı r</b></p>

  <p class="calibre1"><b class="calibre4">&nbsp;13 kasbu 10 uş mul ŞU.PA</b></p>

  <p class="calibre1"><b class="calibre4">&nbsp;eli mul GİR sud</b></p>

  <p class="calibre1"><b class="calibre4">&nbsp;40 2 20 6 40 x 7,5116 40’tır</b></p>

  <p class="calibre1"><b class="calibre4">&nbsp;10 kasbu 11 uş 61/2 gar 2 u mul GİR tab</b></p>

  <p class="calibre1"><b class="calibre4">&nbsp;eli mul ŞU.PA sud</b></p>

  <p class="calibre1">&nbsp;Bilginler arasında metnin bu kısmındaki birimlerin doğru okunuşu konusunda asla tam bir fikir birliği olmamıştır (Jena'da- ki Hilprecht Koleksiyonunun koruyucusu Dr. J. Oelsnerbize yazdığı mektupta yeni bir okuma önerdi). Yine de metnin ikinci kısmının ŞU.PA'dan (Plüton) başlayan uzaklıkları ölçtüğü açıktır.</p>

  <p class="calibre1">&nbsp;Sadece, gezegenlerin yörüngelerinden geçen Nefilimler bu formülleri icat etmiş olabilirdi; ancak onlar böyle verilere ihtiyaç duyabilirdi.</p>

  <p class="calibre1">Kendi gezegenlerinin ve hedefleri Dünya'nın sürekli hareket hâlinde olduğu dikkate alınırsa, Nefilimler araçlarını aracın kalkışı sırasında Dünya'nın olduğu yere değil, araç oraya vardığı sırada Dünya'nın olacağı yere doğru yönlendirmeliydiler. Nefilimlerin yörünge hesaplarını, tıpkı modern bilim adamlarının Ay'a ve diğer gezegenlere yapılan uçuşların haritasını çıkardıkları gibi çıkardıklarını rahatlıkla varsayabiliriz.</p>

  <p class="calibre1">&nbsp;Nefilimlerin uzay aracı muhtemelen On ikinci Gezegenin kendi yörüngesi yönünde ama onun Dünya yakınlarına gelmesinden bir hayli önce On İkinci Gezegenden fırlatılmaktaydı. Bu ve diğer bir sürü faktöre dayanarak, havacılık ve mühendislik doktorası sahibi Amnon Sitchin bize uzay aracı için iki alternatif yörünge hesapladı. İlk yörünge, uzay aracının On İkinci Gezegen kendi apogesine (yörüngesinin bizden en uzak olan noktasına) ulaşmasından önce fırlatılmasını gerektirir.</p>

  <p class="calibre1">&nbsp;Daha az güç gerektiğinden, uzay gemisi yavaşlarken aslında rotasında pek değişiklik yapmazdı. On İkinci Gezegen (kocaman olsa bile bir uzay aracı da) engin eliptik yörüngesinde yol alıyorken, uzay aracı çok daha kısa bir eliptik rota izler ve Dünya'ya, On İkinci Gezegenden çok önce varırdı. Bu alternatif, Nefilimlere hem avantaj hem dezavantaj sunabilirdi.</p>

  <p class="calibre1">&nbsp;Nefilimlerin Dünya üstündeki görev sürelerine ve diğer faaliyetlerine uygulanan tam 3.600 Dünya yıllık süre, onların ikinci bir alternatifi tercih edebileceklerini akla getirmektedir; yani daha kısa bir yolculuk ve Dünya semalarında On İkinci Gezegenin bizzat gelişiyle rastlaşma. Bu ise uzay gemisinin (C) On İkinci Gezegen apogesinden geri gelirken yarı yolda olduğunda fırlatılmasını gerektirirdi. Gezegenin kendi sürati hızla arttığından, On İkinci Gezegenden bir iki yıl önce Dünya'ya (D) varmak ve kendi gezegenini geçebilmek için uzay gemisinin güçlü motorlarının olması gerekirdi. (Şekil 125)</p>

  <p class="calibre1"><img alt="şekil 80" class="calibre3" src="../Images/sekil_13.bmp" /><br class="calibre2" /></p>

  <p class="calibre1">&nbsp;Mezopotamya metinlerindeki ipuçları kadar karmaşık teknik verilere de dayanarak şunu söyleyebiliriz: Anlaşılan Nefilimler Dünya uçuşları için, NASA'nın Ay uçuşları için benimsediği aynı yaklaşımı benimsemişti. Uzay gemisi hedef gezegene (Dünya) yaklaştığında, iniş yapmadan onun çevresinde yörüngeye girmekteydi. Ana gemiden daha küçük bir araç ayrılmakta ve esas inişi gerçekleştirmekteydi.</p>

  <p class="calibre1">&nbsp;Gerçek inişlerde olduğu gibi, Dünya'dan ayrılışlar daha zorlu olmalıydı. İniş yapan araç, o sırada motorlarını çalıştırmak ve son derece yüksek hızlara çıkmak zorunda olan ana gemisiyle tekrar birleşmeliydi çünkü o sırada en üst yörüngesel hızda ve Mars ve Jüpiter arasındaki hadid noktasından geçmekte olan On İkinci Gezegene yetişmek zorundaydı. Dr. Sitchin uzay gemisinin Dünya'nın çevresinde girdiği yörüngede kendisine On İkinci Gezegene doğru fırlama şansı veren üç noktanın olduğunu hesaplamıştır. Bu üç alternatif Nefilimlere On İkinci Gezegene yetişmek için 1.1 ilâ 1.6 Dünya yılı arasında seçenekler sunmaktaydı.</p>

  <p class="calibre1">&nbsp;Dünya'ya başarılı bir şekilde varışlar, inişler, başarılı kalkışlar ve ayrılışlar için uygun arazi, Dünya'dan yapılacak kılavuzluk ve ana gezegen ile mükemmel bir koordinasyon gerekmekteydi.</p>

  <p class="calibre1">&nbsp;Birazdan göreceğimiz gibi, Nefilimler tüm bu şartları yerine getirmişti.</p>
</body>
</html>
