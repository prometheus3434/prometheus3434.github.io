<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="calibre_pb_0"><a class="calibre7" id="bookmark0"></a><span class="calibre8">&nbsp;İNSANIN YARATILIŞI</span></h1>

  <p class="calibre1">&nbsp;İlk olarak Sümerliler tarafından kaydedilen ve yayınlanan, "insan"ın Nefilimler tarafından yaratıldığı iddiası, ilk bakışta hem evrim teorisi hem de İncil'e dayanan Yahudi-Hristiyan doktrinleri ile çatışmaktadır. Ama aslında, Sümer metinlerinin içerdiği bilgi -ve sadece bu bilgi- hem evrim teorisinin geçerliliğini ve hem de Ahit hikâyelerinin doğruluğunu onaylayabilir ve aslında ikisi arasında hiç de çatışma olmadığını gösterebilir.</p>

  <p class="calibre1">&nbsp;"Tanrıların insanlar..." destanında, diğer belirli metinlerde ve orada burada yapılan göndermelerde, Sümerliler insanı hem tanrıların kastî bir yaratığı ve hem de "Yaratılış Destanı"nda tarif edilen göksel olaylar ile başlayan evrimsel zincirdeki bir halka olarak tarif etmekteydiler. İnsanın yaratılışının öncesinde Dünya'da sadece Nefilimlerin olduğu bir çağa duydukları inanca sıkıca sarılan Sümer metinleri, <span class="calibre9">"İnsanın henüz yaratılmamış olduğu, Nippur'da sadece tanrıların oturduğu</span>" sırada meydana gelen olaylarla (örneğin, Enlil ve Ninlil arasındaki olay) dolu örnekleri kaydetmektedir. Aynı zamanda, metinler Dünya'nın yaratılışını ve üstünde bitki ve hayvan yaşamının gelişimini, geçerli olan evrim teorisine uygun terimlerle de tarif etmektedir.</p>

  <p class="calibre1">&nbsp;Sümer metinleri Nefilimler Dünya'ya ilk kez geldiğinde tahıl ekme, meyve ağacı dikme ve davar gütme sanatlarının henüz Dünya'ya yayılmadığını belirtir. İncil'de anlatılanlar da aynı şekilde insanın yaratılışını altıncı "gün"e veya evrim süreci bölümüne yerleştirir. Tekvin Kitabı'nın iddiasına göre daha eski bir evrimsel safhada:</p>

  <p class="calibre1">&nbsp;Ve henüz yerde bir kır fidanı yoktu, ve bir kır otu henüz bitmemişti...</p>

  <p class="calibre1">&nbsp;Ve toprağı işlemek için adam yoktu.</p>

  <p class="calibre1">&nbsp;Tüm Sümer metinleri, tanrıların, işlerini yaptırmak için insanı yarattıklarını iddia ederler. Açıklamayı Marduk tarafından söylenen sözler hâline sokan Yaratılış destanı kararı şöyle bildirir:</p>

  <p class="calibre1">&nbsp;Aşağı bir İlkel yaratacağım;</p>

  <p class="calibre1">&nbsp;"insan" olacak adı.</p>

  <p class="calibre1">&nbsp;Bir İlkel İşçi yaratacağım;</p>

  <p class="calibre1">&nbsp;Tanrılara hizmet etmekle yükümlü olacak;</p>

  <p class="calibre1">&nbsp;onlar rahat edebilsin diye.</p>

  <p class="calibre1">&nbsp;Sümerlilerin ve Akkadların "İnsan"ı adlandırdıkları terimler, onun statüsü ve amacını bizzat anlatmaktaydı: O bir lulu ("<span class="calibre9">ilkel</span>") idi, bir lulu atnelu <span class="calibre9">('ilkel işçi"),</span> bir aivilum <span class="calibre9">('rençper").</span> İnsanın, tanrıların hizmetkârı olarak yaratılması, kadim halklara hiç de garip bir fikir gibi gelmemişti. Ahit çağlarında, ilâh "Rab", "Hükümdar", "Kral", "Yönetici", "Efendi" idi. Genellikle "ibadet" diye çevrilen terim, aslında <span class="calibre9">avod ('çalışma")</span> idi. Kadim insan, tanrısına "ibadet" etmiyordu; onun için çalışıyordu.</p>

  <p class="calibre1">&nbsp;Ahitteki İlâh, Sümer anlatılarındaki tanrılar gibi, insanı yaratır yaratmaz bir bahçe dikti ve insanı orada çalışmaya atadı:</p>

  <p class="calibre1">&nbsp;Ve Rab Yahveh "İnsan"ı aldı;</p>

  <p class="calibre1">&nbsp;baksın ve onu korusun diye</p>

  <p class="calibre1">&nbsp;Aden bahçesine koydu.</p>

  <p class="calibre1">&nbsp;Daha sonra, İncil "günün serinliğinde bahçede gezmekte olan" İlâhı anlatır; Aden Bahçesine bakmak için orada artık yeni bir varlık vardır. Bu metin, tanrıların dinlenebilmek ve rahatlayabilmek için nasıl feryat figan işçiler istediklerini anlatan Sümer metinlerinden ne kadar uzaktır?</p>

  <p class="calibre1">&nbsp;Sümerce versiyonlarda, insanı yaratma kararı tanrılar tarafından bir mecliste alınmıştır. Önemli olan nokta şudur: Tek bir İlâhın başarılarını yücelttiği söylenen Tekvin Kitabı, "Tanrı"yı belirtmek için çoğul Elohim (harfiyen "<span class="calibre9">ilâhlar</span>") kelimesini kullanır ve şaşırtıcı bir ifadeye yer verir:</p>

  <p class="calibre1">&nbsp;Ve Elohim dedi:</p>

  <p class="calibre1">&nbsp;"Suretimizde, benzeyişimize göre</p>

  <p class="calibre1">&nbsp;İnsan yapalım."</p>

  <p class="calibre1">&nbsp;Tek ama çoğul olan İlâh kimlere seslenmektedir ve insanın yapılacağı bu çoğul suret ve çoğul benzeyişteki "biz" kimlerdir? Tekvin Kitabı, bir cevap vermemektedir. Sonra, Âdem ve Havva Bilgi Ağacının meyvesinden yediklerinde, Elohim yine adı verilmeyen aynı meslektaşlarına bir uyarı yollar: <span class="calibre9">"İşte, İnsan iyiyi ve kötüyü bilmekte bizden biri gibi oldu"</span></p>

  <p class="calibre1">&nbsp;İncil'deki Yaratılış hikâyesi, Tekvin kitabındaki diğer başlangıç hikâyeleri gibi, Sümer kökeninden çıktıklarından, cevap açıktır. Birçok tanrıyı, tek bir Üstün İlâha sıkıştıran ahit hikâyesi, Tanrılar Meclisinin tartışmaları hakkındaki Sümer bildirimlerinin elden geçirilmiş bir versiyonundan başka bir şey değildi.</p>

  <p class="calibre1">&nbsp;Eski Ahit, insanın tanrı olmadığını ve göklerden gelmediğini netleştirmek için epey uğraş verir. "Gökler, Göklerin Efendisinindir; İnsanoğluna ise Dünya'yı vermiştir." Yeni varlık "Adam" diye adlandırıldı çünkü adamadan, Dünya toprağından yaratılmıştı. Başka bir deyişle o "Dünyalı" idi.</p>

  <p class="calibre1">&nbsp;Sadece belirli bir "biliş" ve ilâhî bir ömür süresi eksiği olan Adam, diğer her açıdan Yaratıcı(larının/sının) suretinde <span class="calibre9">(selem)</span> ve benzeyişinde <span class="calibre9">(dmut)</span> yaratılmıştı. Metinde her iki terimin birden kullanılması, İnsanın Tanrı(ya/lara) hem fiziksel hem de duygusal olarak, yani dışsal ve içsel olarak benzediği yolunda hiçbir şüpheye yer bırakmamaktadır.</p>

  <p class="calibre1">&nbsp;Tanrılar ve insanların tüm kadim resimsel betimlemelerinde, bu fiziksel benzerlik açıktır. İncil'de pagan imgelere tapmaya karşı yapılan uyarıların, İbranî Tanrısının bir sureti veya benzeyişi olmadığı düşüncesini ortaya çıkarmasına karşın, sadece Tekvin hikâyesi değil, İncil'deki diğer hikâyeler de bunun tam tersini iddia etmektedir. Kadim İbranilerin Tanrısı yüz yüze görülebiliyor, kendisiyle görüşülebiliyor, işitilebiliyor ve konuşulabiliyordu; bir başı ve ayakları, elleri ve parmakları ve bir beli vardı. İncil'deki Tanrı ve elçileri, insanlara benziyor ve insanlar gibi davranıyorlardı; çünkü insanlar, tanrılara benzesinler ve tanrılar gibi davransınlar diye yaratılmışlardı.</p>

  <p class="calibre1">&nbsp;Ama bizzat bu sadelikte, büyük bir gizem yatmaktadır. <span class="calibre9">Yetti</span> bir yaratığın Nefi-limlerin gerçekten fiziksel, zihinsel ve duygusal bir kopyası olması nasıl mümkün olabilirdi? Gerçekten, İnsan nasıl yaratılmıştı?</p>

  <p class="calibre1">&nbsp;Batı dünyası uzun zamandır, kasten yaratılan İnsanın Dünya üzerine, onu alt etmek ve üstündeki tüm yaratıkların hâkimi olsun diye konduğu fikriyle birlikteydi. Derken, 1859 yılının Kasım ayında Charles Darwin adlı bir İngiliz doğacı, <span class="calibre9">On the Origin of Species by Means of Naturai Selection, or the Preservation of Favoured Races in the Struggle for Life</span> (Doğal Seçme Yoluyla Türlerin Kökeni veya Hayat Mücadelesinde İstenen Irkların Korunması) adlı eserini yayınladı. Yaklaşık otuz yıllık araştırmayı özetleyen kitap, doğal evrim hakkındaki daha eski düşüncelere, bitki ve hayvan tüm türlerin hayatta kalma mücadelesinin sonucu olarak doğal se-leksiyon kavramını eklemişti.</p>

  <p class="calibre1">&nbsp;Hristiyan dünyası, daha önce, 1788'de saygın jeologlar Dünya'nın İbranî takviminin gösterdiği kabaca 5.500 yıldan çok çok daha yaşlı ve eski olduğuna dair inançlarını ifade etmeye başladıklarında sarsılmıştı. Evrim kavramı bile bu kadar patlama yaratmadı: Daha önceki bilginler böyle bir süreci belirlemişlerdi, M.Ö. dördüncü yüzyıl kadar geride yer alan Grek bilginler hayvan ve bitki yaşamının evrimi hakkında veriler toplamışlardı.</p>

  <p class="calibre1">&nbsp;Darvin'in patlattığı bomba, İnsan dâhil tüm canlı varlıkların evrimin ürünü olduğu sonucuna varmasıydı. İnsan, o sıralarda inanıldığının aksine, kendiliğinden üretilmemişti.</p>

  <p class="calibre1">&nbsp;Kilisenin ilk tepkisi şiddetliydi. Ama Dünya'nın gerçek yaşı, evrim, genetik ve diğer biyolojik ve antropolojik çalışmalarla ilgili bilimsel olgular açığa çıktıkça, Kilisenin eleştirileri suskunlaştı. Zaten, sonunda Eski Ahit'i savunulmaz yapan da Eski Ahit’in sözlerinin ta kendisiydi; zira maddî bedeni olmayan ve evrensel anlamda yalnız olan bir Tanrı nasıl "Suretimizde, benzeyişimize göre İnsan yapalım." diyebilirdi?</p>

  <p class="calibre1">&nbsp;Ama bizler gerçekten de "çıplak maymunlar"dan başka bir şey değil miydik? Maymunlar bizden evrim ölçüsüyle bir kol boyu uzakta mıydı, ağaçtaki oyuncu henüz kuyruğunu kaybetmemiş ve dik durmayan bir insan mıydı?</p>

  <p class="calibre1">&nbsp;Bu kitabın daha en başında gösterdiğimiz gibi, modern bilim adamları basit teorileri sorgulamaya başladılar. Evrim; yaşam ve en basit tek hücreli yaratıktan insana dek yaşam biçimlerinin Dünya üzerinde gelişmesine sebep olan olayların genel rotasını açıklayabilir. Ama evrim, evrimin gerektirdiği milyonlarca yıl açısından Homo sapiens'in bir gecede oldu denebilecek ve Homo erectus'dan aşamalı bir değişimi belirtecek daha eski safhalara ait hiçbir kanıt olmadan ortaya çıkışını açıklayamaz.</p>

  <p class="calibre1">&nbsp;Homo cinsinin hominid'i, evrimin bir ürünüydü. Ama Homo sapiens anî, devrimci bir olayın ürünüdür. Açıklanamaz biçimde 300.000 yıl önce, milyonlarca yıl erken ortaya çıkmıştır.</p>

  <p class="calibre1">&nbsp;Bilginlerin hiçbir açıklaması yoktur. Ama bizim var. Sümer ve Babil metinlerinin de var. Eski Ahit'in de.</p>

  <p class="calibre1">&nbsp;Homo sapiens, yani modern İnsan kadim tanrılar tarafından ortaya çıkartıldı.</p>

  <p class="calibre1">&nbsp;Mezopotamya metinleri, neyse ki, insanın yaratıldığı zamanla ilgili olarak net bir açıklama yaparlar. Anunnakilerin zorlu çalışması ve ardından gelen isyanın hikâyesi, bizleri "40 dönem boyunca, gece ve gündüz ıstırap çektiler" diye bilgilendirir; meşakkatli çalışmanın uzun yılları tekrarlanan dizelerle dramatize edilmiştir:</p>

  <p class="calibre1">&nbsp;10 dönem boyunca işin zorluğundan ıstırap çektiler;</p>

  <p class="calibre1">&nbsp;20 dönem boyunca işin zorluğundan ıstırap çektiler;</p>

  <p class="calibre1">&nbsp;30 dönem boyunca işin zorluğundan ıstırap çektiler;</p>

  <p class="calibre1">&nbsp;40 dönem boyunca işin zorluğundan ıstırap çektiler.</p>

  <p class="calibre1">&nbsp;Kadim metinler bu "dönem"i anlatmak için <span class="calibre9">ma</span> terimini kullanır ve bilginlerin çoğu bunu "yıl" olarak çevirmiştir. Ama terim, "kendisini tamamlayan ve kendisini tekrar eden bir şey"i de çağrıştırmaktadır. Dünya üzerindeki insana göre bir yıl,</p>

  <p class="calibre1">&nbsp;Dünya'nın Güneş çevresindeki bir tam yörüngesidir. Daha önce göstermiş olduğumuz gibi, Nefilimlerin gezegeninin yörüngesi bir <span class="calibre9">şara,</span> yani 3.600 Dünya yılına eşittir.</p>

  <p class="calibre1">&nbsp;İnişlerinden kırk <span class="calibre9">şar</span> ya da 144.000 Dünya yılı sonra Anunnakiler "Yeter artık!" diye protesto etti. Eğer Nefilimler Dünya'ya ilk kez, çıkardığımız sonuca göre,</p>

  <p class="calibre1">&nbsp;450.000 yıl kadar önce inmişlerse, o zaman insanın yaratılışı 300.000 yıl kadar önce olmuş olmalıdır!</p>

  <p class="calibre1">&nbsp;Nefilimler, memelileri, primatları veya hominidleri yaratmadı. İncil'in "Adam"ı Homo cinsi değil, atamız olan varlıktı, yani ilk Homo sapiens. Bildiğimiz modern İnsanı, Nefilimler yaratmıştı.</p>

  <p class="calibre1">&nbsp;Bu hayatî olguyu anlamamızı sağlayacak anahtar; tanrıların bir <span class="calibre9">adamuyu</span> yaratmaya karar verdiklerini ve bunun nasıl yapılacağının onun görevi olduğunu söylemek üzere uykudan kaldırılan Enki'nin hikâyesinde yatmaktadır. Cevap verdi:</p>

  <p class="calibre1">&nbsp;"Adını söylediğiniz yaratık-</p>

  <p class="calibre1">MEVCUTTUR!"</p>

  <p class="calibre1">&nbsp;ve ekledi: Zaten mevcut olan yaratığın üstünde "tanrıların suretini tutturun."</p>

  <p class="calibre1">&nbsp;İşte, bulmacanın cevabı: Nefilimler, insanı yoktan "var etmemiştir", var olan bir yaratığı almışlar ve "tanrıların suretini tutturmak" üzere üstünde oynamışlardır.</p>

  <p class="calibre1">&nbsp;İnsan evrimin ürünüdür ama modern İnsan, yani Homo sapiens "tanrılar"ın ürünüdür. Çünkü yaklaşık 300.000 yıl kadar önce Nefilimler maymun-adamı <span class="calibre9">(Ho-mo erectus</span>) aldılar ve üstünde kendi suretlerini ve benzeyişlerini yerleştirdiler.</p>

  <p class="calibre1">&nbsp;Evrim ile insanın yaratılışını anlatan Yakın Doğu masalları birbirleriyle hiç de çelişmezler. Aksine, birbirlerini açıklamakta ve tamamlamaktadırlar. Zira Nefilimlerin yaratıcılığı olmasaydı, modern İnsan evrim ağacında hâlâ milyonlarca yıl uzakta olacaktı.</p>

  <p class="calibre1">&nbsp;Zamanda geriye gidelim ve koşulları, olayları açığa çıktıkça gözümüzde canlandırmayı deneyelim.</p>

  <p class="calibre1">&nbsp;Yaklaşık 435.000 yıl önce başlamış olan buzul çağları arasındaki dönem ve onun ılıman iklimi, besin ve hayvan bolluğuna yol açmıştı. Ayrıca ileri insan benzeri maymunun, Homo erectus'un ortaya çıkışını ve yayılmasını hızlandırmıştı.</p>

  <p class="calibre1">&nbsp;Nefilimler onlara bakarken, sadece baskın memelileri değil primatları da görmekteydi; aralarında ise insan benzeri maymunları. Serbestçe dolaşan Homo erec-tus gruplarının, göklere yükselen alevli nesnelere bakmak için onlara yaklaşmış olması mümkün değil midir? Nefilimlerin bu ilginç primatlardan bazılarını gözlemlemiş, onlarla karşılaşmış hatta yakalamış olması imkânsız mıdır?</p>

  <p class="calibre1">&nbsp;Nefilimlerin ve insana benzeyen maymunların tanışmış oldukları, birkaç kadim metin tarafından belirtilmiştir. İlksel zamanlarla ilgili bir Sümer masalı şöyle der:</p>

  <p class="calibre1">&nbsp;İnsanoğlu yaratıldığında,</p>

  <p class="calibre1">&nbsp;Ekmek yemeyi bilmiyorlardı,</p>

  <p class="calibre1">&nbsp;Giysiler giymeyi bilmiyorlardı,</p>

  <p class="calibre1">&nbsp;Bitkileri koyunlar gibi ağızlarıyla yerler,</p>

  <p class="calibre1">&nbsp;Suyu bir çukurdan içerlerdi.</p>

  <p class="calibre1">&nbsp;Böyle hayvana benzeyen "insan"lar, "Gılgamış Destanı'nda da tarif edilmektedir. Metin, "steplerde doğan" Enkidu'nun uygarlaşmadan önce nasıl olduğunu anlatır:</p>

  <p class="calibre1">&nbsp;Tüm bedeni kıllarla kaplıydı,</p>

  <p class="calibre1">&nbsp;Kafasındaki saçlar bir kadınınki gibi uzundu...</p>

  <p class="calibre1">&nbsp;Ne halkı ne diyarı bilirdi;</p>

  <p class="calibre1">&nbsp;Yeşil otlaklardanmış gibi giyinirdi;</p>

  <p class="calibre1">&nbsp;Ceylanlarla birlikte otlar;</p>

  <p class="calibre1">&nbsp;Su çukurlarında,</p>

  <p class="calibre1">&nbsp;vahşî hayvanlarla itişip kakışırdı;</p>

  <p class="calibre1">&nbsp;Sudaki kıpır kıpır oynaşan yaratıklarla kalbi neşe dolardı.</p>

  <p class="calibre1">&nbsp;Akkadca metinler hayvana benzeyen insanı sadece tarif etmekle kalmaz, böyle bir varlıkla bir karşılaşmayı da anlatır:</p>

  <p class="calibre1">&nbsp;Şimdi, tuzak kuran bir avcı,</p>

  <p class="calibre1">&nbsp;onunla su çukurunda karşılaştı.</p>

  <p class="calibre1">&nbsp;Avcı onu gördüğünde, yüzü hareketsizleşti...</p>

  <p class="calibre1">&nbsp;Yüreği daraldı, yüzü bulutlandı,</p>

  <p class="calibre1">&nbsp;karnı üzüntüden büzüldü.</p>

  <p class="calibre1">&nbsp;Avcının "vahşî" yi, "stepin derinliklerinden çıkan barbar herifi gördüğünde hissettiği şey korkudan fazlaydı zira bu "vahşi", avcının işini de bozuyordu.</p>

  <p class="calibre1">&nbsp;Kazdığım çukurları doldurdu,</p>

  <p class="calibre1">&nbsp;kurduğum tuzakları bozdu;</p>

  <p class="calibre1">&nbsp;stepin hayvanları ve yaratıkları</p>

  <p class="calibre1">&nbsp;onun yüzünden elimden kaçtı.</p>

  <p class="calibre1">&nbsp;Maymun-insan için daha iyi bir tarif isteyemezdik: kıllı, kabarık saçlı, oradan oraya dolanıp duran, "ne halkı ne diyarı bilen", "sanki yeşil otlaklardanmış gibi" yapraklarla örtünen, otlayan ve hayvanlar arasında yaşayan bir göçebe. Bir miktar zekâsı da yok değildi, çünkü hayvanları yakalamak için kazılan çukurları dolduruyor ve tuzakları parçalıyordu. Başka bir deyişle, hayvan arkadaşlarını, yabancı avcılar tarafından avlanmaktan koruyordu. Bu kabarık tüylü maymun-insanı hayvan dostları arasında gösteren birçok silindir mühür bulunmuştur. (Şekil 149)</p>

  <p class="calibre1"><img alt="" class="calibre146" src="../Images/main-146.jpg" /></p>

  <p class="calibre1"><span class="calibre9">Şekil 149</span></p>

  <p class="calibre1">&nbsp;Derken, insan gücü ihtiyacı ile yüz yüze gelen ve bir ilkel İşçi elde etmeye karar veren Nefilimler, hazır bir çözüm gördü: uygun bir hayvanı evcilleştirmek.</p>

  <p class="calibre1">&nbsp;"Hayvan" ellerinin altındaydı ancak Homo erectus bir sorun yaratmaktaydı. Bir yandan, uysal bir iş hayvanı hâline gelemeyecek kadar zeki ve vahşî idi. Diğer yandan, görev için aslında uygun değildi. Fiziğinin değişmesi gerekiyordu; Nefilimlerin araçlarını kavrayabilmeli ve kullanabilmeli, onlar gibi yürümeli ve eğile-bilmeliydi ki tarlalarda ve madenlerde tanrıların yerini alabilsin. Daha "akıllı" olmalıydı; tanrılar kadar değil ama konuşmayı ve emirleri ve kendisine verilen görevleri anlayacak kadar. İtaatkâr ve yararlı bir <span class="calibre9">amelu,</span> bir serf olmak için yeterince zekâya ve anlayışa ihtiyacı vardı.</p>

  <p class="calibre1">&nbsp;Kadim kanıtların ve modern bilimin doğruluyor göründüğü gibi, eğer Dünya üstündeki yaşam On İkinci Gezegendeki yaşamdan türemişse, o zaman evrim, On İkinci Gezegende olduğu gibi ilerlemiş olmalıydı. Ne yazık ki, farklı yerel koşulların sebep olduğu mutasyonlar, değişmeler, hızlanmalar ve gerilemeler vardı ama Dünya üstündeki tüm canlı bitki ve hayvanlarda bulunan aynı genetik kodlar, aynı "yaşam kimyası"; Dünya üstündeki yaşam biçimlerinin gelişimini, On İkinci Gezegendeki ile aynı yöne yönlendirmiş olmalıdır.</p>

  <p class="calibre1">&nbsp;Dünya üstündeki çeşitli yaşam biçimlerini inceleyen Nefilimler ve baş bilimcileri Ea, ne olduğunu anlamakta gecikmediler: Göksel çarpışma sırasında, kendi gezegenleri Dünya'yı yaşam ile tohumlamıştı. Dolayısıyla, ellerinin altında olan varlık, aslında Nefilimlere akrabaydı, tabi daha az evrimleşmiş bir biçimde.</p>

  <p class="calibre1">&nbsp;Nesiller boyu üretme ve seleksiyon gerektirecek aşamalı bir evcilleştirme işe yaramayacaktı. Gereken şey, yeni işçileri "seri üretim"le ortaya çıkaracak hızlı bir süreçti. Problem Ea'ya sunulduğunda, cevabı hemen buldu: Tanrıların suretini, zaten mevcut olan varlıkların üstüne "basmak".</p>

  <p class="calibre1">&nbsp;Homo erectus'un hızlı evrimsel gelişimini sağlamak için Ea'nın tavsiye ettiği işlem, inanıyoruz ki, genetik manipülasyon idi.</p>

  <p class="calibre1">&nbsp;Bir canlı organizmanın kendisini üretirken kullandığı, ana babasına benzeyen nesiller yarattığı karmaşık biyolojik sürecin, genetik kodlarla mümkün olduğunu artık biliyoruz. Tüm canlı organizmalar, meselâ bir bağırsak solucanı, bir eğreltiotu ağacı ya da insan, hücrelerinde kromozomlar, yani her bir hücre içinde o belli organizma için tam kalıtımsal talimatları tutan küçücük çubuk gibi yapılar içerirler. Eril hücre (polen, sperm) dişil hücreyi döllediğinde, iki kromozom takımı birleşir ve sonra, ana baba hücrelerin tam kalıtımsal özelliklerine sahip olan yeni hücreler oluşturmak üzere bölünürler.</p>

  <p class="calibre1">&nbsp;Yapay döllenme, hatta bir insan dişisinin yumurtasının döllenmesi bile artık mümkün. Esas iş, aynı tür içindeki farklı familyalar arasındaki ve hatta farklı türler arasındaki çapraz döllenmededir. Modern bilim ilk melez mısırın geliştirilmesinden veya Alaska köpeklerinin kurtlarla çiftleştirilmesinden ya da katırın "yaratılma-sı"ndan (bir kısrak ve eşeğin yapay çiftleşmesi) başlayıp insanın kendi üremesini manipüle etme yeteneğine dek bir hayli yol almıştır.</p>

  <p class="calibre1">&nbsp;Klonlama (Grekçe "dal" anlamına gelen klon kelimesinden) denilen bir işlem; bir bitkiden alınan bir dalın, yüzlerce benzer bitki üretmekte kullanılması ilkesini hayvanlara uygulamaktadır. Tekniğin hayvanlara uygulanışı, ilk kez Dr. John Gur-don'un bir kurbağanın döllenmiş yumurtasının çekirdeğinin yerine aynı kurbağanın bir başka hücresinden alınan çekirdek maddesi yerleştirdiği İngiltere’de görüldü.</p>

  <p class="calibre1">&nbsp;Normal iribaşların başarıyla biçimlenişi; yumurtanın, kendisine uyan doğru kromozom takımını nereden alırsa alsın gelişmeye, bölünmeye ve nesil yaratmaya devam ettiğini gösterdi.</p>

  <p class="calibre1">&nbsp;Hastings-on-Hudson'daki Toplum, Etik ve Yaşam Bilimleri Enstitüsü tarafından yapılan deneyler, insanları klonlama veya kopyalama tekniklerinin çoktan beri mevcut olduğunu göstermektedir. Bir insanın (üreme organlarından olması şart değildir) herhangi bir hücresinin çekirdeğini oluşturan maddeden almak artık mümkündür ve bunun kırk altı tam kromozom takımının yirmi üçünü dişi yumurta hücresi içine yerleştirmek; "önceden belirlenmiş" bir bireyin ana rahmine düşmesi ve doğumu sağlanır. Normal döllenmede, "baba" ve "anne" kromozom takımları birbirlerine yapışır ve sonra yine yirmi üç kromozom çifti olarak kalmak üzere ayrılmalıdırlar, bu da DNA'larından bazılarının şansa bağlı değiş tokuşuna yol açar. Ama klonlamada, döl, ayrılmamış kromozom takımının geldiği kaynağın tam bir kopyasıdır. Dr. W. Gaylin The New York Times'da "insan varlıklar<span class="calibre12">ını</span>n tam kopyalarını yapmak gibi korkunç bir bilgiye" çoktan beridir sahip olduğumuzu yazıyor; bu ise (hücre çekirdeklerini saklamış olsaydık) sınırsız sayıda Hitlerler, Mozartlar veya Einsteinlar demektir.</p>

  <p class="calibre1">&nbsp;Ama genetik mühendislik sanatı, tek bir işlemle sınırlı değildir. Birçok ülkedeki araştırmacılar, tek bir hücre içinde kromozomları birleştirmekten ziyade hücreleri birbirine kaynaştırmayı mümkün kılan, "hücre füzyonu" denilen bir işlemi mükemmelleştirdiler. Bu işlemin bir sonucu olarak, farklı kaynaklardan alınan hücreler, içinde iki çekirdek ve iki kromozom çifti olan tek bir "süper hücre" hâlinde kaynaşmaktadır. Bu hücre ayrıldığında, çekirdek ve kromozomlar, kaynaştırmadan önceki her bir hücreden farklı olan bir biçimde bölünebilir. Sonuç ise, her biri genetik açıdan tam ama ata hücreler açısından bakıldığında tamamen karışmış yepyeni bir genetik kod takımı taşıyan iki yeni hücre olmaktadır.</p>

  <p class="calibre1">&nbsp;Bu, birbiriyle uyuşmayan canlı organizmaların, meselâ bir tavuğun ve bir farenin hücrelerinin; bildiğimiz haliyle ne tavuk ne de fare olan yeni hayvanlar üreten yepyeni genetik karışımları olan yeni hücreleri biçimlendirmek üzere kaynaştırıla-bileceği anlamına gelmektedir. Daha da geliştiğinde bu işlem, bir yaşam biçimindeki hangi özelliklerin birleştirilen veya "kaynaştırılan" hücreye aktarılacağını seçmemize izin verebilir.</p>

  <p class="calibre1">&nbsp;Bu durum, "genetik nakil"le ilgili geniş bir alanın gelişmesine yol açtı. Artık, belirli bir bakteriden tek bir geni almak ve onu, yeni döle ek karakteristikler vermesi için bir hayvan veya insan hücresine aktarmak mümkündür.</p>

  <p class="calibre1">&nbsp;450.000 yıl önce uzay yolculuğu yapma becerisine sahip olan Nefilimlerin, yaşam bilimleri alanında, bugün bizlere kıyasla, eşit biçimde ilerlemiş olduklarını varsayabiliriz. Ayrıca iki önceden seçilmiş kromozom takımının, önceden belirlenmiş genetik bir sonuç elde etmek üzere birleştirilebileceği çeşitli alternatiflerin farkında olduklarını da düşünmeliyiz; bu işlemler ister klonlamaya, hücre füzyonuna, genetik nâkile, ister henüz bilmediğimiz metotlara benzesin, onlar bu işlemleri biliyorlar ve bunları sadece laboratuvar kaplarında değil canlı organizmalarla da yürütüyorlardı.</p>

  <p class="calibre1">&nbsp;İki yaşam kaynağının bu şekilde karışmasına yönelik bir göndermeyi, kadim metinlerde bulmaktayız. Berossus'a göre, ayrıca Deus ("tanrı") diye de adlandırılan ilâh Belus ("efendi"), çeşitli "iki katlı bir ilkeyle üretilmiş ürkütücü Varlıklar" ortaya çıkarmıştır:</p>

  <p class="calibre1">&nbsp;Bazıları dört ve iki suratlı olan iki kanatlı erkekler ortaya çıktı.</p>

  <p class="calibre1">&nbsp;Tek bedenleri ama biri erkek, diğeri kadın iki kafaları vardı. Çeşitli organları da yine hem erkek hem de dişininkine benziyordu.</p>

  <p class="calibre1">&nbsp;Görülen diğer insan biçimleri ise keçi bacaklı ve boynuzlu olanlardı. Bazılarında at ayakları vardı; diğerlerinde atların kıçına benzeyen organlar vardı ama önden insan gibiydiler, hiposentorları andırırlardı. Orada yine insan başlı boğalar, dört katlı bedenleri ve balık kuyrukları olan köpekler ürerdi. Ayrıca köpek başlı atlar, kafaları veya bedenleri atların veya kuyrukları balıklarınki gibi başka hayvanlar da vardı. Kısacası, her türden hayvanın organlarını taşıyan yaratıklar vardı...</p>

  <p class="calibre1">&nbsp;Tüm bunlar, Babil'deki Belus tapınağında korunan şekillerdedir.</p>

  <p class="calibre1">&nbsp;Hikâyenin akıl karıştırıcı ayrıntıları, önemli bir gerçeği içerebilir. Kendi suretlerinde bir varlığın yaratılması kararına varmazdan önce Nefilimlerin diğer alternatiflerle deneyler yaparak "üretilmiş hizmetkâr" ortaya çıkarmaya kalkışmış olmaları son derece akla yatkındır: bir maymun-insan hayvan melezinin yaratılması. Bu yapay yaratıklardan bazıları bir süre yaşamış olmalıdır ama kesinlikle üreyememek-teydiler. Kadim Yakın Doğu'daki tapınak alanlarını süsleyen muammalı boğa-insan ve aslan-insanlar (sfenksler), bir sanatçının hayal gücünün ürünleri olmayıp, Nefi-limlerin biyoloji laboratuvarlarından çıkan gerçek yaratıklar olabilirler; yani sanat ve heykeller yoluyla anımsanan başarısız deneyler. (Şekil 150)</p>

  <p class="calibre1"><img alt="" class="calibre147" src="../Images/main-147.jpg" /></p>

  <p class="calibre1"><span class="calibre9">Şekil 150</span></p>

  <p class="calibre1">&nbsp;Sümer metinleri de mükemmel bir İlkel İşçi biçimlendirme gayretleri sırasında Enki ve Ana Tanrıça (Ninhursag) tarafından yaratılan deforme insanlardan söz ederler. Bir metin, görevi "tanrıların kalıbını karış<span class="calibre12">ım</span>ın üstüne bindirmek" olan Ninhursag'ın sarhoş olup "Enki'yi çağırdığını" anlatır:</p>

  <p class="calibre1">&nbsp;"İnsanın bedeni ne kadar iyi, ne kadar kötü?</p>

  <p class="calibre1">&nbsp;Kalbim öyle diyor ki,</p>

  <p class="calibre1">&nbsp;onun kaderini iyi veya kötü yapabilirim."</p>

  <p class="calibre1">&nbsp;Sonra, metne göre zarar verme niyetiyle, ama muhtemelen deneme yanılma sürecinin kaçınılmaz bir parçası olarak, Ninhursag çişini tutamayan bir erkek, çocuk doğuramayan bir kadın, ne erkek ne de dişi organı olan bir varlık üretti. Ninhursag, hepsi hepsi altı deforme veya kusurlu insan ortaya çıkardı. Hastalıklı gözleri, titreyen elleri, hasta bir karaciğeri, tekleyen bir kalbi olan bir insanın; yaşlılıkta ortaya çıkan bir hastalığı olan bir ikincisinin vb. kusurlu biçimde yaratılışından Enki sorumlu tutuldu.</p>

  <p class="calibre1">&nbsp;Ama en sonunda mükemmel insan başarıldı; Enki onu Adapa diye adlandırdı, İncil ise Âdem, bizim bilginlerimiz ise Homo sapiens diye. Bu varlık tanrılara o kadar benziyordu ki, bir metin Ana Tanrıçanın yaratığına, insana "bir tanrının derisi gibi deri", yani kabarık tüylü maymun-insanınkinden bir hayli farklı olan yumuşak, kılsız bir beden verdiğini işaret edecek kadar ileri gider.</p>

  <p class="calibre1">&nbsp;Bu son ürünle artık Nefilimler, insan kızları ile genetik olarak uyuşmaktaydı, onlarla evlenip onlardan çocuk edinebilirlerdi. Ama böyle bir uyuşma, insan ancak Nefilimler ile aynı "yaşam tohumu"ndan gelişmiş ise mevcut olabilirdi. Kadim metnin iddia ettiği de budur.</p>

  <p class="calibre1">&nbsp;Mezopotamya kavramında insan, ahitlerde olduğu gibi, bir tanrının kanı veya "özü" gibi tanrısal bir unsur ile Dünya'nın "kil "inin bir karışımından yapılmadır. Gerçekten de "insan" için kullanılan <span class="calibre9">lulu</span> teriminin ta kendisi <span class="calibre9">'"ilkel"</span> anlamını verse de, harfiyen <span class="calibre9">"karıştırılmış olan"</span> anlamına gelmektedir. Bir insan biçimlendirmeye çağrılan Ana Tanrıça <span class="calibre9">"ellerini yıkadı, kili kopardı, onu stepte karıştırdı"</span> (Burada tanrıça tarafından alınan temizlik önlemleri, kayda değer. "Ellerini yıkadı". Diğer yaratılış metinlerinde de böyle klinik önlemler ve prosedürlerle karşılaşmaktayız.)</p>

  <p class="calibre1">&nbsp;İnsanın prototipini yaratmak üzere toprağın "kili" ile karışan ilâhî "kan"ın kullanılışı, Mezopotamya metinlerinde tam olarak saptanmıştır. Enki'nin "biraz büyük bir Bilgelik eseri vermesi", yani bilimsel "know-how" vermesi için nasıl göreve çağrıldığını anlatan bir metin, <span class="calibre9">"tanrılar için hizmetkârlar biçimlendirme"</span> görevini yerine getirmekte büyük bir sorun görmediğini belirtir. "Yapılabilir!" diye ilân eder. Sonra Ana Tanrıçaya bu talimatı verir:</p>

  <p class="calibre1">&nbsp;"Dünyanın Bodrumundan,</p>

  <p class="calibre1">&nbsp;tam Abzu'nun üstünden-</p>

  <p class="calibre1">&nbsp;bir yuvarlak olana dek kili karıştır</p>

  <p class="calibre1">&nbsp;ve bir yuvarlak şekil ver.</p>

  <p class="calibre1">&nbsp;Kili doğru hâle getirecek olan iyi, bilen genç tanrılar &nbsp;sağlayacağım."</p>

  <p class="calibre1">&nbsp;Tekvin'in ikinci bölümü, bu teknik versiyonu sunar:</p>

  <p class="calibre1">&nbsp;Ve Yahveh, Elohim yerin toprağından Adamı yaptı;</p>

  <p class="calibre1">&nbsp;ve onun burnuna yaşam nefesini üfledi, ve Adam yaşayan can oldu.</p>

  <p class="calibre1">&nbsp;Genelde "can" diye çevrilen İbranice terim nefestir; canlı bir yaratığı canlandıran ve öldüğünde görünüşe göre onu terk eden, elle tutulmaz o "ruh"tur. Pen-tatök'ün (Eski Ahit'in ilk beş kitabının) insan kanı dökme ve hayvan kanı yemeye karşı tekrar tekrar "çünkü kan nefestir" diye uyarıda bulunması tesadüf değildir, insanın yaratılışının ahit versiyonları da nefes ("ruh", "can") ve kanı eş tutarlar.</p>

  <p class="calibre1">&nbsp;Eski Ahit, kanın insanın yaratılışındaki rolüne bir başka ipucu sunar. Âdem isminin çıkartıldığı <span class="calibre9">adama</span> terimi, orijinal olarak sadece herhangi bir toprak ve arz değil, özellikle koyu kırmızı toprak anlamına gelmekteydi. Tıpkı paralel Akkadca kelime <span class="calibre9">adamotu ("koyu kırmızı toprak)</span> gibi, İbranice <span class="calibre9">adama</span> terimi ve kırmızı renk için kullanılan İbranice <span class="calibre9">adom</span> adı, kan için kullanılan sözcüklerden türemiştir: <span class="calibre9">ada-mu, dam.</span> Tekvin Kitabı, Tanrı tarafından yaratılan varlığı "Âdem" diye adlandırdığında, Sümerlilerin en sevdiği linguistik çifte anlam oyununu kullanmaktadır. <span class="calibre9">"Adem”; ”topraktan olan” (Dünyalı), ”koyu kırmızı topraktan yapılan” ve ”kandan yapılan</span>" anlamına gelebilirdi.</p>

  <p class="calibre1">Canlı yaratıkların temel unsuru ve kan arasındaki ilişki, insanın yaratılışıyla ilgili Mezopotamya anlatılarında da mevcuttur. Ea ve Ana Tanrıça'nın insanı ortaya çıkarttığı hastaneye benzeyen ev, <span class="calibre9">Şimti Evi</span> diye adlandırılmaktadır; çoğu bilgin bunu <span class="calibre9">"kaderlerin belirlendiği ev"</span> olarak çevirir. Ama Sümerce Şİ.İM.Tİ'den türediği açık olan <span class="calibre9">şimti</span> terimi hece hece ele alındığında <span class="calibre9">"nefes-rüzgâr-yaşam"</span> anlamına gelir. <span class="calibre9">Bit Şimti,</span> harfiyen <span class="calibre9">"yaşam rüzgârının içeri üflendiği ev"</span> anlamına gelir. Bu, ahitlerdeki sözlerle tamamen denktir.</p>

  <p class="calibre1">&nbsp;Aslında, Sümerce Şİ.ÎM.Tİ'yi çevirmek için Mezopotamya’da kullanılan Akkadca kelime <span class="calibre9">napiştudur,</span> yani ahitteki nefes teriminin tam paralelidir. Ve nefes veya napiştu, kandaki ele geçmeyen "bir şey"di.</p>

  <p class="calibre1">&nbsp;Eski Ahit sadece eksik ipuçları sunmaktayken, Mezopotamya metinleri bu konuda pek açıktır, insanın biçimlendirileceği karışım için kanın gerektiğini belirtmekle kalmaz, bunun bir tanrının kanı, ilâhî kan olması gerektiğini de açıklarlar.</p>

  <p class="calibre1">&nbsp;Tanrılar insanı yaratmaya karar verdiklerinde, liderleri açıkladı: "Kan toplayacağım, kemikleri varlık edeceğim." Kanın belirli bir tanrıdan alınması gerektiğini öneren Ea, "İlkeller onun modeli ardınca biçimlensinler" dedi. Ve tanrıyı seçtiler.</p>

  <p class="calibre1">&nbsp;Onun kanından, İnsanoğlunu biçimlendirdiler;</p>

  <p class="calibre1">&nbsp;üstüne hizmeti yüklediler, tanrılar serbest kalsın diye...</p>

  <p class="calibre1">&nbsp;Bu, idrakin ötesinde bir işti.</p>

  <p class="calibre1">&nbsp;"Tanrılar insanlar gibi..." destanına göre, tanrılar daha sonra Doğum Tanrıçasını (Ana Tanrıça, Ninhursag) çağırdılar ve görevi yerine getirmesini istediler:</p>

  <p class="calibre1">&nbsp;Doğum Tanrıçası buradayken,</p>

  <p class="calibre1">&nbsp;Doğum Tanrıçası döller biçimlendirsin.</p>

  <p class="calibre1">&nbsp;Tanrıların Anası buradayken,</p>

  <p class="calibre1">&nbsp;Doğum Tanrıçası bir <span class="calibre9">Lulu</span> biçimlendirsin,</p>

  <p class="calibre1">&nbsp;İşçiler, tanrıların yükünü taşısın.</p>

  <p class="calibre1">&nbsp;Bir <span class="calibre9">Lulu Amelu</span> yaratsın,</p>

  <p class="calibre1">&nbsp;Boyunduruğu o taksın.</p>

  <p class="calibre1">&nbsp;Buna paralel, "Ana Tanrıça tarafından İnsanın Yaratılması' adını taşıyan bir Eski Babil metninde, tanrılar "tanrıların Ebesini Bilgili Mami"yi çağırırlar ve ona şöyle derler:</p>

  <p class="calibre1">&nbsp;Sen ana rahimsin,</p>

  <p class="calibre1">&nbsp;İnsanoğlunu yaratabilecek olan.</p>

  <p class="calibre1">&nbsp;Yarat öyleyse <span class="calibre9">Lulu,</span> o taksın boyunduruğu!</p>

  <p class="calibre1">&nbsp;Bu noktada, "Tanrılar insanlar gibi" metni ve paralel metinler, insanın gerçek yaratılışının ayrıntılı bir tarifine girişirler, "İşi" kabul eden tanrıça (burada NİN.Tİ, "yaşam veren hanım"olarak adlandırılır), "saflaştırma" ve "Abzu'nun kili" için kullanılacak bazı kimyasallar ("Abzu'nun ziftleri") dahil gereken birçok şeyi sıralar.</p>

  <p class="calibre1">&nbsp;Bu malzemeler her ne idiyseler, Ea gerekenleri anlamakta hiç zorluk çekmez, kabul ederek şöyle der:</p>

  <p class="calibre1">&nbsp;"Saflaştırıcı bir banyo hazırlayacağım.</p>

  <p class="calibre1">&nbsp;Bir tanrı, kanını akıtsın...</p>

  <p class="calibre1">&nbsp;Onun etinden ve kanından,</p>

  <p class="calibre1">&nbsp;Ninti kili karıştırsın."</p>

  <p class="calibre1">&nbsp;Karışan kilden bir insan biçimlendirebilmek için biraz kadın yardımı, bir tür hamilelik veya çocuk taşıma unsurları gerekmektedir. Enki, kendi eşinin yardımını önerdi:</p>

  <p class="calibre1">&nbsp;Ninti, tanrıça-eşim, doğuran o olacak.</p>

  <p class="calibre1">&nbsp;Yedi doğum tanrıçası yanında, yardımcı olacak.</p>

  <p class="calibre1">&nbsp;"Kan" ve "kil" in karışmasının ardından, çocuk taşıma aşaması; yaratığa ilâhî bir "mühür" basma işini tamamlayacaktı.</p>

  <p class="calibre1">&nbsp;Yeni doğanın kaderi açıklandı;</p>

  <p class="calibre1">&nbsp;Ninki onun üstüne tanrıların suretini sabitleyecek; ve olacak olan "İnsan" olacak.</p>

  <p class="calibre1">&nbsp;Asur mühürlerindeki resimlemeler, pekâlâ bu metinler için hazırlanmış şekiller olabilirler; bunlar Ana Tanrıça (sembolü göbek bağı kesicisidir) ve (orijinal sembolü hilâl idi) Ea'yı karışımı hazırlar, ilâhîler söyler ve acele etmek için birbirlerini teşvik ederken göstermektedir. (Şekil 151,152)</p>

  <p class="calibre1"><img alt="" class="calibre148" src="../Images/main-148.jpg" /></p>

  <p class="calibre1"><span class="calibre9">Şekil 151 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Şekil 152</span></p>

  <p class="calibre1">&nbsp;Enki'nin eşi Ninki'nin, insanın ilk başarılı örneğinin yaratılışına dâhil oluşu, bizlere daha önceki bölümlerden birinde anlattığımız Adapa'nın hikâyesini hatırlatıyor:</p>

  <p class="calibre1">&nbsp;O günlerde, o yıllarda,</p>

  <p class="calibre1">&nbsp;Eridu'nun Bilgesi, Ea,</p>

  <p class="calibre1">&nbsp;onu bir insan modeli olarak yaratmıştı.</p>

  <p class="calibre1">&nbsp;Bilginler, Adapa'dan Ea'nın "oğlu" olarak söz edilişinin tanrının bu insanı çok sevdiğini ve onu evlât edindiğini ima ettiğini sanmışlardır. Ama aynı metinde Anu, Adapa'dan "Enki'nin insan evlâdı" olarak söz eder. Öyle görünüyor ki, Enki'nin eşinin, "Âdem modeli" olan Adapa'nın yaratılma sürecine dâhil oluşu, yeni insan ve onun tanrısı arasında zürriyet anlamında bir ilişki yaratmıştı: Adapa'ya hamile kalan Ninki idi!</p>

  <p class="calibre1">&nbsp;Ninti yeni varlığı kutsadı ve onu Ea'ya sundu. Bazı mühürler, iki yanında Hayat Ağacı ve laboratuvar kapları bulunan ve yeni doğmuş bir varlığı tutup kaldıran bir tanrıçayı göstermektedir. (Şekil 153)</p>

  <p class="calibre1"><img alt="" class="calibre149" src="../Images/main-149.jpg" /></p>

  <p class="calibre1"><span class="calibre9">Şekil 153</span></p>

  <p class="calibre1">&nbsp;Bu şekilde üretilen, Mezopotamya metinlerinde tekrar tekrar "model insan" veya bir "kalıp" olarak sözü edilen varlık anlaşılan doğru yaratık idi zira tanrılar kopyasının çıkartılması için bağrışıyorlardı. Ancak görünüşte önemsiz bu ayrıntı, sadece İnsanoğlunun "yaratıldığı" sürece değil, aynı zamanda İncil'de bulunan ve çelişkili olan bilgilere de ışık tutmaktadır:</p>

  <p class="calibre1">&nbsp;Tekvin Kitabının ilk bölümüne göre:</p>

  <p class="calibre1">&nbsp;Ve Elohim insanı kendi suretinde yarattı-</p>

  <p class="calibre1">&nbsp;onu Elohimin suretinde yarattı-onları erkek ve dişi olarak &nbsp;yarattı.</p>

  <p class="calibre1">&nbsp;Âdem Zürriyetleri Kitabı da denen Bap 5 şöyle belirtir:</p>

  <p class="calibre1">&nbsp;Elohim adamı yarattığı günde, onu Elohim benzeyişinde yaptı,</p>

  <p class="calibre1">&nbsp;Onları Erkek ve dişi yarattı,</p>

  <p class="calibre1">&nbsp;ve onları mübarek kıldı ve yaratıldıkları günde</p>

  <p class="calibre1">&nbsp;onların adını "Âdem" koydu.</p>

  <p class="calibre1">&nbsp;Bir nefeste, İlâhın kendi suretinde ve benzeyişinde, tek bir varlık, "Âdem" yarattığını ve bariz bir çelişki ile bir erkek ve dişinin aynı zamanda yaratıldığını öğreniyoruz. Çelişki, İlâh onu uyutana ve kaburgasından Kadını biçimlendirene dek Âdem'in bir süre yalnız olduğunu bildiren Tekvin'in ikinci bölümünde özellikle sivrileşmektedir.</p>

  <p class="calibre1">&nbsp;Bilginleri de ilâhiyatçıları da şaşırtan çelişki, ahit metinlerinin orijinal Sümerce kaynakların bir özeti olduğunu fark ettiğimizde ortadan kalkmaktadır. Bu kaynaklar bizi şöyle bilgilendirir: Maymun adamları hayvanlarla "karıştırarak" bir ilkel işçi yaratmaya çalışan tanrılar, işe yarayacak tek karışımın maymun adamlar ile Nefilimler arasında olabileceği sonucuna vardılar. Birkaç başarısız denemeden sonra, bir "model", yani Adapa/Adem yapıldı. Başlangıçta, sadece tek bir Âdem vardı.</p>

  <p class="calibre1">&nbsp;Adapa/Âdem'in doğru yaratık olduğu kanıtlanınca, kopyalarının yaratılması için bir genetik model veya "kalıp" olarak kullanıldı; bu kopyalar sadece erkek değil, erkek ve dişiydi. Daha önce göstermiş olduğumuz gibi, Kadını biçimlendirdiği söylenen ahitteki "kaburga", Sümerce Tİ ("<span class="calibre9">kaburga" ve "yaşam")</span> üstünde bir kelime oyunudur; bu da Havva'nın Âdem’in "yaşam özü"nden yapıldığını onaylamaktadır.</p>

  <p class="calibre1">&nbsp;Mezopotamya metinleri, Âdem'in kopyalarının ilk üretimi hakkında bir görgü tanığının anlattıklarını verir.</p>

  <p class="calibre1">&nbsp;Enki'nin talimatına uyulmuştur. Yaşam nefesinin "üflendiği" <span class="calibre9">Şimti Evi'nde</span> Enki, Ana Tanrıça ve on dört doğum tanrıçası toplanmıştır. Bir tanr<span class="calibre12">ının</span> "özü" elde edilmişti, "saflaştırıcı banyo" hazırlanmıştı. "Ea kili onun önünde temizledi; ilâhîler söylemeye devam etti."</p>

  <p class="calibre1">&nbsp;Napiştu'yu saflaştıran tanrı Ea konuştu.</p>

  <p class="calibre1">&nbsp;Onun önüne oturdu, onu teşvik ediyordu.</p>

  <p class="calibre1">&nbsp;Kendi ilâhîsini söyledikten sonra,</p>

  <p class="calibre1">&nbsp;Elini kile uzattı.</p>

  <p class="calibre1">&nbsp;Artık, insanın "seri üretimi" işleminin ayrıntılarına şahit &nbsp;olmaktayız. On dört doğum tanrıçasının karşısında,</p>

  <p class="calibre1">&nbsp;Ninti kilden on dört parça kopardı;</p>

  <p class="calibre1">&nbsp;Yedisini sağa koydu,</p>

  <p class="calibre1">&nbsp;Yedisini sola koydu.</p>

  <p class="calibre1">&nbsp;Aralarına kalıbı koydu.</p>

  <p class="calibre1">&nbsp;... tüyleri...</p>

  <p class="calibre1">göbek bağı kesicisi...</p>

  <p class="calibre1">&nbsp;Doğum tanrıçalarının iki gruba ayrıldığı açıktır. Metin, "Bilge ve bilgili iki kez yedi doğum tanrıçası toplanmıştı" diye açıklamaya devam eder. Ana Tanrıça onların rahimlerinin içine "karışık kil" i koyar. Bir cerrahî işlem yapıldığına dair ipuçları vardır; tüylerin alınması veya traş edilmesi, cerrahî bir aletin, bir kesicinin hazırlanması. Artık beklemekten başka yapacak bir şey yoktu:</p>

  <p class="calibre1">&nbsp;Doğum tanrıçaları bir aradaydı,</p>

  <p class="calibre1">&nbsp;Ninti ayları sayıyordu.</p>

  <p class="calibre1">&nbsp;Beklenen 10. ay yaklaşıyordu;</p>

  <p class="calibre1">&nbsp;10. ay geldi;</p>

  <p class="calibre1">&nbsp;Rahimin açılması dönemi geçti.</p>

  <p class="calibre1">&nbsp;Yüzü anlayışla parladı;</p>

  <p class="calibre1">&nbsp;Başını örttü, ebelik yaptı.</p>

  <p class="calibre1">&nbsp;Belini kuşakla sardı, kutsamayı açıkladı.</p>

  <p class="calibre1">&nbsp;Bir şekil çekti; kalıpta yaşam vardı.</p>

  <p class="calibre1">&nbsp;Anlaşılan insanın yaratılış draması geç doğumla tamamlanmıştı. On dört doğum tanrıçasını hamile bırakmak için "kil" ve "kan" "karışımı" kullanılmıştı. Ama dokuz geçti ve onuncu ay ilerledi. "Rahmin açılması dönemi geçti." Neyin gerektiğini anlayan Ana Tanrıça "ebelik yaptı". Bir cerrahî operasyon yapmış olduğu, (bölük pörçük olmasına karşın) paralel bir metinde daha açık biçimde ortaya çıkıyor:</p>

  <p class="calibre1">&nbsp;Ninti... ayları sayar...</p>

  <p class="calibre1">&nbsp;Belirlenen 10. ayda çağırdılar;</p>

  <p class="calibre1">&nbsp;Eli Açan Hanım geldi.</p>

  <p class="calibre1">&nbsp;... ile rahmi açtı.</p>

  <p class="calibre1">&nbsp;Yüzü neşeyle parladı.</p>

  <p class="calibre1">&nbsp;Başı örtülüydü; ...</p>

  <p class="calibre1">&nbsp;bir açıklık yaptı;</p>

  <p class="calibre1">&nbsp;Rahimde olan fırladı.</p>

  <p class="calibre1">&nbsp;Coşkuya kapılan Ana Tanrıça çığlık attı.</p>

  <p class="calibre1">&nbsp;"Yarattım!</p>

  <p class="calibre1">&nbsp;Onu ellerimle yaptım!"</p>

  <p class="calibre1">&nbsp;İnsanın yaratılması nasıl başarılmıştı?</p>

  <p class="calibre1">&nbsp;"Tanrılar insanlar gibi" metni, amacı bir tanrının "kanı"nın niçin "kil"e karıştırılması gerektiğini açıklamak olan bir pasaj içermektedir. Gereken "ilâhî" unsur, sadece bir tanrının damlayan kanı değildi, çok daha temel ve kalıcı olan bir şeydi. Seçilen tanrının TE.E.MA’sı olduğu söylenir bize; önde gelen otoritelerin (Oxford Üniversitesinden W.G. Lambert ve A.R. Millard) metin üstünde "kişilik" diye tercüme ettiği bir kelimedir bu. Ama kadim terim çok daha spesifiktir; harfiyen <span class="calibre9">"hafızayı yerinde tutanı barındıran</span>" anlamına gelir. Dahası, aynı terim Akkadca versiyonda "ruh" olarak çevrilen <span class="calibre9">etemu</span> olarak yer alır.</p>

  <p class="calibre1">&nbsp;Her iki durumda da konumuz, tanrının kanında kişiliğini saklayan "bir şey"dir. Tüm bunlar, eminiz ki, tanrının kanını bir dizi "saflaştırma banyosu"ndan geçiren Ea'nın peşinde olduğu şeyin, o tanrının genleri olduğunu söylemenin dolambaçlı bir yoludur.</p>

  <p class="calibre1">&nbsp;Bu ilâhı unsuru, dünyasal bir unsurla iyice karıştırmanın amacı da açık açık belirtilmiştir:</p>

  <p class="calibre1">&nbsp;Kil içinde, tanrı ve İnsan bağlanacak,</p>

  <p class="calibre1">&nbsp;biraraya getirilmiş bir birlik içinde;</p>

  <p class="calibre1">&nbsp;öyle ki son günlere kadar</p>

  <p class="calibre1">&nbsp;bir tanrıda olgunlaşan</p>

  <p class="calibre1">&nbsp;Et ve Can-</p>

  <p class="calibre1">&nbsp;o Can bir kan bağında bağlanacak; onun İşaretini yaşam ilân edecek, ki bu unutulmasın,</p>

  <p class="calibre1">&nbsp;"Can" bir kan bağında bağlansın.</p>

  <p class="calibre1">&nbsp;Bunlar, bilginler tarafından pek az anlaşılmış güçlü sözlerdir. Metin, tanrının kanının, tanrı ve insanın genetik olarak "son günlere kadar" bağlanması için kile karıştırıldığını belirtir; böylece tanrıların hem eti ("suret") hem de canı ("benzeyiş") İnsan üstüne asla koparılamayacak bir kan bağı ile basılacaktı.</p>

  <p class="calibre1">&nbsp;"Gılgamış Destanı", tanrılar yarı ilahi olan Gılgamış için bir kopya yaratmaya karar verdiklerinde Ana Tanrıçanın, "kil"i, tanrı Ninurta'nın "özü" ile karıştırdığını bildirmektedir. Metinde daha sonra, Enkidu'nun kudretli gücü; onda "Anu'nun özünün" olmasına, Anu'nun torunu olan Ninurta yoluyla sağladığı bir unsura bağlanmaktadır.</p>

  <p class="calibre1">&nbsp;Akkadca <span class="calibre9">kişir</span> terimi, göklerdeki tanrıların sahip olduğu bir "öz"e, bir "yoğun-luk"a değinir. E. Ebeling <span class="calibre9">kişirin</span> tam anlamını anlama gayretlerini "Öz veya bu terimin bazı nüansları, ilâhlar kadar pekâlâ Göklerden gelen füzeler için de geçerli olabilir" diye belirterek özetler. E. A. Speiser bu terimin aynı zamanda "Göklerden aşağı inen bir şey"i ima ettiği sonucuna varmıştır. Terim "bu terimin tıbbî bağlamdaki kullanımını ima edebilecek" çağrışımlar da taşımaktadır diye yazar.</p>

  <p class="calibre1">&nbsp;Tekrar basit, tek bir çeviriye geliyoruz: gen.</p>

  <p class="calibre1">&nbsp;Mezopotamya'nın ya da ahitin kadim metinlerinin kanıtları, biri bir tanrının diğeri ise Homo erectus'un olan iki gen takım<span class="calibre12">ını</span> kaynaştırmak için benimsenen işlemin, ilâhî unsur olarak erkek genlerini ve dünyasal unsur olarak dişi genlerini kullanmayı içerdiğini önermektedir.</p>

  <p class="calibre1">&nbsp;İlâhın, Âdem’i kendi suretinde ve benzeyişinde yarattığını tekrar tekrar iddia eden Tekvin Kitabı daha sonra Âdem’in oğlu Şit’in doğumunu şu sözlerle tarif eder:</p>

  <p class="calibre1">&nbsp;Ve Âdem yüz otuz yaşında, kendi benzeyişinde, suretine göre bir oğulun babası oldu ve onun adını Şit koydu.</p>

  <p class="calibre1">&nbsp;Terminoloji, Âdem’in İlâh tarafından yaratılışını tarif etmekte kullanılanlarla aynıdır. Ama Şit kesinlikle biyolojik bir süreçten geçerek Âdem’den doğmuştu;</p>

  <p class="calibre1">&nbsp;yani bir dişi yumurtanın Âdem’in erkek spermi tarafından döllenmesi ve ardından gelen gebe kalış, hamilelik ve doğum. Bu eş terminoloji bir süreci anlatmaktadır ve tek mantıklı çıkarım; Âdem'in de İlâh tarafından bir dişi yumurtanın bir tanrının spermi ile döllenmesi işlemi yoluyla ortaya çıkarmış olmasıdır.</p>

  <p class="calibre1">&nbsp;Eğer tanrısal unsurun karıştırıldığı "kil", tüm metinlerin ısrar ettiği gibi dünyasal bir unsur idiyse, tek mantıklı çıkarım bir tanrının sperminin, yani onun genetik malzemesinin bir maymun kadının yumurtasına sokulmuş olmasıdır!</p>

  <p class="calibre1">&nbsp;"Kil", ya da daha ziyade "kalıplanan kil" için Akkadca terim <span class="calibre9">fittir.</span> Ama bunun orijinal hecelenişi Tİ.İT ("<span class="calibre9">yaşamla olan")</span> idi. İbranicede <span class="calibre9">tit "çamur"</span> anlamına gelmektedir ama eşanlamlısı, <span class="calibre9">bişa (”bataklık”) ve beşa ("yumurta”)</span> ile bir kök paylaşan boştur.</p>

  <p class="calibre1">&nbsp;Yaratılış hikâyesi, kelime oyunlarıyla doludur. Âdem kelimesinin çift ve üçlü anlamlarım görmüştük; <span class="calibre9">adama-adamtu- dam.</span> Ana Tanrıçanın sıfatı olan <span class="calibre9">NİN.Tİ hem ”yaşamın hanımı ” hem de ”kaburganın hanımı"</span> anlamına gelir.</p>

  <p class="calibre1">&nbsp;Öyleyse <span class="calibre9">boş-bişa-beşa ("kil-çamur-yumurta”)</span> dişinin yumurtası için bir kelime oyunu olmasın?</p>

  <p class="calibre1">&nbsp;Bir tanrının genleri ile döllenen bir dişi Homo erectus'un yumurtası daha sonra Ea'nın eşinin rahmine yerleştirildi ve "model" elde edildikten sonra, bunun kopyaları hamilelik ve doğum sürecine girmeleri için doğum tanrıçalarının rahimlerine yerleştirildi.</p>

  <p class="calibre1">&nbsp;Bilge ve bilgili,</p>

  <p class="calibre1">&nbsp;Çifte-yedi doğum tanrıçası toplandı;</p>

  <p class="calibre1">&nbsp;Yedisi erkek doğurdu,</p>

  <p class="calibre1">&nbsp;Yedisi kız doğurdu.</p>

  <p class="calibre1">&nbsp;Doğum Tanrıçası</p>

  <p class="calibre1">&nbsp;Yaşam Nefesinin Rüzgârını hâsıl etti.</p>

  <p class="calibre1">&nbsp;Çiftler hâlinde tamamlandılar,</p>

  <p class="calibre1">&nbsp;Çiftler hâlinde, onun önünde tamamlandılar.</p>

  <p class="calibre1">&nbsp;Yaratıklar, Halktı-</p>

  <p class="calibre1">&nbsp;Ana Tanrıçanın yaratıkları.</p>

  <p class="calibre1">&nbsp;Homo sapiens yaratılmıştı.</p>

  <p class="calibre1">&nbsp;Kadim efsaneler ve mitler, ahitteki bilgiler ve modern bilim bir açıdan daha uyum içindedir. Modern antropologların insanın güneydoğu Afrika'da evrimleştiği ve ortaya çıktığı yolundaki bulguları gibi, Mezopotamya metinleri de insanın yaratılışının Apsu'da, Madenler Diyarının bulunduğu Aşağı Dünya'da meydana geldiğini önermektedirler, İnsanın "model"i olan Adapa'ya paralel olarak, bazı metinler evi Apsu'da olan "kutsal Amama, Dünya kadını" ndan söz ederler.</p>

  <p class="calibre1">&nbsp;"İnsanın Yaratılışı" metninde, Enki Ana Tanrıçaya şu talimatı verir: "&nbsp;Dünyanın Bodrumundan, tam Abzu'nun üstünden, kili bir yuvarlak olana dek karıştır". "Mekânı olarak Apsu'yu biçimlendiren" Ea'nın yaratışlarına yakılan bir ilâhî şunu belirterek başlar:</p>

  <p class="calibre1">&nbsp;Apsudaki İlâhî Ea</p>

  <p class="calibre1">&nbsp;bir kil parçası kopardı,</p>

  <p class="calibre1">&nbsp;tapınakları tamir için Kulla yarattı.</p>

  <p class="calibre1">&nbsp;İlâhî, Ea tarafından yaratılan "dağ ve denizin bol ürünleri"nden sorumlu olanları, inşaat uzmanlarını saymaya devam eder; hepsi de Abzu'da, Aşağı Dünya'nın Madenler Diyarında kopartılan kil parçalarından yapılmıştır.</p>

  <p class="calibre1">&nbsp;Metinler son derece açık biçimde belirtirler ki; Ea Eridu'da su kenarında tuğladan bir ev kurmuşken, Abzu'da değerli taşlar ve gümüşle süslü bir ev inşa etmiştir. Yaratığı olan insan oradan çıkmadır:</p>

  <p class="calibre1">&nbsp;AB.ZU'nun Efendisi, kral Enki...</p>

  <p class="calibre1">&nbsp;Evini gümüş ve lapis-lazuliden inşa etti,</p>

  <p class="calibre1">&nbsp;Gümüşü ve lapis-lazulisi, parıldayan ışık gibi,</p>

  <p class="calibre1">&nbsp;Baba, AB.ZU'da uygun biçimde şekillendirdi.</p>

  <p class="calibre1">&nbsp;Parlak şimali Yaratıklar,</p>

  <p class="calibre1">&nbsp;AB.ZU'dan hasıl oluyorlar,</p>

  <p class="calibre1">&nbsp;Efendi Nudimmud'un çevresinde duruyorlardı.</p>

  <p class="calibre1">&nbsp;Çeşitli metinlerden, insanın yaratılışının tanrılar arasında bir gedik açtığı sonucuna varmak bile mümkün. Öyle anlaşılıyor ki, en azından ilk yeni ilkel işçiler, Madenler Diyarıyla sınırlıydılar. Sonuç olarak, Sümer'de ağır işlerde çalışan Anun-nakiler, bu yeni insan gücünden yararlanamıyordu. Bilginler tarafından <span class="calibre9">"Kazmalar Miti</span>" diye adlandırılan akıl karıştırıcı bir metin, aslında Enlil'in komutası altında Sümer'de oturan Anunnakilerin Kara başlı Halktan kendilerine düşen payı aldığı sıradaki olayların bir kaydıdır.</p>

  <p class="calibre1">&nbsp;"Normal düzeni" yeniden sağlamak için Enlil "Gök" (On İkinci Gezegen veya uzay gemileri) ve Dünya arasındaki temasları kesmek gibi aşırı çarelere başvurdu ve "etin filiz verdiği" yere karşı şiddet kullanmaya girişti.</p>

  <p class="calibre1">&nbsp;Efendi,</p>

  <p class="calibre1">&nbsp;Ortaya çıkmasına sebep olduğu şey uygundur.</p>

  <p class="calibre1">&nbsp;Efendi Enlil,</p>

  <p class="calibre1">&nbsp;Kararları değiştirilemez,</p>

  <p class="calibre1">&nbsp;Gök'ü Yer'den ayırmakta hakikaten hızlıydı</p>

  <p class="calibre1">&nbsp;Böylece yaratılmış Olanlar hâsıl olabilirdi.</p>

  <p class="calibre1">&nbsp;Gök'ü Yer'den ayırmakta gerçekten hızlıydı.</p>

  <p class="calibre1">&nbsp;"Gök-Yer Bağı'nda bir kesik açtı,</p>

  <p class="calibre1">&nbsp;Böylece Yaratılmış Olanlar Etin-Filiz-Verdiği-Yer'den hâsıl olabilsin.</p>

  <p class="calibre1"><span class="calibre9">&nbsp;"Kazma ve Sepet Diyarı"na</span> karşı Enlil AL.A.Nİ <span class="calibre9">("güç üreten balta")</span> adında harika bir silâh geliştirdi. Bu silâhın büyük duvarlara saldırabilen ve yıkabilen "tek boynuzlu öküz gibi" bir "dişi" vardı. Tüm tariflere bakılırsa bu, önündeki her şeyi ezen buldozer gibi bir aracın üstüne yerleştirilmiş kocaman bir motorlu matkap idi:</p>

  <p class="calibre1">&nbsp;Efendiye karşı isyan eden ev,</p>

  <p class="calibre1">&nbsp;Efendiye boyun eğmeyen ev,</p>

  <p class="calibre1">&nbsp;AL.A.Nİ onu Efendiye boyun eğdirtti.</p>

  <p class="calibre1">&nbsp;Kötünün... bitkisinin başlarını ezer;</p>

  <p class="calibre1">&nbsp;Köklerini söker, başını koparır.</p>

  <p class="calibre1">&nbsp;Silâhına bir "toprak yaran" ekleyen Enlil saldırıya geçer:</p>

  <p class="calibre1">&nbsp;Efendi AL.A.Nl'yi çağırttı, emirlerini verdi,</p>

  <p class="calibre1">&nbsp;Toprak Yaranı bir taç gibi başına koydu,</p>

  <p class="calibre1">&nbsp;Ve onu Etin-Filiz-Verdiği Yer'e sürdü.</p>

  <p class="calibre1">&nbsp;Delikte bir adamın başı vardı;</p>

  <p class="calibre1">&nbsp;Halk yerden Enlil'e doğru koşuyordu.</p>

  <p class="calibre1">&nbsp;Hızla Kara-Başlı Olanları taradı gözleri.</p>

  <p class="calibre1">&nbsp;Müteşekkir olan Anunnakiler istediklerini gelen İlkel İşçilere yüklediler ve onları işe koşmak için hiç zaman kaybetmediler:</p>

  <p class="calibre1">&nbsp;Anunnakiler ona doğru seyirtti,</p>

  <p class="calibre1">&nbsp;Ellerini selâmlayarak kaldırdılar,</p>

  <p class="calibre1">&nbsp;Enlil'in kalbini dualarla yumuşattılar.</p>

  <p class="calibre1">&nbsp;Ondan istedikleri Kara-Başlı Olanlar idi.</p>

  <p class="calibre1">&nbsp;Kara-Başlı halka,</p>

  <p class="calibre1">&nbsp;tutmaları için kazmaları verdiler.</p>

  <p class="calibre1">&nbsp;Tekvin Kitabı da benzer biçimde "Adem"in Mezopotamya’nın batısında bir yerlerde yaratıldığı ve Aden Bahçesinde çalışmak üzere doğuya doğru Mezopotamya'ya getirildiği bilgisini vermektedir:</p>

  <p class="calibre1">&nbsp;Ve Rab Yahveh</p>

  <p class="calibre1">&nbsp;şarka doğru Aden'de bir bahçe dikti... ve yaptığı Âdem'i çalışsın ve baksın diye Aden Bahçesine koydu.</p>
</body>
</html>
