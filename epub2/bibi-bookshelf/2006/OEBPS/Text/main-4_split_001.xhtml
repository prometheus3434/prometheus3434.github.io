<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_8"><a class="calibre7" id="bookmark1"></a><span class="calibre8">GÖK KRALLIĞI</span></h1>

  <p class="calibre1">&nbsp;"Yaratılış Destanı" ve paralel metinler ile ilgili çalışmalar (örneğin <span class="calibre9">S. Lang-don'un The Babylonian Epic of Creation</span> (Babil Yaratılış Destanı)] M.Ö. 2000'den bir süre sonra Enki'nin oğlu Marduk'un, Enlil'in oğlu Ninurta ile giriştiği tanrılar arasında üstünlük kazanma yarışının başarılı galibi olduğunu göstermektedir. Babil-liler daha sonraları orijinal Sümer "Yaratılış Destanı'nı değiştirdiler, Ninurta'ya göndermelerin hepsini ve Enlil'e yapılan göndermelerin çoğunu çıkartarak, istilâcı gezegeni Marduk diye yeniden adlandırdılar.</p>

  <p class="calibre1">&nbsp;Marduk'un Dünya üzerindeki "Tanrıların Kralı" statüsüne gerçek yükseltilişi-ne, ona göksel karşılığı olarak Nefilimlerin gezegeninin, yani On ikinci Gezegenin tayin edilmesi eşlik eder. "Göksel Tanrıların (gezegenlerin) Efendisi" olan Marduk aynı zamanda "Göklerin Kralı"ydı.</p>

  <p class="calibre1">&nbsp;Bazı bilginler ilk başlarda "Marduk"un ya Kuzey Yıldızı ya da bahar noktası sırasında Mezopotamya semalarında görülen bir başka parlak yıldız olduğunu düşündüler zira göksel Marduk <span class="calibre9">"parlak gök cismi"</span> olarak tarif edilmişti. Ama Albert Schott <span class="calibre9">[(Marduk und sein Stern</span> (Marduk ve Onun Taşı)] ve başkaları bütün astronomi metinlerinin Marduk'tan güneş sisteminin bir üyesi olarak söz ettiklerini kesin bir şekilde gösterdiler.</p>

  <p class="calibre1">&nbsp;Marduk'u tanımlayan diğer sıfatların <span class="calibre9">"Büyük Gök Cismi"</span> ve <span class="calibre9">"Işıldayan"</span> olmasından dolayı, bilginlerin yine bir Güneş tanrısı olarak gördükleri Mısır tanrısı Ra'ya paralel olarak Marduk'un bir Babil Güneş Tanrısı olduğu teorisi tuttu. Marduk'u <span class="calibre9">"uzak göklerin yükseklerini tarayan ... parlaklığı huşu yaratan bir hale taşıyan"</span> diyerek tarif eden metinler bu teoriyi destekliyor gibiydi. Ama aynı metin "o, diyarları Şamaş (Güneş) gibi tarar" diye anlatmaya devam ediyordu. Eğer Marduk bazı açılardan Güneş'e benzer olsa bile, şüphesiz, Güneş olamazdı.</p>

  <p class="calibre1">&nbsp;Eğer Marduk Güneş değil idiyse, gezegenlerden hangisiydi? Kadim astronomi metinleri gezegenlerden herhangi birine uymuyor. Teorilerini (Güneşin Oğlu gibi) belirli sıfatlara dayandıran bazı bilginler Satürn'ü işaret ettiler. Marduk'un kırmızımsı bir gezegen olarak tanımlanışı Mars'ı da aday yapıyordu. Ama metinler Mar-duk'u <span class="calibre9">markas şame</span> <span class="calibre9">("Göğün ortasına")</span> yerleştirmekteydi ve bu, çoğu bilgini en uygun tanımlamanın gezegenlerin sıralanışında ortada yer alan Jüpiter olduğuna ikna etti:</p>

  <p class="calibre1">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Jüpiter</p>

  <p class="calibre1">Merkür - Venüs - Dünya - Mars &nbsp; &nbsp; &nbsp; &nbsp; &nbsp;Satürn - Uranüs - Neptün - Plüton</p>

  <p class="calibre1">&nbsp;Bu teoride bir çelişki vardır. Bunu ileri süren bilginler, Kaidelilerin, Satürn'ün ötesindeki gezegenlerin farkında olmadıkları görüşünü ileri süren bilginlerdir. Bu bilginler Dünya'yı bir gezegen olarak belirtir ama Kaidelilerin Dünya'yı gezegensel sistemin düz merkezi olarak düşündüklerini de ileri sürerler. Ve Mezopotamyalıla-rın kesin biçimde "gök tanrıları" arasında saydıkları Ay'ı dışlarlar. Jüpiter'i <span class="calibre9">On İkinci Gezegen</span> ile eşleştirmeleri uygun değildir.</p>

  <p class="calibre1">&nbsp;"Yaratılış Destanı" Marduk'un güneş sistemimize dışarıdan girip, Tiamat ile çarpışmadan önce (Satürn ve Jüpiter dâhil) dış gezegenlerin yanından geçen bir istilâcı olduğunu açıkça belirtir. Sümerliler bu gezegeni <span class="calibre9">NİBİRU,</span> yani <span class="calibre9">"geçiş gezegeni</span>" diye adlandırır ve destanın Babil versiyonu şu astronomi bilgilerini vermeye devam eder:</p>

  <p class="calibre1">&nbsp;NİBİRU gezegeni:</p>

  <p class="calibre1">&nbsp;Gök ve Yerin birleştiği noktayı kaplayacak.</p>

  <p class="calibre1">&nbsp;Yukarıda ve aşağıda, karşıya geçemeyecekler;</p>

  <p class="calibre1">&nbsp;Onu beklemeliler.</p>

  <p class="calibre1">&nbsp;NİBİRU gezegeni:</p>

  <p class="calibre1">&nbsp;Göklerde parlak olan gezegen.</p>

  <p class="calibre1">&nbsp;Merkezî noktayı tutar;</p>

  <p class="calibre1">&nbsp;Ona hürmet edecekler.</p>

  <p class="calibre1">&nbsp;NİBİRU gezegeni:</p>

  <p class="calibre1">&nbsp;Odur hiç yorulmadan Tiamat'ın ortasından geçip duran.</p>

  <p class="calibre1">&nbsp;Adı "GEÇİŞ" olsun-En ortada duran.</p>

  <p class="calibre1">&nbsp;Bu dizeler, "<span class="calibre9">Tiamat'ın ortasından geçip duran</span>" On İkinci Gezegenin diğer gezegenleri iki eşit gruba bölmesiyle ilgili ek ve kesin bilgiyi sağlıyor: Yörüngesi onu tekrar tekrar, bir zamanlar Tiamat'ın bulunduğu göksel savaşın meydanına getiriyor.</p>

  <p class="calibre1">&nbsp;Gökte sıralanışlarına göre gezegenlerin listesi ile gezegensel dönemleri son derece gelişmiş bir tarzda ele alan astronomi metinlerinin de Marduk'un Jüpiter ile Mars arasında bir yerde göründüğünü önerdiklerini görüyoruz. Sümerliler tüm gezegenleri bildiklerine göre, On İkinci Gezegenin "merkezî konumda" görünüşü çıkarımlarımızı onaylıyor:</p>

  <p class="calibre1"><a id="bookmark2"></a><br class="calibre2" /></p>

  <p class="calibre1"><img alt="şekil 73" class="calibre3" src="../Images/sekil_11.bmp" /><br class="calibre2" /></p>

  <p class="calibre1">&nbsp;Eğer Marduk'un yörüngesi onu bir zamanlar Tiamat'ın bulunduğu yere, nispeten yakınımıza (Mars ve Jüpiter arasına) getiriyor ise, bu kadar büyük ve parlak olduğu söylenen bu gezegeni niçin hâlâ görmedik acaba?</p>

  <p class="calibre1">&nbsp;Mezopotamya metinleri Marduk'tan, göklerin bilinmeyen bölgelerine ve evrenin uzak kısımlarına erişen diye söz ederler. "O <span class="calibre9">gizli bilgileri tarar... evrenin tüm kısımlarını görür."</span> Ayrıca diğer bütün gezegenleri <span class="calibre9">"gözleyen",</span> yörüngesi diğer gezegenlerin etrafından dolaşmasına izin veren tarzda anlatılmıştır. <span class="calibre9">"Onların kuşaklarını (yörüngelerini) tutar",</span> çevrelerinde bir "çember" oluşturur. Yörüngesi, diğer gezegenlerinkinden "daha ulu" ve "daha büyük"tür. Bu nedenle Franz Kugler <span class="calibre9">[Sternkunde und Sterndienst in Babylon'in</span> (Babil'de Yıldız Bilimi ve Yıldız Hizmetleri)] aklına Marduk'un tıpkı bir kuyrukluyıldız gibi büyük eliptik bir yol izleyen hızlı bir gök cismi olabileceği gelmişti.</p>

  <p class="calibre1">&nbsp;Yerçekim merkezi olarak Güneş'e odaklanan böylesi eliptik bir yörünge bir <span class="calibre9">apogeye</span>, yani Güneş'ten en uzak olduğu ve dönüş uçuşuna başladığı noktaya ve bir hadid noktasına, yani dış uzaya dönüş yolculuğunun başladığı, Güneş'e en yakın olan noktaya sahiptir. Mezopotamya metinlerinde böyle iki "üssün" gerçekten de Marduk ile ilişkilendirildiğini görüyoruz. Sümer metinleri gezegeni ^N.U^'dan ("Gök <span class="calibre9">üssünden</span>") <span class="calibre9">E.NUNa ("asil ev")</span> giderken betimler. Yaratılış destanı Mar-duk'tan söz eder:</p>

  <p class="calibre1">&nbsp;Göğü geçti ve bölgeleri taradı...</p>

  <p class="calibre1">&nbsp;Efendi daha sonra Derin'in yapısını ölçtü.</p>

  <p class="calibre1">&nbsp;E-şara"yı dıştaki evi olarak kurdu;</p>

  <p class="calibre1">&nbsp;E-şarayı Göklerdeki büyük ev olarak kurdu.</p>

  <p class="calibre1">&nbsp;Demek ki bir "ev" dıştaydı; yani uzayın derin bölgelerinde. Diğeri "Gökte" asteroit kuşağının içinde, Mars ve Jüpiter arasında kurulmuştu. (Şekil 111)</p>

  <p class="calibre1"><img alt="" class="calibre109" src="../Images/main-108.jpg" /></p>

  <p class="calibre1"><span class="calibre9"><b class="calibre4">Şekil 111</b></span></p>

  <p class="calibre1">&nbsp;Sümerli atalarının, yani Urlu İbrahim'in öğretilerini izleyen kadim İbranîler de en üstün ilâhlarını en üstün gezegenle ilişkilendirdiler. Mezopotamya metinleri gibi, Eski Ahit'te yer alan birçok kitap da, görülmeksizin <span class="calibre9">"bir daire içinde göklerde hareket eden</span>" <span class="calibre9">"Rab'bi",</span> "<span class="calibre9">en uzaktaki gezegenleri bile doğarlarken görebildiği</span>" <span class="calibre9">"Göğün yükseklerinde" ev sahibi olarak tarif eder.</span> Göksel çarpışmayı tarif eden Eyüp'ün Kitabı muhteşem gezegenin gittiği yeri bize şu önemli dizelerle anlatır:</p>

  <p class="calibre1">&nbsp;Derinin üstüne bir yörünge çizdi;</p>

  <p class="calibre1">&nbsp;Işık ve karanlığın (kaynaştıkları) son yere kadar.</p>

  <p class="calibre1">&nbsp;Mezmurlar da aynı açıklıkla gezegenin muhteşem rotasını çizerler:</p>

  <p class="calibre1">&nbsp;Gökler Rab'bin izzetini beyan eder;</p>

  <p class="calibre1">&nbsp;Ve gök kubbesi ellerinin işini ilân eyler...</p>

  <p class="calibre1">Gerdekten çıkan güvey gibidir,</p>

  <p class="calibre1">&nbsp;ve bir yiğit gibi rotasında koşmaktan hoşlanan.</p>

  <p class="calibre1">&nbsp;Çıkışı göklerin uçundandır,</p>

  <p class="calibre1">&nbsp;Devri de onların sonuna kadar.</p>

  <p class="calibre1">&nbsp;Apoge noktasında muazzam yüksekliklere uçan ve daha sonra hadid noktasında "&nbsp;<span class="calibre9">aşağıya inen, Göklere boyun eğen</span>", göklerdeki büyük yolcu olarak tanınan gezegen bir <span class="calibre9">Kanatlı Küre</span> olarak resmedilmektedir.</p>

  <p class="calibre1">&nbsp;Arkeologların Yakın Doğu halklarının kalıntılarını gün ışığına çıkardıkları her yerde Kanatlı Küre sembolü göze çarpıyordu; tapınaklarda ve saraylarda, kayalara oyulmuş, silindir mühürlere kazınmış, duvarlara resmedilmiş. Krallara ve rahiplere eşlik ediyor, onların tahtlarının üstünde duruyor, savaş sahnelerinde onların üstünde "yüzüyor"du, arabalarının üstüne işlenmişti. Kil, metal, taş ve tahta nesneler bu sembolle süslenmişti. Sümer ve Akkad, Babil ve Asur, Elam ve Urartu, Mari ve Nuzi, Mitani ve Kenan -hepsi de bu sembole saygı göstermekteydi. Hitit kralları, Mısır firavunları, Pers şarları; hepsi de sembolü (ve temsil ettiği şeyi) en üstün ilan etmişlerdi. Binlerce yıl da öyle kaldı. (Şekil 112)</p>

  <p class="calibre1"><img alt="" class="calibre110" src="../Images/main-109.jpg" /><img alt="" class="calibre111" src="../Images/main-110.jpg" /><img alt="" class="calibre112" src="../Images/main-111.jpg" /><img alt="" class="calibre113" src="../Images/main-112.jpg" /><img alt="" class="calibre114" src="../Images/main-113.jpg" /></p>

  <p class="calibre1">&nbsp;Kadim dünyanın dinsel inançlarının ve astronomisinin belkemiği, On ikinçi Gezegenin, "Tanrılar gezegeni" nin güneş sistemi içinde kaldığı ve büyük yörüngesinin onu periyodik olarak Dünya'nın yakınlarına getirdiği kanaati oluşturmaktaydı. On İkinci Gezegenin, "Geçiş Gezegeni"nin piktografık işareti bir haçtı. Aynı zamanda "Anu" ve "ilâhî" anlamına gelen bu çiviyazısı işareti, ^ ^ daha sonraları Samî dillerinde "işaret" anlamına gelen <span class="calibre9">tav ^</span> &nbsp;&nbsp;&nbsp;^ harfine dönüştü.</p>

  <p class="calibre1">&nbsp;Gerçekten de, kadim dünyanın tüm halkları On İkinci Gezegenin periyodik yaklaşmasını alt üst oluşların, büyük değişimlerin ve yeniçağların bir işareti olarak görmekteydi. Mezopotamya metinleri gezegenin periyodik olarak ortaya çıkışını beklenen, tahmin edilebilen ve gözlemlenebilen bir olay olarak anlatmaktadır:</p>

  <p class="calibre1">&nbsp;Büyük gezegen;</p>

  <p class="calibre1">&nbsp;Ortaya çıkışında, koyu kırmızı.</p>

  <p class="calibre1">&nbsp;Göğü yarıdan böler ve Nibiru olarak durur.</p>

  <p class="calibre1">&nbsp;Gezegenin gelişi ile ilgili metinlerin birçoğu, olayın Dünya ve insanoğlu üstündeki etkisine dair kehanetlerde bulunan kehanet metinleridir. R. Campbell Thompson <span class="calibre9">[Reports of the Magicians and Astrologs of Nineveh and Babylon</span> (Ninova ve Babil'in Büyücülerinin ve Astrologlarının Anlattıkları)] gezegenin "Jüpiter'in durağını çevrelerken" ilerleyişini ve geçiş, yani Nibiru noktasına gelişini anlatan böyle metinler yayınlamıştır:</p>

  <p class="calibre1">&nbsp;Jüpiter'in durağından Gezegen batıya doğru geçer,</p>

  <p class="calibre1">&nbsp;Bir süre güven içinde yaşayış olacaktır.</p>

  <p class="calibre1">&nbsp;Diyara yavaşça huzur çöker.</p>

  <p class="calibre1">&nbsp;Jüpiter'in durağından başlayarak Gezegenin parlaklığı &nbsp;artmaya başlar ve Yengeç Burcunda Nibiru hâline gelecektir,</p>

  <p class="calibre1">&nbsp;Akkad bollukla dolacak,</p>

  <p class="calibre1">&nbsp;Akkad kralı güçlenecektir.</p>

  <p class="calibre1">&nbsp;Nibiru sona geldiğinde...</p>

  <p class="calibre1">&nbsp;Diyar güven içinde yaşayacak,</p>

  <p class="calibre1">&nbsp;Saldırgan krallar barış yapacak,</p>

  <p class="calibre1">&nbsp;Tanrılar duaları kabul edecek, yakarışları duyacak.</p>

  <p class="calibre1">&nbsp;Ancak yaklaşan gezegenin, güçlü kütle çekimi etkili &nbsp;yağmurlara ve sellere de sebep olacağı beklenmekteydi:</p>

  <p class="calibre1">&nbsp;Gök Tahtının Gezegeni daha da parlaklaşınca, seller ve &nbsp;yağmurlar olacak...</p>

  <p class="calibre1">&nbsp;Nibiru hadid noktasına vardığında, tanrılar huzur verecek; &nbsp;belâlar ortadan kalkacak, karışıklıklar çözülecek.</p>

  <p class="calibre1">&nbsp;Yağmur ve seller gelecek.</p>

  <p class="calibre1">&nbsp;Mezopotamyalı âlimler gibi İbranî peygamberler de gezegenin Dünya'ya yaklaşma ve insanoğluna görünür olma zamanını yeni bir çağın müjdecisi olarak düşünmüşlerdir. Mezopotamya’nın ve Gök Tahtının Gezegenine eşlik eden bolluk ve barış kehanetleri ile Rab'bin Gününden sonra Dünya'ya gelen barış ve adaleti anlatan İncil kehanetleri en iyi şekilde İşaya'nın sözleri ile ifade edilebilir:</p>

  <p class="calibre1">&nbsp;Ve son günlerde vaki olacak ki:</p>

  <p class="calibre1">... Rab milletler arasında hükmedecek ve çok kavimler hakkında karar verecek.</p>

  <p class="calibre1">Kılıçlarını sapan demirleri ve mızraklarını bağcı bıçakları yapacaklar; millet millete karşı kılıç kaldırmayacak.</p>

  <p class="calibre1">&nbsp;Rab'bin Gününü izleyen yeni dönemin kutsamalarının tersine, o günün kendisi Eski Ahit tarafından yağmurlar, tufanlar ve depremler zamanı olarak tarif edilir. Eğer İncil'deki pasajları, tıpkı Mezopotamya denkleri gibi, Dünya'nın yakınından geçen güçlü kütle çekimi olan büyük bir gezegenin geçişine göndermede bulunuyorsa, İşaya'nın sözleri açıkça anlaşılabilir:</p>

  <p class="calibre1">&nbsp;Dağlarda kalabalığın gürültüsü, büyük bir kavmin gürültüsü gibi, biraraya birikmiş milletlerden krallıkların kargaşalık gürültüsü;</p>

  <p class="calibre1">&nbsp;Orduların Rabbi cenk için orduyu yokluyor!</p>

  <p class="calibre1">&nbsp;Bütün memleketi viran etmek için,</p>

  <p class="calibre1">&nbsp;Rab ve gazabın silâhları uzak bir diyardan, göklerin ucundan &nbsp;geliyor...</p>

  <p class="calibre1">&nbsp;Bundan ötürü Gökleri titreteceğim ve Orduların Rabbi geçerken kızgın öfkesi ve gazabı gününde Dünya yerinden oynayacak.</p>

  <p class="calibre1">Dünyanın "dağları eriyecek... vadileri yarılacak" ve bir yandan ekseni etrafında dönüşü de etkilenecek. Amos peygamberin açık biçimde kehanet ettiği gibi:</p>

  <p class="calibre1">&nbsp;Ve o günde vaki olacak ki,</p>

  <p class="calibre1">&nbsp;Rab Yahve diyor,</p>

  <p class="calibre1">&nbsp;Öğleyin güneşi batıracağım ve güpegündüz diyarı &nbsp;karartacağım.</p>

  <p class="calibre1">&nbsp; " İşte, Rab'bin Günü geldi!" diye ilân eden Zekeriya peygamber halkını Dün-ya'nın kendi ekseni çevresinde dönüşünün durması fenomeninin sadece bir gün süreceğini söyleyerek bilgilendirdi:</p>

  <p class="calibre1">&nbsp;Ve o gün vaki olacak ki,</p>

  <p class="calibre1">&nbsp;ışık olmayacak, ışıldayanlar kararacak.</p>

  <p class="calibre1">&nbsp;Fakat Rab'bin bildiği bir gün olacak; gündüz de olmayacak, gece de olmayacak ve vaki olacak ki, akşamleyin ışık olacak.</p>

  <p class="calibre1">&nbsp;Yoel peygamber, Rab'bin Gününde "Güneş ve Ay kararıyor ve yıldızlar ışıklarını gizliyor"; "Güneş karanlığa ve Ay kana döndürülecek" demişti.</p>

  <p class="calibre1">&nbsp;Mezopotamya metinleri gezegenin parlaklığını ululamış ve onun gündüz vakti bile görülebildiğini öne sürmüşler: "Gün doğarken görülür, gün batarken gözden kaybolur". Nippur'da bulunan bir silindir mühürde, göklerde gözle görülen (haç sembolü ile gösterilen) On İkinci Gezegene huşu içinde bakan bir grup saban süren resmedilir. (Şekil 113)</p>

  <p class="calibre1"><img alt="" class="calibre115" src="../Images/main-114.jpg" /></p>

  <p class="calibre1"><span class="calibre9"><b class="calibre4">Şekil 113</b></span></p>

  <p class="calibre1">&nbsp;Kadim halklar On İkinci Gezegenin dönemsel gelişini beklemekle kalmamış, onun yaklaşma rotasını da çıkartmışlardır.</p>

  <p class="calibre1">&nbsp;Çeşitli İncil pasajları, özellikle de İşaya, Amos ve Eyüp kitapları, göksel Efendi'nin hareketini çeşitli burçlarla ilişkilendirirler. "Tek başına gökleri geren odur, ve en yüksek Derin üstün-de yürüyen odur; Büyük Ayı'ya, Orion'a ve Sirius'a ve güneyin burç evlerine varan odur." Ya da "Yüzü Boğa ve Koç'a gülümser; Boğa'dan Yay'a gider". Bu dizeler sadece göklerin en yükseklerini tarayan bir gezegeni değil, aynı zamanda güneyden gelen ve saat yönünde hareket eden bir gezegeni tarif eder; tıpkı bizim Mezopotamya verilerinden çıkardığımız gibi. Habakkuk peygamberin son derece açık biçimde belirttiği gibi: "Rab güneyden gelecek... haşmeti Dünya'yı dolduracak... ve Venüs ışık gibi olacak, huzmelerini Rab'bin verdiği."</p>

  <p class="calibre1">&nbsp;Konuyla ilgili Mezopotamya metinleri arasında, bir tanesi son derece açıktır:</p>

  <p class="calibre1">&nbsp;Tanrı Marduk'un gezegeni Ortaya çıktığında: Merkür.</p>

  <p class="calibre1">&nbsp;Gök yayının otuzuncu derecesinden yükselen: Jüpiter. Göksel savaşın olduğu yerde durduğunda: Nibiru.</p>

  <p class="calibre1">&nbsp;Şu şemanın gösterdiği gibi (Şekil 114) yukarıdaki metin</p>

  <p class="calibre1"><img alt="" class="calibre116" src="../Images/main-115.jpg" /></p>

  <p class="calibre1"><span class="calibre9">Şekil 114</span> - <span class="calibre9">On İkinci Gezegenin yeniden görünüşü</span></p>

  <p class="calibre1">&nbsp;(bilginler öyle varsayar ama) On İkinci Gezegeni farklı isimlerle çağırmamaktadır. Bunlar daha ziyade gezegenin hareket eden ve Dünya'dan gözlemlenebilecek ve izlenebilecek biçimde ortaya çıktığı üç önemli noktayla ilgilidir.</p>

  <p class="calibre1">&nbsp;Yörüngesi onu Dünya'nın yakınına geri getirirken On İkinci Gezegeni gözlemlemek için ilk fırsat, Merkür'le bir hizaya geldiği zamandı (A noktası); hesaplamalarımıza göre, Güneş-Dünya hadid noktasındaki hayalî gök yayına 30 derecelik bir açıda olduğunda. Dünya'ya yaklaşırken ve bu nedenle Dünya semalarında "yükseliyor" gibi görünürken (tam olarak bir 30 derece daha), gezegen Jüpiter'in yörüngesini B noktasında keserdi. En sonunda, göksel savaş meydanına, hadid noktasında ya da Geçiş noktasına geldiğinde Nibiru gezegeni C noktasında olurdu. Güneş, Dünya ve Marduk'un yörüngesinin hadid noktası arasına hayalî bir eksen çizen Dünya'daki gözlemciler Marduk'un ilk olarak Merkür ile 30° 'de hizaya girdiğini gözlemlediler (A noktası). Bir 30° daha ilerleyen Marduk, B noktasında Jüpiter'in yörüngesini geçer.</p>

  <p class="calibre1">&nbsp;Sonra, hadid noktasında (C noktası) Marduk Geçiş'e ulaşır: Göksel Savaş meydanına geri gelir; bu nokta Dünya'ya en yakın olduğu zamandır ve uzak uzayın derinliklerine doğru yörüngesinde geri dönmeye başlar.</p>

  <p class="calibre1">&nbsp;Kadim Mezopotamya ve İbranî yazıtlarındaki Rab'bin Günü beklentisi (bunlar Yeni Ahit’teki Göklerin Krallığının gelmesi beklentisinde tekrarlanır), demek ki Dünya halklarının gerçek deneyimlerine dayanmaktadır: Krallık Gezegeninin Dünya yakınlarında dönemsel dönüşüne tanık oluşlarına.</p>

  <p class="calibre1">&nbsp;Gezegenin Dünya'ya dönemsel olarak görünüşü ve gözden kayboluşu; onun kalıcı bir güneşsel yörüngesi olduğu varsayımını doğrulamaktadır. Bu açıdan, birçok kuyrukluyıldız gibi davranmaktadır. Her yetmiş beş yılda bir Dünya'ya yaklaşan Halley gibi bilinen kuyrukluyıldızların bazıları o kadar uzun zaman gözden kaybolurlar ki gökbilimciler aynı kuyrukluyıldızı gördüklerini fark edene dek bir hayli direnmişlerdi. Diğer kuyrukluyıldızlar ise insan hafızasına göre ancak bir kez görülmüştür ve binlerce yıllık yörüngelere sahip oldukları düşünülmektedir. Örneğin, ilk kez 1973 yılı Mart ayında keşfedilen Kohutek kuyrukluyıldızı, 1974 Ocak ayında Dünya'nın 120 milyon km yakınına gelmiş ve kısa süre sonra Güneş'in ardında gözden kaybolmuştu. Gökbilimciler 7.500 ilâ 75.000 yıl içindeki gelecekte tekrar ortaya çıkacağını hesaplıyorlar.</p>

  <p class="calibre1">&nbsp;İnsanın On İkinci Gezegenin periyodik biçimde görünmesi ve gözden kaybolmasına aşinalığı, yörünge döneminin Kohutek için hesaplanandan daha kısa olduğunu akla getiriyor. Eğer böyleyse, astronomlarımız neden bu gezegenin varlığından haberdar değiller? Durum şu ki, Kohutek için verilen en düşük yörüngenin yarısı kadar bir yörünge bile On İkinci Gezegeni, Plüton ile aramızdaki uzaklığın altı katı uzağa koymaktadır; yani bu uzaklıktaki böyle bir gezegen Güneş'in ışığını Dünya'ya doğru çok az (ya da hiç) yansıtacağından gözle görünmeyecektir. Aslında, Satürn’ün ötesindeki bilinen gezegenler ilk olarak gözlenerek değil matematiksel olarak keşfedilmiştir. Gökbilimcilerin bulduğuna göre, bilinen gezegenlerin yörüngeleri anlaşılan diğer gök cisimleri tarafından etkilenmektedir.</p>

  <p class="calibre1">&nbsp;Gökbilimcilerin On İkinci Gezegeni "keşfetmeleri" bu şekilde olabilir. Zaten görülmemesine rağmen belirli kuyrukluyıldızların yörüngeleri üzerindeki etkileri sayesinde "algılanan" bir "X Gezegeni"nin var olduğu yolunda spekülasyonlar yapılmaktadır. 1972'de California Üniversitesi Lawrence Livermore Laboratuvarın-dan Joseph L. Brady, Halley kuyrukluyıldızının yörüngesindeki farklılıkların, Güneş'in çevresini her 1.800 yılda bir dolanan, Jüpiter boyutunda bir gezegen tarafından oluşturulduğunu keşfetti. 9.600.000.000 km olarak hesaplanan uzaklıkta, varlığı ancak matematiksel olarak saptanabiliyordu.</p>

  <p class="calibre1">&nbsp;Böyle bir yörünge de mümkün olabilir ama Mezopotamya ve Ahit kaynakları On İkinci Gezegenin yörünge döneminin 3.600 yıl olduğuna dair güçlü kanıtlar sunmaktadır. 3.600 sayısı Sümercede büyük bir daire olarak yazılır. Gezegenin sıfatı olan <span class="calibre9">şar</span> ("en üstün hükümdar"), aynı zamanda "mükemmel bir çember", "tamamlanmış devir" anlamına da gelir. Aynı zamanda 3.600 rakamı anlamındadır. Ve bu üç terimin tanımı, yani gezegen/yörünge/3.600 sadece bir rastlantı olamaz.</p>

  <p class="calibre1">&nbsp;Babilli rahip-gökbilimci-bilgin Berossus, Tufandan önce Dünya üzerinde hüküm süren on hükümdardan söz eder. Berossus'un yazılarını özetleyen Alexander Polyhistor şöyle yazar: <span class="calibre9">"ikinci kitap, Kaideli on kralın tarihidir ve her birinin toplam yüz yirmi şar ya da dört yüz otuz iki bin yıl süren saltanatı, Tufan zamanına dek varır "</span></p>

  <p class="calibre1">Aristo'nun bir öğrencisi olan Abidenus da toplam saltanat süreleri 120 şar olan Tufan öncesi on hükümdardan söz eden Berossus'tan alıntı yapar. Bu hükümdarların ve şehirlerinin kadim Mezopotamya'da olduğunu açıklar:</p>

  <p class="calibre1">&nbsp;Diyarın ilk kralının Alorus olduğu söylenir... On <span class="calibre9">şar</span> hüküm sürdü.</p>

  <p class="calibre1"><span class="calibre9">&nbsp;Bir şar, üç bin altı yüz yıl diyerek ölçülür.</span></p>

  <p class="calibre1">&nbsp;Ondan sonra Alaprus üç şar hüküm sürdü; onun ardından &nbsp;panti-Biblon şehrinden Amillarus on üç şar hüküm sürdü...</p>

  <p class="calibre1">&nbsp;Onun ardından Ammenon on iki şar hüküm sürdü; o da &nbsp;panti-Biblon şeh-rindendi. Sonra aynı yerden Megalarus, on &nbsp;sekiz şar.</p>

  <p class="calibre1">&nbsp;Sonra Daos, Çoban, mekânı on şar yönetti...</p>

  <p class="calibre1">&nbsp;Ardından başka Hükümdarlar da geldi ve hepsinin &nbsp;sonuncusu Sisithrus idi; tamamı on kral, saltanat süreleri ise &nbsp;120 şar etti.</p>

  <p class="calibre1">&nbsp;Atinalı Apollodorus da Berossus'un tarih öncesi açıklamalarını benzer terimlerle bildirmiştir: On hükümdar toplam 120 şar (432.000 yıl) hüküm sürmüştü ve her birinin saltanatı 3.600 yıllık şar birimleri ile hesaplanmıştı.</p>

  <p class="calibre1">&nbsp;Sümerolojinin ilerlemesiyle birlikte, Berossus'un atıfta bulunduğu "eski metinler" bulundu ve deşifre edildi; bunlar Sümer kral listeleridir ve anlaşılan, Dünya'da "Krallık Göklerden aşağı indirildiği" zamandan "Tufan Dünya'yı silip geçene" dek hüküm süren on Tufan öncesi hükümdarın geleneğini izleyerek sıralanmışlardı.</p>

  <p class="calibre1">&nbsp;W-B/144 metni diye bilinen bir Sümer kral listesi, beş meskûn yerde veya "şehir"deki ilâhî hükümdarlık sürelerini kaydeder. İlk şehir olan Eridu'da iki hükümdar vardır. Metin her iki ismin başına da "ata" anlamına gelen unvan-hecesi "A" harfini ekler.</p>

  <p class="calibre1">&nbsp;Krallık Göklerden aşağı indirildiğinde,</p>

  <p class="calibre1">&nbsp;krallık ilk Eridu'daydı.</p>

  <p class="calibre1">&nbsp;Eridu'da,</p>

  <p class="calibre1">&nbsp;A.LU.LİM kral oldu; 28.800 yıl hüküm sürdü.</p>

  <p class="calibre1">&nbsp;A.LAL.GAR36.000yıl hükmetti.</p>

  <p class="calibre1">&nbsp;İki kral 64.800 yıl hüküm sürdüler.</p>

  <p class="calibre1">&nbsp;Krallık daha sonra, hükümdarların en veya "efendi" (ve bir &nbsp;keresinde ilâhî unvan <span class="calibre9">dingir)</span> diye adlandırıldığı diğer hükümet &nbsp;merkezlerine aktarılır.</p>

  <p class="calibre1">&nbsp;Eridu'yu bıraktım;</p>

  <p class="calibre1">&nbsp;krallığı Bad-Tibira'ya taşındı.</p>

  <p class="calibre1">&nbsp;Bad-Tibira'da,</p>

  <p class="calibre1">&nbsp;EN.MEN.LU.AN.NA43.200 yıl hüküm sürdü;</p>

  <p class="calibre1">&nbsp;EN.MEN.GAL.AN.NA 28.800 yıl hükmetti.</p>

  <p class="calibre1">&nbsp;İlâhî DU.MU.Zİ, Çoban, 36.000 yıl hüküm sürdü.</p>

  <p class="calibre1">&nbsp;Üç kral 108.000 yıl boyunca hüküm sürdüler.</p>

  <p class="calibre1">&nbsp;Liste daha sonra bunların ardından gelen şehirleri, yani Larak ve Sippar'ı ve onların ilâhî hükümdarlarının ve son olarak da ana veya babası ilâhî olan bir insanın kral olduğu Şuruppak'ın adlarını verir. Bu saltanat sürelerinin fantastik biçimde uzun oluşlarındaki en çarpıcı nokta, bunların, hiç istisnasız, hep 3.600 sayısının katları olmasıdır:</p>

  <p class="calibre1"><img alt="şekil 76" class="calibre3" src="../Images/sekil_12.bmp" /><br class="calibre2" /></p>

  <p class="calibre1">&nbsp;Bir başka Sümer metni (W-B/62) Larsa'yı ve bu şehrin iki ilâhî hükümdarını da krallar listesine ekler ve bu metnin verdiği saltanat süreleri de yine 3.600 yıllık Şarın tam katlarıdır. Diğer metinlerin yardımı ile şu sonuca varılır: Gerçekten de Sümer'de Tufandan önce on hükümdar vardı ve her biri birçok şar boyunca hüküm sürmüştü ve toplam saltanat süreleri, Berossus'un bildirdiği gibi 120 şar idi.</p>

  <p class="calibre1">&nbsp;Bu çıkarımın ta kendisi bu hükümdarlık şarlarının "şar" gezegeninin, "Krallık Gezegeni "nin yörünge dönemi olan şar ile ilişkili olduğunu önermektedir; yani Alulim On ikinci Gezegenin sekiz yörünge dönemi boyunca, Alalgar ise on yörünge dönemi boyunca vb. hüküm sürmüştü.</p>

  <p class="calibre1">&nbsp;Eğer bu Tufan öncesi hükümdarlar, önerdiğimiz gibi, On ikinci Gezegenden Dünya'ya gelen Nefılimler ise, o zaman Dünya üzerindeki "hükümdarlık" dönemlerini On İkinci Gezegenin yörünge dönemleriyle ilişkilendirmeleri şaşırtıcı olmamalı. Böylesi hükümdarlık veya Krallık dönemleri bir iniş zamanından bir kalkış zamanına dek sürerdi; yani On İkinci Gezegenden bir kumandan geldiğinde, diğerinin ayrılma zamanı geliyordu. İnişlerin ve kalkışların On İkinci Gezegenin Dünya'ya yaklaşmasıyla ilişkili olması gerektiğinden, komutanlık süreleri ancak bu yörünge dönemleriyle, yani şarlarla ölçülebilirdi.</p>

  <p class="calibre1">&nbsp;Şüphesiz, Dünya'ya inen Nefilimlerin herhangi birisinin iddia edildiği gibi burada 28.800 veya 36.000 yıl boyunca hüküm sürebilir miydi diye sorulabilir. Bilginlerin bu saltanat sürelerinden "efsanevî" diye söz etmesine şaşmamak gerek.</p>

  <p class="calibre1">&nbsp;Ama yıl dediğimiz nedir? Bizim "yılımız, Dünya'nın Güneş çevresindeki bir yörüngeyi tamamlaması boyunca geçen süredir. Yaşam Dünya üzerinde, gezegenimiz zaten Güneş çevresinde dönüyorken geliştiği için, Dünya üzerindeki yaşam bu yörüngenin uzunluğu ile şekillenmiştir. (Hatta Ay'ınki gibi çok daha küçük bir yörünge süresi ya da gün-gece dönümü bile neredeyse Dünya üzerindeki tüm yaşamı etkilemektedir.) Bu kadar çok yıl yaşarız çünkü biyolojik saatlerimiz, Dün-ya'nın Güneş çevresinde bu kadar çok dönmesine göre ayarlanmıştır.</p>

  <p class="calibre1">&nbsp;Bir başka gezegendeki yaşamın da o gezegenin devirleri tarafından "ayarlanmış" olduğu konusunda çok az şüphe olabilir. Eğer On ikinci Gezegenin Güneş çevresinde aldığı yol böylesine uzunsa, bir yörünge dönemini Dünya'nın 100 yörünge dönüşü yapmasıyla aynı zamanda tamamlıyorsa, o zaman Nefilimlerin bir yılı bizim 100 yılımıza eşittir. Eğer yörüngeleri bizimkinden 1.000 kat daha uzunsa, o zaman 1.000 Dünya yılı sadece bir Nefilim yılına eşit olur.</p>

  <p class="calibre1">&nbsp;Ya, bizim inandığımız gibi, Güneş çevresindeki yörüngeleri 3.600 Dünya yılı sürüyorsa? O zaman bizim 3.600 yılımız onların takviminde sadece bir yıla ve yaşamlarında da sadece bir yıla karşılık gelecektir. Sümerliler ve Berossus tarafından bildirilen Krallık görev süreleri ne "efsanevî" ne de fantastiktir: Bu görev süreleri sadece beş veya sekiz veya on Nefilim yılı sürmüştür.</p>

  <p class="calibre1">&nbsp;Daha önceki bölümlerde, insanoğlunun uygarlığa doğru yürüyüşünün Nefilimlerin müdahalesi sayesinde, 3.600 yıllık dönemlere ayrılan üç safhadan geçtiğini anlatmıştık: Mezolitik çağ (M.Ö.11.000 civarı),çömlekçilik dönemi(M.Ö.7400 civarı) ve anî Sümer uygarlığı (M.Ö. 3.800 civarı). Demek ki On İkinci Gezegenin Dünya'ya yaklaştığı her sefer bir meclis hâlinde toplanabileceklerinden dolayı Nefi-limlerin insanoğlunun gelişimini periyodik biçimde incelemiş (ve devam etmeye karar vermiş) olmaları imkânsız değildir.</p>

  <p class="calibre1">&nbsp;Birçok bilgin <span class="calibre9">[örneğin The Babylonian and Hebrew Genesis</span> (Babil ve İbrani Tekvini) adlı eserinde Heinrich Zimmern] Eski Ahit'in de Tufan öncesi atalar veya cetler ile ilgili geleneği taşıdığını ve Âdem'in soyundan başlayıp (Tufan'ın kahramanı) Nuh'a kadar böyle on hükümdarı sıraladığını belirtir. Tufandan hemen önceki durumu ortaya koyarken Tekvin Kitabı (Bab 6) insanoğluna karşı ilâhî tavır değişikliğini anlatır. "Ve Rab yeryüzünde İnsanı yaptığına pişman oldu... Ve Rab dedi: Yarattığım adamı toprağın yüzü üzerinden sileceğim."</p>

  <p class="calibre1">&nbsp;Ve Rab dedi: Ruhum adamı ebediyen korumayacaktır;</p>

  <p class="calibre1">&nbsp;hata yaptı, çünkü etten bedendir.</p>

  <p class="calibre1">&nbsp;Ve günleri yüz yirmi yıl idi.</p>

  <p class="calibre1">&nbsp;Nesiller boyu bilginler bu "Ve günleri yüz yirmi yıl olacaktır" dizesini Tanrının insana 120 yıllık bir ömür verdiği biçiminde okudular. Ama bu anlamlı değildir. Eğer metin Tanrının insanoğlunu yok etme niyeti ile ilgili ise, neden aynı sırada insana uzun bir ömür de bahşetmektedir? Kısa süre içinde metinde, Tufandan hemen sonra Nuh'un, tıpkı torunları Sam (600 yıl), Arpakşad (438 yıl), Şelah (433 yıl) gibi 120 yıl olduğu iddia edilen limitten daha fazla yaşadığını görüyoruz.</p>

  <p class="calibre1">&nbsp;Yüz yirmi yıllık zaman süresini insanoğluna uydurma çabasında olan bilginler, Ahit'teki dilin gelecek zaman kipi ("Günleri yüz yirmi yıl olacak") değil de, geçmiş zaman kipi ("Ve günleri yüz yirmi yıl idi") kullandığını görmezden geliyorlar. Demek ki soru şöyle olmalı: Burada atıfta bulunulan, kimin zaman süresidir?</p>

  <p class="calibre1">&nbsp;Bizim vardığımız sonuç, 120 yıllık süre ilâhlar içindi.</p>

  <p class="calibre1">&nbsp;Önemli bir olayı, uygun zaman çerçevesine yerleştirmek Sümer ve Babil destan metinlerinde sık görülen bir özelliktir. "Yaratılış Destanı" Enuma eliş ("yükseklerde iken") sözleri ile açılır. Tanrı Enlil ve tanrıça Ninlil'in karşılaşma hikâyeleri de "henüz insan yaratılmamışken" diye belirtilen zaman çerçevesine oturur.</p>

  <p class="calibre1">&nbsp;Tekvin'in 6. Babının dili ve amacı, aynı amaçla tasarlanmıştır; yani büyük Tu-fan'ın önemli olaylarını uygun zaman perspektifine yerleştirmek için. 6. Babın ilk dizesi ve vaki oldu ki diye başlar:</p>

  <p class="calibre1">&nbsp;Ve vaki oldu ki, toprağın yüzü üzerinde adamlar çoğalmaya başladı, ve onların kızları doğduğu zaman.</p>

  <p class="calibre1">&nbsp;Bu, tam da şunlar olduğu sıradadır:</p>

  <p class="calibre1">&nbsp;ilâhların oğulları insan kızlarının güzel olduklarını gördüler ve &nbsp;bütün seçtiklerinden kendilerine karılar aldılar.</p>

  <p class="calibre1">&nbsp;Bu sırada şunlar olmuştur:</p>

  <p class="calibre1">&nbsp;O günlerde ve hem de ondan sonra yeryüzünde Nefilimler &nbsp;vardı; ilâhların oğulları insan kızlarına vardıkları, ve bu kızlar onlara çocuk doğurdukları zamandı.</p>

  <p class="calibre1">&nbsp;Onlar Olam'dan olan Kudretlilerdi,</p>

  <p class="calibre1">&nbsp;Şem Halkıydı.</p>

  <p class="calibre1">&nbsp;O sıralar, o günler, insanoğlu dünya yüzünden bir Tufanla &nbsp;silinmek üzereydi.</p>

  <p class="calibre1">&nbsp;Bu, tam olarak ne zamandı?</p>

  <p class="calibre1">&nbsp;Üçüncü dize bunu net bir biçimde bize söyler: Onun, İlâh'ın hesabı 120 yıl iken idi. Yüz yirmi "yıl", İnsanoğlunun veya Dünya'nın yılı değil, kudretli olanların, "Roketler Halkının", Nefilimlerin saydığı yıl idi. Ve onların yılı şar idi; 3.600 Dünya yılı.</p>

  <p class="calibre1">&nbsp;Bu yorum sadece Tekvin Kitabının 6. Babındaki akıl karıştırıcı dizeleri netleştirmekle kalmayıp, dizelerin Sümer bilgisine nasıl uyduğunu da göstermektedir: Nefilimlerin Dünya'ya ilk inişi ile Tufan arasında 120 şar, 432.000 Dünya yılı geçmişti.</p>

  <p class="calibre1">&nbsp;Tufanın meydana gelişiyle ilgili hesaplamalarımıza göre, Nefilimlerin Dün-ya'ya ilk inişini 450.000 yıl önceye dayandırıyoruz.</p>

  <p class="calibre1">&nbsp;Nefilimlerin Dünya'ya yaptıkları yolculuklar ve Dünya üzerine yerleşmeleriyle ilgili kadim kayıtlara dönmeden önce, iki temel sorunun cevaplandırılması gerekmektedir: Bizlerden pek farklı olmayan varlıklar başka bir gezegende evrimleşmiş olabilirler mi? Böylesi varlıklar yarım milyon yıl kadar önce gezegenler arası yolculuk yapma kapasitesine sahip olabilirler mi?</p>

  <p class="calibre1">&nbsp;İlk soru, çok daha temel bir soruya yol açıyor: Dünya'nın yanı sıra başka bir yerde de bildiğimiz şekliyle yaşam var mıdır? Bilim adamları artık hayal edilebilecek her türlü ısı, atmosfer ve kimyasal kombinasyon sağlayan ve Yaşam için milyarlarca şans sunan astronomik sayılarda gezegeni olan Güneş'imiz gibi sayısız yıldız içeren bizimki gibi sayısız galaksinin var olduğunu biliyorlar.</p>

  <p class="calibre1">&nbsp;Ayrıca, gezegenler arasındaki uzayın boş olmadığını da buldular. Örneğin, uzayda anlaşıldığı kadarıyla gelişimlerinin ilk safhalarında yıldızları saran buz kristali bulutlarının kalıntıları olan su molekülleri var. Bu keşif; Güneş'in sularının Ti-amat'ın suları ile karıştığını ısrarla öne süren Mezopotamya kaynaklarına destek sağlıyor.</p>

  <p class="calibre1">&nbsp;Gezegenler arası uzayda "yüzen" temel canlı madde molekülleri de bulundu ve yaşamın sadece belirli atmosfer ve ısı şartları altında varolabileceği inancı da yıkıldı. Dahası, canlı organizmaların kullanabileceği tek enerji ve ısı kaynağının Güneş'in ışınımları olduğu fikri de terk edildi. Uzay aracı Pioneer 10 Jüpiter’in Güneş'ten bu kadar uzak olmasına rağmen kendi enerji ve ısı kaynakları olması gerekecek kadar sıcak olduğunu keşfetti.</p>

  <p class="calibre1">&nbsp;Derinliklerinde radyoaktif element bolluğu olan bir gezegen sadece kendi ısısını üretmekle kalmaz; aynı zamanda bir hayli volkanik faaliyet de geçirir. Eğer bir gezegen güçlü bir kütle çekimi uygulayabilecek kadar büyük ise, atmosferini süresiz tutabilecektir. Böyle bir atmosfer de bir sera etkisi yaratır: Gezegeni dış uzayın soğuğundan koruyacak ve gezegenin kendi ısısının uzaya dağılmasını önleyecektir; tıpkı giysilerin bedenin ısısının dağılmasına izin vermeyerek bizi sıcak tutması gibi. Bunu akılda tutarak bakınca, kadim metinlerin On İkinci Gezegeni "bir hale giydirilmiş" biçimde tarifleri şiirsel bir önemden daha fazlasını varsaymamıza yol açar. Ondan her zaman parlak bir gezegen olarak söz edilirdi; "o tanrıların en parlağı olandır", ve onu gösteren betimlemeler ışınlar saçan bir cismi sergiler. On İkinci</p>

  <p class="calibre1"><img alt="" class="calibre117" src="../Images/main-116.jpg" /></p>

  <p class="calibre1"><span class="calibre9">Şekil 115</span></p>

  <p class="calibre1">&nbsp;Bilim adamları ayrıca şu beklenmedik sonuca da vardılar:</p>

  <div class="calibre2">
    <p class="calibre1">&nbsp;Gezegen kendi ısısını üretebilir ve atmosferik mantosu yüzünden bu ısıyı saklayabiliyor olabilirdi. (Şekil 115)</p>
  </div>

  <p class="calibre1"><br class="calibre2" /></p>

  <p class="calibre1">&nbsp;Yaşam dış gezegenlerde (Jüpiter, Satürn, Uranüs, Neptün) de evrimleşmiş olabilmekle kalmaz, muhtemelen zaten orada evrimleşmiştir. Bu gezegenler güneş sisteminin daha hafif elementlerinden oluşmuştur, genelde evreninkine daha benzer bir birleşime sahiptirler ve atmosferlerinde hidrojen, helyum, metan, amonyum ve belki de neon ve su buharından, yani organik moleküllerin üretilmesi için gereken elementlerin hepsinden bolca bulunmaktadır.</p>

  <p class="calibre1">&nbsp;Bilebildiğimiz yaşamın gelişebilmesi için, su şarttır. Mezopotamya metinleri On ikinci Gezegenin sulak bir gezegen olduğu konusunda hiç şüpheye yer bırakmazlar. "Yaratılış Destanı"nda, gezegenin elli adının sıralanırken onun sulak unsurlarını yücelten bir ad grubu da yer alır. <span class="calibre9">A.SAR ("sulu kral"), "su düzeylerini kuran"</span> anlamına gelen sıfata dayanan adlar, gezegeni <span class="calibre9">A.SAR.U</span> ("<span class="calibre9">ulu, parlak sulu kral"), A.SAR. U.LU.DU</span> ("<span class="calibre9">derinliği bol olan yüce, parlak sulu kral")</span> vb. diye tarif ederler.</p>

  <p class="calibre1">&nbsp;Sümerlilerin On İkinci Gezegenin yaşam dolu yemyeşil bir gezegen olduğu konusunda hiç şüpheleri yoktur; gerçekten de onu <span class="calibre9">NAM.TİL.LA.KU, "yaşamı muhafaza eden tanrı"</span> diye adlandırırlar. O ayrıca "ekinciliği ihsan eden", "bitkilerin filizlenmesine sebep olan tahıl ve bitkilerin yaratıcısı... kuyuları açan, bolluk sularını eşitçe paylaştıran", "Gök ve Yerin sulayıcısı" idi.</p>

  <p class="calibre1">&nbsp;Bilim adamları yaşamın, ağır kimyasal bileşimleri olan gezegenler üstünde değil de güneş sisteminin dış uçlarında evrimleştiği sonucuna vardılar. Kırmızımsı, parıldayan bir gezegen olan On İkinci Gezegen kendi ısısını üreterek ve yayarak, yaşam kimyası için gereken malzemeleri kendi atmosferinden sağlayarak, güneş sisteminin bu dış uçlarından çıkıp tam ortamıza geldi.</p>

  <p class="calibre1">&nbsp;Eğer bir bulmaca var ise, bu da yaşamın Dünya üzerinde ortaya çıkışıdır. Dünya yaklaşık 4.500.000.000 yıl önce oluştu ve bilim adamları basit yaşam biçimlerinin bu oluşumdan sonraki birkaç yüz milyon yıl içinde Dünya üstünde mevcut olduğuna inanıyorlar. Bu, biraz fazla çabuk gibi. Ayrıca, 3.000.000.000 yıldan daha fazla yaşlı olan en eski ve en basit yaşam biçimlerinin biyolojik-olmayan değil de biyolojik kökenli molekülleri olduğuna dair birkaç gösterge var. Başka bir deyişle, yaşamın Dünya oluştuktan bu kadar kısa bir süre sonra ortaya çıkması, bunun daha önceki bir yaşam biçiminden kaynaklanıyor olmasından dolayıdır, yoksa cansız kimyasalların ve gazların birleşiminin sonucundan değil.</p>

  <p class="calibre1">&nbsp;Tüm bunlar aklı karışmış bilim adamlarına, Dünya üzerinde kolayca evrimle-şemeyecek olan yaşamın, aslında Dünya üzerinde evrimleşmediğini göstermektedir. Bilim dergisi Icarus'taki (Eylül 1973) yazısında Nobel ödüllü Francis Crick ve Dr. Leslie Orgel "Dünya üzerindeki yaşam uzak bir gezegendeki küçücük organizmalardan başlamış olabilir" teorisini daha da geliştiriyorlar.</p>

  <p class="calibre1">&nbsp;Çalışmalarına, bilim adamları arasında Dünya üzerinde yaşamın kökeni ile ilgili son teoriler yüzünden yaşanan rahatsızlıktan dolayı başlamışlar. Dünya üzerindeki tüm yaşam için niçin tek genetik kod vardır? Eğer yaşam, çoğu biyologun inandığı gibi bir "ilksel çorba" içinde başlamış ise, çeşitli genetik kodları olan organizmalar gelişmiş olmalıydı. Sonra, molibdenum çok nadir bulunan bir element iken, yaşam için şart olan enzim tepkilemelerinde niçin önemli bir rol oynar? Dünya üzerinde çok daha bol olan krom veya nikel gibi elementler biyokimyasal tepkimelerde niçin bu kadar önemsizdir?</p>

  <p class="calibre1">&nbsp;Crick ve Orgel tarafından sunulan garip teori, sadece Dünya üzerindeki tüm yaşamın bir başka gezegendeki bir organizmadan kaynaklandığını söylemekle kalmaz, bu "tohumlamanın" amaçlı olduğunu da söyler. Yani bir başka gezegenden olan zeki varlıklar, Dünya'da yaşam zincirini başlatma amacıyla "yaşam tohumunu" bir uzay gemisi içinde gezegenlerinden Dünya'ya göndermişlerdir.</p>

  <p class="calibre1">&nbsp;Bu kitabın sağlayacağı verilerden yararlanmamalarına rağmen bu iki saygın bilim adamının gerçeğe çok yaklaştıklarını söyleyebiliriz. Önceden kararlaştırılan bir "tohumlama" yoktu; bunun yerine, göksel bir çarpışma oldu. Üstünde yaşam olan bir gezegen, yani On ikinci Gezegen ve uyduları Tiamat ile çarpıştılar ve bir yarısından Dünya'yı "yaratarak" onu ikiye ayırdılar.</p>

  <p class="calibre1">&nbsp;Bu çarpışma sırasında On ikinci Gezegenin yaşam taşıyan toprağı ve havası Dünya'yı "tohumladı" ve bu kadar erken ortaya çıkışları başka türlü açıklanamayan biyolojik ve karmaşık ilk yaşam biçimlerini ona verdi.</p>

  <p class="calibre1">&nbsp;Eğer yaşam On İkinci Gezegen üstünde Dünya'dakinden yüzde bir daha önce başlamış ise, o zaman 45.000.000 yıl önce başlamış demektir. Bu kadarlık küçük bir farkla bile, ilk küçük memeliler Dünya üzerinde daha yeni ortaya çıkmaya başladığında, On İkinci Gezegen üstünde insan olarak gelişmiş varlıklar çoktan yaşamaya başlamış olurdu.</p>

  <p class="calibre1">On İkinci Gezegen'de yaşamın bu erken başlayışını dikkate alırsak, gezegen insanlarının sadece 500.000 yıl kadar önce uzay yolculuğu yapabilecek kapasitede olması mümkündür.</p>
</body>
</html>
