<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="calibre_pb_0"><a class="calibre7" id="bookmark0"></a><span class="calibre8">&nbsp;ON İKİNCİ GEZEGEN</span></h1>

  <p class="calibre1">&nbsp; Dünya'nın başka bir yerden gelen zeki varlıklar tarafından ziyaret edildiği önerisi; bu zeki varlıkların, üstünde, bizimkinden daha ileri bir uygarlık kurmuş oldukları bir başka gök cisminin varlığını gerektirir.</p>

  <p class="calibre1">&nbsp; Başka bir yerden gelen zeki varlıklarca Dünya'nın ziyaret edildiği ile ilgili spekülasyon, geçmişte, bu varlıkların kökeni olarak Mars veya Venüs'ü merkez almaktaydı. Ancak, artık Dünya’nın bu iki gezegen komşusunun üstünde zeki yaşamın ve de ileri bir uygarlığın olmadığı fiilen kesinleştiğinden, Dünya'nın ziyaret edilmiş olduğuna inananlar, böylesi dünya dışı astronotların yuvası olacak diğer galaksiler ve uzak yıldızlar aramaktalar.</p>

  <p class="calibre1">&nbsp; Böyle önerilerin avantajı, kanıtlanamaz olmalarına rağmen, aksinin de kanıt-lanamayışıdır. Bu önerilen "yuva"ların dezavantajı ise Dünya'dan fantastik derecede uzak olmaları, ışık hızında bile yıllarca ve yıllarca seyahat etmeyi gerektirmeleridir. Dolayısıyla böyle önerilerin sahipleri Dünya'ya tek yönlü bir yolculuk olduğunu öne sürerler: dönüşü olmayan bir göreve çıkan bir astronot ekibi veya belki de kaybolan ve kontrolden çıkan, Dünya’ya çakılan bir uzay gemisi.</p>

  <p class="calibre1">&nbsp;Sümerlilerin Tanrıların Göksel Evi'yle ilgili fikri kesinlikle bu değildir.</p>

  <p class="calibre1">&nbsp;Sümerliler böyle bir "Göksel Ev"in, bir "safyer"in, bir "ilksel ev"in mevcudiyetini kabul etmiştir. Enlil, Enki ve Ninhursag Dünya'ya gitmelerine ve orada kendilerine yuva edinmelerine rağmen, babaları Anu hükümdar olarak Göksel Ev'de kalmıştır. Sadece çeşitli metinlerde arada bir yapılan göndermeler değil, ayrıca "tanrı listeleri" de aslında "saf yer"in tahtında Anu'dan önce gelen hanedanın yirmi bir ilâhî çiftini sayar.</p>

  <p class="calibre1">&nbsp;Anu bizzat büyük bir şatafat ve debdebe içindeki bir tahtta oturmaktadır. Gıl-gamış'ın bildirdiği (ve Hezekiel Kitabının onayladığı) gibi, burası tamamen yarı değerli taşlardan oyulmuş yapay bir bahçesi olan bir yerdir. Anu burada resmî eşi Antu ve altı cariyesi, (on dördü Antu'dan doğan) seksen evlâdı, bir Başbakan, üç Mulardân (roket gemilerden) sorumlu Komutan, iki Silahlardan sorumlu Komutan, iki Büyük Yazılı Bilgi Üstadı, bir Maliye Bakanı, iki Baş Yargıç, iki "sesle etkileyen" ve beş asistan kâtibi olan iki Baş Kâtip ile birlikte oturmaktadır.</p>

  <p class="calibre1">&nbsp;Mezopotamya metinleri sık sık Anu'nun evinin muhteşemliğinden, onun kapısını koruyan tanrılardan ve silâhlardan söz ederler. Adapa'nın hikâyesi şöyle der: Adapa'ya bir <span class="calibre9">şem</span> sağlayan tanrı Enki daha sonra;</p>

  <p class="calibre1">&nbsp; Ona Göğe giden yolu gösterdi, ve o da Göğe çıktı.</p>

  <p class="calibre1">&nbsp; Göğe yükseldiğinde,</p>

  <p class="calibre1">&nbsp; Anu'nun Kapısına yaklaştı.</p>

  <p class="calibre1">&nbsp; Tammuz ve Gizzida muhafızlık yapıyordu,</p>

  <p class="calibre1">&nbsp; Anu'nun Kapısında.</p>

  <p class="calibre1">&nbsp;İlâhî silâhlar <span class="calibre9">ŞAR. UR</span> ("kraliyet avcısı") ve <span class="calibre9">ŞAR.GAZ</span> ("kraliyet katili") ile korunan Anu'nun taht odası Tanrıların Meclisinin toplanma yeriydi. Böyle durumlarda içeri girme ve yerleşme sırasını düzenleyen sıkı bir protokol uygulanıyordu:</p>

  <p class="calibre1">&nbsp;Enlil Anu'nun taht odasına girer, sağ tacın yerinde oturur,</p>

  <p class="calibre1">&nbsp;Anu'nun sağında.</p>

  <p class="calibre1">&nbsp;Ea [Anu'nun taht odasına] girer, kutsal tacın yerinde oturur,</p>

  <p class="calibre1">&nbsp;Anu'nun solunda.</p>

  <p class="calibre1">&nbsp;Kadim Yakın Doğu'nun Gök ve Yer tanrıları sadece göklerden gelmekle kalmayıp, Göksel Ev'e de dönebiliyorlardı. Anu arada bir devlet ziyareti için Dünya'ya inerdi; İştar en azından iki kez Anu'ya gitmişti. Enlil'in Nippur'daki merkezi "bağ gök-yer" olarak donatılmıştı. Şamaş, Kartallardan ve roket gemilerin fırlatma alanından sorumluydu. Gılgamış Ebediyet Yerine çıkmış ve Uruk'a dönmüştü; Adapa da bu yolculuğu yapıp, anlatmak üzere geri gelmişti; İncil'deki Tire kralı da.</p>

  <p class="calibre1">&nbsp;Bazı Mezopotamya metinleri, Sümerce <span class="calibre9">AB.GAL</span> ("yönlendiren büyük kişi" veya "yolu işaret eden üstat")'dan gelen bir Akkad terimi olan <span class="calibre9">Apkallu</span> ile ilgilidir. Gustav Guterbock <span class="calibre9">[Die Historische Tradition und lhre Literarische Gestaltung bei Babylonier und Hethiten</span> (Babil ve Hitit'te Tarihsel Gelenek ve Edebî Oluşumlar)] bunların daha önce gösterdiğimiz "Kartallar" gibi resmedilen "kuş-adamlar" olduklarını söyler. Onların becerilerinden söz eden metinler, bunlardan biri için "İnan-na'yı gökten indirdi, inişini E-Anna tapınağına yaptı" der. Bu ve diğer göndermeler, Apkallu'nun, Nefilimlerin uzay gemilerinin pilotları olduklarını işaret eder.</p>

  <p class="calibre1">&nbsp;İki yönlü seyahat sadece mümkün değil, aynı zamanda, denir bize, Sümer'de bir Tanrılar Kapısı (Babili) kurmaya karar veren tanrıların lideri tarafından en başından beri düşünülmüştür:</p>

  <p class="calibre1">&nbsp; İlksel Kaynağa meclise çıktığınızda,</p>

  <p class="calibre1">&nbsp; Gece dinlenecek bir yer olacak, hepinizi alacak.</p>

  <p class="calibre1">&nbsp; Göklerden</p>

  <p class="calibre1">&nbsp; meclis için indiğinizde,</p>

  <p class="calibre1">&nbsp; Gece dinlenecek bir yer olacak, hepinizi alacak.</p>

  <p class="calibre1">&nbsp;Dünya ve Göksel Ev arasında iki yönlü yolculuğun hem tasarlandığının hem de uygulandığının farkına varan Sümerliler tanrılarını uzak galaksilere sürmediler. Tanrıların Evi, bıraktıkları mirasın açıkladığına göre, kendi güneş sistemimiz içindedir.</p>

  <p class="calibre1">&nbsp;Şamaş'ı Kartalların Komutanı olarak resmî üniforması içinde görmüştük. Bileklerinde, metal kelepçelerle yerine oturan kol saatine benzer bir nesne taşımaktadır. Kartalların diğer betimlemeleri de tüm önemli kişilerin böyle nesneler taktıklarını gösterir. Bunların sadece süsleme amaçlı mı olduklarını yoksa yararlı bir amaca mı hizmet ettiklerini bilmiyoruz. Ama tüm bilginler bu nesnelerin gül şeklindeki rozetleri, yani bir merkezî noktadan çıkarak yayılan "taç yapraklardan" oluşan yuvarlak bir yığını temsil ettikleri konusunda hemfikirdirler. (Şekil 86)</p>

  <p class="calibre1">&nbsp;Rozet, Mezopotamya, batı Asya, Anadolu, Kıbrıs, Girit ve Yunanistan başta olmak üzere tüm kadim ülkelerde en yaygın süsleme amaçlı tapınak sembolü idi. Rozetin bir tapınak sembolü olarak, göksel bir fenomenin, yani uydularıyla çevrili bir güneşin stilize edilmiş hâli olduğu kabul edilen görüştür. Kadim astronotların bileklerine bu sembolü takmaları, bu görüşe inanılırlık kazandırmaktadır.</p>

  <p class="calibre1">&nbsp;Göksel Ev'deki Anu'nun Kapısını gösteren bir Asur betimlemesi (Şekil 87); bizim Güneşimiz ve gezegenleri gibi göksel bir sistemle ilgili kadim aşinalığı onaylamaktadır. Kapının iki yanında iki Kartal vardır; Göksel Ev'e ulaşmak için onların hizmetine gerek duyulduğunu belirtir. En üstün ilâhî amblem olan Kanatlı Küre kapıyı işaret eder. İki yanında yedi adet göksel sembol ve hilâl vardır; bunlar (bize göre) iki yanında Enlil ve Enki olan Anu'yu temsil etmektedir.</p>

  <p class="calibre1"><img alt="" class="calibre88" src="../Images/main-86.jpg" /></p>

  <p class="calibre1"><span class="calibre9">Şekil 86 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Şekil 87</span></p>

  <p class="calibre1">&nbsp;Bu sembollerce temsil edilen gök cisimleri nerededir? Göksel Ev nerededir? Kadim ressam başka bir betimleme ile cevap verir; ışınlarını, kendisini çevreleyen on bir küçük gök cismine uzatan büyük bir gök cismi ile. Bu, on bir gezegenin çevrelediği bir Güneş'in temsilidir.</p>

  <p class="calibre1">&nbsp;Bunun tek temsil olmadığı, silindir mühürler üstündeki diğer betimlemeler ile gösterilebilir; meselâ Berlin'deki Kadim Yakın Doğu Müzesindeki mühür gibi. (Şekil 88)</p>

  <p class="calibre1">&nbsp;Berlin mührünün ortasındaki tanrı veya gök cismi büyütül-düğünde (Şekil 89), bunun on bir gök cismiyle çevrelenmiş büyük, ışınlar saçan bir yıldızı betimlediğini görebiliriz. Bunlar da, yirmi dört daha küçük küreden oluşan bir zincirin üstündedirler. Bizim güneş sistemimizdeki gezegenlerin "aylarının" veya uydularının (gökbilimciler çapı on altı kilometre veya daha az olanları saymazlar) sayısının da tam yirmi dört olması sadece bir rastlantı mıdır?</p>

  <p class="calibre1"><img alt="" class="calibre89" src="../Images/main-87.jpg" /></p>

  <p class="calibre1"><span class="calibre9">Şekil 88 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Şekil 89</span></p>

  <p class="calibre1"><br class="calibre2" /></p>

  <p class="calibre1">&nbsp;Şimdi, burada, şüphesiz ki bir Güneş ve on bir gezegen gösteren bu betimlemelerin bizim güneş sistemimizi temsil ettiğini iddia etme tuzağına düşülebilir zira bilginlerimiz bize, Dünya'nın bir parçası olduğu gezegensel sistemin Güneş, Dünya ve Ay, Merkür, Venüs, Mars, Jüpiter, Satürn, Uranüs, Neptün ve Plüton'dan oluştuğunu söylemekteler. Bu, bir Güneş ve (Ay da sayıldığında) sadece on gezegen eder.</p>

  <p class="calibre1">&nbsp;Ama Sümerlilerin söylediği bu değildi. Sistemimizin Güneş ve (Ay da sayılarak) on bir gezegenden oluştuğunu iddia ediyor ve bugün bildiğimiz gezegenlere ek olarak, güneş sisteminin on ikinci üyesinin de olduğu fikrine sıkı sıkıya bağlıydılar; yani, Nefilimlerin evi olan gezegen.</p>

  <p class="calibre1">&nbsp;Biz ona <span class="calibre9">On İkinci Gezegen</span> diyeceğiz.</p>

  <p class="calibre1">&nbsp;Sümer enformasyonunun doğruluğunu kontrol etmeden önce, gelin, Dünya ve çevresindeki göklerle ilgili bilgimizin tarihine bir göz atalım.</p>

  <p class="calibre1">&nbsp;Bugün dev gezegenler Jüpiter ve Satürn'ün ötesinde -evren açısından çok önemsiz uzaklıklar ama insan için muazzam- güneş sistemimize ait olan iki büyük (Uranüs ve Neptün) ve bir üçüncü küçük gezegenin (Plüton) olduğunu biliyoruz. Ama bu bilgi, son derece yenidir. Uranüs, gelişmiş teleskoplar yardımı ile 1781 'de keşfedilmişti. Onu elli yıl kadar izleyen gökbilimciler, yörüngesinin bir başka gezegenin etkisini gösteriyor olduğu sonucuna vardılar. Matematik hesaplamalar yardımıyla, kayıp gezegen, yani Neptün, gökbilimciler tarafından 1846'da saptanabildi. Derken, on dokuzuncu yüzyılın sonunda, Neptün'ün de bilinmeyen bir başka yerçekimi etkisine maruz kaldığı anlaşıldı. Güneş sistemimizde bir gezegen daha mı vardı yoksa? Bulmaca, 1930'da Plüton'un gözlenmesi ve yerinin saptanmasıyla çözüldü.</p>

  <p class="calibre1">&nbsp;1780'e dek ve ondan önceki yüzyıllar boyu, insanlar güneş sistemimizde yedi üye olduğuna inanmışlardı: Güneş, Ay, Merkür, Venüs, Mars, Jüpiter, Satürn. Dünya bir gezegen olarak sayılmıyordu zira diğer gök cisimlerinin Dünya'nın, yani üstünde Tanrı'nın en önemli yaratışı olan insanın olduğu, Tanrı tarafından yaratılan en önemli gök cisminin çevresinde döndüğüne inanılmaktaydı.</p>

  <p class="calibre1">&nbsp;Ders kitaplarımız genelde, Dünya'nın güneş-merkezli bir sistemdeki birkaç gezegenden sadece biri olduğunun keşfini Nicolaus Kopernik'e atfederler. Dünya'yı merkezî konuma koyan görüşüne karşı çıkması durumunda Hristiyan kilisesinin gazabından korkan Kopernik çalışmasını <span class="calibre9">(De revolutionibus orbium coelestium)</span> ancak 1543'te, ölüm döşeğindeyken yayınladı.</p>

  <p class="calibre1">&nbsp;Yüzyılların astronomik kavramlar<span class="calibre12">ını</span> sadece Keşifler Çağı’nın denizcilikle ilgili ihtiyaçları ve Kolomb'un (1492) ve Macellan'ın (1520) ve diğerlerinin Dün-ya'nın düz değil de yuvarlak olduğuna dair bulguları sebebiyle tekrar gözden geçirmeye koyulan Kopernik matematik hesaplamalara bel bağlamıştı ve kadim yazılarda cevaplar aradı. Kopernik'i destekleyen birkaç kilise adamından biri olan Kardinal Schonberg ona 1536'da şöyle yazar: "<span class="calibre9">Öğrendiğime göre kadim matematiksel doktrinlerin temellerini öğrenmekle kalmamış, yeni bir teori de yaratmışsınız... buna göre Dünya hareket etmektedir ve temel ve dolayısıyla ana konumu işgal eden Güneş'tir</span>."</p>

  <p class="calibre1">&nbsp;O zamanlardaki kavramlar, Dünya'nın düz ve yıldızların üstüne sabitlenmiş olduğu uzak göklerin üstüne "kemer olduğu" yolundaki Grek ve Roma geleneklerine dayanmaktaydı. Yıldızlarla bezeli göklerin hemen önünde planetler ("gezen" anlamında Yunanca bir kelimeden gelir) Dünya'nın etrafında dönmekteydi. Dolayısıyla haftanın yedi günü ve bu günlerin adlarına kaynaklık eden yedi gök cismi * . . vardı (): Güneş (İng. Sun) (Pazar /Sunday), Ay (İng. Moon) (Pazartesi/Monday),</p>

  <p class="calibre1">Mars(Salı/Mardi), Merkür (Çarşamba/Mercredi), Jüpiter (Perşembe/Jeudi), Venüs (Cuma/Vendredi), Satürn (Cumartesi/Saturday). (Şekil 90)</p>

  <p class="calibre1">&nbsp;Bu astronomi kavramları, M.S. ikinci yüzyılda Mısır'ın İskenderiye şehrinde yaşayan bir gökbilimci olan Ptoleme'nin çalışmalarından ve sistemleştirmelerinden kaynaklanmıştı. Kesin bulgularına göre Güneş, Ay ve beş gezegen Dünya'nın çevresinde dönmekteydi. Ptolemeci astronomi 1.300 yıldan fazla hüküm sürdü; Koper-nik Güneş'i merkeze koyana kadar.</p>

  <p class="calibre1">&nbsp;Bazıları Kopernik'i "Modern Astronominin Babası" diye adlandırırken, diğerleri onu daha ziyade eski fikirleri yeniden düzene koyan bir araştırmacı olarak görmekteydi. Gerçekten de Sisamlı Hipparkus ve Aristarkus gibi Ptoleme'den önce gelen Grek gökbilimcilerin yazılarını dikkatle incelemişti. Aristarkus, M.Ö. üçüncü yüzyılda, gök cisimlerinin hareketlerinin, merkezde Dünya'nın değil Güneş'in olduğu varsayıldığında daha iyi açıklanabileceğini önermişti. Aslında, Kopernik'ten 2.000 yıl kadar önce Grek gökbilimciler gezegenleri Güneş'ten başlayarak doğru sırayla saymışlar, yani güneş sisteminin odak noktasının Dünya değil Güneş olduğunu kabul etmişlerdi.</p>

  <p class="calibre1">Güneşmerkezli kavram, Kopernik tarafından sadece yeniden keşfedilmişti; ve gökbilimcilerin M.Ö. 500'de, M.S. 500 ve 1.500'dekinden çok daha fazla şey biliyor olmaları oldukça ilginç bir durumdur.</p>

  <p class="calibre1">Gerçekten de, bilginler artık, daha eski zamanlardan bazı Grek gökbilimcilerin başka türlü biliyor olduklarına dair kanıtlar bırakmalarına karşın, niçin ilk önce Greklerin ve daha sonra Romalıların Dünya'nın düz olup, altında Hades veya "Cehennemin uzandığı bir çamurlu su katmanının üstünde yükseldiğini varsaydıklarını izah etmekte güçlük çekiyorlar.</p>

  <p class="calibre1">M.Ö. ikinci yüzyılda Küçük Asya'da yaşamış olan Hipparkus "gündönümüne ve ekinoksa ait burcun yer değiştirmesi", yani artık gün-tün eşitliği zamanının gerilemesi denilen fenomeni tartışmıştır. Ama bu fenomen ancak "küresel astronomi" bağlamında, yani Dünya'nın küresel bir evren içindeki, diğer gök cisimleri ile çevrili bir küre olması durumunda açıklanabilmektedir.</p>

  <p class="calibre1">* Gezegenlerin ve günlerin adlan arasındaki benzeşim, bu günlerin Lâtince ve İngilizce yazılışlarında daha belirgindir. Ç.N.</p>

  <p class="calibre1"><img alt="" class="calibre90" src="../Images/main-88.jpg" /></p>

  <p class="calibre1"><span class="calibre9">Şekil 90</span></p>

  <p class="calibre1"><br class="calibre2" /></p>

  <p class="calibre1">&nbsp;Öyleyse Hipparkus Dünya'nın bir küre olduğunu biliyordu da hesaplamalarını küresel astronomi bağlamında mı yapmıştı? Aynı derecede önemli bir başka soru daha var. Gün-tün eşitliği zamanının gerilemesi fenomeni, (Dünya'dan görülen haliyle) belirli bir burç takımyıldızındaki Güneş'in konumu ile baharın varışı ile bağlantı kurularak gözlemlenebilirdi. Ama bir burç evinden diğerine kayma 2160 yıl gerektirmektedir. Hippartakus bu astronomik gözlemi yapacak kadar uzun yaşamamış olmalıdır. Öyleyse, bu bilgiyi nereden edinmişti?</p>

  <p class="calibre1">&nbsp;Hipparkus'tan iki yüzyıl önce yine Küçük Asya'da yaşamış bir başka Grek matematikçi ve gökbilimci olan Knidoslu Eudoksus, bir göksel küre tasarlamıştı, bir kopyası dünyayı taşıyan Atlas heykeli olarak Roma'da dikilmişti. Küredeki desenler burç takımyıldızlarını temsil ediyordu. Ama eğer Eudoksus gökleri bir küre olarak tasarlamış idiyse, bu göklere göre Dünya neredeydi? Göksel kürenin düz bir</p>

  <p class="calibre1">&nbsp;Dünya üstünde durduğunu mu düşünüyordu, en garip düzen bu olurdu herhalde, yoksa göksel bir küreyle çevrili küresel bir Dünya'dan haberdar mıydı? (Şekil 91)</p>

  <p class="calibre1"><img alt="" class="calibre91" src="../Images/main-89.jpg" /></p>

  <p class="calibre1"><span class="calibre9">Şekil 91</span></p>

  <p class="calibre1">&nbsp;Orijinalleri kaybolan Eudoksus'un çalışmaları, M.Ö. üçüncü yüzyılda gökbilimci tarafından ortaya konan olguları şiirsel dile "çeviren" Aratus'un şiirleri sayesinde bize kadar ulaşmıştır. Alıntı yaptığına göre Aziz Paul'ün biliyor olması gereken bu şiirde takımyıldızlar ayrıntılarıyla tarif edilmiş, "her yana çizilmiş" ve gruplanışları ve adlandırılışları çok uzak bir zaman öncesine atfedilmiştir. "Bir zamanlar yaşamış olanlar bir terminoloji düşünmüş ve icat etmişler ve uygun biçimler bulunmuş."</p>

  <p class="calibre1">&nbsp;Eudoksus'un takımyıldızların adlandırılışını atfettiği "bir zamanlar yaşamış olanlar" kimlerdi? Şiirdeki belirli ipuçlarına dayanarak, modern gökbilimciler bu Grek dizelerinin gökleri M.Ö. 2200'lerde Mezopotamya'da gözlendiği haliyle tarif ettiğine inanmaktalar.</p>

  <p class="calibre1">&nbsp;Hem Hipparkus'un, hem de Eudoksus'ın Küçük Asya'da yaşamış olmaları, bilgilerini Hitit kaynaklarından aldıkları olasılığını artırıyor. Belki de Hitit başkentini ziyaret etmişler ve oradaki kayaların üstüne oyulmuş olan resmî geçitteki tanrılar arasında iki boğa-adamın bir küreyi kaldırarak taşıdığını görmüşlerdi; Eudoksus'a Atlas ve göksel küreyi yontma ilhamını veren pekâlâ bu görüntü olabilir. (Şekil 92)</p>

  <p class="calibre1"><img alt="" class="calibre92" src="../Images/main-90.jpg" /></p>

  <p class="calibre1"><span class="calibre9">Şekil 92</span></p>

  <p class="calibre1">&nbsp;Küçük Asya'da yaşayan eski Grek gökbilimciler, Mezopotamya kaynaklarından yararlanabildikleri için mi kendilerinden sonra gelenlerden çok daha iyi bilgiliydiler acaba?</p>

  <p class="calibre1">&nbsp;Aslında Hipparkus yazılarında çalışmalarının birçok bin yıl boyunca birikmiş ve doğrulanmış bilgiye dayandığını bildirmiştir. Öğretmenleri olarak, "Erek'in, Borsippa'nın ve Babil'in Babilli gökbilimcileri"ni gösterir. Rodoslu Geminus, Ay'ın kesin hareketlerinin kâşifleri olarak "Kaldeliler"in, yani kadim Babillilerin adını verir. M.Ö. birinci yüzyılda yazan tarihçi Diodorus Siculus Mezopotamya astronomisinin kesinliğini onaylar; "Kaideliler gezegenleri adlandırmıştır... sistemlerinin merkezinde en büyük ışık, Güneş vardır; gezegenleri onun konumunu ve ışıltısını yansıtan "evlâtları"dır.</p>

  <p class="calibre1">&nbsp;Demek ki Grek astronomi bilgisinin tanınan kaynağı Kalde'dir; değişmez bir şekilde, bu daha önceki dönemdeki Kaideliler kendilerini izleyen halklardan çok daha fazla ve çok daha doğru bilgiye sahip olmuştur. Kadim dünyanın her yerinde, nesiller boyunca "Kaideli" adı "yıldız gözleyen", yani gökbilimci ile eşanlamlı olmuştu.</p>

  <p class="calibre1">&nbsp;Tanrı "Kaidelilerin Ur'undan" çıkan İbrahim’e, gelecekteki İbrani nesillerden konuşulurken yıldızlara bakmasını söylemiştir. Gerçekten de, Eski Ahit astronomik bilgilerle doludur. Yusuf kendini ve erkek kardeşlerini on iki gök cismiyle kıyaslar; ata Yakup on iki torununu on iki burç takımyıldızı ile ilişkilendirerek kutsar. Mez-murlar ve Eyüp Kitabı tekrar tekrar göksel fenomenlere, burç takımyıldızlarına ve Ülker (Pleiades) takımyıldızı gibi diğer yıldız gruplarına atıfta bulunur. Demek ki burç kuşağına, göklerin bilimsel biçimde bölünmesine dair bilgi ve diğer astronomik enformasyon; kadim Grek'in zamanından çok öncesinde, kadim Yakın Doğu'da yaygındı.</p>

  <p class="calibre1">&nbsp;Erken dönem Grek astronomlarının yararlandıkları Mezopotamya astronomisinin sahası çok engin olmalıdır zira sadece arkeologların buldukları bile metinlerden, yazıtlardan, mühür baskılarından, rölyeflerden, çizimlerden, gök cisimleri listelerinden, kehanetlerden, takvimlerden, Güneş'in ve gezegenlerin doğma ve batma zamanlarını gösteren tablolardan, tutulma tahminlerinden oluşan bir dağ gibidir.</p>

  <p class="calibre1">&nbsp;Ama kesinlikle söylenebilir ki, daha sonraki tarihli metinler yapı olarak astronomikten ziyade astrolojiktir. Göklerin ve gök cisimlerinin hareketleri kudretli kralların, tapınak rahiplerinin ve genelde ülke halkının asil meşgalesi hâline gelmiş gibi görünmektedir; yıldızları gözlemenin amacı sanki Dünya meselelerinin -savaş, barış, bolluk, kıtlık- gidişatına ait cevabı göklerde bulmaktır.</p>

  <p class="calibre1">M.Ö. ilk bin yıla ait yüzlerce metni derleyen ve analiz eden R.C. Thompson <span class="calibre9">[The Reports of the Magicians and Astrologers of Nineveh andBabylon</span> (Ninova ve Babil'in Büyücü ve Astrologlarının Anlattıkları)] bu yıldız gözleyenlerin ülkenin, halkının ve yöneticisinin talihiyle ulusal açıdan ilgilendiklerini, (günümüzdeki "yıldız falcılığı" gibi) bireysel talihlerle ilgilenmediklerini gösterebilmiştir:</p>

  <p class="calibre1">&nbsp;Ay hesaplanan zamanda görünmez ise,</p>

  <p class="calibre1">&nbsp;Güçlü bir şehir istilâ edilecek demektir.</p>

  <p class="calibre1">&nbsp;Bir kuyruklu yıldız Güneş'in yoluna erişirse, toprak akışı &nbsp;azalacak; iki kez bir gürültü kopacaktır.</p>

  <p class="calibre1">&nbsp;Jüpiter Venüs ile gittiğinde, ülkenin duaları tanrıların kalbine &nbsp;erişecektir.</p>

  <p class="calibre1">&nbsp;Eğer Güneş Ay istasyonunda durursa, ülkenin kralı tahtında &nbsp;sağlam olacaktır.</p>

  <p class="calibre1">&nbsp;Bu astroloji bile kapsamlı ve doğru astronomik bilgi gerektirmekteydi, yoksa hiçbir kehanet mümkün olamazdı. Böyle bir bilgiye sahip olan Mezopotamyalılar "sabit" yıldızları "gezinen" gezegenlerden ayırt edebiliyor ve Güneş ve Ay'ın ne sabit yıldız ne de sıradan gezegenler olduklarını biliyorlardı. Kuyruklu yıldızlara, meteorlara ve diğer göksel fenomenlere aşinaydılar; Güneş, Ay ve Dünya'nın hareketleri arasındaki ilişkileri hesaplayabiliyor ve tutulmaları tahmin edebiliyorlardı. Gök cisimlerinin hareketlerini izliyor ve bunları Dünya'nın yörüngesi ve güneş merkezli sistem yoluyla kendi çevresinde dönüşü ile ilişkilendiriyorlardı; Dünya semalarındaki yıldızların ve gezegenlerin doğuşunu ve batışını Güneş'e göre ölçen bu sistem günümüzde hâlâ kullanılmaktadır.</p>

  <p class="calibre1">&nbsp;Göklerdeki gök cisimlerinin Dünya'ya ve birbirlerine göre hareketlerinin ve konumlarının izini sürebilmek için, Babilliler ve Asurlular doğru göksel takvimler tutuyordu. Bunlar, gök cisimlerinin gelecekteki konumlarını sıralayan ve t<span class="calibre12">ahm</span>in eden tablolardı. Profesör George Sarton <span class="calibre9">[Chaldean Astronomy of the Last Three Centuries B.C.</span> (Milâttan Önceki Son Üç Yüz Yıldaki Kaide Astronomisi)] bunların iki metotla hesaplandıklarını bulmuştur: Daha yeni olanı Babil'de kullanılmıştır, eskisi ise Uruk'ta. Hiç tahmin edilemeyen bulgularına göre, daha eski olan Uruk metodu, daha sonraki sistemden daha gelişmiş ve daha doğru idi. Bu şaşırtıcı durumu, şu sonuca vararak açıklamıştır: Kalde'nin gökbilimci rahipleri Sümer'in yazılı formüllerini ve geleneklerini izlemişken, Grek ve Romalıların hatalı astronomik fikirleri dünyayı geometrik terimlerle izah eden bir felsefeye kaymasından kaynaklanmıştı.</p>

  <p class="calibre1">&nbsp;Mezopotamya uygarlığının son yüzyılda gün ışığına çıkarılması ile diğer birçok alanda olduğu gibi, astronomi alanında da bilgimizin köklerinin Mezopotamya'nın derinliklerine gömülü olduğuna artık şüphe kalmamıştır. Bu alanda da Sümer mirasından yararlanıyor ve bu mirası devam ettiriyoruz.</p>

  <p class="calibre1">&nbsp;Sarton'un çıkarımları; son derece kesin olan takvimlerin onları hazırlayan Ba-billi gökbilimcilerin gözlemlerine dayanmadığını bulmaktan dolayı şaşkınlığa uğrayan Profesör O. Neugabauer'in çok kapsamlı çalışmalarıyla da <span class="calibre9">[Astronomical Cuneiform Texts</span> (Astronomik Çivi Yazısı Metinler)] güçlenmiştir. Aksine, bu tablolar, kullanan gökbilimciler tarafından "müdahale edilemeyen, belirlenmiş bazı sabit aritmetik şemalardan" hesaplanmaktaydılar.</p>

  <p class="calibre1">&nbsp;"Aritmetik şemalara" böylesine otomatik bir bağlılık, bazı "katı matematiksel teorilere" göre "takvimleri adım adım hesaplama kurallarını veren" ve bu takvimlere eşlik eden "işlem metinleri"nin yardımı ile sağlanıyordu. Neugebauer, Babilli gökbilimcilerin takvimlerin ve matematiksel hesaplanışlarının dayandığı teorilerden bihaber oldukları sonucuna varır. Ayrıca, bu kesin tabloların "deneysel ve teorik temelinin", büyük ölçüde modern bilginlerin de gözünden kaçtığını kabul eder. Yine de kadim astronomik teorilerin "mevcut olması gerektiğini, çünkü çok detaylı bir plân olmaksızın yüksek karmaşıklıktaki hesaplama şemalarının tasarlanmasının mümkün olamayacağı"na kanidir.</p>

  <p class="calibre1">&nbsp;Profesör Alfred Jeremias <span class="calibre9">[Handbuch der Altorientalischen Geistkultur</span> (Doğudaki Ruhbilimin El kitabı)). Mezopotamya astronomlarının retrograd, yani sabit yıldızlara göre doğudan batıya doğru gider gibi görünme fenomenine aşina oldukları sonucuna varmıştır; bu, gezegenlerin Dünya'dan görülen bariz düzensiz ve yılankavi yol alışıdır ve sebebi de Dünya'nın, Güneş çevresindeki yörüngesini diğer gezegenlerden daha hızlı veya yavaş tamamlamasıdır. Böyle bir bilginin önemi, sadece retrograd fenomeninin Güneş çevresindeki yörüngelerle ilişkili bir fenomen olmasında değil, aynı zamanda bu fenomeni kavrayabilmek ve izleyebilmek için çok uzun gözlem dönemlerinin gerekmesinde yatmaktadır.</p>

  <p class="calibre1">&nbsp;Bu karmaşık teoriler nasıl geliştirilmişti; bu teorilerin geliştirilmesi için şart olan gözlemleri yapanlar kimdi? Neugebauer "işlem metinlerinde, anlamları kısmen bilinse de okunuşları hiç bilinmeyen çok sayıda teknik terimle karşılaşırız" diye belirtir. Babillilerden çok öncelerde birileri, Babil, Asur, Mısır, Grek ve Roma gibi daha sonra gelen kültürlerdekinden çok daha üstün olan astronomi ve matematik bilgisine sahipti.</p>

  <p class="calibre1">&nbsp;Babilliler ve Asurlular astronomi ile ilgili gayretlerinin büyük bir bölümünü doğru bir takvim tutmaya adadılar. Bugün kullanılan Yahudi takvimi gibi bu da bir güneş-ay takvimi idi; 365 gününü biraz aşan güneş yılını, 30 günün biraz altındaki kamerî ay arasında uygunluk sağlıyordu. Takvim iş yaşamı ve diğer dünyevî işler için önemliydi; ama doğruluğu aslında Yeni Yıl'ın kesin günü ve anını, diğer bayramları ve tanrılara ibadeti belirlemek için gerekliydi.</p>

  <p class="calibre1">&nbsp;Mezopotamyalı gökbilimci rahipler, Güneş, Dünya, Ay ve gezegenlerin çetrefilli hareketlerini ölçmek ve birbirine uyumlandırmak için karmaşık bir küresel astronomiye güvenmekteydi. Dünya bir ekvatoru ve kutupları olan bir küre olarak ele alınmaktaydı; gökler de hayalî ekvator ve kutup çizgileriyle ayrılmıştı. Gök cisimlerinin geçişi ekliptik (tutulum), yani Dünya'nın göksel küre üstünde Güneş etrafındaki yörüngesinin düzleminin izdüşümü; ekinokslar (Güneş'in yıl içinde tutulum üstünde yaptığı kuzey ve güney hareketi sırasında gök ekvatorunu kestiği gün- tün eşitliği noktaları) ve gündönümleri (Güneş'in yıl içinde tutulum boyunca yaptığı hareket sırasında kuzey ve güneyde en çok yükselimde olduğu zamanlar) ile ilişki-lendiriliyordu. Tüm bu astronomik kavramlar, bugün de kullanılmaktadır.</p>

  <p class="calibre1">&nbsp;Ama Babilliler ve Asurlular takvimi veya hesaplanması için dâhiyane metotları icat etmediler. Onların takvimi ve bizimki de, Sümer kaynaklıdır. Bilginler orada, çok eski zamanlardan beri kullanılan, sonraki bütün takvimlerin temeli olan bir takvim buldular. Aslî takvim ve model, Nippur'un, yani Enlil'in merkezinin takvimi idi. Günümüzdeki de bu Nippur takvimine göre şekillenmiştir.</p>

  <p class="calibre1">&nbsp;Sümerliler Yeni Yıl'ın, Güneş'in bahar noktasını geçtiği tam o anda başladığını düşünmekteydiler. Profesör Stephen Langdon <span class="calibre9">[Tablets from the Archives of Dre-hem</span> (Drehem Arşivlerinden Tabletler)), M.Ö. 2400'lerde bir Ur hükümdarı olan Dungi tarafından bırakılan kanıtların, Nippur takviminin, Güneş'e karşı konumunun Yeni Yıl'ın gelişinin kesin anını belirlemeyi mümkün kılan bir gök cismini seçtiğini gösterdiğini bulmuştur. Bunun, "belki de Dungi'nin devrinden 2000 yıl önce" yapılmış olduğu sonucuna varır, yani M.Ö. 4400'lerde!</p>

  <p class="calibre1">&nbsp;Sümerliler, gerçekten de, ellerinde araç gereç olmasa da küresel bir astronomi ve geometrinin gerektirdiği gelişmiş astronomik ve matematik "know-how"a sahip miydiler? Dillerinin gösterdiğine göre, gerçekten de sahiptiler.</p>

  <p class="calibre1">&nbsp;Göklerin kavisi veya yayından söz ederken, <span class="calibre9">DUB</span> terimini -(astronomide) <span class="calibre9">"dünyanın 360 derecelik çevresi</span>" anlamına gelmektedir- kullanmaktaydılar. Astronomik ve matematik hesaplamaları için <span class="calibre9">AN. UR</span> çizdiler; bu da gök cisimlerinin doğuş ve batışlarını ona oranlayarak ölçebilecekleri hayalî bir "<span class="calibre9">gök</span> ufku"ydu. Bu ufka dikey olarak bir dik çizgi uzattılar: <span class="calibre9">NU.BU.SAR.DA</span>; bunun yardımıyla referans noktasını elde ettiler ve buna <span class="calibre9">AN.PA</span> dediler. Boylam dediğimiz çizgileri çizdiler ve onları "derecelenmiş boyunduruk"; enlemleri ise "göklerin orta çizgileri" diye adlandırdılar. Örneğin, yaz gündönümünü işaret eden enleme <span class="calibre9">AN.BİL</span> ("göklerin ateşli noktası") dediler.</p>

  <p class="calibre1">&nbsp;Akkad, Hurri, Hitit ve kadim Yakın Doğu'nun diğer edebî şaheserleri, Sümer-ce orijinallerin çevirileri veya versiyonları olduklarından, gök cisimleri ve fenomenleri ile ilgili Sümerceden al<span class="calibre12">ınm</span>ış ödünç sözcüklerle doluydular. Yıldız listeleri çıkaran veya gezegen hareketlerinin hesaplamalarını yazan Babilli ve Asurlu bilginler sık sık kopyaladıkları veya çevirdikleri Sümer orijinallerinden söz etmişlerdir. Asurbanipal'in Ninova'daki kütüphanesinde de olduğu söylenen astronomi ve astrolojiye hasredilmiş 25.000 tablet Sümer kökeninin tanınmasıyla ilgili notlar içermektedir.</p>

  <p class="calibre1">&nbsp;Babillilerin "Rabbin Günü" dedikleri büyük bir astronomi dizisi, kâtiplerince açıklandığına göre, Akkadlı Sargon'un zamanında, yani M.Ö. üçüncü bin yılda yazılmış olan bir Sümerce tabletten kopya edilmiştir. Ur’un üçüncü hanedanına, yine M.Ö. üçüncü bin yıla dayandırılan bir tablet bir dizi gök cismini öylesine net biçimde sıralamakta ve tarif ermektedir ki, günümüz bilginleri bunun, aralarında kuzey semalarında Büyük Ayı, Ejderha, Çalgı, Kuğu ve Üçgen ve güney semalarında Avcı, Büyük Köpek, Suyılanı, Karga ve Erboğa bulunan takımyıldızların sınıflandırılmasıyla ilgili bir metin olduğunu anlamakta hiç zorluk çekmemişlerdir.</p>

  <p class="calibre1">&nbsp;Kadim Mezopotamya'da göksel bilginin sırları, gökbilimci rahipler tarafından korunmakta, incelenmekte ve yayınlanmaktaydı. Bu kayıp "Kaide" bilimini bize geri verdiği söylenen üç bilginin Cizvit papazları olması, belki de çok uygundu: Joseph Epping, Johann Strassman ve Franz X. Kugler Bir başyapıtında <span class="calibre9">[Sternkunde und Stemdienst in Babel</span> (Babil'de Yıldız Bilimi ve Yıldız Hizmetleri)] Kugler muazzam sayıda metin ve listeyi analiz ve deşifre etmiş, düzenlemiş ve açıklamıştır. Bir yerde, matematiksel olarak "gökleri geri döndürerek", M.Ö. 1800'lerde Babil göklerindeki otuz üç gök cismine ait listenin, bugünkü gruplamalara göre dikkatle düzenlenmiş olduğunu göstermiştir!</p>

  <p class="calibre1">&nbsp;Hangilerinin gerçek grup, hangilerinin sadece alt grup olduğuna karar vermek için yapılan birçok çalışmadan sonra, dünyanın astronomi topluluğu (1925'te) Dün-ya'dan görünen gökleri kuzey, merkezî, güney olarak üç bölüme ayırma ve buralardaki yıldızları seksen sekiz takımyıldız biçiminde gruplama konusunda anlaştı. Sonradan anlaşıldı ki, bu düzenleme hiç de yeni değildi zira gökleri üç banda veya "yola" bölen ve bunlara çeşidi takımyıldızlar tayin edenler ilk olarak Sümerlilerdi; kuzey "yolu" Enlil'in adını almıştı, güney ise Ea'nın, merkezî bant ise "Anu Yolu" idi. Günümüzün merkezî bandı, yani burç kuşağını oluşturan on iki takımyıldızın bandı, Sümerlilerin yıldızları on iki ev olarak gruplandırdıkları Anu Yolu'na tam olarak denktir.</p>

  <p class="calibre1">&nbsp;Günümüzde olduğu gibi antik çağlarda da fenomenler burç kuşağı kavramıyla ilişkilendirilmekteydi. Güneş'in çevresinde Dünya'nın çizdiği büyük daire, her biri otuz derece olan on iki eşit parçaya bölünmüştü. Bu parçalardan her birinde görülen yıldızlar veya "evler"; her biri yıldızların veya grubun oluşturur gibi göründüğü biçimlere göre adlandırılan bir takımyıldız hâlinde gruplandırılmıştı.</p>

  <p class="calibre1">&nbsp;Takımyıldızlar ve alt bölümleri ve hatta takımyıldızlar içindeki tekil yıldızlar bile Batı uygarlığına ağırlıklı olarak Grek mitolojisinden ödünç alınan isim ve tariflerle ulaştığından, Batı dünyası bu başarıyı iki bin yıl boyunca Yunanlılara atfetmiştir. Ama erken dönem Grek gökbilimcilerin Sümerlilerden elde ettikleri hazır bir astronomiyi sadece kendi dil ve mitolojilerine uyarladıkları artık anlaşılmıştır. Hipparkus'un, Eudoksus'un ve diğerlerinin bilgilerini nasıl elde ettiklerini biraz önce açıkladık. Hatta Thales'in, yani Lidyalılar ve Medler arasındaki savaşı durduran, M.Ö. 28 Mayıs 585'teki tam güneş tutulmasını tahmin ettiği söylenen en eski Grek astronomun bile bilgisinin kaynağının Samî dönemi öncesi Mezopotamya kaynakları, yani Sümer olduğunu bildirmiştir.</p>

  <p class="calibre1">&nbsp;Burç kuşağı dediğimiz "zodyak" kelimesi, Yunanca <span class="calibre9">zodiakos kyklos'dan</span> ("hayvan dairesi") gelmektedir çünkü yıldız gruplarının yerleşimi bir aslana, balıklara vb. benzetilmiştir. Ama bu hayalî şekiller ve isimler aslında on iki zodyak takımyıldızını <span class="calibre9">UL.HE</span> ("parlak sürü") diye adlandıran Sümerlilerce türetilmiştir:</p>

  <p class="calibre1">1. &nbsp;&nbsp;&nbsp;GU.AN.NA ("göksel boğa"), <span class="calibre9">Boğa</span></p>

  <p class="calibre1">2. &nbsp;&nbsp;&nbsp;MAŞ.TAB.BA ("ikizler"), <span class="calibre9">İkizler</span></p>

  <p class="calibre1">3. &nbsp;&nbsp;&nbsp;DUB ("cımbız", "kıskaç"), <span class="calibre9">Yengeç</span></p>

  <p class="calibre1">4. &nbsp;&nbsp;&nbsp;UR.GULA ("aslan"), <span class="calibre9">Aslan</span></p>

  <p class="calibre1">5. &nbsp;&nbsp;&nbsp;AB.SİN ("babası Sin idi"), Bakire, <span class="calibre9">Başak</span></p>

  <p class="calibre1">6. &nbsp;&nbsp;&nbsp;Zİ.BA.AN.NA ("göksel kader"), <span class="calibre9">Terazi</span></p>

  <p class="calibre1">7. &nbsp;&nbsp;&nbsp;Gİ R.TAB ("deşen ve kesen"), <span class="calibre9">Akrep</span></p>

  <p class="calibre1">8. &nbsp;&nbsp;&nbsp;PA.BİL ("savunmacı"), Okçu, <span class="calibre9">Yay</span></p>

  <p class="calibre1">9. &nbsp;&nbsp;&nbsp;SUHUR.MAŞ ("keçi balığı"), <span class="calibre9">Oğlak</span></p>

  <p class="calibre1">10. &nbsp;&nbsp;&nbsp;GU ("suların tanrısı"), Su Taşıyıcısı, <span class="calibre9">Kova</span></p>

  <p class="calibre1">11. &nbsp;&nbsp;&nbsp;SİM.MAH ("balıklar"), <span class="calibre9">Balık</span></p>

  <p class="calibre1">12. &nbsp;&nbsp;&nbsp;KU.MAL ("tarlada yaşayan"), Ram, <span class="calibre9">Koç</span></p>

  <p class="calibre1">&nbsp;Burç kuşağının resimsel betimlemeleri veya işaretleri, adları gibi, Sümer'de ortaya çıkışlarından beri hiç değişmeden kalmıştır. (Şekil 93)</p>

  <p class="calibre1"><img alt="" class="calibre93" src="../Images/main-91.jpg" /></p>

  <p class="calibre1"><span class="calibre9">Şekil 93</span></p>

  <p class="calibre1">&nbsp;Teleskopun kullanılmasına kadar Avrupalı gökbilimciler sadece kuzey semalarındaki on dokuz takımyıldızı tanıyan Ptolemik görüşü kabul ediyordu. 1925'te şu an geçerli olan sınıflandırma üstünde fikir birliğine varılana dek, Sümerlilerin Enlil Yolu dedikleri bölgede yirmi sekiz takımyıldız tanınmıştı. Eski Sümerlilerin, Pto-leme'nin tersine, kuzey semalarındaki bütün takımyıldızları tanımış, tanımlamış, gruplandırmış, adlandırmış ve sıralamış olduklarını öğrendiğimizde artık şaşmamak gerek.</p>

  <p class="calibre1">&nbsp;Enlil Yolu'ndaki gök cisimlerinden on ikisi Enlil'in olarak saptanmıştır; tıpkı Anu Yolu'ndaki burç kuşağını oluşturan on iki gök cismi gibi. Yine, güney semalarında, Ea Yolu'nda da on iki takımyıldız adı sıralanmıştır; sadece güney semalarında oldukları değil, aynı zamanda <span class="calibre9">tanrı Ea'nındır</span> diye de belirtilirler. Ea'nın bu on iki aslî takımyıldızına ek olarak, güney semalarında birkaç tane daha sıralanmıştır, ama birçoğu bugün tanınmamıştır.</p>

  <p class="calibre1">&nbsp;Ea Yolu; kadim astronomik bilgiyi sadece modern bilginin terimleriyle kalmayıp, aynı zamanda yüzyıllar ve bin yıllarca öncesinde göklerin nasıl göründüğü açısından da ortaya çıkarmak gibi muazzam bir görev üstlenen Asurologlara ciddî problemler yaratmaktaydı. Ur'dan veya Babil'den güney semalarını gözlemleyen Mezopotamyalı gökbilimciler, güney semalarının yarısından biraz fazlasını görebilmekteydiler; kalanı ufkun altında kalmaktaydı. Yine de, eğer doğru biçimde tanımlanırsa, Ea Yolu’ndaki takımyıldızlardan bazıları ufkun bir hayli altında kalıyordu. Ama daha büyük bir sorun daha vardı: Eğer Mezopotamyalılar, bilginlerin inandığına göre, (daha sonraki zamanlarda Greklerin yaptığı gibi) Dünya'nın, bir alt dünyanın -bir yarım daire şeklinde kavis çizen göklerin üzerindeki düz bir disk-(Grek'in Hades'i) kaotik karanlığı üstünde duran bir kuru kara kitlesi olduğuna inanmaktaydılarsa, o zaman hiç güney yarıküre seması olmamalıydı!</p>

  <p class="calibre1">&nbsp;Mezopotamyalıların Dünya'nın düz olduğuna inandıkları varsayımı tarafından sınırlanan modern bilginler çıkarımlarına kuzey ve güneyi bölen ekvator çizgisinin çok altını dahil edememişlerdir. Halbuki kanıtlar üç Sümer "yolunun" düz değil küresel bir Dünya'nın gökyüzünün tamamını kapsadığını göstermektedir.</p>

  <p class="calibre1">&nbsp;1900'de T.G. Pinches, Kraliyet Asya Bilimleri Derneğine tam bir Mezopotamya usturlabını (<a id="footnote1"></a><sup class="calibre94"><a href="../Text/main-3_split_001.xhtml#bookmark1">1</a></sup>) (kelime anlamıyla "yıldızları alan") tekrar bir araya getirmeyi ve yeniden kurmayı başardığını bildirdi. Pinches bunun bir pasta gibi on iki dilimle ve merkezi bir olan üç daireyle, sonuçta otuz altı kısma ayrılmış yuvarlak bir disk olduğunu gösterdi. Desenin tamamı, her birinde bir ay adı yazılı olan on iki "yapraklı" bir rozet görüntüsüne sahipti. Pinches bunları Mezopotamya takvim<span class="calibre12">inin</span> ilk ayı olan Nisannu ile başlayarak I ile XII arasında numaralandırdı. (Şekil 94)</p>

  <p class="calibre1"><img alt="" class="calibre95" src="../Images/main-92.jpg" /></p>

  <p class="calibre1"><span class="calibre9">Şekil 94</span></p>

  <p class="calibre1">&nbsp;Ayrıca, otuz altı kısmın her biri de bir ad ve altında, bunun bir gök cisminin adı olduğunu belirten küçük bir daire içermekteydi. Bu adlar birçok metin ve "yıldız listesi"nde bulunmuştur ve bunlar şüphesiz takımyıldızların, yıldızların veya gezegenlerin adlarıdır.</p>

  <p class="calibre1">&nbsp;Otuz altı kısmın her birindeki gök cisminin adının altında ayrıca bir sayı yazılıydı. En içteki halkada, sayılar 30'dan 60'a kadardı, ortadaki halkada 60'tan ("1" olarak yazılmıştır) 120'ye (altılı sistemde bu "2", 2x 60= 120'dir) kadar olup, en dış halkada ise 120'den 240'a kadardı. Bu sayılar neyi temsil ediyordu?</p>

  <p class="calibre1">&nbsp;Pinches'in sunumundan yaklaşık elli yıl sonra yazan gökbilimci ve Asurolog</p>

  <p class="calibre1">&nbsp;O. Neugebauer [A <span class="calibre9">History of Ancient Astronomy: Problems and Methods</span> (Kadim Astronomi Tarihi: Problemler ve Metotlar)] ancak şunu söyleyebilmişti: "Tüm metin, her birinde bir takımyıldızın adını ve öneminin ne olduğu henüz belli olmayan basit sayılar bulduğumuz otuz altı alanlı... bir tür şematik gök haritası oluşturmaktadır." Konunun önde gelen uzmanlarından B. L. Van der Waerden <span class="calibre9">[Babylonian Astronomy: The Thirty-Six Stars</span> (Babil Astronomisi: Otuz Altı Yıldız)] bu sayıların belli bir ritmle azalıp çoğalması üstünde düşünmüş ve ancak "sayıların, gün ışığının süresi ile bir ilgisi var" diye önerebilmişti.</p>

  <p class="calibre1">&nbsp;İnanıyoruz ki, ancak Mezopotamyalıların Dünya'nın düz olduğuna inandıkları fikri terk edilir ve onların astronomik bilgilerinin bizimki kadar iyi olduğu kabul edilirse bu bulmaca çözülebilir; bunun sebebi bizimkilerden daha iyi araçları olması değil, bilgi edinme kaynaklarının Nefilimler olmasıdır.</p>

  <p class="calibre1">&nbsp;Bu muammalı sayıların; başlangıç noktası Kuzey Kutbu olacak biçimde gök kavisinin derecelerini temsil ettiğini, bu usturlabın bir düzlemküre, yani bir kürenin bir düz yüzeydeki temsili olduğunu öneriyoruz.</p>

  <p class="calibre1">&nbsp;Sayılar artar ve azalırken, Enlil Yolu için olan karşıt kısımdakiler (Nisannu -50, Taşritu -40 gibi) toplam 90; Anu Yolundakiler için olanların hepsi toplam 180; Ea Yolundakiler için olanların (Nisannu 200, Taşritu 160 gibi) hepsi de toplam 360 etmektedir. Bu rakamlar yanlış anlaşılamayacak kadar tanıdıktır; tam bir dairenin çapının bölümlerini temsil ederler: çeyrek yol (90 derece), yarı yol (180 derece) veya tam daire (360 derece).</p>

  <p class="calibre1">&nbsp;Enlil Yolu için verilen sayılar, kuzey yarımkürenin bu Sümervari kısmının Kuzey Kutbu'ndan 60 derece açıldığını ve Anu Yolunun ekvator üstünde 30 derecede sınırlandığını gösterecek şekilde çiftlenmiştir. Anu Yolu ekvatorun her iki yanında da eşit uzaklıktadır. Derken, Kuzey Kutbu'ndan uzakta, iyice güneyde Ea Yolu uzanır; Dünyanın ve göksel kürenin bu kısmı 30 derece güney ve Güney Kutbu arasında uzanmaktadır. (Şekil 95)</p>

  <p class="calibre1"><img alt="" class="calibre96" src="../Images/main-93.jpg" /></p>

  <p class="calibre1"><span class="calibre9">Şekil 95</span></p>

  <p class="calibre1">A. &nbsp;&nbsp;&nbsp;Anu Yolu; Güneş, gezegenler ve Zodyaktaki takımyıldızların göksel bandı</p>

  <p class="calibre1">B. &nbsp;&nbsp;&nbsp;Enlil Yolu; kuzey seması</p>

  <p class="calibre1">C. &nbsp;&nbsp;&nbsp;Ea Yolu; güney seması</p>

  <p class="calibre1">&nbsp;Ea Yolundaki kıs<span class="calibre12">ım</span>lardaki sayıların <span class="calibre9">Addaru</span> (Şubat-Mart) ve <span class="calibre9">Ululu</span> (Ağustos-Eylül)'daki toplamı 180 derecedir. Kuzey Kutbu’ndan 180 derece uzaklıktaki tek nokta, ister doğudan ister batıdan güneye gidiyor olun, Güney Kutbu'dur. Ve bu durum, ancak bir küre üstündeyseniz doğru olabilir.</p>

  <p class="calibre1">&nbsp;Gerileme (presesyon); Dünya'nın kuzey-güney ekseninin yalpalamasıyla meydana gelen ve (Kuzey Yıldızını işaret eden) Kuzey Kutbu'nun ve Güney Kutbu'nun göklerde büyük bir daire çizmesine sebep olan fenomendir. Dünyanın takımyıldızlardan oluşan fon önündeki bariz gerilemesi yılda bir kavisin elli saniyesi veya yetmiş iki yılda bir derecedir. Dolayısıyla büyük daire, yani Dünya'nın Kuzey Kutbu'nun yine aynı Kuzey Yıldızını işaret etmesi için geçen süre, 25.920 yıldır (72 x 360); yani gökbilimcilerin Büyük Yıl veya Eflâtun Yılı (anlaşılan Eflâtun da bu fenomenin farkındaydı) dedikleri şeydir.</p>

  <p class="calibre1">&nbsp;Çeşitli yıldızların doğuşu ve batışı antik çağlarda önemli görülürdü ve (Yeni Yıl'ı müjdeleyen) bahar noktasının kesin olarak belirlenişi, meydana geldikleri burç evi ile ilişkilendiriliyordu. Gerileme sebebiyle, bahar noktası ve diğer göksel fenomenler yıldan yıla gerileyerek, en sonunda 2.160 yılda bir kez tam bir burç evi kadar gerilemekteydi. Astronomlarımız M.Ö. 900'lerdeki bahar noktasını saptayan bir "sıfır noktası" ("Koç'un ilk noktası") uygulamaya devam ediyorlar ama bu nokta artık iyiden iyiye Balık evine kaymıştır. M.S. 2100'lerde bahar noktası ondan önce gelen Kova evinde meydana gelmeye başlayacaktır. Bazılarının Kova Çağına girmek üzere olduğumuzu söylerken kastettiği budur. (Şekil 96)</p>

  <p class="calibre1">&nbsp;Bir burç evinden diğerine doğru kayma iki bin yıldan fazla sürdüğünden, bilginler Hipparkus'un M.Ö. ikinci yüzyılda gerilemeyi nasıl ve nereden öğrenmiş olabileceğini merak etmişlerdi. Artık, kaynağının Sümer olduğu bellidir. Profesör Langdon'un bulguları, M.Ö. 4.400'lerde, Boğa Çağında oluşturulan Nippur takviminin gerileme ve ondan 2.160 yıl daha önce meydana gelen burç kuşağı gerilemesine ait bilgiyi, yansıttığını meydana çıkarmaktadır. Mezopotamya astronomi metinleri ile Hitit astronomi metinlerini bağdaştıran Profesör Jeremias da eski astronomi tabletlerinin Boğa'dan Koç'a doğru değişimi kaydetmiş oldukları fikrindedir; Mezopotamyalı gökbilimcilerin Koç'tan Balık'a doğru değişimi de tahmin ettikleri ve bekledikleri sonucuna varmıştır.</p>

  <p class="calibre1"><img alt="" class="calibre97" src="../Images/main-94.jpg" /></p>

  <p class="calibre1"><span class="calibre9">Şekil 96</span></p>

  <p class="calibre1">&nbsp;Bu çıkarımlara atıfta bulunan Profesör Willy Hartner [The <span class="calibre9">Earliest History of Constellations in the Near East</span> (Yakın Doğu'daki Takımyıldızların En Eski Hikâyesi] Sümerlilerin, arkalarında bunu belirten bol miktarda resimsel kanıt bıraktıklarını belirtmiştir. Bahar noktası Boğa burcunda iken, yaz gündönümü Aslan burcunda meydana gelmişti. Hartner, Sümer betimlemelerinde en erken zamanlardan itibaren görülen, çok tekrarlanan bir boğa- aslan "çekişmesi" motifine dikkatleri çeker ve bu motiflerin, M.Ö. 4.000’lerde Boğa takımyıldızının ve Aslan takımyıldızının konumlarını, (Ur gibi) 30 derece kuzeydeki bir noktadaki gözlemciye sunduğunu söylemiştir. (Şekil 97)</p>

  <p class="calibre1">&nbsp;Bilginlerin çoğu Sümerlilerin Boğa'yı ilk takımyıldızları olarak vurgulamasının, sadece burç kuşağının M.Ö. 4000'lere dayanan eskiliğini değil, aynı zamanda Sümer uygarlığının öyle birdenbire başladığı zamanı da belirttiğini düşünmekteler.</p>

  <p class="calibre1"><img alt="" class="calibre98" src="../Images/main-95.jpg" /></p>

  <p class="calibre1"><span class="calibre9">Şekil 97</span></p>

  <p class="calibre1">&nbsp;Profesör Jeremias [The <span class="calibre9">Old Testament in the Light of the Ancient East</span> (Kadim Doğu'nun Işığında Eski Ahit)], Sümer'in zodyaksal-kronolojik "sıfır noktası"nın tam olarak Boğa ve İkizler arasında durduğunu gösteren kanıtlar bulmuştur; bu ve diğer verilerden, burç kuşağının İkizler Çağında, yani Sümer uygarlığı başlamadan bile önce tasarlandığı sonucuna varmıştır. Berlin Müzesindeki bir tablet (VAT.7847) zodyak takımyıldızlarının listesine Aslan ile başlar ve bizi insanoğlunun toprağı işlemeye henüz başlamış olduğu M.Ö. 11.000'lere geri götürür.</p>

  <p class="calibre1">&nbsp;Profesör H.V. Hilprecht [The <span class="calibre9">Babylonian Expedition of the University of Pennsylvania</span> (Pennsylvania Üniversitesinin Babil Keşif Gezisi)] daha da ileri gider. Matematik cetveller taşıyan binlerce tableti inceleyip, "Nippur ve Sippar'ın tapınak kütüphanelerinden ve Asurbanipal'in (Ninova'daki) kütüphanelerinden çıkan bütün çarpma ve bölme tabloları 12.960.000 [sayısı] üstüne kuruludur." sonucuna varmıştır. Bu sayıyı ve önemini analiz ederek, bu durumun ancak gerileme fenomeni ile ilişkili olabileceği ve Sümerlilerin 25.920 yıllık Büyük Yıldan haberdar oldukları sonucuna vardı.</p>

  <p class="calibre1">&nbsp;Bu gerçekten de imkânsız bir zamanda, astronomi anlamında muhteşem bir gelişmişliktir.</p>

  <p class="calibre1">&nbsp;Sümerli gökbilimcilerin muhtemelen kendi başlarına elde edemeyecekleri bilgiye sahip oldukları açıktır ve ellerindeki bilginin büyük bölümünün onlar için hiçbir pratik kullanımı olmadığını gösteren kanıtlar da vardır.</p>

  <p class="calibre1">&nbsp;Bu durum sadece kullandıkları çok gelişmiş astronomik metotlarla ilgili değildir, -örneğin, kadim Sümer'de bir göksel ekvator saptamaya gerçekten ihtiyaç duyan kimdi?- ayrıca yıldızlar arasındaki uzaklıkların ölçümleriyle ilgili bir detaylı metin çeşitleri de mevcuttu.</p>

  <p class="calibre1">&nbsp;Bu metinlerden AO.6478 adıyla bilineni, bizim şimdi Yengeç Dönencesi dediğimiz çizgi boyunca gözle görülebilen yirmi altı büyük yıldızı sıralar ve aralarındaki uzaklıkları üç farklı biçimde ölçülmüş olarak verir. Metin, bu yıldızlar arasındaki uzaklıkları ilk olarak <span class="calibre9">matta şukultu</span> ("<span class="calibre9">ölçülmüş ve tartılmış</span>") denilen bir birim ile verir. Bunun, zamanın geçmesiyle açığa çıkan suyun ağırlığı ile ilgili olan dâhiyane bir araç olduğuna inanılmaktadır. İki yıldız arasındaki uzaklıkları zaman bakımından belirlemeyi mümkün kılmaktadır.</p>

  <p class="calibre1">&nbsp;İkinci uzaklıklar sütunu, gök kavisinin dereceleri cinsindendir. Tam gün (gündüz ve gece) on iki çift saate bölünmüştür. Gök kavisi 360 derecelik tam daireyi oluşturur. Bu durumda, bir <span class="calibre9">beru</span> veya "çift saat", gök kavisinin 30 derecelik kısmını temsil eder. Bu metotla, Dünya üzerinde zamanın geçişi, söz konusu gök cisimleri arasındaki uzaklığın derece cinsinden ölçümünü sağlar.</p>

  <p class="calibre1">&nbsp;Üçüncü ölçüm metodu ise <span class="calibre9">beru ina şame'</span>dir ("<span class="calibre9">göklerdeki uzaklık").</span> F. Thu-reau-Dangin <span class="calibre9">[Distances entre Etoiles Fixes</span> (Sabit Yıldızlar Arasındaki Mesafeler)] ilk iki metot diğer fenomenlerle ilgili iken, bu üçüncü metodun kesin ölçümler sağladığını işaret eder. O ve diğerleri, bir <span class="calibre9">"göksel beru"nun</span> günümüz metresiyle 10.692 metreye denk olduğuna inanmaktadırlar. Metinde yirmi altı yıldız arasında "göklerdeki uzaklık" hesabı, <span class="calibre9">"göklerde çizilen beru"</span> olarak 655.200'dür.</p>

  <p class="calibre1">&nbsp;Yıldızlar arasındaki uzaklığın üç farklı metotla ölçümünün mevcut olması, konuya verilen büyük önemi göstermektedir. Peki, ama Sümer'in erkekleri ve kadınları arasında kim böyle bir bilgiye ihtiyaç duymuştu? Aralarından kim bu metotları oluşturmuş ve doğru biçimde kullanabilmişti? Tek muhtemel cevap şudur: Bilgiye sahip olan ve böyle doğru ölçümlere ihtiyaç duyan Nefilimlerdir.</p>

  <p class="calibre1">&nbsp;Uzay yolculuğu yapabilen, başka bir gezegenden Dünya'ya gelen, Dünya semalarında uçan Nefilimler; insanoğlu uygarlığının daha şafağındayken, gelişebilmesi için binlerce yılın gerektiği astronomi bilgisine, ileri bir astronomi için gelişmiş metotlara ve matematiğe ve kavramlara sahip olan, göklerdeki uzaklıkları, yıldız düzenlerini ve yıldız gruplarını, helyak doğuşları ve batışları, karmaşık bir Güneş-Ay-Dünya takvimini ve hem Gök hem de Yer ile ilgili dikkate değer bilgilerin geri kalanını insan kâtiplere dikkatle tablo tablo kopyalamayı ve kaydetmeyi öğretmeye ihtiyacı olan ve öğretebilen bir tek onlar olabilirdi.</p>

  <p class="calibre1">&nbsp;Bu geçmiş göz önüne alındığında, Nefilimlerin rehberliğindeki Mezopotamya-lı gökbilimcilerin Satürn'ün ötesindeki gezegenlerin farkında olmadıkları; Uranüs, Neptün ve Plüton'u bilmiyor oldukları düşünülebilir mi? Dünya'nın kendi ailesine, güneş sistemine ait bilgileri; uzak yıldızlara, düzenlerine ve uzaklıklarına ait bilgilerinden daha az olabilir miydi?</p>

  <p class="calibre1">&nbsp;Yüzlerce ayrıntılı metinde yer alan kadim zamanlardan gelen astronomik enformasyon; göksel düzenlerine veya ilişkilendirildikleri tanrılara ya da aylara ya da ülkelere ya da takımyıldızlara göre dikkatle düzenlenmiş olan gök cisimlerini sıralarlar. Ernst F. Weidner <span class="calibre9">[Handbuch der Babylonischen Astronomie</span> (Babil Astronomisi Elkitabı)] tarafından analiz edilen böyle bir metin "Büyük Yıldız Listesi" adıyla anılmaya başlamıştır. Beş sütunda onlarca gök cismini birbirleriyle, aylarla, ülkelerle ve ilâhlarla ilişkili olarak sıralamaktadır. Bir başka metin ise burç kuşağı takımyıldızlarındaki ana yıldızları doğru biçimde sıralar. B. M.86378 olarak en-dekslenen bir metin (kırılmamış olan kısmında) yetmiş iki gök cismini göklerdeki yerlerine göre sıralar, metinler böyle uzar gider.</p>

  <p class="calibre1">&nbsp;Bu metinler yığınından bir anlam çıkartmak ve özellikle de güneş sistemimizdeki gezegenleri doğru biçimde tanımlamak üzere girişilen çabalardan, bilgin nesilleri akıl karıştıran sonuçlar çıkartmışlardır. Artık biliyoruz ki, gayretleri başarısızlığa mahkûmdu zira Sümerlilerin ve ardıllarının güneş sisteminin güneş merkezli, Dünya'nın sadece bir diğer gezegen ve Satürn'ün ötesinde daha fazla gezegen olduğunun farkında olmadıklarını varsaymaktaydılar yanlışlıkla.</p>

  <p class="calibre1">&nbsp;Yıldız listelerindeki bazı isimlerin bizzat Dünya'ya uygulanabileceği olasılığını göz ardı eden ve çok sayıda diğer isim ve sıfatları Sümerlilerin bildiğini varsaydıkları sadece beş gezegene atfetmeye çalışan bilginler karışık sonuçlara ulaştılar.</p>

  <p class="calibre1">&nbsp;Hatta bazı bilginler bu karmaşanın kendilerinden değil, Kaidelilerin "karıştırmasından kaynaklandığını bile söylediler: Bilinmeyen bir nedenle, Kaidelilerin "bilinen" beş gezegenin adlarını değiştirip durduklarını söylediler.</p>

  <p class="calibre1">&nbsp;Sümerliler tüm gök cisimlerine (gezegenler, yıldızlar veya takımyıldızlara) <span class="calibre9">MUL</span> ("<span class="calibre9">yükseklerde ışıldayan'')</span> derlerdi. Akkad terimi <span class="calibre9">kakkab</span> da aynı şekilde Ba-billiler ve Asurlular tarafından her gök cismine verilen genel bir terimdi. Bu uygulama, kadim astronomi metinlerini çözmeye çalışan bilginleri daha da çileden çıkardı. Ama <span class="calibre9">LU.BAD</span> terimini alan bazı <span class="calibre9">mullar,</span> güneş sistemimizdeki gezegenleri belirtmekteydi.</p>

  <p class="calibre1">&nbsp;Gezegenlerin Yunanca adının "gezinenler" kelimesinden geldiğini bilen bilginler <span class="calibre9">LU.BAD'ı, LU</span> ("kendilerine çobanlık edilenler") ve BAD'tan <span class="calibre9">("'yüksek ve uzak")</span> türeyen <span class="calibre9">"gezinen koyunlar"</span> olarak okudular. Ama artık Sümerlilerin güneş sisteminin gerçek yapısını bildiklerini açıkça ortaya koymuş olduğumuzdan, <span class="calibre9">bad</span> teriminin diğer anlamları ("eski olan", "temel", "ölümün olduğu yerde olan") doğrudan önem kazanmaktalar.</p>

  <p class="calibre1">&nbsp;Bunlar Güneş için uygun sıfatlardır ve Sümerlilerin <span class="calibre9">lubad</span> ile sadece <span class="calibre9">"gezinen koyunlar"ı</span> değil, Güneş'in çobanlık ettiği "koyunlar"ı, yani Güneş'imizin gezegenlerini kastettikleri sonucuna varabiliriz.</p>

  <p class="calibre1"><span class="calibre9">&nbsp;Lubadların</span> yeri, birbirleri ve Güneş ile ilişkileri birçok Mezopotamya astronomi metninde tarif edilmiştir. "Üstte" olan ve "altta" olan gezegenlere göndermeler vardır ve Kugler, referans noktasının bizzat Dünya olduğunu doğru biçimde tahmin etmiştir.</p>

  <p class="calibre1">Ama gezegenlerden en çok <span class="calibre9">MUL.MUL</span> ile ilgili astronomi metinleri çerçevesinde söz edilir; bu, bilginlerin hâlâ tahmin etmeye çalıştıkları bir kelimedir. Daha iyi bir çözüm olmayınca, bilginlerin çoğu <span class="calibre9">mulmul</span> teriminin, M.Ö. 2.200'lerde bahar noktasının ekseninin (Babil'den izlendiği haliyle) içinden geçtiği, Boğa burcundaki bir yıldız kümesi olan Pleiades (Ülker/Süreyya) takımyıldızını belirttiği fikrine varmışlardır. Mezopotamya metinleri sık sık <span class="calibre9">mulmul'un</span> yedi <span class="calibre9">LU. MAŞ (yedi ”tanış gezinen")</span> içerdiğinden söz etmektedir ve bilginler bunların Pleiades takımyıldızının, çıplak gözle görülebilen en parlak üyeleri olduğunu varsaymışlardır. Ancak sınıflandırmaya göre, grubun yedi değil de ya altı ya da dokuz parlak yıldızı olması durumu bir sorun yaratmaktaydı; ama bu durum, <span class="calibre9">mulmul'un</span> anlamı için daha iyi fikirler olmadığından bir kenara itiliverdi.</p>

  <p class="calibre1">Franz Kugler <span class="calibre9">[Sternkunde und Sterndienst in Babel</span> (Babil'de Yıldız Bilimi ve Yıldız Hizmetleri)] Pleiades takımyıldızı çözümünü istemeye istemeye kabul eder ama Mezopotamya metinlerinde <span class="calibre9">mulmul’lara</span> sadece "gezinenler"in (gezegenlerin) değil, ayrıca Güneş ve Ay'ın da dahil edildiğinin hiç de muğlak olmayan bir biçimde belirtildiğini bulduğundaki şaşkınlığını ifade etmiştir; bu da, Pleiades fikrine sarılmayı imkânsız hâle getirir. Ayrıca metinlerde açık bir biçimde <span class="calibre9">"mulmul ul-şu 12" ("mulmul on ikiden oluşan bir banttır")</span> diye belirtildiğine de rastlamıştır ki içlerinden onu farklı bir grup oluşturmaktadır.</p>

  <p class="calibre1"><span class="calibre9">Mulmul</span> teriminin, grubu bir bütün, <span class="calibre9">"tüm gök cisimlerini içeren göksel yapı"</span> olduğunu belirtmek üzere tekrarlanarak <span class="calibre9">(MUL.MUL)</span> güneş sistemini işaret ettiğini söyleyebiliriz.</p>

  <p class="calibre1">&nbsp;Charles Virolleaud <span class="calibre9">[Astrologie Chaldeenne</span> (Kaidelilerin Astrolojisi)], <span class="calibre9">mulmul</span> veya <span class="calibre9">kakkabu/kakkabu</span> grubunun üyelerini tarifeden bir Mezopotamya metnini (K.3558) tercüme etmiştir. Metnin son dizesi son derece açıktır:</p>

  <p class="calibre1">&nbsp;Kakkabu/kakkabu.</p>

  <p class="calibre1">&nbsp;Onun gök cisimlerinin sayısı on ikidir.</p>

  <p class="calibre1">&nbsp;Onun gök cisimlerinin istasyonları on ikidir.</p>

  <p class="calibre1">&nbsp;Ay'ın bütün ayları on ikidir.</p>

  <p class="calibre1">&nbsp;Metin kuşkuya yer bırakmaz. <span class="calibre9">Mulmul, yani güneş sistemimiz,</span> on iki üyeden oluşmuştur. Belki de bu sürpriz olmamalı zira Yunanlı bilgin Diodorus, Kaidelilerin üç "yolunu" ve bunun sonucunda ortaya çıkan otuz altı gök cismini açıklarken "bu gök tanrılarının baş yetkiye sahip on ikisinden her birine, Kaideliler bir ay ve burç kuşağından bir burç tayin ederler" diye belirtmiştir.</p>

  <p class="calibre1">&nbsp;Ernst Weidner <span class="calibre9">[Der Tierkreis und die Wege am Himmel</span> (Hayvanlar Alemi ve Gökyüzündeki Yol)] Anu Yoluna ve onun on iki burç takımyıldızına ek olarak, bazı metinlerin yine on iki gök cisminden; Güneş, Ay ve diğer on cisimden oluşan "Güneş Yolu"ndan söz ettiklerini bildirmektedir. TE-tableti diye adlandırılan bu metnin 20. satırı şöyle der: <span class="calibre9">"naphar 12 şeremeş ha.la şa kakkab.lu şa Sin u Şamaş ina libbi ittiqu</span>", yani <span class="calibre9">"hepsi hepsi, Ay ve Güneş'in ait olduğu, gezegenlerin yörüngede döndüğü 12 üyedir."</span></p>

  <p class="calibre1">&nbsp;Artık, on iki sayısının kadim dünyadaki önemini kavrayabiliriz. Sümer tanrılarının Büyük Grubu ve daha sonraki Olimpos tanrılarınınki tamamen on ikiden oluşmaktaydı; genç tanrılar bu daireye ancak yaşlı tanrılar emekli olduğunda katı-labiliyordu. Benzer şekilde, on iki sayısını sürdürmek için bir boşluk oluştuğunda doldurulması gerekiyordu. Aslî göksel grup, on iki üyeli Güneş Yolu modeli saptıyordu; buna göre diğer her bir göksel bant on iki kısma ayrılıyor veya on iki gök cismine tahsis ediliyordu. Buna uygun olarak da bir yılda on iki ay, bir günde on iki çift saat vardı. Sümer'in her bir bölgesi bir iyi şans ölçüsü olarak on iki gök cismine tahsis edilmişti.</p>

  <p class="calibre1">&nbsp;S. Langdon'ın <span class="calibre9">[Babylonian Menologies and the Semitic Calendar</span> (Babil Dinsel Takvimleri ve Samî Takvimi)] yaptığı gibi birçok çalışmalar, yılı on iki aya bölmenin, en başından beri, on iki Büyük Tanrı ile ilgili olduğunu göstermektedir. Fritz Hommel [Die <span class="calibre9">Astronomie der alten Chaldaer</span> (Eski Kaide Astronomisi)] ve onun ardından diğerleri, on iki ayın on iki burç ile yakından ilişkili ve her ikisinin de on iki aslî gök cisminden türetildiğini göstermiştir. Charles F. Jean <span class="calibre9">[Lexicologie Sumerienne</span> (Sümercenin Anlamları ve Kullanışları)], zodyaktaki on iki burcu güneş sistemimizdeki on iki gezegenle çiftleyen yirmi dört gök cisminin Sümerce listesini ortaya çıkarmıştır.</p>

  <p class="calibre1">&nbsp;F. Thureau-Dangin tarafından <span class="calibre9">[Ritueles Accadiens</span> (Akkadların Ayinleri)] Ba-bil'de Yeni Yıl Bayramı için bir tapınak programı olarak tanımlanan uzun bir metinde, merkezî göksel fenomen olarak on ikinin kutsanmasıyla ilgili ikna edici kanıtlar bulunmaktadır. Büyük tapınağın, Esagila'nın on iki kapısı vardı. Tüm göksel tanrıların kudretleri, "Tanrım, Tanrım değil midir?" ibaresi on iki kez söylenerek Marduk'ta toplanırdı. Sonra tanrının, daha sonra eşinin merhameti on iki kez istenirdi. Toplamı olan yirmi dört, daha sonra on iki burç takımyıldızı ve güneş sisteminin on iki gezegen ile eşleştirilirdi.</p>

  <p class="calibre1">&nbsp;Susa'lı bir kral tarafından yontulan, gök cisimlerinin sembollerini taşıyan bir sınır taşı bu yirmi dört işareti resmeder: burç kuşağının tanıdık burçları ve güneş sisteminin on iki üyesine karşılık gelen sembolleri. Bunlar Mezopotamya'nın ve de</p>

  <p class="calibre1">&nbsp;Hurri, Hitit, Grek ve diğer bütün kadim panteonların on iki yıldızsal tanrılarıydı. (Şekil 98)</p>

  <p class="calibre1"><img alt="" class="calibre99" src="../Images/main-96.jpg" /></p>

  <p class="calibre1"><span class="calibre9">Şekil 98</span></p>

  <p class="calibre1">Doğal sayı sayma temelimiz on olmasına rağmen, on iki sayısı, Sümerliler geçip gittikten çok sonraları da göksel ve ilâhî tüm meselelere nüfuz etti. On İki Büyük Titan, on iki İsrail Kabilesi, İsrail Yüksek Rahibinin büyülü göğüslüğünde on iki parça vardı. Bu göksel on ikinin gücü İsa'nın on iki Havarisine ve (İngilizce konuşan ülkeler için) birden on ikiye kadar sayıp, on ikiden sonra "on ve üç", "on ve dört" diye devam etmeye kadar taşındı.</p>

  <p class="calibre1">&nbsp;Bu güçlü, kesin on iki sayısı nereden kaynaklanıyordu? Göklerden.</p>

  <p class="calibre1">&nbsp;Çünkü güneş sistemi, yani <span class="calibre9">mulmul,</span> bizim bildiğimiz gezegenlere ek olarak, Anu'nun gezegenini de içermekteydi; parlak bir gök cismi olan sembolü, Sümer yazısında tanrı Anu ve "ilâhî" yerine geçmekteydi. Bir astronomi metni <span class="calibre9">"Üstün Asa'nın kakkabı, mulmuldaki koyunlardan biridir</span>." diye açıklar. Ve Marduk darbe yapıp üstünlüğü ele geçirdiğinde ve bu gezegenle ilişkili tanrı olan Anu'nun yerini aldığında Babilliler şöyle demiş: <span class="calibre9">"Marduk'un gezegeni, mulmul içinde görünür."</span></p>

  <p class="calibre1">&nbsp;İnsanlığa Dünya'nın gerçek yapısını ve gökleri öğreten Nefilimler, kadim gökbilimci rahiplere sadece Satürn'ün ötesindeki gezegenleri bildirmekle kalmamış, en önemli gezegenin, gelmiş oldukları gezegenin varlığını da öğretmişlerdi:</p>

  <p class="calibre1">.</p>
</body>
</html>
