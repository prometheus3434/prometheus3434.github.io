<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_11"><a class="calibre7" id="bookmark1"></a><span class="calibre8">&nbsp;TÜM ETTEN KEMİKTEN OLANLARIN SONU</span></h1>

  <p class="calibre1">&nbsp;İnsanoğlunun kendi yazılı tarihi öncesinde bir Altın Çağ olduğu inancı; muhtemelen insanın hatıralarına dayanmamaktadır zira olaylar fazlasıyla uzun bir zaman önce meydana gelmişti ve insanoğlu gelecek nesiller için herhangi bir somut bilgiyi kaydedemeyecek kadar ilkeldi. Eğer insanoğlu, şuuraltı anlamında, insanın bir sükûnet ve saadet çağında yaşadığı o en eski günleri hatırlıyorsa, bunun nedeni sadece insanın daha iyisini bilmeyişidir. Ayrıca bir nedeni de bu çağın hikâyelerinin insanlığa, o ilk insanlar tarafından değil, bizzat Nefilimler tarafından anlatılmış olmasıdır.</p>

  <p class="calibre1">&nbsp;Mezopotamya'daki Tanrılar Mekânına taşınmasının ardından insanın başına gelen olayların tam bir anlatımı, Aden Bahçe’sindeki Âdem ve Havva'nın İncil'deki hikâyesidir:</p>

  <p class="calibre1">&nbsp;Ve Rab Yahveh şarka doğru,</p>

  <p class="calibre1">&nbsp;Aden'de bir bahçe dikti;</p>

  <p class="calibre1">&nbsp;Ve yaptığı Âdem'i,</p>

  <p class="calibre1">&nbsp;Oraya koydu.</p>

  <p class="calibre1">&nbsp;Ve Rab Yahveh,</p>

  <p class="calibre1">&nbsp;görünüşü güzel ve yenilmesi iyi</p>

  <p class="calibre1">&nbsp;her ağacı yerden bitirdi;</p>

  <p class="calibre1">&nbsp;Ve bahçenin ortasında Hayat Ağacını, ve iyilik ve kötülüğü Bilme Ağacını...</p>

  <p class="calibre1">&nbsp;Ve Rab Yahveh Âdem'i aldı, baksın ve onu korusun diye Aden bahçesine koydu.</p>

  <p class="calibre1">&nbsp;Ve Rab Yahveh Âdem'e emredip dedi:</p>

  <p class="calibre1">&nbsp;"Bahçenin her ağacından istediğin gibi ye;</p>

  <p class="calibre1">&nbsp;fakat iyiliği ve kötülüğü Bilme Ağacından yemeyeceksin;</p>

  <p class="calibre1">&nbsp;çünkü ondan yediğin günde, mutlaka ölürsün."</p>

  <p class="calibre1">&nbsp;İki hayatî meyve elinin altında olmasına karşın, Dünyalılara sadece Bilme Ağacının meyvesine uzanmak yasaklanmıştı. İlâh, bu noktada, insanın Hayat Ağacının meyvesine de uzanabileceği ile ilgilenmiyor gibidir. Ancak insan bu tek yasağa bile uyamaz ve trajedi başlar.</p>

  <p class="calibre1">&nbsp;Cennet manzarası kısa sürede yerini dramatik gelişmelere bırakır; İncil bilginleri ve ilâhiyatçılar bunu İnsanın Düşüşü olarak adlandırırlar. Bu, düşüncesizce verilen ilâhî emirlerin, ilâhî yalanların, kurnaz (ama doğruyu söyleyen) bir Yılan, cezalandırma ve sürgün hikâyesidir.</p>

  <p class="calibre1">&nbsp;Birdenbire ortaya çıkan Yılan, Tanrının ciddî uyarılarına karşı çıkar:</p>

  <p class="calibre1">&nbsp;Ve Yılan... kadına dedi:</p>

  <p class="calibre1">&nbsp;"Gerçekten ilâh, bahçenin hiçbir ağacından yemeyeceksiniz dedi mi?"</p>

  <p class="calibre1">&nbsp;Ve kadın Yılana dedi:</p>

  <p class="calibre1">&nbsp;"Bahçenin ağaçlarının meyvesinden yiyebiliriz; fakat bahçenin ortasında olan ağacın meyvesi hakkında ilâh:</p>

  <p class="calibre1">&nbsp;'Ondan yemeyin ve ona dokunmayın ki,</p>

  <p class="calibre1">&nbsp;Ölmeyesiniz. "&nbsp;dedi.</p>

  <p class="calibre1">&nbsp;Ve Yılan kadına dedi:</p>

  <p class="calibre1">&nbsp;"Katiyen ölmezsiniz, çünkü ilâh bilir ki, ondan yediğiniz gün, o vakit gözleriniz açılacak ve iyiyi kötüyü bilerek,</p>

  <p class="calibre1">&nbsp;İlâh gibi olacaksınız."</p>

  <p class="calibre1">&nbsp;Ve kadın gördü ki ağaç yemek için iyi, ve gözlere hoş,</p>

  <p class="calibre1">&nbsp;ve akıllı olmak için arzu edilir bir ağaçtı.</p>

  <p class="calibre1">&nbsp;Ve onun meyvesinden aldı ve yedi; ve kendisiyle beraber kocasına da verdi, o da yedi.</p>

  <p class="calibre1">&nbsp;İkisinin de gözleri açıldı,</p>

  <p class="calibre1">&nbsp;ve kendilerinin çıplak olduklarını bildiler; ve incir yaprakları dikip, kendilerine önlük yaptılar.</p>

  <p class="calibre1">&nbsp;Kısa ama özlü hikâyeyi okudukça, meselenin aslında ne olduğunu, elinizde olmadan merak ediyorsunuz. Bilme Ağacına dokunmaları, dokunmaları hâlinde ölecekleri tehdidi ile yasaklanmış olan iki Dünyalı, onları İlâh gibi "bilen" yapacak meyveyi yemeye ikna edilirler. Tüm bunlar olduğunda ise, birden çıplak olduklarını fark ederler.</p>

  <p class="calibre1">&nbsp;Çıplaklık hâli, gerçekten de tüm olayda önemli bir unsurdur. Âdem ve Havva'nın Aden Bahçesindeki hikâyesi şu dizeyle açılır: "Ve Âdem ve karısı, ikisi de çıplaktılar ve utançları yoktu." Anladığımız kadarıyla, onlar insan gelişiminde tam gelişmiş insanlardan daha aşağıda bir düzeyde idiler: Sadece çıplak olmakla kalmıyorlardı, böyle bir çıplaklığın akla getirdiklerinin de farkında değildiler.</p>

  <p class="calibre1">&nbsp;İncil'deki hikâye daha yakından incelendiğinde, konunun, insanın bir tür cinsel cesaret kazanması olduğu akla gelebilir. İnsana verilmeyen "bilme" bilimsel bir bilgi değildi, erkek ve dişi cinselliğine bağlı bir şeydi zira insan ve eşi "bilme"yi edinir edinmez "çıplak olduklar<span class="calibre12">ını</span> bildiler" ve cinsel organlarını örttüler.</p>

  <p class="calibre1">&nbsp;Hikâyenin devamı çıplaklık ve bilgi eksikliği arasındaki bağlantıyı onaylamaktadır çünkü İlâhın ikiyle ikiyi toplaması uzun sürmedi:</p>

  <p class="calibre1">&nbsp;Ve günün serinliğinde bahçede gezmekte olan Rab Yahveh'nin sesini işittiler ve adamla karısı Rab Yahveh'den kaçıp bahçenin ağaçları arasına gizlendiler.</p>

  <p class="calibre1">&nbsp;Ve Rab Yahveh adama seslenip ona dedi:</p>

  <p class="calibre1">&nbsp;"Neredesin?"</p>

  <p class="calibre1">&nbsp;Ve o dedi: "Senin sesini bahçede işittim, ve korktum, çünkü ben çıplaktım ve gizlendim.</p>

  <p class="calibre1">&nbsp;Ve dedi:</p>

  <p class="calibre1">&nbsp;"Çıplak olduğunu sana kim söyledi?</p>

  <p class="calibre1">&nbsp;Ondan yeme, diye sana emrettiğim ağaçtan yedin mi?"</p>

  <p class="calibre1">&nbsp;Gerçeği kabul eden İlkel İşçi dişi eşini suçladı, o da Yılanı suçladı. Son derece öfkelenen ilâh Yılana ve iki Dünyalıya lanetler yağdırdı. Sonra -şaşırtıcı bir şekilde- "ilâh Yahveh Âdem ve karısı için deriden kaftan yaptı ve onlara giydirdi."</p>

  <p class="calibre1">&nbsp;Dünyalıların Aden Bahçesinden sürülmesine yol açan tüm olayın amacının, insanın giyinmeye nasıl başladığını anlatmanın dramatik bir biçimi olduğunu cidden varsayamazsınız. Giysiler giymek, yeni "bilme"nin dışsal bir tezahürüdür sadece. Böyle bir "bilme"nin elde edilişi ve İlâhın insanı bundan yoksun bırakma gayretleri, olayların ana konusunu oluşturmaktadır.</p>

  <p class="calibre1">&nbsp;İncil'deki hikâyenin Mezopotamya dengi henüz bulunmamış olmasına karşın, hikâyenin kökeninin, tıpkı Yaratılış ve insanın tarih öncesini içeren tüm İncil malzemesi gibi, Sümerce olduğu konusunda pek az şüphe olabilir. Mekânı biliyoruz: Mezopotamya'daki Tanrıların Evi. Havva'nın adındaki <span class="calibre9">("yaşamdan olan”, ”kaburgadan olan")</span> her şeyi açık eden kelime oyununu biliyoruz. Ve elimizde iki yaşamsal ağaç var; Anu'nun evindeki gibi Bilme Ağacı ve Hayat Ağacı.</p>

  <p class="calibre1">&nbsp;İlâhın sözleri bile bir Sümer kökeni yansıtmaktadır zira tek olan İbranî İlâhı yine çoğul hâle gelmiş ve İncil'de değil ama Sümerce metinlerde yer alan ilâhî meslektaşlarına seslenmektedir:</p>

  <p class="calibre1">&nbsp;Ve Rab Yahveh dedi:</p>

  <p class="calibre1">&nbsp;"İşte, Âdem iyiyi ve kötüyü bilmekte bizden biri gibi oldu.</p>

  <p class="calibre1">&nbsp;Ve şimdi elini uzatmasın ve Hayat Ağacından almasın, yemesin ve ebediyen yaşamasın?"</p>

  <p class="calibre1">&nbsp;Ve Rab Yahveh</p>

  <p class="calibre1">&nbsp;onu Aden bahçesinden çıkardı.</p>

  <p class="calibre1">&nbsp;En eski birçok Sümer betimlemesinin gösterdiği gibi, İlkel İşçi olan insanın tanrılarına çırılçıplak hizmet ettiği bir dönem vardı. Tanrılarına yiyeceklerini ve içeceklerini sunarken de tarlalarda veya inşaat işlerinde çalışırken de çıplaktı. (Şekil 154,155)</p>

  <p class="calibre1"><img alt="" class="calibre150" src="../Images/main-150.jpg" /></p>

  <p class="calibre1"><span class="calibre9">Şekil 154 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</span><span class="calibre9">Şekil 155</span></p>

  <p class="calibre1">&nbsp;Bunun açık bir şekilde ima ettiği şey, insanın statüsünün tanrılar için evcilleştirilmiş hayvanlarınkinden pek de farklı olmadığıydı. Tanrılar var olan bir hayvanın niteliklerini ihtiyaçlarına uyacak biçimde yükseltmişlerdi. Öyleyse, "bilme" eksikliği, hayvanlar gibi çıplak olan yeni biçimlendirilmiş varlıkların hayvanlar gibi veya hayvanlarla cinsel ilişkiye girdikleri anlamına mı geliyordu? En eski bazı betimlemeler, durumun gerçekten de bu olduğunu işaret etmektedir. (Şekil 156)</p>

  <p class="calibre1"><img alt="" class="calibre151" src="../Images/main-151.jpg" /></p>

  <p class="calibre1"><span class="calibre9">Şekil 156</span></p>

  <p class="calibre1">&nbsp;"Gılgamış Destanı" gibi Sümerce metinler cinsel ilişki biçiminin, vahşî-İnsan ve beşer-İnsan arasındaki bir farkı gerçekten açıkladığını önermektedir. Uruk halkı, "steplerin derinliklerinden gelen barbar herif<sup class="calibre94">1</sup>, yani vahşî Enkidu'yu uygarlaştırmak istediklerinde, bir "zevk kızı"nın hizmetine başvurdular ve onu, Enkidu'nun çeşitli hayvanlarla arkadaşlık ettiği su çukurunda Enkidu'yla buluşmaya ve "olgunluğunu" ona sunmaya gönderdiler.</p>

  <p class="calibre1">&nbsp;Metinden anlaşıldığına göre Enkidu'yu "uygarlaştırma" sürecinin dönüm noktası, arkadaşlık ettiği hayvanların onu reddetmesi idi. Uruk halkının kıza "<span class="calibre9">stepinde büyüyen vahşî hayvanları onu reddedene dek" "kadınlık görevine"</span> devam et, demesi önemlidir. Çünkü Enkidu'nun hayvanlarla cinsel ilişki kurmaktan kopartılması, onun insan hâline gelişi için bir ön şarttı.</p>

  <p class="calibre1">&nbsp;Enkidu kızın göğsünü açtı,</p>

  <p class="calibre1">&nbsp;çıplak etti ve onun olgunluğuna sahip oldu...</p>

  <p class="calibre1">&nbsp;Kız ona, vahşîye bir kadının görevi gibi davrandı.</p>

  <p class="calibre1">&nbsp;Anlaşılan tuzak işe yaramıştı. Altı gün ve yedi gece sonra, <span class="calibre9">"kızın büyüleyiciliğinden doyduktan sonra",</span> eski oyun arkadaşlarını hatırladı.</p>

  <p class="calibre1">&nbsp;Yüzünü vahşî hayvanlara döndü, ama onu gören ceylanlar kaçtı.</p>

  <p class="calibre1">&nbsp;Stepin vahşî hayvanları</p>

  <p class="calibre1">onun bedeninden geriye çekildiler.</p>

  <p class="calibre1">&nbsp;Bu sözler, son derece açıklayıcıdır. İnsanla cinsel ilişki Enkidu'da öylesine derin bir değişiklik ortaya çıkarmıştır ki, arkadaşı olan hayvanlar "onun bedeninden geriye çekilmişlerdi." Sadece koşarak kaçmadılar; onunla fiziksel temastan da kaçındılar.</p>

  <p class="calibre1">&nbsp;Şaşıran Enkidu bir süre hareketsiz kaldı, "çünkü vahşî hayvanları gitmişti." Ama değişim, kadim metnin açıkladığı gibi, pişman olunacak türden değildi:</p>

  <p class="calibre1">&nbsp;Artık görüşü vardı, daha geniş bir anlayışı...</p>

  <p class="calibre1">&nbsp;Fahişe ona, Enkidu'ya dedi:</p>

  <p class="calibre1">&nbsp;"Biliyorsun, Enkidu;</p>

  <p class="calibre1">&nbsp;Bir tanrı gibi oldun!"</p>

  <p class="calibre1">&nbsp;Bu Mezopotamya metnindeki sözcükler, İncil'deki Âdem ve Havva hikâyesin-dekilerle neredeyse aynıdır. Yılanın tahmin ettiği gibi, Bilme Ağacından yediklerinde, cinsel meselelerde "iyiyi ve kötüyü İlâh gibi bilir" hâle gelmişlerdi.</p>

  <p class="calibre1">&nbsp;Eğer bu sadece insanın hayvanlarla cinsel ilişki kurmanın uygarca olmayan veya kötü olduğunu fark eder hâle geldiği anlamına geliyorsa, Âdem ve Havva hayvanlarla ilişki kurmayı bıraktıkları için neden cezalandırılmıştı öyleyse? Eski Ahit hayvanlarla cinsel ilişkiye karşı uyarılarla doludur ve bir fazilet öğrenmenin, ilâhî gazaba sebep olması, akıl alır gibi değildir.</p>

  <p class="calibre1">&nbsp;İnsanın İlâhın veya ilâhlardan birinin istekleri hilâfına "bilme"yi elde edişi, çok daha derin bir sebep içeriyor olmalıdır. Bu, insan için iyi bir şeydir ama yaratıcılarının onun elde etmesini istemedikleri bir şeydir.</p>

  <p class="calibre1">&nbsp;Olayın anlamını kavrayabilmek için Havva'ya okunan lanetin satır aralarını dikkatle okumalıyız:</p>

  <p class="calibre1">&nbsp;Ve kadına dedi:</p>

  <p class="calibre1">&nbsp;"Zahmetini ve gebeliğini</p>

  <p class="calibre1">&nbsp;ziyadesiyle çoğaltacağım.</p>

  <p class="calibre1">&nbsp;Sancı ile evlât doğuracaksın,</p>

  <p class="calibre1">&nbsp;yine de arzun kocana olacak"...</p>

  <p class="calibre1">&nbsp;Ve Âdem karısının adını "Havva" koydu,</p>

  <p class="calibre1">&nbsp;çünkü bütün yaşayanların anası oldu.</p>

  <p class="calibre1">&nbsp;İncil'deki hikâyede bize aktarılan önemli olay aslında budur. Âdem ve Havva "bilme"den yoksun oldukları sürece, Aden Bahçesinde evlât edinmeden yaşadılar. "Bilme"yi elde edince Havva gebe kalma ve çocuk doğurma yeteneğini (ve acısını) kazandı. Çift ancak bu "bilme"yi elde ettikten sonradır ki "Âdem karısı Havva'yı bildi ve o gebe kalıp Kabil'i doğurdu."</p>

  <p class="calibre1">&nbsp;Eski Ahit boyunca "bilmek" terimi; çoğunlukla çocuklar edinmek amacıyla bir erkek ve eşi arasındaki cinsel ilişkiyi anlatmak için kullanılmıştır. Aden Bahçesindeki Âdem ve Havva'nın hikâyesi; insanın gelişimindeki çok önemli bir adımın hikâyesidir: <span class="calibre9">üreyip çoğalma yeteneğinin kazanılmasının.</span></p>

  <p class="calibre1">&nbsp;Homo sapiens'in ilk temsilcilerinin üreyememeleri, şaşırtıcı gelmemeli. Nefi-limler kendi genetik malzemelerinin birazını bu amaçla seçtikleri hominidlerin biyolojik yapısı içine kaynaştırmak için hangi metodu kullanmış olurlarsa olsunlar, yeni varlık bir melezdi; akraba olsalar bile iki farklı tür arasında bir çaprazlama idi. Tıpkı (bir kısrak ve bir eşek arasındaki çaprazlama) olan bir katır gibi, böylesi memeli melezler kısırdır. Yapay dölleme ve hatta daha gelişmiş biyolojik mühendislik metotlarıyla, eşek ve kısrak arasında gerçek birleşme olmaksızın da istediğimiz kadar çok katır üretebiliriz ama katırlar üreyemez ve bir başka katır doğuramazlar.</p>

  <p class="calibre1">&nbsp;Nefilimler ilk başlarda kendi ihtiyaçlarına göre sadece "insan katırlar" mı üretiyorlardı?</p>

  <p class="calibre1">&nbsp;Merakımız, güney Elam'ın dağlarında bulunan bir kayaya kazınmış bir sahneyle uyanıyor. Bu, içinden sıvıların aktığı bir "laboratuvar" kabı tutan, oturmuş bir ilâhı resmediyor; Enki'nin bildik şekilde resmedilişi. Yanında bir Büyük Tanrıça oturuyor; pozu, bir eşten ziyade bir yardımcı çalışan olduğunu belirtiyor; Ana Tanrıça veya Doğum Tanrıçası Ninti'den başkası olamaz. Bu ikisinin iki yanında daha aşağı tanrıçalar vardır; Yaratılış hikâyesindeki doğum tanrıçalarını hatırlatıyorlar. İnsanın bu yaratıcılarının karşısında ise, en belirgin özellikleri sanki aynı kalıptan çıkmışçasına hepsinin birbirine benzemesi olan sıra sıra insanlar vardır. (Şekil 157)</p>

  <p class="calibre1">&nbsp;Dikkatimizi ayrıca Enki ve Ana Tanrıça tarafından ilk başlarda ortaya çıkartılan, ya cinsiyetsiz ya da cinsel açıdan tam olmayan kusurlu erkek ve dişilerin hikâyesi çekiyor. Bu metin, tanrıların suretinde ve benzeyişinde olan ama cinsel açıdan tamam olmayan, yani "bilme"de eksik olan melez insanın mevcudiyetinin ilk safhasını mı hatırlamaktaydı acaba?</p>

  <p class="calibre1"><img alt="" class="calibre152" src="../Images/main-152.jpg" /></p>

  <p class="calibre1"><span class="calibre9">Şekil 157</span></p>

  <p class="calibre1">&nbsp;Enki bir "mükemmel model", yani Adapa/Âdem üretmeyi başardıktan sonra, Sümerce metinlerde "seri üretim" teknikleri anlatılır: Genetik olarak işlemden geçen yumurtaların, yarısının erkekler yarısının da dişiler üreteceğine dair önceden bilgi sahibi olarak, bir "üretim hattı" oluşturan doğum tanrıçalarına nakledilmesi. Bu durum, sadece melez insanın hangi teknikle "üretildiğini" açıklamakla kalmaz, aynı zamanda insanın kendi kendine üreyemediğini de ima etmektedir.</p>

  <p class="calibre1">&nbsp;Melezlerin üreyememesi, yakın zamanlarda keşfedildiği üzere, üreme hücrelerindeki bir yetersizlikten dolayıdır. Tüm hücreler sadece 46 kromozom içermekteyken, insan ve diğer memeliler, cinsiyet hücreleri (erkek spermi, dişi yumurtası) 23 kromozom içerir. Ama bu özgün özellik, melezlerde görülmez. Artık, onları cinsel açıdan "normal" yapacak, üreme hücrelerinde böyle tek bir kromozom takımı içeren melezler elde etmek üzere çalışmalar da yapılmaktadır.</p>

  <p class="calibre1">&nbsp;Sıfatı "Yılan" olan tanrının insanlık için başardığı da bu muydu?</p>

  <p class="calibre1">&nbsp;İncil'deki Yılan'ın sefih, kelimenin tam anlamıyla bir yılan olmadığı kesindir çünkü Havva ile konuşabilmekte, "bilme" meselesi hakkındaki gerçeği bilmekte ve öylesine yüksek mevkidedir ki ilâhın bir yalancı olduğunu hiç duraksamadan açığa çıkarmaktadır. Tüm kadim geleneklerde, bir baş il<span class="calibre12">âhın</span> bir Yılan hasımı ile savaştığını hatırlıyoruz; muhtemelen kökleri Sümer tanrılarına giden bir hikâye.</p>

  <p class="calibre1">&nbsp;İncil'deki hikâye, diğer ilâhların varlığı dâhil Sümer kökeni ile birçok ipucunu açıklamaktadır: "Âdem bizden biri gibi oldu." İncil'deki hasımların, yani İlâh ve Yılan'ın Enlil ve Enki'yi temsil ettiğini düşünmek bizim için son derece mantıklı görünüyor.</p>

  <p class="calibre1">&nbsp;Hasımlıkları, keşfettiğimiz gibi, gerçek öncü Enki olmasına rağmen Dünya komutanlığına Enlil'in atanmasıyla başlıyordu. Enlil Nippur'daki rahat Uçuş Kontrol Merkezinde kalmaktayken, Enki Aşağı Dünya'daki madencilik operasyonlarını örgütlemeye gönderilmişti. Anunnaki isyanı Enlil'e ve oğlu Ninurta'ya karşıydı, isyancıların sözcüsü ise Enki idi. İlkel işçilerin yaratılmasını öneren, sonra da üstlenen Enki idi; Enlil bu harika yaratıklardan birazını elde etmek için güç kull<span class="calibre12">anm</span>ak zorunda kalmıştı. Sümerce metinlerin insanın olaylarını kaydetme sırasına göre Enki, her zaman, insanoğlunun lehinde, Enlil ise dosdoğru aleyhte olmasa da insanlığın sıkı disiplin edicisi olarak ortaya çıkmaktadır. Yeni insanları cinsel açıdan bastırılmış tutmayı dileyen bir ilâh ve insanlığa "bilme" meyvesini bahşetmeye istekli ve bunu yapabilecek kapasitede olan bir ilâh rolü, Enlil ve Enki'ye mükemmel biçimde uymaktadır.</p>

  <p class="calibre1">&nbsp;Bir kez daha, Sümer ve İncil kelime oyunları yardımımıza koşuyor. "Yılan" için İncil'de kullanılan terim <span class="calibre9">nahaktır, "yılan"</span> anlamına gelir. Ama kelime <span class="calibre9">"deşifre etmek, arayıp bulmak"</span> anlamına gelen <span class="calibre9">NHSH</span> kökünden gelir; demek ki <span class="calibre9">nahoş</span> aynı zamanda <span class="calibre9">"deşifre edebilen, şeyleri arayıp bulabilen"</span> anlamına da gelmektedir; Nefilimlerin baş bilimcisi, Bilgi Tanrısı Enki'ye uyan bir sıfat.</p>

  <p class="calibre1">&nbsp;"Bilme"yi elde eden ama ebedî hayatı elde etmeyi başaramayan Adapa hak-kındaki Mezopotamya hikâyesi ile Âdem'in kaderi arasındaki paralelliği ortaya çıkaran S. Langdon <span class="calibre9">[Semitic Mythology</span> (Samî Mitolojisi)], Mezopotamya'da gün ışığına çıkartılan ve İncil'deki hikâyeyi güçlü biçimde destekleyen bir betimlemeyi sunar: Bir ağaca sarılmış ve onun meyvesini işaret eden bir yılan. Göksel semboller önemlidir: Yukarılarda Anu'yu temsil eden Geçiş Gezegeni vardır; yılanın yanında ise Enki'yi temsil eden Ay'ın hilâli. (Şekil 158)</p>

  <p class="calibre1"><br class="calibre2" /></p>

  <p class="calibre1"><span class="calibre9">Şekil 158</span></p>

  <div class="calibre2"><img alt="" class="calibre153" src="../Images/main-153.jpg" /></div>

  <p class="calibre1"><br class="calibre2" /></p>

  <p class="calibre1">&nbsp;Bulgularımızla en ilgili olan şey ise, Mezopotamya metinlerinde görülen gerçektir; Adapa'ya en sonunda "bilme"yi bahşeden tanrı Enki'den başkası değildir:</p>

  <p class="calibre1">&nbsp;Onun için geniş anlayışı mükemmelleştirdi:..</p>

  <p class="calibre1">&nbsp;Bilgelik (verdi ona)...</p>

  <p class="calibre1">&nbsp;Ona Bilgiyi verdi;</p>

  <p class="calibre1">&nbsp;Ebedî Hayat vermedi ona.</p>

  <p class="calibre1">&nbsp;Mari'de bulunan bir silindir mühür üstüne resmedilmiş resimli hikâye; Tek-vin'deki hikâyenin Mezopotamya versiyonunun kadim bir resimlemesi olabilir pekâlâ. Yontuda, dalgalı sulardan yükselen yüksek zemin üstünde oturan büyük bir tanrı vardır; Enki'nin bariz bir resmedilişi. Bu" tahtın" her bir yanından sular fışkırtan yılanlar baş vermiştir.</p>

  <p class="calibre1">&nbsp;Ortadaki bu figürün her iki yanında ağaca benzeyen iki tanrı vardır. Dallarının ucu penis şeklinde olan sağdaki, muhtemelen Hayat Meyvesini içeren bir tası yukarı kaldırmaktadır. Dallarının ucu vajina şeklinde olan soldaki ise "Bilme" Ağacını, yani tanrının lütfu olan üremeyi temsil eden meyveler taşıyan dallar sunar.</p>

  <p class="calibre1"><img alt="" class="calibre154" src="../Images/main-154.jpg" /></p>

  <p class="calibre1"><span class="calibre9">&nbsp;Şekil 159</span></p>

  <p class="calibre1">&nbsp;"Aden Bahçesindeki çatışmaya" neyin sebep olduğunu asla bilemeyeceğiz. Ama Enki'nin amacı her ne idiyse, İlkel İşçi'yi mükemmelleştirmekte ve kendi döllerine sahip olabilecek Homo sapiens'i yaratmakta gerçekten başarılı olmuştu.</p>

  <div class="calibre2">
    <p class="calibre1">&nbsp;Bir kenarda ise bir başka Büyük Tanrı durmaktadır; onun Enlil olduğunu önermekteyiz. Enki'ye olan öfkesi açıktır. (Şekil 159)</p>
  </div>

  <p class="calibre1"><br class="calibre2" /></p>

  <p class="calibre1">&nbsp;İnsanın "bilme"yi elde etmesinden sonra, Eski <span class="calibre12">Ahi</span>t ondan "adam" diye söz etmeyi keser ve Âdem'i benimser; yani belirli bir kişi, İndilerin ilgilendiği halk silsilesinin ilk atası. Ama insanlığın gelecek vaat eden bu çağı aynı zamanda Tanrı ve insan arasında bir uçurumu da işaretlemekteydi.</p>

  <p class="calibre1">&nbsp;Yolların ayrılması, insanın artık tanrıların aptal bir kölesi değil de kendine bakan bir kişi olması Tekvin Kitabında, insan tarafından alınan bir karar olarak değil, İlâhın verdiği cezanın dayatması olarak tarif edilir: Dünyalının ölümlülükten kaçma yeteneğini elde etmesine ramak kaldığından, Aden Bahçesinden sürülecektir. Bu kaynaklara göre, insanın bağımsız mevcudiyeti Nefilimlerin şehirlerini ve bahçelerini kurdukları güney Mezopotamya’da değil, doğuda, Zagros Dağlarında başlamıştı: <span class="calibre9">"Adamı kovdu ve onu Aden Bahçesinin doğusuna koydu"</span></p>

  <p class="calibre1">&nbsp;Demek ki İncil bilgileri bir kez daha bilimsel bulguları onaylamaktadır: İnsan kültürü, Mezopotamya düzlüğünü çevreleyen dağlık bölgelerde başlamıştı. İncil'deki anlatımın bu kadar kısa olması ne yazık, zira insanın Dünya üstündeki ilk uygarlık hayatını anlatıyor.</p>

  <p class="calibre1">&nbsp;Tanrıların mekânından sürülmüş, bir ölümlü hayat sürmeye lanetlenmiş ama üreyebilen insan, tam da bunu yapmaya devam etti. Eski Ahit'in soyu sopu ile ilgilendiği ilk adam, karısı Havva'yı "bildi" ve o da ondan bir oğul, toprağı işleyen Kabil'i doğurdu. Sonra Havva, bir çoban olan Habil'i doğurdu. Sebebin homoseksüellik olduğunu ima eden İncil, <span class="calibre9">"Kabil kardeşi Habil'e karşı çıktı ve onu öldürdü."</span> diye bildirir.</p>

  <p class="calibre1">&nbsp;Hayatından endişe eden Kabil'e İlâh tarafından koruyucu bir nişane verilir ve daha da doğuya gitmesi emredilir. İlk başlarda bir göçebe hayatı sürer, en sonunda "Aden'in doğusunda, Göç Diyarında" yerleşir. Orada Enok ("açılış, işe başlama") adını verdiği bir oğlu olur ve "bir şehir bina etti ve şehrin adını oğlunun adına göre Enok koydu." Enok da sırasıyla evlâtlar, torunlar ve büyük torunlar edindi. Kabil'den sonraki altıncı nesilde Lamek doğdu; onun üç oğlu İncil tarafından uygarlığın kurucuları olarak bildirilirler: Yabal "çadırda oturanların ve sürü sahiplerinin atası bu idi"; Yubal "çenk ve boru çalanların hepsinin atası bu idi"; Tubal-kain ise ilk demirci idi.</p>

  <p class="calibre1">&nbsp;Ama Lamek de, atası Kabil gibi bir cinayete karıştı; bu kez hem bir adam hem de bir çocuk ölmüştü. Kurbanların pek de alçakgönüllü yabancılar olmadığını varsayabiliriz zira Tekvin Kitabı olay üstünde durur ve bunu, Âdem'in zürriyetinde bir dönüm noktası olarak düşünür. İncil, Lamek'in iki karısını, yani üç oğlunun analarını çağırıp, "Eğer Kabil'in yedi kere öcü alınacaksa, Lamek'in de yetmiş yedi kere alınacaktır" diyerek çifte cinayeti onlara itiraf ettiğini bildirir. Bu az anlaşılan sözlerin veraset ile ilgili olduğunu düşünmeliyiz; bunu, Lamek'in kanlarına Kabil üstündeki lanetin bedelinin yedinci nesilde (oğullarının neslinde) ödenmiş olacağı ümidinin artık boşa olduğunu bildirmesi olarak görüyoruz. Artık yeni bir lanet, çok daha uzun bir lanet Lamek evinin üstündedir.</p>

  <p class="calibre1">&nbsp;Olayın verasetle ilgili olduğunu onaylayan şu dizeler bizi yeni, &nbsp;saf bir neslin derhal kurulması konusunda bilgilendirir:</p>

  <p class="calibre1">&nbsp;Ve Adem karısını tekrar bildi, ve bir oğul doğurdu; ve ismini &nbsp;Şit ("temel") koydu.</p>

  <p class="calibre1">&nbsp;Çünki İlâh, Kabil tarafından öldürülen Habil yerine bana başka &nbsp;bir zürriyet verdi.</p>

  <p class="calibre1">&nbsp;Eski Ahit bir noktada Kabil ve Lamek'in kirle<span class="calibre12">nm</span>iş nesline karşı tüm ilgisini kaybeder. Devamındaki insana ait olaylar, artık Âdem’in oğlu Şit ve Şit’in adı İb-ranicede "insan varlığı" anlamını alan ilkdoğan oğlu Enoş'tan devam eden nesli üzerinedir. Tekvin Kitabı bize "Rab'bin ismini o vakit çağırmaya başladılar" diye bildirir.</p>

  <p class="calibre1">&nbsp;Bu muammalı cümle İncil bilginlerini ve ilâhiyatçıları çağlardan beri şaşırtmaktadır. Bunun ardından Âdem’in Şit ve Enoş'tan başlayan ve Tufanın kahramanı Nuh ile biten on neslin zürriyetini veren bir bölüm izler.</p>

  <p class="calibre1">&nbsp;Tanrıların Sümer'de yalnız oldukları o ilk dönemleri tarif eden Sümerce metinler aynı kesinlikle daha sonraki zamanlarda ama Tufan'dan önce insanların Sümer'deki hayatını da tarif etmektedir. Tufanın Sümerce (ve orijinal) hikâyesinde "Nuh", Dünya'ya indiklerinde Nefilimler tarafından kurulan yedinci şehir olan "Şu-ruppak'lı bir adam" olarak geçmektedir.</p>

  <p class="calibre1">&nbsp;Demek ki Aden'den sürülen insanların, bir noktada, Mezopotamya’ya dönmesine, tanrıların yanında yaşamalarına, onlara hizmet etmelerine, ibadet etmelerine izin verildi. İncil'deki cümleyi yorumlayışımıza göre, bu Enoş'un günleri sırasında oldu. Ancak o zaman tanrılar insanoğlunun Mezopotamya'ya geri dönmesine, tanrılara hizmet etmesine "ve Rab'bin ismini çağırmaya başlamasına" izin vermişlerdi.</p>

  <p class="calibre1">&nbsp;İnsanlık destanındaki bir sonraki önemli olay olan Tufan'a bir an önce geçmeye hevesli olan Tekvin Kitabı, Enoş'u izleyen ataların isimleri yanı sıra pek az bilgi sağlamaktadır. Ama her bir atanın isminin anlamı, yaşamı sırasında yer alan olayları ima edebilir.</p>

  <p class="calibre1">&nbsp;Saf neslin devam ettiği Enoş'un oğlu Kenan ("küçük Kabil") idi; bazı bilginler bu adın "demirci" olduğunu düşündüler. Kenan’ın oğlu Mahalel ("tanrıyı öven") idi. Onu, Yared ("aşağı inmiş olan") izledi; onun oğlu olan Enok ("takdis edilmiş olan") ise 365 yaşında İlâh ile birlikte yürüdü. Ama üç yüz yıl önce, altmış beş yaşındayken Enok Metuşelah adında bir oğul edinmişti; birçok bilgin Lettia D. Jeff-reys'i <span class="calibre9">[Ancient Hebrew Names: Their Significance and Historical Value</span> (Kadim</p>

  <p class="calibre1">&nbsp;Yahudi İsimleri: Anlamları ve Tarihsel Değerleri)] izleyerek, <span class="calibre9">Metuşelah</span> adını <span class="calibre9">"füzelerin bir adamı"</span> olarak çevirdiler.</p>

  <p class="calibre1">&nbsp;Metuşelah'ın oğlunun adı Lamek ("alçakgönüllü olan") idi. Ve Lamek de "İşimizden, İlâhın lanet ettiği topraktan olan ellerimizin zahmetinden, bu bizi teselli edecek" diyerek oğluna Nuh ("tehir, dinlenme vakti") adını verdi.</p>

  <p class="calibre1">&nbsp;Anlaşılan insanlık Nuh doğduğu sırada büyük bir yoksunluk içindeydi. Ağır işçilik ve çekilen zahmet de bir işe yaramıyordu zira onları besleyecek olan Arz lanetlenmişti. Tufan, yani Dünya yüzünden sadece insan ırkını değil toprak ve göklerdeki tüm yaşamı da silecek olan önemli olay için sahne hazırdı.</p>

  <p class="calibre1">&nbsp;Ve Rab gördü ki yeryüzünde adamın kötülüğü çoktu</p>

  <p class="calibre1">&nbsp;ve her gün yüreğinin düşünceleri ve kuruntuları sadece kötü &nbsp;idi.</p>

  <p class="calibre1">&nbsp;Ve Rab yeryüzünde İnsanı yaptığına pişman oldu,</p>

  <p class="calibre1">&nbsp;ve yüreğinde acı duydu. Ve Rab dedi:</p>

  <p class="calibre1">&nbsp;"Yarattığım Dünyalıyı, ve hayvanları, sürünenleri ve</p>

  <p class="calibre1">&nbsp;göklerin kuşlarını toprağın yüzü üzerinden sileceğim."</p>

  <p class="calibre1">&nbsp;Bunlar, "tüm etten kemikten olanları sona erdirmek" üzere alınan ciddî önlemlerin bahaneleri olarak sunulan açık suçlamalardı. Ama kesinlikten yoksundular; bilginler de ilâhiyatçılar da İlâhı bu kadar üzmüş olan günahlar veya "ihlâller" hakkında tatmin edici hiçbir cevap bulamamışlardır.</p>

  <p class="calibre1">&nbsp;Etten teriminin hem suçlamalarda hem de yargılama ilanlarında tekrar tekrar kullanılışı, yozlaşmanın ve ihlâllerin et ile, beden ile ilgili olduğunu önermektedir. Rab "İnsanın arzulu düşüncelerinin" kötülüğünden yeis içindedir. Anlaşılan o ki, cinselliği keşfeden insan bir seks manyağı hâline gelmişti.</p>

  <p class="calibre1">&nbsp;Ama Rab'bin insanoğlunu Dünya yüzünden silmeye karar vermesinin tek sebebinin insanın karılarıyla fazla sevişmesi olması kabul edilebilir gibi değildir. Mezopotamya metinleri tanrılar arasındaki cinsellikten ve sevişmelerden özgürce söz etmektedir. Tanrılar ve eşleri arasındaki nazik sevişmeleri; bir bakire ve sevgilisi arasındaki yasak aşkı, (Enlil'in Ninlil'e tecavüz ettiğinde olduğu gibi) şiddet dolu aşkı tarif eden metinler vardır. Tanrılar arasındaki sevişmeleri ve resmî eşleri veya gayrı resmî cariyeleri ile kız kardeşleri ve kızlarıyla ve hatta kız torunlarıyla (bu sonuncusu Enki'nin en sevdiği vakit geçirme yöntemiydi) girdikleri gerçek ilişkileri anlatan bir metinler bolluğu mevcuttur. Böyle tanrıların, kendileri gibi davranan insanlığa karşı olması pek mümkün değildir.</p>

  <p class="calibre1">&nbsp;Rab'bin amacının, sadece insan ahlâkı için kaygılanmak olmadığını görüyoruz. Artan iğrenmenin sebebi, kirlenmenin tanrılar arasında yayılmasıydı. Bu ışıktan bakıldığında, Tekvin Kitabının 6. Babının akıl karıştıran açılış dizeleri açık hâle gelmektedir:</p>

  <p class="calibre1">&nbsp;Ve vaki oldu ki, toprağın yüzü üzerinde adamlar çoğalmaya başladı, ve onların kızları doğduğu zaman, ilâhların oğulları insan kızlarının güzel olduklarını gördüler ve bütün seçtiklerinden kendilerine karılar aldılar.</p>

  <p class="calibre1">&nbsp;Bu dizelerin de netleştirmiş olduğu gibi, ilâhların oğulları Dünyalıların nesilleri ile cinsel ilişkiye girmeye başladıklarında, işte ancak o zaman İlâh "Yeter!" diye bağırdı.</p>

  <p class="calibre1">&nbsp;Ve Rab dedi:</p>

  <p class="calibre1">&nbsp;"Ruhum insanı ebediyen korumayacaktır;</p>

  <p class="calibre1">&nbsp;hata yaptı, çünkü etten bedendir."</p>

  <p class="calibre1">&nbsp;Bu cümle, binlerce yıl muamma olarak kaldı. İnsanın yaratılmasında kullanılan genetik manipülasyon ile ilgili çıkarımlarımızın ışığında okunduğunda, bu dizeler kendi bilim adamlarımız için bir mesaj taşımaktadır. Tanrıların ruhu, yani insanoğlunun genetik açıdan mükemmelleşmesi bozunmaya başlamıştır. İnsanlık "yanlış yola sapmış"tı, dolayısıyla sadece "etten beden" olmaya, yani hayvansal kökenine geri dönmüştü.</p>

  <p class="calibre1">&nbsp;Artık Eski Ahit'in "zürriyetinde saftı... dürüst bir adamdı" dediği Nuh ile "yeryüzünde yolunu bozan bütün beşer" arasında yaptığı ayrımı vurgulayışını anlayabiliriz. Genetik saflıkları azalmakta olan erkek ve kadınlarla evlenen tanrıların ta kendisi de bozunmaya maruz kalıyorlardı, İncil’deki hikâye, sadece Nuh'un genetik olarak saf olmaya devam edeceğini işaret ederek, İlah’ın çelişkisine bahane bulur: Dünya yüzünden bütün hayatı silme kararı alarak, Nuh'u ve ardından gelenleri ve "her temiz hayvanı" ve diğer hayvan ve kuşları "bütün yeryüzü üzerinde zürriyetle-rinin sağ kalması için" kurtarmaya karar verdi.</p>

  <p class="calibre1">&nbsp;İlâhın ilk baştaki amacını iptal etme plânı, yaklaşmakta olan felâket hakkında Nuh'u uyarmak ve onu suda yüzen, kurtarılacak insanları ve yaratıkları taşıyacak bir gemi inşa etmesinde yönlendirmekti. Nuh'a verilen süre, sadece yedi gündü. Bir biçimde gemiyi inşa etmeyi ve su geçirmez kılmayı becerdi ve tüm yaratıkları topladı, onları ve ailesini gemiye bindirdi ve belirlenen zamanda gemiyi yüzdürdü. "Ve vaki oldu ki, o yedi günden sonra, tufanın suları yeryüzü üzerinde idi." Neler olup bittiği, İncil’in kendi sözleriyle en iyi şekilde tarif edilir:</p>

  <p class="calibre1">&nbsp;O günde,</p>

  <p class="calibre1">&nbsp;büyük enginin bütün kaynakları yarıldılar, ve göklerin &nbsp;pencereleri açıldılar...</p>

  <p class="calibre1">&nbsp;Ve yer üzerinde kırk gün tufan oldu, ve sular çoğalıp gemiyi &nbsp;kaldırdılar ve yerden kalktı.</p>

  <p class="calibre1">&nbsp;Ve sular yükseldiler ve yer üstünde</p>

  <p class="calibre1">&nbsp;ziyadesiyle çoğaldılar,</p>

  <p class="calibre1">&nbsp;ve gemi suların yüzü üstünde yürüdü.</p>

  <p class="calibre1">&nbsp;Ve yeryüzünde sular pek çok yükseldiler, ve bütün gökler &nbsp;altında olan bütün dağlar örtüldüler.</p>

  <p class="calibre1">&nbsp;Sular on beş arşın daha yükseldiler; ve dağlar örtüldüler.</p>

  <p class="calibre1">&nbsp;Ve tüm beden sahipleri...</p>

  <p class="calibre1">&nbsp;Ve adamdan sığırlara kadar, sürünenlere kadar, ve göklerin &nbsp;kuşlarına kadar, yeryüzü üzerinde yaşayan her şey silindiler;</p>

  <p class="calibre1">&nbsp;ve yalnız Nuh ve kendisiyle beraber gemide olanlar kaldılar.</p>

  <p class="calibre1">&nbsp;Sular 150 gün boyunca yeryüzünde kaldı, sonra İlâh,</p>

  <p class="calibre1">&nbsp;yerin üzerinden bir rüzgâr geçirdi, ve sular alçaldı.</p>

  <p class="calibre1">&nbsp;Ve enginin kaynakları ile göklerin pencereleri kapandılar; ve göklerden yağmurun arkası kesildi.</p>

  <p class="calibre1">&nbsp;Ve gittikçe sular yerden çekildiler,</p>

  <p class="calibre1">&nbsp;ve yüz elli gün bittikten sonra, sular azaldılar;</p>

  <p class="calibre1">&nbsp;ve gemi Ağrı Dağları üzerine oturdu.</p>

  <p class="calibre1">&nbsp;İncil'deki versiyona göre, insanlığın çilesi "Nuh'un ömrünün altı yüzüncü senesinde, ikinci ayda, ayın on yedinci gününde" başlamıştı. Gemi Ağrı Dağlarına "yedinci ayın on yedinci gününde" oturmuştu. Demek ki suların gelişi ve dereceli olarak "gerileyişi", yani gemi Ağrı Dağlarına oturacak kadar su düzeyinin alçalması tam beş ay sürmüştü. Sonra da "sular onuncu aya kadar, gittikçe azaldılar; onuncu ayda, ayın birinde," sadece yüksek Ağrı Dağları değil "dağların başları görüldü"; neredeyse üç ay sonra.</p>

  <p class="calibre1">&nbsp;Nuh bir kırk gün daha bekledi. Sonra "sular toprağın yüzü üzerinden eksildi mi görmek için" bir kuzgun ve bir güvercin yolladı. Üçüncü günde, güvercin ağzında bir zeytin dalıyla döndü; sular ağaçların tepesi görülecek kadar çekilmişti demek. Bir süre sonra Nuh güvercini tekrar yolladı "ama o geri dönmedi." Tufan geçmişti.</p>

  <p class="calibre1">&nbsp;Nuh geminin örtüsünü kaldırdı ve baktı ve işte, toprağın yüzü kurumuştu.</p>

  <p class="calibre1">&nbsp;"Ve ikinci ayda, ayın on yedinci gününde, yer kuru idi." Nuh'un altı yüz birinci yılıydı. Çile, bir yıl ve on gün sürmüştü.</p>

  <p class="calibre1">&nbsp;Sonra Nuh ve onunla birlikte olan diğerleri gemiden dışarı çıktılar. Nuh, Rab'be bir sunak yaptı ve üstünde yakılan takdimeler sundu.</p>

  <p class="calibre1">&nbsp;Ve Rab hoş kokuyu kokladı; ve Rab yüreğinde dedi:</p>

  <p class="calibre1">&nbsp;"Adamın yüzünden artık toprağı</p>

  <p class="calibre1">&nbsp;tekrar lanetlemeyeceğim çünkü</p>

  <p class="calibre1">&nbsp;adamın tasavvuru gençliğinden beri kötüdür."</p>

  <p class="calibre1">&nbsp;"Mutlu son" da Tufan hikâyesi kadar çok çelişkiyle doludur. İnsanoğlunu, genç tanrıların saflığının kirletilmesi de dâhil çeşitli menfur şeyler için uzun uzun suçlamasıyla başlar. Tüm etten beden olanların yok olması kararına varılır ve tamamen haklı görünmektedir. Derken aynı İlâh, yedi gün içinde insanoğlunun ve diğer yaratıkların zürriyetinin kaybolmamasını sağlamak için acele etmeye başlar. Travma sona erdiğinde, İlâh pişen etin kokusundan büyülenir ve insanlığın kökünü kurutma kararına son verir, insanın kötü düşüncelerini gençliğine verme bahanesiyle her şeyi bir yana bırakır.</p>

  <p class="calibre1">&nbsp;Ancak, İncil'deki anlatının, orijinal Sümer hikâyesinin kısaltılmış versiyonu olduğunu fark ettiğimizde, hikâyenin doğruluğu hakkındaki şüphelerimiz dağılmaya başlar. Diğer durumlarda da olduğu gibi, tek tanrılı İncil; her zaman birbirine pek denk düşmeyen birkaç tanrı tarafından oynanan rolleri tek bir İlâh'a indirgemiştir.</p>

  <p class="calibre1">&nbsp;Mezopotamya uygarlığının arkeolojik keşiflerine ve Akkad, Sümer edebiyatının deşifre edilmesine dek, İncil'deki Tufan hikâyesi tek başınaydı, sadece dünyanın dört bir yanındaki dağınık ilkel mitolojilerle desteklenmekteydi. Akkadca "Gıl-gamış Destanının keşfi, Tekvin Kitabındaki tufanın yanına, daha eski metinlerin ve Sümerce orijinalin parçalarının keşfi ile zenginleşen, daha yaşlı ve saygıdeğer bir destek sağladı.</p>

  <p class="calibre1">&nbsp;Mezopotamya Tufan hikâyesinin kahramanı, Tufandan sonra orada mutluluk içinde yaşadığı Tanrıların Göksel Mekânına götürülen Sümerli Ziusudra (Akkadca Utnapiştim) idi. Ölümsüzlüğü arayan Gılgamış en sonunda oraya vardığında, ölüm ve yaşam konusunda Utnapiştim'in öğüdünü alır. Utnapiştim Gılgamış'a ve onun sayesinde tüm Tufan-sonrası insanlığına, hayatta kalışının sırrını, "gizli bir mesele, tanrıların bir sırrı" nı, (diyebiliriz ki) Büyük Tufanın gerçek hikâyesini açıklar.</p>

  <p class="calibre1">&nbsp;Utnapiştim'e açıklanan sır şudur; Tufan'ın öncesinde tanrılar toplanır ve insanoğlunun ortadan kaldırılması yönünde oy kullanırlar. Oylama ve karar gizli tutulur. Ama Enki, yaklaşmakta olan felâketi haber vermek için Şuruppak'ın hükümdarı olan Utnapiştim'i arar. Gizliliği benimseyen Enki, Utnapiştim'e sazdan bir perdenin ardından konuşur. Açıklamaları ilk başta pek örtülüdür. Sonra uyarısı ve öğüdünü net biçimde açıklar:</p>

  <p class="calibre1">&nbsp;Şuruppak'lı adam, Ubar-Tutu'nun oğlu:</p>

  <p class="calibre1">&nbsp;Evini yık, bir gemi yap!</p>

  <p class="calibre1">&nbsp;Malı mülkü bırak, canını kurtar!</p>

  <p class="calibre1">&nbsp;Mallarını düşünme, hayatını kurtar!</p>

  <p class="calibre1">&nbsp;Gemiye tüm canlı şeylerin tohumunu yükle;</p>

  <p class="calibre1">&nbsp;Yapacağın geminin-</p>

  <p class="calibre1">&nbsp;ölçüleri şöyle olacaktır.</p>

  <p class="calibre1">&nbsp;İncil'deki anlatımla olan benzerlikler açıktır: Bir tufan yaklaşmaktadır; bir insan önceden uyarılır; özel biçimde inşa edilecek bir gemi hazırlayarak kendini kurtarmalıdır; beraberinde "tüm canlı şeylerin tohumunu" almalı ve kurtarmalıdır. Ama Babil versiyonu daha akla yatkındır. Yok etme kararı ve kurtarma çabası aynı İlâhın çelişkili fiilleri değil, farklı ilâhların işleridir. Dahası, önceden uyarmak ve insanın tohumunu kurtarmak kararı, gizlilik içinde ve diğer Büyük Tanrıların ortak kararının tersine hareket eden tek bir tanrının (Enki) cüretkârlığıdır.</p>

  <p class="calibre1">&nbsp;Enki neden diğer tanrılara karşı çıkma riskine girmişti? Sadece ve sadece kendi "muhteşem sanat eserini" korumakla mı ilgilenmekteydi yoksa kendisi ve erkek kardeşi Enlil arasında gittikçe artan bir rekabet veya husumet yüzünden mi böyle davranmaktaydı?</p>

  <p class="calibre1">&nbsp;İki kardeş arasındaki böyle bir çatışmanın varlığı, Tufan hikâyesinde açıklan-maktadır.</p>

  <p class="calibre1">&nbsp;Utnapiştim Enki'ye şu bariz soruyu sorar: Utnapiştim, Şuruppak'taki vatandaşlara garip şekilli bir geminin yapılışını ve tüm malı mülkü terk edişini nasıl açıklayacaktı? Enki ona şu öğüdü verdi:</p>

  <p class="calibre1">&nbsp;Onlara şöyle diyeceksin:</p>

  <p class="calibre1">&nbsp;"Enlil'in bana karşı düşmanca olduğunu öğrendim, demek ki şehrinizde kalamam, ayağımı Enlil'in toprağına da basarnam.</p>

  <p class="calibre1">&nbsp;Öyleyse Absu'ya gideceğim, efendim Ea ile birlikte oturmaya."</p>

  <p class="calibre1">&nbsp;Sebep olarak bu gösterilecekti; Enki'nin takipçisi olan Utnapiştim artık Mezopotamya'da kalamazdı ve Aşağı Dünya'ya (bulgularımıza göre, güney Afrika) yelken açmaya, orada efendisi Ea/Enki ile oturmaya gideceğinden bir gemi inşa ediyordu. Sonraki dizelerden anlaşıldığına göre, bölge bir kuraklık veya kıtlığın kucağındaydı; Utnapiştim (Enki'nin tavsiyesi üzerine) şehir sakinlerini, gittiğini görür görmez Enlil'in "diyarı tekrar en zengin hasadıyla dolu" kılacağı yolunda temin etmeliydi. Bu bahane, şehir sakinlerine mantıklı geldi.</p>

  <p class="calibre1">&nbsp;Bu şekilde kandırılan şehir halkı soru sormamakla kalmadı, geminin inşasına da yardım ettiler. Utnapiştim "her gün" öküzler ve koyunlar kestirip onlara sunarak ve onları "şıra, kırmızı şarap, zeytinyağı ve beyaz şaraba boğarak", onları daha çok çalışmaya sevk etti. Çocuklara bile izolasyon için zift taşımaları için baskı yapıldı.</p>

  <p class="calibre1">&nbsp;"Yedinci günde, gemi hazırdı. Suya indirme çok güç oldu, böylece yerdeki kalasları yukarı aşağı itmek zorunda kaldılar, ta ki yapının üçte ikisi suya (Fırat nehrine) girinceye dek." Sonra Utnapiştim tüm ailesini ve akrabalarını gemiye bindirdi, yanları sıra "canlı yaratıklardan bulabildiklerinin hepsini" ve "tarlalardaki hayvanlardan, tarlalardaki vahşî hayvanlardan" bulduklarını da yükledi. İncil'deki hikâye ile benzerlikler, yedi günlük inşa süresi bile, açıktı. Ancak Utnapiştim, Nuh'un bir adım önüne geçerek gemiyi yapmasına yardım eden tüm zanaatkarları da gemiye bindirdi.</p>

  <p class="calibre1">&nbsp;Kendisi ancak belirli bir sinyal üzerine gemiye binecekti; Enki bu sinyali de ona açıklamıştı: Şamaş, yani ateşli roketlerden sorumlu ilâh tarafından saptanacak "belirli bir zaman"da. Enki’nin emri şuydu:</p>

  <p class="calibre1">&nbsp;"Şafak vakti bir titreme emreden Şamaş bir patlamalar sağanağını indirdiğinde-gemiye bin, girişi de kapa!"</p>

  <p class="calibre1">&nbsp;Şamaş tarafından bir uzay roketinin ateşlenişi olduğu anlaşılan bu sinyal ile Utnapiştim'in gemiye binip kendini içeriye kapatışı arasındaki bağlantıyı tahmin etmeye çalışalım. O an geldiğinde, uzay roketi "şafakta bir titremeye" sebep oldu ve bir patlamalar sağanağı başladı. Ve "tüm geminin ambar muşambalarını çekip tirizini vuran" Utnapiştim, "yapıyı içindekilerle birlikte", "Gemici Puzur-Amurri'ye devretti."</p>

  <p class="calibre1">&nbsp;Fırtına "şafağın ilk ışığıyla geldi." Ürkütücü bir gök gürültüsü vardı. Ufuktan kara bir bulut yükseldi. Fırtına binaların direklerini ve rıhtımları parçaladı; sonra setler yıkıldı. Karanlık geldi, "tüm ışık olanları karanlığa çevirdi" ve "geniş diyar bir çömlek gibi parçalandı."</p>

  <p class="calibre1">&nbsp;Altı gün ve altı gece "güney fırtınası" esti:</p>

  <p class="calibre1">&nbsp;Eserken hız kazanıyor,</p>

  <p class="calibre1">&nbsp;dağları sular altına alıyor,</p>

  <p class="calibre1">&nbsp;bir savaş gibi insanları ezip geçiyordu...</p>

  <p class="calibre1">&nbsp;Yedinci gün geldiğinde,</p>

  <p class="calibre1">&nbsp;seli taşıyan güney fırtınası</p>

  <p class="calibre1">&nbsp;bir ordu gibi çarpıştığı savaşta</p>

  <p class="calibre1">&nbsp;durulmaya başladı.</p>

  <p class="calibre1">&nbsp;Deniz duruldu,</p>

  <p class="calibre1">&nbsp;rüzgâr sustu, sel durdu.</p>

  <p class="calibre1">&nbsp;Havaya baktım.</p>

  <p class="calibre1">Sessizlik çökmüştü.</p>

  <p class="calibre1">&nbsp;Ve tüm insanlık kile dönmüştü.</p>

  <p class="calibre1">&nbsp;Enlil ve Tanrılar Meclisinin isteği olmuştu.</p>

  <p class="calibre1">&nbsp;Ama onlar bilmiyordu, Enki'nin plânı da işlemişti: Fırtınalı sularda yüzen, erkekleri, kadınları, çocukları ve diğer canlı yaratıkları taşıyan bir gemi vardı.</p>

  <p class="calibre1">&nbsp;Fırtına geçince, Utnapiştim "bir lomboz açtı", "yüzüme ışık düştü." Etrafa bakındı, "manzara düz bir dam gibi dümdüzdü." Eğilerek oturdu ve ağladı, "gözyaşları yüzümden akıyordu." Denizin dört bir yanında bir kıyı şeridi görmek için bakındı, göremedi. Sonra:</p>

  <p class="calibre1">&nbsp;Bir dağlık bölge ortaya çıktı;</p>

  <p class="calibre1">&nbsp;Kurtuluş Dağına gemi durdu;</p>

  <p class="calibre1">&nbsp;Nişir ("kurtuluş") Dağı gemiyi sımsıkı tuttu, harekete izin vermedi.</p>

  <p class="calibre1">&nbsp;Altı gün boyunca Utnapiştim, Kurtuluş Dağının, yani İncil’deki Ağrı Dağı'nın zirvelerine takılı kalan hareketsiz gemiden dışarı baktı. Sonra, Nuh gibi, bir dinlenme yeri baksın diye bir güvercin yolladı ama kuş geri geldi. Bir serçe gitti ve geri geldi. Sonra kuzgun gitti ve bir dinlenme yeri bulup, dönmedi. Utnapiştim bunun üzerine yanındaki bütün kuşları ve hayvanları saldı ve kendisi de dışarı çıktı. Bir sunak kurdu ve tıpkı Nuh'un yaptığı gibi "bir adak sundu."</p>

  <p class="calibre1">&nbsp;Ama burada yine tek İlâh-çok ilâh farkı ortaya çıkıyor. Nuh bir yanık takdime sunduğunda "Yahveh hoş kokuyu kokladı" ama Utnapiştim bir adak adadığında, "tanrılar kokuyu aldı; tanrılar tatlı kokuyu aldılar. Tanrılar sinekler gibi adak adayanın çevresine üşüştüler."</p>

  <p class="calibre1">&nbsp;Tekvin versiyonunda, insanlığı bir daha asla yok etmeyeceğine yemin eden Yahveh'dir. Babil versiyonunda ise yemin eden Büyük Tanrıça'dır: "Unutmayacağım... Bu günlerde dikkatli olacağım, onları asla unutmayacağım."</p>

  <p class="calibre1">&nbsp;Ancak, derhal çözülmesi gereken sorun bu değildi. Çünkü Enlil en sonunda oraya vardığında, aklındaki en son şey yiyecek idi. Bazılarının hayatta kaldığını keşfettiği için öfkeden hop oturup, hop kalkıyordu. "Bazı canlılar kaçabildi mi? Hiçbir insanın hayatta kalmaması gerekiyordu!"</p>

  <p class="calibre1">&nbsp;Oğlu ve varisi olan Ninurta, derhal suçlayan parmağını Enki'ye yöneltti. "Ea'dan başka kim plân yapabilir? Her meseleyi bilen sadece Ea'dır." Suçlamayı inkâr etmek bir yana dursun, Enki dünyanın en belagatli savunma konuşmasını yaptı. Bilgeliği için Enlil'i överek ve Enlil'in muhtemelen "mantıksızlık" etmeyeceğini, bir realist olduğunu öneren Enki, inkâr ile itirafı birbirine karıştırdı. "Tanrıların sırrını açığa vuran ben değildim"; sadece tek bir insanın, "son derece akıllı" olan bir insanın kendi bilgeliği ile tanrıların sırrının ne olduğunu algılamasına izin verdim. Ve eğer bu Dünyalı gerçekten de bu kadar akıllı ise, onun yeteneklerini görmezden gelemezdim diye öğütledi Enki Enlil'e. "Şimdi artık, onun hakkında fikir alalım!"</p>

  <p class="calibre1">&nbsp;Tüm bunlar, "Gılgamış Destanı"na göre, Utnapiştim'in Gılgamış'a anlattığı tanrıların sırrı idi. Sonra Gılgamış'a son olayı da anlatır. Enki'nin savı karşısında etkilenen,</p>

  <p class="calibre1">&nbsp;Enlil bunun üzerine gemiye çıktı.</p>

  <p class="calibre1">&nbsp;Elimden tutarak beni güverteye çıkardı.</p>

  <p class="calibre1">&nbsp;Karımı da güverteye aldı,</p>

  <p class="calibre1">&nbsp;ve yanımda diz çöktürdü.</p>

  <p class="calibre1">&nbsp;Aramızda durarak,</p>

  <p class="calibre1">&nbsp;alınlarımıza dokundu ve bizi kutsadı:</p>

  <p class="calibre1">&nbsp;"Şimdiye kadar Utnapiştim sadece insan idi;</p>

  <p class="calibre1">&nbsp;bundan sonra Utnapiştim ve karısı biz tanrılar gibi olacaktır.</p>

  <p class="calibre1">&nbsp;Utnapiştim Çok Uzak'ta,</p>

  <p class="calibre1">&nbsp;Suların Ağzı'nda oturacaktır!"</p>

  <p class="calibre1">&nbsp;Ve Utnapiştim Gılgamış'a anlattığı hikâyesini bitirir. Çok &nbsp;Uzak'ta oturması için götürüldüğünde, Anu ve Enlil</p>

  <p class="calibre1">&nbsp;Ona hayat verdi, bir tanrı gibi,</p>

  <p class="calibre1">&nbsp;Onu ebedî hayata yükseltti, bir tanrı gibi.</p>

  <p class="calibre1">&nbsp;Ama genelde insanlığa ne olmuştu? İncil'deki hikâye, İlâhın daha sonra insanoğluna "semereli olun ve çoğalın" iznini verdiği ve onları takdis ettiği iddiasıyla son bulur. Tufan hikâyesinin Mezopotamya versiyonu da insanoğlunun üremesiyle ilgili dizelerle sona erer. Kısmen tahrip olmuş metin, insan "kategorilerinin" kurulmasından söz eder:</p>

  <p class="calibre1">&nbsp;... İnsanlar arasında bir üçüncü kategori olsun:</p>

  <p class="calibre1">&nbsp;İnsanlar arasında</p>

  <p class="calibre1">&nbsp;Doğuran kadınlar ve doğuramayan kadınlar olsun.</p>

  <p class="calibre1">&nbsp;Anlaşılan, cinsel ilişki için de yeni düzenlemeler vardı:</p>

  <p class="calibre1">&nbsp;İnsan ırkı için düzenlemeler:</p>

  <p class="calibre1">&nbsp;Erkek... genç bakireye...</p>

  <p class="calibre1">&nbsp;Genç bakire...</p>

  <p class="calibre1">&nbsp;Genç adam... genç bakireye...</p>

  <p class="calibre1">&nbsp;Yatak serildiğinde,</p>

  <p class="calibre1">&nbsp;eşi ve kocası birlikte yatsınlar.</p>

  <p class="calibre1">&nbsp;Enlil yol üstünden çekilmişti. İnsanlık kurtulmuş ve üremesine izin verilmişti. Tanrılar, Dünya'yı insana açmışlardı.</p>
</body>
</html>
