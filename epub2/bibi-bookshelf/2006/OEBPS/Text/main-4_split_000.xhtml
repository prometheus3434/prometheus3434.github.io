<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1">&nbsp;</p>

  <p class="calibre1">&nbsp;Dünya ve Ay neredeydi? Yaklaşmakta olan kozmik çarpışmanın ürünleri olan onlar, henüz yaratılmamışlardı.<br class="calibre2" /></p>

  <p class="calibre1">&nbsp;Gezegenlerin doğumuyla ilgili muhteşem dramanın sona ermesiyle, Yaratılış destanının yazarları artık 2. Perdeyi, göksel bir karmaşa dramını göstermek üzere açarlar. Yeni yaratılan gezegen aileleri, dengeli olmaktan çok uzaktırlar. Gezegenler birbirlerini çekmekte; Tiamat'ı sıkıştırmakta, ilksel cisimleri rahatsız etmekte ve tehlikeye sokmaktadırlar.</p>

  <p class="calibre1">&nbsp;İlâhî biraderler birleşip gruplaştılar;</p>

  <p class="calibre1">&nbsp;İleri geri gidip gelirken Tiamat'ı rahatsız ettiler.</p>

  <p class="calibre1">&nbsp;Göklerdeki ikametlerindeki yaramazlıklarıyla.</p>

  <p class="calibre1">&nbsp;Tiamat'ın "göbeğini" karıştırıyorlardı</p>

  <p class="calibre1">&nbsp;Apsu şamatalarını azaltamıyordu;</p>

  <p class="calibre1">&nbsp;Tiamat onların yaptıkları karşısında sessizdi,</p>

  <p class="calibre1">&nbsp;Yaptıkları tiksindiriciydi...</p>

  <p class="calibre1">&nbsp;Yolları, ortalık karıştırıcıydı.</p>

  <p class="calibre1">&nbsp;Burada, düzensiz yörüngelere yapılan göndermeler var. Yeni gezegenler "ileri geri gidip gelirler"; birbirlerine çok yaklaşırlar ("birleşip gruplaşırlar"); Tiamat'ın yörüngesine müdahale ederler, onun "göbeğine" fazla yaklaşırlar; yolları ortalık karıştırıcıydı. Esasen tehlikede olan Tiamat'tır ama Apsu da gezegenlerin yaptıklarını "tiksindirici" bulur. Niyetini "onların yollarını mahvetmek, yıkmak" olarak açıklar. Mummu ile kucaklaşır, onunla gizlice görüşürler. Ama "aralarında plânladıkları her ne idiyse" tanrılar tarafından duyulur ve kendilerini imha etme planı karşısında "dilleri tutulur". Aklını başına toplayan Ea'dır. "Apsu'nun üstüne uyku dökmek" üzere bir numara düzenler. Diğer gök tanrıları da bu plânı beğenince, Ea "evrenin aslına sadık bir harita çizer" ve güneş sisteminin ilksel suları üstüne bir lanet okur.</p>

  <p class="calibre1">&nbsp;O zaman en dıştaki gezegen olan, Güneş'in ve diğer gezegenlerin etrafında bir daire çizen "Ea"(Neptün gezegeni) tarafından okunan bu "lanet" veya uygulanan güç neydi? Güneş'in etrafındaki kendi yörüngesi Güneş'in manyetizmasının ve dolayısıyla radyoaktif saçınımlarını mı etkiledi? Yoksa Neptün bizzat yaratılışından itibaren muazzam enerji ışınımları mı yayıyordu? Etkiler her ne idiyse, destan bunları Apsu üstüne "uyku dökme"ye, sakinleştirici bir etki yapmaya benzetiyor. Hatta "Mummu, Danışman, kıpırdayamayacak kadar güçsüzdür."</p>

  <p class="calibre1">&nbsp;Samson ve Delila'nın İncil'deki hikâyesi gibi, uykuya yenilen kahraman, kolaylıkla kudretlerini çaldırabiliyordu. Ea hızla Apsu'dan yaratıcı rolünü çalmaya koyuldu. Anlaşılan Güneş'ten çıkan muazzam ilksel madde saçınımlarını içen Ea/Neptün "Apsu'nın tacını çekip atmosferden oluşan pelerinini çıkardı." Apsu "yenilmişti". Mummu artık ortalarda dolaşamıyordu. "Yakalanmış ve arkada bırakılmıştı", efendisinin yanında cansız bir gezegendi artık.</p>

  <p class="calibre1">&nbsp;Güneş'i yaratıcılığından eden, yani ek gezegenler oluşturmak için daha fazla enerji ve madde yayma sürecini durduran tanrılar, güneş sistemine geçici bir barış getirmişlerdi. Zafer, Apsu'nun anlamını ve konumunu değiştirerek daha da vurgulandı. Bu sıfat artık "Ea'nın Evi"ne uygulanacaktı. Herhangi bir ek gezegen artık sadece yeni Apsu'dan, yani "Derin"den, en dıştaki gezegenin baktığı dış uzaydan gelebilirdi.</p>

  <p class="calibre1">&nbsp;Göksel barış bir kez daha bozulana dek ne kadar süre geçecekti? Destan bir şey söylemiyor. Ama küçük bir duraklamadan sonra devam ediyor ve 3. Perde açılıyor:</p>

  <p class="calibre1">&nbsp;Mukadderat Odasında, Kaderlerin yerinde,</p>

  <p class="calibre1">&nbsp;Bir tanrı doğdu, tanrıların en kudretlisi ve akıllısı;</p>

  <p class="calibre1">&nbsp;Derin'in tam ortasında MARDUK yaratıldı.</p>

  <p class="calibre1">&nbsp;Oyunculara yeni bir gök "tanrısı", yeni bir gezegen katılır. Derin'de, dış uzayda, ona yörüngesel hareketin, yani bir gezegenin "kaderinin" kendisine verildiği bir bölgede oluşmuştur. En dıştaki gezegen tarafından güneş sistemine çekilmiştir: "Onu yakalayan Ea'ydı" (Neptün). Yeni gezegen görülecek bir şeydir:</p>

  <p class="calibre1">&nbsp;Biçimi cezbediciydi, gözlerini kaldırışı pırıl pırıl;</p>

  <p class="calibre1">&nbsp;Gelişi tanrısaldı, eski zamanlardaki gibi emreden...</p>

  <p class="calibre1">&nbsp;Yüceliği tanrıların üstündeydi, hem de baştan aşağı...</p>

  <p class="calibre1">&nbsp;Tanrıların en ulusuydu, boyu aşıyordu;</p>

  <p class="calibre1">&nbsp;Azaları muazzamdı, fazlasıyla uzundu.</p>

  <p class="calibre1">&nbsp;Dış uzaydan çıkıp gelen Marduk hâlâ yeni doğmuş bir gezegendi, ateş saçıyor ve radyasyon yayıyordu. "Dudaklarını kıpırdatınca, alevler çıkıyordu."</p>

  <p class="calibre1">&nbsp;Marduk diğer gezegenlere yaklaşırken, "onlar Marduk'a ürkütücü şimşeklerini fırlattılar" ve o ışıl ışıl oldu, "on tanrının halesine büründü." Demek ki yaklaşması güneş sisteminin diğer üyelerinin elektrik ve diğer yayınımlarını alt üst etmişti. Buradaki tek bir kelime Yaratılış destanının şifresini çözüşümüzü onaylıyor: On gök cismi onu bekliyordu; yani Güneş ve diğer dokuz gezegen.</p>

  <p class="calibre1">Destanı anlatan bizi şimdi Marduk'un gittikçe hızlanan rotası boyunca dolaştırır, ilk olarak onu "getiren", güneş sisteminin içine çeken Ea/Neptün gezegeninin yanından geçer. Marduk Neptün'e yaklaşırken, Neptün'ün kütle çekimi bu yeni gelenin üstündeki yoğunluğunu artırır. Marduk'un yolunu tamamlar, "amacı için iyi kılar".</p>

  <p class="calibre1">&nbsp;Marduk o sırada hâlâ çok eriyik bir hâlde olmalıdır. Ea/Neptün'ün yanından geçerken, kütle çekimi sanki "ikinci bir başı" varmış gibi Marduk'un bir yanını şişirmeye başlar. Ancak bu geçişte Marduk'un hiçbir parçası kopmaz; ama Marduk Anu/Uranüs'ün bölgesine ulaştığında, madde parçaları kopmaya başlar ve Mar-duk'un dört uydusunun oluşmasıyla sonuçlanır. "Anu uzandı ve dört kenarı biçimlendirdi, güçlerini liderinkinden gönderdi." "Rüzgârlar" denilen dört uydu, böylece Marduk çevresinde hızlı bir yörüngeye fırlatıldılar, "kasırgalar gibi dönüyorlardı".</p>

  <p class="calibre1">&nbsp;Geçiş sırası, yani önce Neptün, daha sonra Uranüs'ün yanından geçmesi Marduk'un güneş sistemine, sistemin yörüngesel yönünden (saat yönünün tersi) değil, saat yönünde hareket ederek ters yönden geliyor olduğunu göstermektedir. Hareket hâlindeki gezegen kısa bir süre sonra dev Anşar/Satürn'ün, daha sonra ise Kişar/Jüpiter'in muazzam kütle çekimi ve manyetik güçlerince kıskıvrak yakalanır. Yolu daha da içeri, güneş sisteminin merkezine, Tiamat'a doğru bükülür. (Şekil 106)</p>

  <p class="calibre1">&nbsp;Marduk'un yaklaşması kısa süre sonra Tiamat'ı ve içteki gezegenleri (Mars, Venüs, Merkür) rahatsız etmeye başlar. "Akıntılar oluşturdu, Tiamat'ı rahatsız etti; tanrılar huzursuzdu, bir fırtınadaymış gibi sürükleniyorlardı."</p>

  <p class="calibre1">&nbsp;Burada kısmen hasara uğramış olan kadim metnin satırlarından, yaklaşan gezegenin "hayatî organlarını zayıflattı, gözlerini çimdikledi"ğini okuyabiliyoruz gene de. Tiamat bizzat "huzursuzca etrafta dolaşır"; yörüngesi, anlaşılan o ki, düzensizleşmiştir.</p>

  <p class="calibre1"><img alt="" class="calibre104" src="../Images/main-103.jpg" /></p>

  <p class="calibre1"><br class="calibre2" /></p>

  <p class="calibre1">&nbsp;Yaklaşmakta olan büyük gezegenin kütle çekimi kısa süre sonra Tiamat'tan parçalar kopartmaya başlar. Tam ortasından on bir "canavar", onun bedeninden "kendilerini ayıran" ve "Tiamat'ın yanında giden", "kükreyen, ileri atılan" uydular yığını ortaya çıkar. Kendisini hızla gelen Marduk'la yüzleşmeye hazırlayan Tiamat "onları halelerle taçlandırdı", onlara "tanrılar"ın (gezegenlerin) görüşünü verdi.</p>

  <p class="calibre1">&nbsp;Destan ve Mezopotamya kozmogonisi, Tiamat'ın KİNGU denilen, "onun meclisini oluşturan tanrılar arasındaki ilk doğan" olan baş uydusuna belirgin bir önem atfeder.</p>

  <p class="calibre1">&nbsp;Kingu'yu yücelt,</p>

  <p class="calibre1">&nbsp;Aralarında onu büyük yaptı...</p>

  <p class="calibre1">&nbsp;Savaşın baş komutasını Onun ellerine bıraktı.</p>

  <p class="calibre1">&nbsp;Çatışma yaratan kütle çekimine tâbi olan Tiamat'ın bu büyük uydusu Marduk'a doğru kaymaya başlar. İşte, dış gezegenleri özellikle rahatsız eden şey Kingu'ya bir Kaderler Tableti, yani kendine ait bir gezegensel yörünge bahşedilmesidir. Tiamat'a yeni gezegenler doğurma hakkını kim verdi? diye Ea sorar. Sorunu Anşar'a, dev Satürn'e götürür.</p>

  <p class="calibre1">&nbsp;Tiamat'ın tüm plânlarını ona tekrarladı:</p>

  <p class="calibre1">&nbsp;"... bir Meclis oluşturdu ve öfkeden ateş saçıyor... eşsiz silâhlar ekledi, canavar-tanrılar doğurdu... bu türden on bir tane doğurdu;</p>

  <p class="calibre1">&nbsp;Meclisini oluşturan tanrılar arasında,</p>

  <p class="calibre1">&nbsp;Kingu'yu yüceltti, ilk doğanı, baş yaptı... ona bir Kaderler Tableti verdi, göğsüne bağladı onun."</p>

  <p class="calibre1">&nbsp;Ea'ya başvuran Anşar, ona Kingu'yu yenmeye gidip gidemeyeceğini sordu. Cevap, tabletlerdeki bir kırık yüzünden kayıptır ama anlaşılan Ea Anşar'ı tatmin edemez, zira devamında Anşar "gidip, Tiamat'a karşı durup" duramayacağını öğrenmek için Anu'ya (Uranüs) başvurur. Ama Anu "ona karşı duramaz ve geri döner."</p>

  <p class="calibre1">&nbsp;Huzursuz göklerde bir çatışma büyümektedir; tanrılar birer birer kenara çekilir. Öfkeli Tiamat ile kimse savaşamayacak mıdır?</p>

  <p class="calibre1">&nbsp;Neptün ve Uranüs'ü geçen Marduk artık Anşar'a (Satürn) ve onun geniş halkalarına yaklaşmaktadır. Bu, Anşar'a bir fikir verir: "Kudretli olan, İntikamcımız olmalı; savaşta kurnaz olan: Marduk, Kahraman!" Satürn'ün halkalarına ulaşan ("Anşar'ı dudaklarından öptü") Marduk cevaplar:</p>

  <p class="calibre1">&nbsp;"Eğer, gerçekten de, İntikamcınız olarak Tiamat'ı yenecek, yaşamlarınızı kurtaracaksam-Kaderimi üstün kılacak bir Meclis toplayın hele!"</p>

  <p class="calibre1">&nbsp;Koşul cüretkâr ama basitti: Marduk ve "kaderi", yani Güneş çevresindeki yörüngesi tüm gök tanrıların arasında üstün olacaktı. İşte o sırada, Anşar/Satürn'ün uydusu Gaga, yani geleceğin Plüton'u yolundan ayrıldı:</p>

  <p class="calibre1">&nbsp;Anşar ağzını açtı,</p>

  <p class="calibre1">&nbsp;Gaga'ya, Danışmanına bir sözcük söyledi...</p>

  <p class="calibre1">&nbsp;"Yola koyul Gaga, tanrılar önünde dur ve sana diyeceğimi onlara da tekrarla."</p>

  <p class="calibre1">&nbsp;Diğer tanrı/gezegenleri geçerken Gaga onları "Marduk için kararınızı verin" diye sıkıştırdı. Karar beklendiği gibiydi: Tanrılar birinin kendi yerlerine işi bitirmesi için fazlasıyla hevesliydiler. "Marduk kraldır!" diye bağırdılar ve onu daha fazla zaman yitirmemesi için sıkıştırdılar: "Git ve Tiamat'ın yaşamına son ver!"</p>

  <p class="calibre1">&nbsp;Dördüncü Perde artık göksel çarpışma için kalkar.</p>

  <p class="calibre1">&nbsp;Tanrılar Marduk'un "kaderini" kararlaştırırlar; birleşik kütle çekimleri Marduk'un yörüngesini sadece tek yöne, bir "savaşa", Tiamat ile çarpışmaya gidebilecek biçimde saptamıştır.</p>

  <p class="calibre1">&nbsp;Bir savaşçıya yakışır biçimde Marduk kendisini çeşitli silâhlarla donatmıştır. Bedenini "harlayan ateş" ile doldurmuş, "bir yay yapmış... ona bir ok eklemiş... önüne yıldırım oturtmuştu" ve "Tiamat'ı orada saracak bir ağ yaptı". Bunlar ancak gök olayları için ortak isimler olabilirler; iki gezegen hizaya girdikçe elektrik şimşeklerinin çıkması, birbirleri üstündeki kütle çekimi (bir "ağ").</p>

  <p class="calibre1">&nbsp;Ama Marduk'un başlıca silâhları uydularıydı, Marduk yanından geçerken Uranüs'ün sağladığı dört "rüzgâr"dı: Güney Rüzgârı, Kuzey Rüzgârı, Doğu Rüzgârı, Batı Rüzgârı. Artık devlerin, yani Satürn ve Jüpiter'in yanından geçen Marduk üç uydu daha "doğurur": Kötü Rüzgâr, Kasırga ve Dengi Olmayan Rüzgâr.</p>

  <p class="calibre1">&nbsp;Uydularını bir "fırtına arabası" olarak kullanarak "doğurduğu rüzgârları, yedisini öne sürdü." Hasımlar çarpışmaya hazırdı.</p>

  <p class="calibre1">&nbsp;Efendi ilerledi, yolunu izledi;</p>

  <p class="calibre1">&nbsp;Öfkeli Tiamat'a çevirdi yüzünü...</p>

  <p class="calibre1">&nbsp;Efendi Tiamat'ın iç kısmını taramak için</p>

  <p class="calibre1">&nbsp;Kingu'nun, onun eşinin plânını anlamak için taradı.</p>

  <p class="calibre1">&nbsp;Ama gezegenler birbirlerine yaklaştıkça, Marduk'un rotası düzensizleşmeye başladı:</p>

  <p class="calibre1">&nbsp;Baktı, rotası yerinden oynuyor,</p>

  <p class="calibre1">&nbsp;Yönü şaşmış, işleri karışmış.</p>

  <p class="calibre1">&nbsp;Marduk'un uyduları bile rotadan sapmaya başlarlar:</p>

  <p class="calibre1">&nbsp;Tanrılar, yardımcıları</p>

  <p class="calibre1">&nbsp;Yanında yol alanlar</p>

  <p class="calibre1">&nbsp;Muzaffer Kingu'yu gördü, görüşleri bulandı.</p>

  <p class="calibre1">&nbsp;Yoksa rakipler birbirlerinin yanından geçip gidecekler miydi?</p>

  <p class="calibre1">&nbsp;Ama olan olmuş, rotalar artık geri alınamaz biçimde çarpışmaya ayarlanmıştı. "Tiamat bir kükredi" ... "Efendi tufan yapan fırtınasını, kudretli silâhını kaldırdı." Marduk daha da yaklaşınca, Tiamat'ın "öfkesi" büyüdü; "ayaklarının kökü ileri geri sallandı". Marduk'a "lanetler" yağdırmaya koyuldu, yani Ea'nın daha önce Apsu ve Mummu üstünde kullandığı türden göksel dalgalar. Ama Marduk üstüne gelmeye devam ediyordu.</p>

  <p class="calibre1">&nbsp;Tiamat ve Marduk, tanrıların en akıllıları,</p>

  <p class="calibre1">&nbsp;Birbirlerine doğru ilerlediler;</p>

  <p class="calibre1">&nbsp;Yüz yüze çarpışmak için bastırdılar,</p>

  <p class="calibre1">&nbsp;Savaşmak için yaklaştılar.</p>

  <p class="calibre1">&nbsp;Destan artık sonrasında Gök ve Yerin yaratıldığı göksel &nbsp;çarpışmayı tarife koyulur.</p>

  <p class="calibre1">&nbsp;Efendi onu yakalamak için ağını yaydı;</p>

  <p class="calibre1">&nbsp;Kötü Rüzgâr'ı, en arkadakini, onun yüzüne doğru fırlattı.</p>

  <p class="calibre1">&nbsp;Tiamat ağzını açıp onu yutmaya kalkınca-</p>

  <p class="calibre1">&nbsp;Kötü Rüzgâr'ı ileri sürdü ki dudaklarını kapayamasın.<br class="calibre2" /></p>

  <p class="calibre1">&nbsp;Derken şiddetli fırtına Rüzgârları göbeğine saldırdı;</p>

  <p class="calibre1">&nbsp;Bedeni ayrıldı, ağzı kocaman açıldı.</p>

  <p class="calibre1">&nbsp;Oraya bir ok fırlattı, göbeğini yardı:</p>

  <p class="calibre1">&nbsp;İçini parçaladı, rahmini yardı.</p>

  <p class="calibre1">&nbsp;Onu böyle alt edip, yaşam nefesini söndürdü.</p>

  <p class="calibre1">&nbsp;İşte burada (Şekil 107), hâlâ karşımızda duran göksel bulmacaları açıklayan en orijinal teori bulunur.Güneş ve dokuz gezegenden oluşan düzensiz bir güneş sistemi dış uzaydan gelen büyük, kuyrukluyıldız gibi bir gezegen tarafından istilâ edildi. Bu cisim, ilk olarak Neptün'le karşılaştı, Uranüs, dev Satürn ve Jüpiter'in yanından geçerken rotası güneş sisteminin içine doğru bir hayli kaydı ve yedi uydu ortaya çıkardı. Sıradaki gezegen olan Tiamat ile değiştirilemez biçimde çarpışma rotasına girdi.</p>

  <p class="calibre1">&nbsp;Ama iki gezegen çarpışmadı; bu büyük astronomik öneme sahip bir durumdur. Tiamat'a çarpan Marduk değil, Marduk'un uydularıdır. Uydular Tiamat'ın bedenini "ayırdı", onda geniş bir yarık açtılar. Marduk Tiamat'ın bu yarıklarından içeri bir "ok" fırlattı, bir "ilâhî yıldırım", "parlaklıkla dolu" gezegenden, yani enerji yüklü Marduk'tan çıkan bir kıvılcım gibi sıçrayan muazzam bir elektrik akımı. Tiamat'ın ta içlerine kadar giden ok "yaşam nefesini söndürdü", Tiamat'ın kendi elektrik ve manyetik güçlerini nötralize etti ve onları "söndürdü".</p>

  <p class="calibre1">&nbsp;Marduk ve Tiamat arasındaki bu ilk karşılaşma onu yarılmış ve cansız bıraktı ama kaderi, bu ikisi arasında gelecekteki karşılaşmalarla belirlenecekti. Tiamat'ın uydularının lideri Kingu ile ayrıca ilgilenilecekti. Ama Tiamat'ın diğer on, daha küçük uydusunun kaderi bir an önce belirlenmeliydi.</p>

  <p class="calibre1">&nbsp;Tiamat'ı, lideri yendikten sonra</p>

  <p class="calibre1">&nbsp;Ordusu parçalandı, çetesi dağıldı.</p>

  <p class="calibre1">&nbsp;Onun yanında yürüyen yardımcıları olan tanrılar,</p>

  <p class="calibre1">&nbsp;Korkudan titriyorlardı,</p>

  <p class="calibre1">&nbsp;Kendi yaşamlarını korumak için sırtlarını döndüler.</p>

  <p class="calibre1"><img alt="" class="calibre105" src="../Images/main-104.jpg" /></p>

  <p class="calibre1"><b class="calibre4"><span class="calibre9">&nbsp;Şekil 107</span> - <span class="calibre9">Göksel Savaş</span></b></p>

  <p class="calibre1">&nbsp;A. Marduk’un "rüzgârları" Tiamat ve (Kingu’nun başını çektiği) ordusu ile çarpışıyor</p>

  <p class="calibre1">&nbsp;Bu titreyen ve "sırtlar<span class="calibre12">ını</span> dönen" yani yönlerini tersine çeviren, "parçalanan ... dağılmış" orduyu tanımlayabilir miyiz?</p>

  <p class="calibre1">&nbsp;Bunu yaparak, güneş sistemimizin bir diğer bulmacasına, kuyrukluyıldızlar fenomenine bir açıklama sunuyoruz. Küçük madde küreleri olan kuyrukluyıldızlara genellikle güneş sisteminin "asi üyeleri" denir, zira görünüşe göre normal yol kurallarına uymamaktadırlar. Güneş'in çevresindeki gezegenlerin yörüngeleri (Plüton dışında) nerdeyse daireseldir; kuyrukluyıldızların yörüngeleri ise uzamıştır, bazı durumlarda o kadar çok uzamıştır ki bazıları yüzlerce veya binlerce yıl gözümüzden kaybolurlar. Gezegenler (Plüton dışında) Güneş ile aynı genel düzlemdedirler ama kuyrukluyıldızların yörüngeleri birçok farklı düzlemde yer alır. En önemlisi, bildiğimiz tüm gezegenler Güneş'in çevresinde aynı saat yönünün tersi bir rota izlerken, kuyrukluyıldızların birçoğu ters yönde hareket eder.</p>

  <p class="calibre1">&nbsp;Gökbilimciler kuyrukluyıldızları hangi olayın, hangi gücün yarattığını ve bu sıra dışı yörüngelerine fırlattığını söyleyememekteler. Cevabımız: Marduk. Ters yönden, kendine ait yörüngede gelip Tiamat'ın ordusunu küçük kuyrukluyıldızlar hâlinde parçalayan, bozan ve ağ denilen kütle çekim gücüyle onları etkileyen odur:</p>

  <p class="calibre1">&nbsp;Ağa atıldılar, kendilerini kapana kısılmış buldular...</p>

  <p class="calibre1">&nbsp;Onun yanında yürüyen tüm demonlar çetesini</p>

  <p class="calibre1">&nbsp;Prangalara vurdu, ellerini bağladı...</p>

  <p class="calibre1">&nbsp;Sıkıca sarmaladı, kaçamadılar.</p>

  <p class="calibre1">&nbsp;Savaş bittikten sonra Marduk Kingu'dan Kaderler Tabletini (Kingu'nun bağımsız yörüngesini) geri aldı ve kendi göğsüne ekledi: Rotası artık kalıcı bir güneş çevresinde yörüngeye oturmuştu. O zamandan başlayarak Marduk her zaman göksel çarpışma sahnesine geri dönecekti.</p>

  <p class="calibre1">&nbsp;Tiamat'ı "yenen" Marduk göklerde yelken açtı, uzaya açıldı, Güneş'in çevresinde turladı ve dış gezegenlerden başlayarak yine geçişini yaptı: "Marduk'un dileğini yerine getirdiği" Ea/Neptün, "zaferini Marduk'un belirlediği" Anşar/Satürn. Derken yeni yörüngesinin rotası Marduk'u zafer meydanına, "yenilen tanrılar üstündeki gücünü sağlamlaştırmak" için Tiamat ve Kingu'ya geri getirdi.</p>

  <p class="calibre1">&nbsp;Beşinci perde kalkmak üzereyken, Tekvin'deki hikâye Mezopotamya "Yaratılış Destanı"na bu noktada katılacaktır; bu bugüne dek söylenmemiştir, zira Dünya'nın ve Göklerin Yaratılışının hikâyesi ancak bu noktada başlamaktadır.</p>

  <p class="calibre1">&nbsp;Güneş'in çevresindeki ilk dönüşünü tamamlayan Marduk "boyun eğdirdiği Tiamat'a döndü."</p>

  <p class="calibre1">&nbsp;Efendi onun cansız bedenini seyretmek için durakladı.</p>

  <p class="calibre1">&nbsp;Canavarı ikiye ayırmayı maharetle plânlamıştı.</p>

  <p class="calibre1">&nbsp;Sonra, bir midye gibi onu iki parçaya ayırdı.</p>

  <p class="calibre1">&nbsp;Şimdi yenilen gezegene çarpan, Tiamat’ı ikiye ayıran, "kafatasını" veya üst kısmını koparan Marduk'tur. Sonra Marduk'un uydularından bir diğeri, Kuzey Rüzgârı denilen, kopan yarıya çarpar. Sert darbe, Dünya olacak olan bu parçayı, daha önce hiçbir gezegenin dolaşmadığı bir yörüngeye sürükler:</p>

  <p class="calibre1">&nbsp;Efendi Tiamat'ın arka kısmını ezdi;</p>

  <p class="calibre1">&nbsp;Silâhı ile bağlantılı kafatasını kopardı;</p>

  <p class="calibre1">&nbsp;Kanının kanallarını kesti;</p>

  <p class="calibre1">&nbsp;Ve Kuzey Rüzgârının onu,</p>

  <p class="calibre1">&nbsp;Bilinmeyen yerlere taşımasına sebep oldu.</p>

  <p class="calibre1">&nbsp;Dünya yaratılmıştı!</p>

  <p class="calibre1">&nbsp;Alt parçasının kaderi başka türlüydü; ikinci gelişinde Marduk ona çarptı ve parçalara ayırdı (Şekil 108):</p>

  <p class="calibre1">&nbsp;Onun [diğer] yarısını gökler için bir perde olarak kurdu;</p>

  <p class="calibre1">&nbsp;Biraraya getirerek, bekçileri olarak onları yerleştirdi...</p>

  <p class="calibre1">&nbsp;Tiamat'ın kuyruğunu Büyük Şerifi bir bilezik gibi</p>

  <p class="calibre1">&nbsp;oluşturmak üzere büktü.</p>

  <p class="calibre1">&nbsp;Bu kopmuş yarının parçaları göklerde bir "bilezik", içteki ve dıştaki gezegenler arasında bir perde oluşturmak üzere dövüldü. Bir "büyük şerit" oluşturacak şekilde esnetildiler. Asteroit kuşağı yaratılmıştı.</p>

  <p class="calibre1"><img alt="" class="calibre106" src="../Images/main-105.jpg" /></p>

  <p class="calibre1"><b class="calibre4"><span class="calibre9">Şekil 108</span> - <span class="calibre9">Göksel Savaş</span></b></p>

  <p class="calibre1">&nbsp;B. Tiamat ikiye ayrılır: parçalanan kısmı Göklerdir, yani Asteroit Kuşağı; diğer kısım, yani Dünya ise Marduk'un uydusu "Kuzey Rüzgârı" tarafından yeni bir yörüngeye itilir. Tiamat'ın baş uydusu Kingu Dünya'nın Ay'ı hâline gelir; diğer uyduları ise artık kuyrukluyıldızları oluşturmaktadır.</p>

  <p class="calibre1">&nbsp;Gökbilimciler ve fizikçiler asteroit kuşağı tarafından ayrılan iki grup oluşturan iç veya "karasal" gezegenler (Merkür, Venüs, Dünya ve Ay'ı ve Mars) ve dış gezegenler (Jüpiter ve ötesindekiler) arasında büyük farklılıkların mevcudiyetini kabul ederler. Sümer destanında, bu fenomenin kadim zamanlarda tanınışını buluyoruz şimdi.</p>

  <p class="calibre1">&nbsp;Dahası, bizlere -ilk kez olarak- "kayıp gezegen"in ortadan kayboluşuna ve sonucunda asteroit kuşağının (ve kuyrukluyıldızların) ve Dünya'nın yaratılışına yol açan göksel olayların tutarlı bir kozmogonik-bilimsel açıklaması sunulmaktadır. Uydularından birkaçı ve elektrik yıldırımları Tiamat'ı ikiye böldükten sonra, Marduk'un bir diğer uydusu, onun gezegenimiz Dünya olacak üst kısmını yeni bir yörüngeye kaydırmıştır; sonra Marduk, ikinci gelişinde alt kısmı parçalara ayırmış ve onu büyük bir gök şeridi hâlinde uzatmıştır.</p>

  <p class="calibre1">&nbsp;Sözünü ettiğimiz her bulmaca, deşifre ettiğimiz haliyle "Yaratılış Destanı" tarafından cevaplanmaktadır. Dahası, Dünya'nın kıtalarının neden onun bir tarafında toplanmış olduğuna ve karşı tarafta ise niçin derin bir çukurun (Pasifik Okyanu-su'nun yatağı) var olduğu sorularına da cevap buluyoruz. Tiamat'ın "sularına" yapılan sürekli göndermeler de ayrıca aydınlatıcıdır. Ona <span class="calibre9">Sulu Canavar</span> denirdi ve Tiamat'ın bir parçası olan Dünya'nın bu sularla eşit biçimde donanmış olduğu sonucuna varmak mantıklıdır. Aslında, bazı bilginler Dünya'yı "Okyanus Gezegen" olarak tarif etmektedir, zira o, güneş sisteminin bilinen gezegenleri içinde böyle yaşam veren sularla kutsanmış olan tek gezegendir.</p>

  <p class="calibre1">&nbsp;Bu kozmolojik teoriler kulağa yeni gibi gelebilir ama aslında bunlar Eski Ahit'i dolduran peygamberler ve bilgeler için kabul edilmiş olgulardır, İşaya peygamber, "ilksel günleri", Rab'bin "Mağrur Olanı oyduğu, sulu canavarı döndürdüğü, <span class="calibre9">Tehom-Rabanın</span> sularını kuruttuğu" zamanları yâd eder. Rab Yahve'ye "eski zamandan beri kralımdır" diyen Mezmur yazarı birkaç dizede Yaratılış destanının kozmogonisini özetler. "Sen kudretin ile suları böldün, sulu canavarların başını kırdın." Eyüp peygamber bu göksel Efendinin "Mağrur Olanın yardımcılarını" da nasıl vurup öldürdüğünü hatırlatır ve etkileyici astronomik ayrıntılarla Rab'bi şöyle yüceltir:</p>

  <p class="calibre1">&nbsp;Boşluğun üzerine şimali yayar, ve hiçliğin üzerine Dünya'yı &nbsp;asar...</p>

  <p class="calibre1">&nbsp;Onun gücüdür suları tutan,</p>

  <p class="calibre1">&nbsp;Onun enerjisidir Mağrur Olanı yaran;</p>

  <p class="calibre1">&nbsp;Onun Rüzgârıyla Dövme Bilezik ölçüp biçildi;</p>

  <p class="calibre1">&nbsp;Onun eliyle kıvranan ejderha söndü bitti.</p>

  <p class="calibre1">&nbsp;İncil bilginleri artık İbranice <span class="calibre9">Tehom</span> ("sulu derinlik") kelimesinin Tiamat'tan geldiğini kabul ediyorlar; <span class="calibre9">Tehom-Raba</span> "büyük Tiamat" anlamına gelir ve İncil'in ilksel olaylarla ilgili anlayışı, Sümer kozmolojik destanlarına dayanmaktadır. Bu paralellikler arasında en başta gelenler Tekvin Kitabının açılış satırlarıdır; Rab'bin Rüzgârının Tehomun suları üstünde nasıl hareket ettiğini ve Rab'bin (Babil versiyonunda Marduk'un) şimşeğinin Tiamat’ a çarpıp onu ikiye ayırdığında uzayın karanlığını nasıl aydınlattığını, böylece Yer ve <span class="calibre9">Rakianın</span> (harfiyen, "dövme bilezik") yaratıldığını tarif etmektedir. Bu göksel şerit (bu zamana dek "gök kubbe" olarak çevrilmiştir) "Gök" diye adlandırıldı.</p>

  <p class="calibre1">&nbsp;Tekvin Kitabı (Bab 1:8) Rab'bin "gök" <span class="calibre9">(şamaim)</span> dediğinin bu "dövme bilezik" olduğunu özellikle belirtir. Akkad metinleri de bu gök bölgesini "dövme bilezik" <span class="calibre9">(rakkis)</span> diye adlandırır ve Marduk'un Tiamat’ın alt kısmını uç uca getirene, kalıcı büyük bir çember hâlinde bağlayana dek nasıl genişlettiğini tarif eder. Sümer kaynakları bu belirli, gökler ve uzayla ilgili genel kavramlardan ayrı olan "gök"ün, asteroit kuşağı olduğu konusunda hiçbir şüpheye yer bırakmaz.</p>

  <p class="calibre1">&nbsp;Hem Mezopotamya hem de İncil göndermelerinin "Gök ve Yer"i olan Dün-ya'mız ve asteroit kuşağı, Tiamat göksel Efendi tarafından parçalandığında yaratılmıştı.</p>

  <p class="calibre1">&nbsp;Marduk'un Kuzey Rüzgârı Dünya'yı yeni göksel konumuna ittikten sonra, Dünya Güneş etrafında kendi yörüngesini (böylece mevsimler oluşmuş) ve kendi ekseni etrafındaki dönüşünü (böylece gündüz ve gece oluşmuş) edinmiştir. Mezopotamya metinleri Marduk'un Dünya'yı yarattıktan sonraki görevlerinden birinin, aslında "Güneş'in günlerini (Dünya'ya) tahsis etmek ve gün ve gecenin bölgelerini kurmak" olduğunu iddia eder. İncil’deki kavramlar da aynıdır:</p>

  <p class="calibre1">&nbsp;Ve Yahveh dedi:</p>

  <p class="calibre1">&nbsp;"Gündüzü geceden ayırmak için</p>

  <p class="calibre1">&nbsp;gök kubbesinde ışıklar olsun, ve göksel alametler için,</p>

  <p class="calibre1">&nbsp;ve Mevsimler için ve Günler ve Seneler için olsunlar."</p>

  <p class="calibre1">&nbsp;Modern bilginler Dünya bir gezegen hâline geldikten sonra volkanları püsküren, gökyüzünü sisler ve bulutlarla dolduran sıcak bir top olduğuna inanıyorlar. Sıcaklıklar düşmeye başlayınca, buharlar suya dönüştü ve Dünya'nın yüzünü kuru karalar ve okyanuslar olarak ayırdı.</p>

  <p class="calibre1">&nbsp;Enuma Elişin beşinci tableti, çok kötü biçimde tahrip olmuş olsa da aynı bilimsel bilgileri verir. Fışkıran lâvları Tiamat'ın "tükürüğü" olarak tanımlayan Yaratılış destanı bu fenomeni doğru biçimde atmosferin, Dünya okyanuslarının ve kıtalarının oluşumundan önceye yerleştirir. "Bulut suları toplandıktan sonra, okyanuslar oluşmaya başladı ve Dünya'nın "temelleri", yani kıtaları yükseldi. "Soğuk yapma" yani soğuma gerçekleşince, yağmur ve sis ortaya çıktı. Bu arada, "tükürük" saçılmaya, "katmanlar yayarak" Dünya'nın topografyasını biçimlendirmeye devam etti.</p>

  <p class="calibre1">&nbsp;Bir kez daha, İncilsel benzerlik açıktır:</p>

  <p class="calibre1">&nbsp;Ve Yahveh dedi:</p>

  <p class="calibre1">&nbsp;"Gök altındaki sular bir yere biriksin, ve kuru toprak &nbsp;görünsün."</p>

  <p class="calibre1">&nbsp;Ve böyle oldu.</p>

  <p class="calibre1">&nbsp;Dünya okyanuslar, kıtalar ve bir atmosfer ile artık dağların, nehirlerin, pınarların, vadilerin oluşmasına hazırdı. Tüm yaratılışı Efendi Marduk'a atfeden Enuma Eliş anlatmaya devam eder:</p>

  <p class="calibre1">&nbsp;Tiamat'ın başını (Dünya) konumuna koyarak Onun üzerine &nbsp;dağları yükseltti.</p>

  <p class="calibre1">&nbsp;Pınarları açtı, şiddetli akıntılar boşaldı.</p>

  <p class="calibre1">&nbsp;Gözlerinden Dicle ve Fırat'ı saldı.</p>

  <p class="calibre1">&nbsp;Memelerinden ulu dağları biçimlendirdi,</p>

  <p class="calibre1">&nbsp;Kuyular için, taşınacak sular için pınarlar deldi.</p>

  <p class="calibre1">&nbsp;Modern bulgularla mükemmel uyum içindeki Tekvin Kitabı, Enuma Eliş ve diğer ilgili Mezopotamya metinleri Dünya üzerinde yaşamın başlangıcını "canlı varlıklarla kaynaşan" sulara ve ardından "uçan kuşlara" dayandırır. Daha sonradır ki "cinsine göre canlı mahlûklar, sığırlar ve sürüngenler ve yer hayvanları" Dünya üstünde göründü, sonunda insanın ortaya çıkışına kadar sürdü; yani yaratılışın son perdesi.</p>

  <p class="calibre1">&nbsp;Dünya üzerindeki yeni göksel düzenin parçası olarak Marduk "ilâhî Ay'ı görünür kıldı... ona geceyi işaretleme, her ayın günlerini belirleme görevini verdi."</p>

  <p class="calibre1">&nbsp;Bu gök tanrısı kimdi? Metin onu <span class="calibre9">ŞEŞ.Kİ ("Dünya'yı koruyan gök tanrısı)</span> diye çağırır. Destanda daha önce bu isimde bir gezegenden hiç söz edilmez, ama o "onun (dişil) göksel basıncı (kütle çekim alanı) içindedir." "O" ile kastedilen kimdir? Tiamat mı yoksa Dünya mı?</p>

  <p class="calibre1">&nbsp;Tiamat ve Dünya'nın rolleri ve onlara yapılan göndermeler, görülen o ki, birbirinin yerine geçebilmektedir. Dünya, yeniden bedenlenen Tiamat'tır. Ay'a, Dünya'nın "koruyucusu" denir; Tiamat'ın Kingu'ya, baş uydusuna koyduğu ad da budur.</p>

  <p class="calibre1">&nbsp;Yaratılış destanı Kingu'yu, Tiamat’ın parçalanan, dağıtılan ve kuyrukluyıldızlar olacak biçimde Güneş etrafında ters yörüngeye sokulan "ordusu"ndan özellikle ayrı tutar. Marduk yörüngesindeki ilk dönüşünü tamamladıktan ve savaş meydanına döndükten sonra, Kingu'nun kaderini açıklar:</p>

  <p class="calibre1">&nbsp;Ve Kingu'yu, aralarında şef olanı,</p>

  <p class="calibre1">&nbsp;Küçülttü;</p>

  <p class="calibre1">&nbsp;Onu tanrı DUG.GA.E diye saydı.</p>

  <p class="calibre1">&nbsp;Ondan Kaderler Tabletini aldı, zaten hakkı değildi.</p>

  <p class="calibre1">&nbsp;Demek ki Marduk, Kingu'yu yok etmedi. Onu, boyutu büyürken Tiamat'ın kendisine bağışladığı bağımsız yörüngesini elinden alarak cezalandırdı. Daha küçük bir boyuta doğru küçülen Kingu bir "tanrı", yani güneş sistemimizin gezegensel bir üyesi olarak kaldı. Yörüngesi olmadığından, ancak tekrar uydu hâline gelebilirdi. Tiamat'ın üst kısmı (yeni gezegen Dünya olarak) yeni bir yörüngeye fırlatıldığından, Kingu'nun da peşi sıra sürüklendiğini önermekteyiz. Ay'ımızın, Kingu, yani Tiamat'ın eski uydusu olduğunu öneriyoruz.</p>

  <p class="calibre1">&nbsp;Bir göksel <span class="calibre9">duggaeye</span> dönüştürülen Kingu "yaşamsal" unsurlarından, yani atmosfer, sular, radyoaktif maddeden arındırıldı; boyutu küçüldü ve "cansız bir kil kütlesi" hâline geldi. Bu Sümer terimleri, <span class="calibre9">KİN.GU("yüce elçi</span>") olarak başlayan ve</p>

  <p class="calibre1"><span class="calibre9">&nbsp;DUG.GA.E</span> ("<span class="calibre9">kurşun çömlek")</span> olarak son bulan cansız Ay'ımızın henüz keşfedilmiş tarihini ve başına gelenleri son derece uygun biçimde tanımlamaktadır.</p>

  <p class="calibre1">&nbsp;L.W. King <span class="calibre9">[The Seven Tablets of Creation</span> (Yedi Yaratılış Tableti)] Marduk'un Tiamatla savaşının bir başka versiyonunu sunan bir astronomik-mitolojik tabletin üç parçasının varlığını bildirir; bunlar Marduk'un Kingu'yu nasıl yolladığı ile ilgili dizeler de içermektedir. "Kingu'yu, eşini, savaş için olmayan bir silâhla kesti... Kaderler Tabletini Kingu'dan kendi eline geçirdi." Bu metnin B. Landesberger tarafından (1923'te, Archiv für Keilschriftforschung'de) düzeltilmesi ve tamamen çevrilmesiyle ilgili bir girişim de <span class="calibre9">Kingu/Ensu/Ay</span> isimlerinin birebir yerine kullanılabilirliğini gösterdi.</p>

  <p class="calibre1">&nbsp;Böyle metinler sadece Tiamat'ın baş uydusunun bizim Ay'ımız olduğu yolundaki çıkarımımızı onaylamakla kalmaz, ayrıca NASA'nın "büyük şehirler boyundaki gök cisimlerinin Ay'a çarpması" sırasındaki muazzam çarpışmayla ilgili bulgularını da açıklıyor. Hem NASA'nın bulguları hem de L.W. King tarafından keşfedilen metin Ay'ı "harap olan gezegen" diye tarif etmektedir.</p>

  <p class="calibre1">&nbsp;Göksel çarpışmayı gösteren silindir mühürler bulunmuştur; Marduk'u vahşî bir dişi ilâhla savaşırken gösterirler. Böyle bir betimleme, yıldır<span class="calibre12">ım</span>ını Tiamat'a fırlatan Marduk'u, yaratıcısı Tiamat'ı korumaya çalışan ve Ay olarak açıkça tanımladığımız Kingu'yu göstermektedir. (Şekil 109)</p>

  <p class="calibre1">&nbsp;Dünyanın Ay'ının ve Kingu'nun aynı uydu olduğunun kanıtı olan bu betimleme, <span class="calibre9">SU.EN</span> ("<span class="calibre9">çorak diyarın efendisi</span>") kelimesinden türeyen tanrı <span class="calibre9">SİN</span> adının daha sonraki zamanlarda <span class="calibre9">AY</span> ile ilişkilendirilmesiyle etimolojik açıdan da güçlenir.</p>

  <p class="calibre1">&nbsp;Tiamat ve Kingu'dan kurtulan Marduk bir kez daha "gökleri geçer ve bölgeleri tarar." Bu kez dikkati <span class="calibre9">Gaga,</span> yani diğer gezegenlere "elçi" diye gönderilen An-şar/Satürn'ün eski uydusu için son bir "kader" belirlemek üzere "Nudimmud'un mekânına (Neptün) odaklanmıştır.</p>

  <p class="calibre1">&nbsp;Destan Marduk'un göklerdeki son işlerinden biri olarak bu gök tanrısını "gizli bir yere" tayin ettiğini, "derin"e (dış uzaya) bakan, şimdiye kadar bilinmeyen bir yörüngeye oturttuğunu ve ona "Sulu Derin"in danışmanlığını verdiğini bildirir biz-lere. Bu yeni konumuna uygun olarak gezegenin adı <span class="calibre9">US.Mİ</span> ("<span class="calibre9">yolu gösteren")</span> olur, yani en dıştaki gezegen, Plüton'umuz.</p>

  <p class="calibre1"><img alt="" class="calibre107" src="../Images/main-106.jpg" /></p>

  <p class="calibre1"><span class="calibre9"><b class="calibre4">Şekil 109</b></span></p>

  <p class="calibre1">&nbsp;Yaratılış destanına göre, Marduk bir noktada övünür: "Gök tanrılarının yollarını maharetle değiştirdim... onlar iki gruba ayrılacaklardır."</p>

  <p class="calibre1">&nbsp;Gerçekten de öyle yaptı. Güneş'in yaratılışta ilk ortağı olan Tiamat'ı göklerden sildi. Dünya'yı meydana getirdi, Güneş'e daha yakın yeni bir yörüngeye attı. Göklerde bir "bilezik" dövdü; iç gezegenler grubunu dış gezegenler grubundan ayıran asteroit kuşağını oluşturdu. Tiamat'ın uydularının çoğunu kuyrukluyıldızlara dönüştürdü; baş uydusu Kingu'yu ise Ay olacak biçimde Dünya çevresinde bir yörüngeye oturttu. Ve Satürn'ün bir uydusu olan Gaga'yı, ona Marduk'un (farklı bir yörüngesel düzlem gibi) kendi yörüngesel özelliklerinden birazını vererek Plüton gezegeni olacak biçimde kaydırdı.</p>

  <p class="calibre1">&nbsp;Güneş sistemimizin bulmacaları, yani Dünya üstündeki okyanus çukurları, Ay üstündeki tahribat, kuyrukluyıldızların ters yörüngeleri, Plüton'un muammalı fenomeni, bütün hepsi tarafımızdan deşifre edildiği biçimiyle Mezopotamya Yaratılış Destanı tarafından mükemmel biçimde cevaplanmaktadır.</p>

  <p class="calibre1">&nbsp;Böylece gezegenler için "istasyonlar oluşturan" Marduk kendisi için "Nibiru istasyonunu" aldı ve "gökleri geçti ve taradı" yeni güneş sistemini. Sistem artık karşılıkları olan on iki Büyük Tanrı ile birlikte on iki gök cisminden oluşmaktaydı. (Şekil 110)</p>

  <p class="calibre1"><img alt="" class="calibre108" src="../Images/main-107.jpg" /></p>

  <p class="calibre1"><span class="calibre9">Şekil 110</span></p>
</body>
</html>
