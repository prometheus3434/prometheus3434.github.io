<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="calibre_pb_0"><a class="calibre7" id="bookmark0"></a><span class="calibre8">&nbsp;TANRILAR DÜNYA’DAN KAÇTIĞI ZAMAN</span></h1>

  <p class="calibre1">&nbsp;Kabaran suları Dünya'yı silip süpüren bu Tufan neydi?</p>

  <p class="calibre1">&nbsp;Bazıları Tufanı Dicle-Fırat ovası<span class="calibre12">nın</span> yıllık taşmaları bazında açıklarlar. Bu taşmalardan birinin bilhassa şiddetli geçtiği varsayılır. Tarlalar ve şehirler, insanlar ve hayvanlar yükselen sularla sürüklenmişler ve olayı tanrıların bir cezası olarak gören ilkel insanlar bir tufan efsanesini yaymaya başlamışlardı.</p>

  <p class="calibre1">&nbsp;Sir Leonard Woolley kitaplarından biri olan <span class="calibre9">Excavations in Ur'da</span> (Ur'daki Kazılar) şunları anlatır: 1929'da Ur'daki Kraliyet Mezarlığındaki çalışma sona ermek üzereyken, işçiler yakındaki bir höyükten içeri kırılmış çömlek ve ufalanmış tuğlaları kazarak küçük bir şafta inerler. Bir metre aşağıda, sertleşmiş çamurdan bir düzeye rastlarlar; bu, genellikle uygarlığın başladığı noktayı işaret eder. Ama bin yıllık şehir yaşamı sadece bir metrelik arkeolojik tabaka mı bırakmıştır geride? Sir Leonard işçileri daha da kazmaları için yönlendirir. Bir metre daha kazarlar, daha sonra bir buçuk metre daha. Hâlâ "bakir toprak", yani insan yerleşimi izi taşımayan çamur çıkarmaktadırlar. Ama üç buçuk metre su tarafından bırakılmış, kurumuş çamuru kazdıktan sonra işçiler yeşil çömlek parçaları ve çakmaktaşından aletler içeren bir tabakaya rast geldiler. Üç buçuk metre çamurun altında daha eski bir uygarlık gömülüydü!</p>

  <p class="calibre1">&nbsp;Sir Leonard çukura atladı ve kazıyı inceledi. Yardımcılarını çağırdı, fikirlerini sordu. Hiç <span class="calibre12">kim</span>senin akla yakın bir açıklaması yoktu. Derken Sir Leonard'ın karısı, öylesine, "Aa, tabi, bu Tufan!" deyiverdi.</p>

  <p class="calibre1">&nbsp;Ancak Mezopotamya'ya giden diğer arkeoloji grupları, bu harikulade sezginin üzerine şüphe düşürdüler. Yerleşme izi içermeyen çamur katmanı gerçekten de seli işaret ediyordu; ama Ur ve el-Ubaid'teki çökelti sel baskının M.Ö. 3.500-4.000'ler arasında olduğunu önermekteyken, daha sonra Kiş'te keşfedilen benzer bir çökeltinin M.Ö. 2.800'lerde meydana gelmiş olduğu tahmin edildi. Aynı tarih (M.Ö. 2.800) Erek'te ve Sümerli Nuh'un şehri Şuruppak'ta bulunan çamur katmanı için de t<span class="calibre12">ahm</span>in edilmekteydi. Kazıcılar Ninova'da on sekiz metre derinde, M.Ö. 4.000 ilâ 3.000'ler arasında on üçten fazla çamur ve nehir kumundan oluşan tabaka buldular.</p>

  <p class="calibre1">&nbsp;Dolayısıyla bilginlerin çoğu Woolley'nin bulduğunun çeşitli yerel sel baskınlarının izleri olduğuna inanmaktadır; bunlar şiddetli sağanakların yağdığı ve iki büyük nehrin kabarmasının ve yataklarındaki sürekli değişmelerin böyle felâketlere sebep olduğu Mezopotamya'da sık meydana gelir. Bilginler tüm bu değişken çamur tabakalarının kapsamlı bir afetten, yani Tufan denilen tarih öncesi muazzam olaydan dolayı olamayacağı sonucuna vardılar.</p>

  <p class="calibre1">&nbsp;Eski Ahit, bir edebi kısalık ve kesinlik şaheseridir. Kelimeler her zaman kesin anlamlan aktarmak üzere seçilmiştir; dizeler isabetlidir; sıralanışları amaçlıdır; uzunlukları ise kesinlikle gerekenden daha uzun değildir. Yaratılıştan, Âdem ile Havva'nın Aden Bahçesinden kovuluşlarına kadar tüm hikâyenin seksen dizede anlatılması dikkate değer. Âdem ve neslinin tam kaydı, Kabil ve neslinden, Şit, Enok ve onların neslinden ayrı anlatılsa bile elli sekiz dizeyi geçmez. Ama Büyük Tufanın hikâyesi seksen yedi dizeyle başı çekmektedir. Editörlük açısından bile bu "büyük hikâye"dir. Sıradan yerel bir olay değildir, tüm Dünya'yı, tüm insanlığı etkileyen bir felâkettir. Mezopotamya metinleri, "Dünya'nın dört bir yanının" etkilendiğini açıkça belirtir.</p>

  <p class="calibre1">&nbsp;Böyle olduğu için de Mezopotamya'nın tarih öncesinde çok önemli bir noktadır. Tufandan önce olaylar, şehirler ve halklar vardı ve Tufandan sonra olaylar, şehirler ve halklar vardı. Büyük Tufandan önce tanrıların tüm işleri ve Göklerden indirdikleri Krallık ve Büyük Tufandan sonra Krallık Dünya'ya tekrar indirildiğinde olan tanrıların ve insanların olayları vardı. Tufan, büyük bir zaman ayıracı idi.</p>

  <p class="calibre1">&nbsp;Sadece kapsamlı kral listeleri değil, tekil krallar ve onların ataları ile ilgili metinlerde Tufandan söz ederler. Örneğin Ur-Ninurta ile ilgili olan bir metin Tufanı zamandaki uzak bir olay olarak anmaktadır:</p>

  <p class="calibre1">&nbsp;O gün, o uzak günde,</p>

  <p class="calibre1">&nbsp;O gece, o uzak gecede,</p>

  <p class="calibre1">&nbsp;O yıl, o uzak yılda-</p>

  <p class="calibre1">&nbsp;Tufan meydana geldiğinde.</p>

  <p class="calibre1">&nbsp;Ninova'daki kil tabletlerden oluşan büyük kütüphaneyi oluşturan bilimlerin koruyucusu Asur kralı Asurbanipal, anı yazılarından birinde "Tufandan önceki taş yazılarını" bulduğunu ve okuyabildiğini belirtir, isimler ve kökenleri ile ilgili Ak-kadca bir metin, "Tufandan sonraki kralların adlarını sıraladığını" açıklar. Bir kral "Tufandan önce korunmuş tohumdan" olduğu için yüceltilir. Çeşitli bilimsel metinler, kaynaklarını 'Tufandan önceki eski destanlar" olarak bildirirler.</p>

  <p class="calibre1">&nbsp;Hayır, Tufan yerel bir olay veya dönemsel taşmalar değildir. Her açıdan Dün-ya'yı sarsan, benzerini ne tanrıların ne de insanların daha önce de ve ondan beri de yaşamadıkları bir felaketti.</p>

  <p class="calibre1">&nbsp;Şu ana dek incelediğimiz İncil ve Mezopotamya metinlerinde, çözülecek çok az bulmaca kaldı. Nuh'un adının, doğumunun çekilen zorlukların sonunu işaret edeceği umuduyla "dinlenme vakti" konmasına sebep olan, insanlığın çektiği çile neydi? Tanrıların saklı tutmaya yemin ettikleri ve açıklanmasından dolayı Enki'nin suçlandığı "sır" neydi? Neden Sippar'dan fırlatılan bir uzay aracı, Utnapiş-tim'in gemiye girmesi ve mühürlemesi için gereken işaretti? Sular en yüksek dağları bile örtmüşken, tanrılar neredeydi? Ve Nuh/Utnapiştim tarafından sunulan kızarmış et onları niye sevindirmişti?</p>

  <p class="calibre1">&nbsp;Bunlara ve diğer sorulara cevaplar bulmak için ilerlerken, Tufanın tanrılar tarafından istekleri doğrultusunda infaz ettikleri, önceden tasarlanmış bir ceza olmadığını göreceğiz. Tufanın tahmin edilebilir bir olay olmasına karşın, kaçınılmaz bir olay olduğunu, tanrıların aktif değil de pasif bir rol oynadıkları doğal bir afet olduğunu keşfedeceğiz. Ayrıca tanrıların tutmaya yemin ettikleri sırrın, insanlığa karşı kurulan bir komplo olduğunu da göstereceğiz; yaklaşmakta olan su çığına ait kendilerinde olan bilgiyi Dünyalılardan saklayacaklardı, böylece Nefilimler kendilerini kurtarırken, insanlık yok olacaktı.</p>

  <p class="calibre1">&nbsp;Tufan ve öncesindeki olaylarla ilgili son derece artmış bilgimizin çoğu "Tanrılar insanlar gibi" metninden gelmektedir. Bu metinde Tufanın kahramanı Atra-Hasis adında birisidir. "Gılgamış Destanı"nın Tufan bölümünde Enki Utnapiştim'e "son derece zeki" der; bu da Akkadca atra-Hasistir.</p>

  <p class="calibre1">&nbsp;Bilginler Atra-Hasis'in kahraman olduğu metinlerin daha eski bir Sümerce Tufan hikâyesinin parçaları olabileceğini düşünmekteydiler. Zamanla, Atra-Hasis destanının büyük ölçüde biraraya getirilebilmesini sağlayan yeterli miktarda Babil, Asur, Kenan ve hatta orijinal Sümer tabletleri bulundu; esas çalışmayı gerçekleşti-renler W. G. Lambertve A. R. Millard'dır. <span class="calibre9">[Atra-Hasis: The Babylonian Story of the Flood</span> (Atra-Hasis: Babil Tufan Hikâyesi)]</p>

  <p class="calibre1">&nbsp;Anunnakilerin zahmetli işini, isyanlarını ve ardından İlkel işçinin yaratılmasını tarif ettikten sonra destan insanın (İncil versiyonundan da bildiğimiz gibi) üreyip çoğalmaya başladığına değinir. Zamanla, insanlık Enlil'i rahatsız etmeye başlar.</p>

  <p class="calibre1">&nbsp;Diyar genişledi, halk çoğaldı;</p>

  <p class="calibre1">&nbsp;Diyarda vahşî boğalar gibi yayıldılar.</p>

  <p class="calibre1">&nbsp;Tanrı onların çiftleşmelerinden rahatsız oldu;</p>

  <p class="calibre1">&nbsp;Tanrı Enlil onların seslerini duydu</p>

  <p class="calibre1">&nbsp;ve büyük tanrılara dedi ki:</p>

  <p class="calibre1">&nbsp;"İnsanoğlunun sesleri artık bunaltıcı hâle geldi;</p>

  <p class="calibre1">&nbsp;Çiftleşmeleri beni uykumdan etti."</p>

  <p class="calibre1">&nbsp;Bir kez daha insanlığın davacısı rolünü alan Enlil bir ceza emretti. Şimdi, gelmekte olan tufanı okumayı bekliyoruz. Ama öyle değil. İlginçtir, Enlil bir Tufandan veya suyla ilgili herhangi bir çileden söz etmez. Bunun yerine, insanlığın sayısının bulaşıcı hastalıklarla azaltılmasını düşünmektedir.</p>

  <p class="calibre1">&nbsp;Destanın Akkad ve Asur versiyonları, Enlil'in ceza isteğinin ardından insanoğlunu ve davarlarını etkileyen "hastalık, illetler, veba ve salgınlar" kadar "ağrılar, baş dönmesi, titremeler, ateş"ten de söz ederler. Ama Enlil'in plânı işe yaramaz. "Son derece zeki olan", yani Atra-Hasis, tanrı Enki'ye özellikle yakındır. Bazı versiyonlarda kendi hikâyesini de anlatarak "Ben Atra-Hasis'im; efendim Ea'nın tapınağında yaşardım." der. "Aklı, efendisi Enki'ye uyanık olan" Atra-Hasis, kardeşi Enlil'in plânını bozması için ona yalvarır:</p>

  <p class="calibre1">&nbsp;"Ea, Ey Rab, İnsanoğlu inliyor;</p>

  <p class="calibre1">&nbsp;tanrıların öfkesi diyarı tüketiyor.</p>

  <p class="calibre1">&nbsp;Halbuki bizi yaratan sensin!</p>

  <p class="calibre1">&nbsp;Ağrılar, baş dönmesi,</p>

  <p class="calibre1">&nbsp;titremeler, ateş dursun artık!"</p>

  <p class="calibre1">&nbsp;Kırılmış tabletlerden daha çok parça bulunmadıkça, Enki'nin öğüdünün ne olduğunu bilemeyeceğiz. Bir şey "...diyarda görülsün" dedi. Bu her ne idiyse, işe yaradı. Kısa süre sonra, Enlil acı acı "insanlar yok olmadılar; eskisinden bile daha çoklar!" diye tanrılara şikâyette bulundu.</p>

  <p class="calibre1">&nbsp;Daha sonra insanoğlunu açlık ile yok etme plânının ana hatlarını çıkarmaya koyuldu. "İnsanlara yiyecek verilmesin; karınları, meyve ve sebzeyi isteyedursun!" Kıtlık, yağmayan yağmur ve azalan sulama ile yani doğal güçler yoluyla sağlanacaktı.</p>

  <p class="calibre1">&nbsp;Yağmur tanrısının yağmurları yukarıda tutulsun;</p>

  <p class="calibre1">&nbsp;Aşağıda, sular kaynaklarından yükselmesin.</p>

  <p class="calibre1">&nbsp;Rüzgâr essin ve toprağı kurutsun;</p>

  <p class="calibre1">&nbsp;Bulutlar kabarsın ama sağanak bırakmasın.</p>

  <p class="calibre1">&nbsp;Deniz ürünleri kaynakları bile ortadan kalkacaktı; Enki'ye "bir sürgü çek, denizi kapa" ve denizin ürününü insanlardan "koru" emri verildi.</p>

  <p class="calibre1">&nbsp;Kısa süre sonra kuraklık, felâketi yaymaya başladı.</p>

  <p class="calibre1">&nbsp;Yukarıdan, sıcaklık... değildi,</p>

  <p class="calibre1">&nbsp;Aşağıda, sular kaynaklarından yükselmediler.</p>

  <p class="calibre1">&nbsp;Toprağın rahmi doğurmadı;</p>

  <p class="calibre1">&nbsp;Bitkiler filiz vermedi...</p>

  <p class="calibre1">&nbsp;Kara tarlalar beyaza döndü,</p>

  <p class="calibre1">&nbsp;Geniş düzlük, tuza boğuldu.</p>

  <p class="calibre1">&nbsp;Bunun sonucundaki kıtlık, insanlar arasında felâkete sebep oldu. Zaman geçtikçe şartlar daha da kötüledi. Mezopotamya metinleri gittikçe harap edici altı <span class="calibre9">şa-at-tamdan</span> söz eder; bazıları bu terimi "yıl" diye çevirir ama harfiyen <span class="calibre9">"geçişler"</span> anlamına gelmektedir; daha doğrusu Asur versiyonunun açıkça belirttiği gibi "bir Anu yılı":</p>

  <p class="calibre1">&nbsp;Bir <span class="calibre4">şa-at-tam</span> boyunca, toprağın otlarını yediler.</p>

  <p class="calibre1">&nbsp;İkinci <span class="calibre4">şa-at-tam</span> boyunca, intikamdan dolayı ıstırap çektiler.</p>

  <p class="calibre1">&nbsp;Üçüncü <span class="calibre4">şa-at-tam</span> geldi;</p>

  <p class="calibre1">&nbsp;Görüntüleri açlıktan değişmişti, yüzleri kabuk bağlamıştı... ölümün sınırında yaşıyorlardı.</p>

  <p class="calibre1">&nbsp;Dördüncü <span class="calibre4">şa-at-tam</span> geldiğinde, yüzleri yeşil görünmeye başladı: sokaklarda kamburu çıkık yürüdüler;</p>

  <p class="calibre1">&nbsp;geniş (omuzları?) darlaştı.</p>

  <p class="calibre1">&nbsp;Beşinci "geçiş" te insan yaşamı bozunmaya başladı. Anneler, kendi aç kızlarına karşı kapıları sürgülediler. Kız evlâtlar, yiyecek sakladı mı görelim diye annelerini gözetlemeye başladılar. Altıncı "geçiş"te, yamyamlık başladı.</p>

  <p class="calibre1">&nbsp;Altıncı <span class="calibre4">şa-at-tam</span> geldiğinde,</p>

  <p class="calibre1">&nbsp;kız evlâtlarını yiyecek diye hazırladılar;</p>

  <p class="calibre1">&nbsp;çocukları besin diye hazırladılar...</p>

  <p class="calibre1">&nbsp;Bir ev, diğer evi yedi bitirdi.</p>

  <p class="calibre1">&nbsp;Metinler Atra-Hasis'in tanrısı Enki'ye ısrarla başvurduğunu bildirirler. "Tanrısının evinde... ayakbastı;... her gün ağladı, sabahları adaklar getirerek... tanrısının adını çağırdı", kıtlığı bozmak için Enki'nin yardımını istedi.</p>

  <p class="calibre1">&nbsp;Ancak Enki, diğer ilâhların kararı ile elinin kolunun bağlandığını hissediyor olmalıydı ki ilk başlarda cevap vermedi. Büyük ihtimalle, tapınağı terk edip sevgili bataklıklarına doğru yelken açıp sadık ibadetçisinden saklanmıştı, "insanlar ölümün kıyısında yaşıyorlarken," Atra-Hasis "yatağını nehire dönük serdi." Ama cevap yoktu.</p>

  <p class="calibre1">&nbsp;Açlıktan ölen, gittikçe azalan insanoğlunun, kendi çocuklarını yiyen ana babaların manzarası kaçınılmaz olanı en sonunda ortaya çıkardı: Enki ve Enlil arasında bir başka çatışma. Yedinci "geçiş"te, kalan erkek ve kadınlar "ölülerin hayaletleri" gibiyken, Enki'den bir haber aldılar. "Diyarda büyük bir gürültü çıkarın" diyordu. Tüm insanlara, uyulması için haberler yolladı: "Tanrılarınıza saygı göstermeyin, tanrıçalarınıza dua etmeyin." Tam bir itaatsizlik olmalıydı!</p>

  <p class="calibre1">&nbsp;Böyle bir karmaşanın örtüsü altında, Enki çok daha somut hareketler plânladı. Bu noktada bir hayli parçalanmış olan metinler, onun, tapınağında gizli bir "büyükler" meclisi topladığını açıklıyor. "Girdiler... Enki'nin Evi'nde toplanıp konuştular." Enki ilk önce, diğer tanrıların işlerine nasıl karşı koyduğunu onlara söyleyerek kendini temize çıkardı. Sonra bir hareket plânını anlattı: Bu plân, bir biçimde, denizler ve Aşağı Dünya ile ilgiliydi.</p>

  <p class="calibre1">&nbsp;Plânın gizli kapaklı ayrıntılarını parçalanmış dizelerden çıkarabiliriz: "Gece... sonra...", birisi, belirli bir zamanda "nehir kıyısında" olmalıydı, belki de Enki'nin Aşağı Dünya'dan dönüşünü bekleyecekti. Enki oradan "su savaşçılarını getirdi"; belki de madenlerde İlkel işçi olan Dünyalılardan bazılarını. Belirlenen zamanda, emirler verildi: "Haydi! . . düzen..."</p>

  <p class="calibre1">&nbsp;Kayıp satırlara rağmen, Enlil'in tepkisinden neler olduğunu kavrayabiliriz. "O öfkeyle doldu." Tanrılar Meclisini toplantıya çağırdı ve silahlı çavuşunu Enki'yi bulup getirmeye gönderdi. Daha sonra ayağa kalktı ve erkek kardeşini, gözleme ve koruma plânlarını bozmakla suçlamaya başladı:</p>

  <p class="calibre1">&nbsp;Hepimiz, Büyük Anunnakiler,</p>

  <p class="calibre1">&nbsp;birlikte bir karara vardık...</p>

  <p class="calibre1">&nbsp;Gök Kuşu'nda emrettim ki,</p>

  <p class="calibre1">&nbsp;Adad yukarı bölgeleri korusun;</p>

  <p class="calibre1">&nbsp;Sin ve Nergal ise</p>

  <p class="calibre1">&nbsp;Dünyanın orta bölgelerini korusunlar; sürgüyü, denizin &nbsp;parmaklığını roketlerinde sen (Enki) korumalıydın.</p>

  <p class="calibre1">&nbsp;Ama sen insanlar için önlemleri gevşettin!</p>

  <p class="calibre1">&nbsp;Enlil kardeşini "denizin sürgüsünü" kırmakla suçladı. Ama &nbsp;Enki bunun kendi rızasıyla olduğunu inkâr etti:</p>

  <p class="calibre1">&nbsp;Sürgü; denizin parmaklığını,</p>

  <p class="calibre1">&nbsp;Roketlerimle korudum.</p>

  <p class="calibre1">&nbsp;(Ama)... benden kaçtığında...</p>

  <p class="calibre1">&nbsp;bir balık sürüsü... gözden kayboldu;</p>

  <p class="calibre1">&nbsp;sürgüyü kırdılar...</p>

  <p class="calibre1">&nbsp;denizin muhafızlarını öldürmüşler.</p>

  <p class="calibre1">&nbsp;Suçluları yakaladığını ve cezalandırdığını iddia etti ama Enlil tatmin olmamıştı. Enki'nin <span class="calibre9">"halkını beslemeyi bırakmasını",</span> artık "insanların gelişip serpilmesine sebep olan mısır tayınını sağlamamasını" talep etti. Enki'nin tepkisi çok şaşırtıcıydı:</p>

  <p class="calibre1">&nbsp;Tanrı bu toplantıdan sıkılmıştı;</p>

  <p class="calibre1">&nbsp;Tanrılar Meclisinde,</p>

  <p class="calibre1">&nbsp;kahkahalarına engel olamadı.</p>

  <p class="calibre1">&nbsp;Nasıl bir pandomimin koptuğunu tahmin edebiliriz. Enlil öfkeden kudurmuştu. Enki ile ateşli atışmalar ve bağrışmalar oldu. "Elinde iftira var sadece!" Mecliste en sonunda düzen sağlandığında, Enlil yine söz aldı. Meslektaşlarına ve astlarına bunun oybirliği ile alınmış bir karar olduğunu hatırlattı, İlkel İşçinin biçimlendirilme-sine yol açan olayları gözden geçirdi ve Enki'nin defalarca "kuralı bozduğunu" hatırlattı.</p>

  <p class="calibre1">&nbsp;Ama insanlığı mahvetmek için hâlâ bir şansın olduğunu söyledi. Yakında bir "öldürücü sel baskını" olacaktı. Yaklaşan felaket, insanlardan bir sır olarak saklanmalıydı. Meclisi bu sırrı tutmaya yemin etmeye ve en önemlisi "prens Enki'yi bir yemin ile bağlamaya" çağırdı.</p>

  <p class="calibre1">&nbsp;Enlil konuşmak için ağzını açtı</p>

  <p class="calibre1">&nbsp;ve tüm tanrıların Meclisine seslendi:</p>

  <p class="calibre1">&nbsp;"Gelin, hepimiz, Öldürücü Tufan'la ilgili,</p>

  <p class="calibre1">&nbsp;bir yemin edelim!"</p>

  <p class="calibre1">&nbsp;İlk önce Anu yemin etti;</p>

  <p class="calibre1">&nbsp;Enlil yemin etti; oğulları da onunla yemin ettiler</p>

  <p class="calibre1">&nbsp;Enki ilk başta yemin etmeyi reddetti. "Beni neden bir yeminle bağlayacaksınız?" diye sordu. "Elimi insanlarıma karşı kaldırmak zorunda mıyım?" Ama en sonunda yemin etmeye mecbur edildi. Metinlerden biri açıkça belirtir: "Anu, Enlil, Enki ve Ninhursag; Gök ve Yer tanrıları yemin ettiler."</p>

  <p class="calibre1">&nbsp;Ok yaydan çıkmıştı.</p>

  <p class="calibre1">&nbsp;Onu bağlayan yemin neydi? Enki'nin yorumlamayı seçtiği biçimiyle, yaklaşmakta olan Tufan sırrını insanlara açıklamayacaktı, ama bir duvara söyleyemez miydi? Atra-Hasis'i tapınağa çağırarak, bir perdenin arkasında tuttu. Sonra Enki sadık Dünyalısına değil de bir duvara konuşuyormuş gibi yaptı. "Kamış perde" dedi,</p>

  <p class="calibre1">&nbsp;Talimatıma dikkat kesil.</p>

  <p class="calibre1">&nbsp;Tüm yerleşimlerin, şehirlerin üstünü, bir fırtına silip &nbsp;süpürecek.</p>

  <p class="calibre1">&nbsp;İnsanoğlunun tohumunun mahvı olacak...</p>

  <p class="calibre1">&nbsp;Bu son karardır, tanrılar Meclisinin sözü,</p>

  <p class="calibre1">&nbsp;Anu, Enlil ve Ninhursag'ca söylenen söz.</p>

  <p class="calibre1">&nbsp;[Bu bahane; daha sonra Nuh/Utnapiştim'in hayatta kaldığı öğrenildiğinde, Enki'nin yeminini bozmadığını iddia etmesini açıklamaktadır; "aşırı derecede zeki" (atra-Hasîs) Dünyalı, işaretleri doğru yorumlayarak Tufan sırrını tek başına bulmuştu.] İlgili mühür betimlemeleri Yılan Tanrı olan Ea, sırrı Atra-Hasis'e açıklarken bir perde tutan bir hizmetkârı göstermektedir. (Şekil 160)</p>

  <p class="calibre1"><img alt="" class="calibre155" src="../Images/main-155.jpg" /></p>

  <p class="calibre1"><span class="calibre9">&nbsp; Şekil 160</span></p>

  <p class="calibre1">&nbsp;Enki'nin sadık hizmetkârına öğüdü suda yüzecek bir gemi inşa etmesiydi ama beriki şöyle dedi: "Ben hiç gemi yapmadım... yere bir plânını çiz de anlayabileyim." Enki ona gemiyle ilgili kesin talimatı, ölçülerini ve nasıl yapılacağını anlatır. İncil hikâyeleri ile bilgilendiğimizden, bu "gemi"yi güverteleri ve altyapısı olan çok büyük bir gemi olarak hayal ediyoruz. Ama İncil'deki <span class="calibre9">teba</span> terimi "<span class="calibre9">batık</span>" kökünden çıkmıştır ve Enki'nin Nuh'a su altına girebilen bir gemi, bir denizaltı inşa etmesi talimatını verdiği sonucuna varılmalıdır.</p>

  <p class="calibre1">&nbsp;Akkadca metin, gemiyi anlatırken Enki'den alıntılar yapar; "üstü ve altı kapalı", "sert katran" ile su geçirmeyecek biçimde mühürlenmiş. Güverte olmayacaktı, açıklık olmayacaktı ki "güneş onun içini görmesin." Bu, <span class="calibre9">"bir Apsu gemisi gibi</span>" olacaktı, yani bir <span class="calibre9">sulili</span>; bugünlerde İbranicede bir denizaltıyı anlatmak için kullanılan <span class="calibre9">soleleth</span> ile aynı terim.</p>

  <p class="calibre1">&nbsp;"Gemi,"dedi Enki, "bir MA.GUR.GUR olsun", yani "dönüp yuvarlanabilen bir gemi." Gerçekten de ancak böyle bir gemi suların baskın çağlayışı altında hayatta kalabilirdi.</p>

  <p class="calibre1">&nbsp;Diğerleri gibi Atra-Hasis versiyonu da, felâket sadece yedi gün uzakta olmasına karşın insanların onun yaklaştığının farkında olmadığını vurgular. Atra-Hasis,</p>

  <p class="calibre1">&nbsp;Enki'nin mekânına gidebilmek ve böylece Enlil'in gazabından kurtulabilmek için "Apsu gemisi"ni yaptığı bahanesini kullandı. Bu hemen kabul edildi zira işler gerçekten kötüydü, insanların sorunu kuraklıktı; yağmurun yokluğu, suyun azlığı. Aklı başında hangi insan bir su çığı altında yok olmak üzere olduklarını düşünebilirdi?</p>

  <p class="calibre1">&nbsp;Ancak insanlar işaretleri okuyamasalar bile, Nefilimler okuyabiliyordu. Onlar için Tufan anî bir olay değildi; kaçınılmaz olsa bile, gelişini saptamışlardı. İnsanoğlunu ortadan kaldırma plânları, tanrılar tarafından oynanan aktif değil pasif bir role dayanmaktaydı. Tufana sebep olmamışlardı; sadece tufanın gelişini Dünyalılardan saklama yoluna gitmişlerdi.</p>

  <p class="calibre1">&nbsp;Yaklaşmakta olan felâketin ve onun küresel etkisinin farkında olan Nefilimler, kendi paçalarını kurtarmak için önlemler almıştı. Dünya suyla kaplanırken, korunmak için tek bir yöne gidebilirlerdi: göğe doğru. Tufanın öncesindeki fırtına esmeye başladığında, Nefilimler mekik araçlarına bindiler ve sular çekilene kadar Dünya yörüngesinde kaldılar.</p>

  <p class="calibre1">&nbsp;Birazdan göstereceğiz; Tufan günü, tanrıların Dünya'dan kaçtığı gündü.</p>

  <p class="calibre1">&nbsp;Utnapiştim'in, gördüğünde gemideki diğerlerine katılıp onu mühürlemek üzere gözlemek ve zorunda olduğu işaret, buydu:</p>

  <p class="calibre1">&nbsp;Şafak vakti bir titreme emreden</p>

  <p class="calibre1">&nbsp;Şamaş,</p>

  <p class="calibre1">&nbsp;bir patlamalar sağanağını indirdiğinde-gemiye bin, girişi de &nbsp;kapa!</p>

  <p class="calibre1">&nbsp;Şamaş, bildiğimiz gibi, Sippar'daki uzay limanından sorumluydu. Enki'nin Utnapiştim'e Sippar'dan yapılan fırlatmanın ilk işaretini gözleme talimatını verdiği konusunda zihnimizde hiçbir şüphe yoktur. Utnapiştim'in yaşadığı Şuruppak, Sip-par'ın sadece 18 <span class="calibre9">beru</span> (180 kilometre kadar) güneyinde idi. Fırlatmalar şafaktan önce yapıldığından, yükselen roket gemiden "&nbsp;sağanak gibi inen patlamalar yağmurunu" görmek sorun olmazdı.</p>

  <p class="calibre1">&nbsp;Nefilimler Tufan için hazırlanmış olmalarına karşın, gelişi yine de korkutucu bir deneyimdi: Tufanın gürültüsü... tanrıları titretmeye başladı." Ama Dünya'yı bırakma anı geldiğinde tanrılar "geriye büzülerek, Anu'nun göklerine yükseldiler." Atra- Hasis'in Asur versiyonu tanrıların Dünya'dan kaçmak için <span class="calibre9">rukub Hani</span> ("<span class="calibre9">tanrıların arabaları</span>") kullandığından söz eder. "Anunnakiler yükseldi", roket gemileri "parlamalarıyla diyarı alaza veren" meşaleler gibiydi.</p>

  <p class="calibre1">&nbsp;Dünya'nın etrafında dönen Nefilimler, onları derinden etkileyen bir yıkım sahnesi gördüler. Gılgamış metinleri şunu söyler: Fırtınanın şiddeti büyüdükçe "kimse yanındakini göremez" olmakla kalmaz, "insanlar, göklerden bile seçilememekte-dir." Uzay araçlarına sıkışan tanrılar, biraz önce fırlatılıp kaçtıkları gezegende neler olup bittiğini görmeye çalışırlar.</p>

  <p class="calibre1">&nbsp;Tanrılar köpekler gibi korktular,</p>

  <p class="calibre1">&nbsp;dış duvara dayanıp çömeldiler.</p>

  <p class="calibre1">&nbsp;İştar doğum sancısı çeken bir kadın gibi bağırdı:</p>

  <p class="calibre1">&nbsp;"Heyhat, eski günler küle döndü"...</p>

  <p class="calibre1">&nbsp;Anunnaki tanrıları onunla birlikte ağladılar,</p>

  <p class="calibre1">&nbsp;Hepsi suskunlaşan tanrılar oturup ağladılar;</p>

  <p class="calibre1">&nbsp;dudakları sımsıkı kapalı... istisnasız hepsi.</p>

  <p class="calibre1">&nbsp;Atra-Hasis metinleri de aynı temayı işler. Kaçmakta olan tanrılar, aynı zamanda yıkımı da seyrederler. Ama kendi gemileri içindeki durumlarıda pek cesaret verici değildi. Anlaşılan, birkaç uzay gemisine ayrılmışlardı; Atra-Hasis destanının III. Tableti, Anunnakilerden bazılarının Ana Tanrıça ile paylaştıkları güvertedeki şartları anlatmaktadır.</p>

  <p class="calibre1">&nbsp;Anunnakiler, büyük tanrılar,</p>

  <p class="calibre1">&nbsp;susuz, açlık içinde oturuyorlardı...</p>

  <p class="calibre1">&nbsp;Ninti ağladı ve kendini tüketti;</p>

  <p class="calibre1">&nbsp;ağladı ve rahatladı.</p>

  <p class="calibre1">&nbsp;Tanrılar da onunla birlikte diyar için ağladılar.</p>

  <p class="calibre1">&nbsp;Kendini umutsuzluğa kaptırmıştı, bira içmek için yanıp tutuşuyordu.</p>

  <p class="calibre1">&nbsp;Oturduğu yerde, tanrılar ağlayıp oturuyordu; bir çukurda çömelen koyunlar gibi.</p>

  <p class="calibre1">&nbsp;Dudakları susuzluktan yanıyordu, açlıktan kramp ağrısı çekiyorlardı.</p>

  <p class="calibre1">&nbsp;Ana Tanrıça, Ninhursag bu kesin mahvoluş karşısında bizzat sarsılmıştı. Gördükleri karşısında feryada başladı:</p>

  <p class="calibre1">&nbsp;Tanrıça gördü ve ağladı...</p>

  <p class="calibre1">&nbsp;dudakları ateş gibi yanıyordu...</p>

  <p class="calibre1">&nbsp;"Yaratıklarım sinekler gibi oldu,</p>

  <p class="calibre1">&nbsp;Yusufçuklar gibi nehirleri doldurdular,</p>

  <p class="calibre1">&nbsp;yuvarlanan deniz, babalıklarını aldı."</p>

  <p class="calibre1">&nbsp;Yaratılmasına yardım ettiği insanoğlu ölüyorken, o gerçekten de kendi canını kurtarabilir miydi? Dünya'yı gerçekten de terk edebilir miydi, diye yüksek sesle sordu-</p>

  <p class="calibre1">&nbsp;"Göklere yükselecek,</p>

  <p class="calibre1">&nbsp;Efendi Anu'nun gidilmesini emrettiği Adaklar Evinde oturabilir miyim?"</p>

  <p class="calibre1">&nbsp;Nefilimlere verilen emirler netleşti: Dünya'yı terk edin, "Göklere yükselin." Bu, On ikinci Gezegen Dünya'ya en yakın noktada, asteroit kuşağı ("Gök") içinde olduğu zaman olmalıydı çünkü Anu, Tufandan önceki önemli toplantılara bizzat katılabilmişti.</p>

  <p class="calibre1">&nbsp;Belki de Nippur'u çalıştıran Anunnaki elitlerinin eşlik ettiği Enlil ve Ninurta bir uzay aracındaydı; şüphesiz ana gemiye katılmayı plânlıyorlardı. Ama diğer tanrıları o kadar kararlı değillerdi. Dünya'yı terk etmeye zorlandıklarında, ona ve sakinlerine ne kadar bağlanmış hâle geldiklerini birdenbire fark ermişlerdi. Araçlardan birinde, Ninhursag ve yanındaki Anunnaki grubu Anu tarafından verilen emirlerin geçerliliği hakkında tartışmaktaydı. Bir diğerinde ise İştar "Heyhat, eski günler küle döndü" diye ağladı; onun aracındaki Anunnakiler "onunla gözyaşı döktüler."</p>

  <p class="calibre1">&nbsp;Anlaşılan Enki başka bir araçtaydı, aksi takdirde insanlığın tohumunu kurtarmayı nasıl becerdiğini diğerlerine açıklardı. Şüphesiz, daha az kederli olmak için başka sebepleri de vardı çünkü kanıtlar onun Ağrı'daki karşılaşmayı da plânladığını önermektedir.</p>

  <p class="calibre1">&nbsp;Kadim versiyonlar, geminin Ağrı bölgesine şiddetli dalgalar tarafından sürük-leyiverdiğini ima ediyor gibi görünmektedirler; ve bir "güney fırtınası" gemiyi gerçekten de kuzeye doğru sürüklerdi. Ama Mezopotamya metinleri, Atra-Hasis/Utnapiştim'in yanına Puzur-Amurri ("sırları <span class="calibre9">bilen batılı")</span> adında bir "Gemiciyi de aldığını belirtirler. Mezopotamyalı Nuh "yapıyı içindekilerle birlikte" fırtına başlar başlamaz ona "devretti." Gemiyi belirli bir yöne getirmek için değil ise, deneyimli bir kılavuza ne gerek vardı?</p>

  <p class="calibre1">&nbsp;Nefilimler, gösterdiğimiz gibi, Ağrı Dağı'nın zirvelerini ta en başından beri işaret olarak kullanmaktaydılar. Dünya'nın o kısmındaki en yüksek zirveler olarak, su örtüsünün altından ilk olarak onların çıkması beklenirdi. "Bilge Olan, Her Şeyi Bilen" Enki şüphesiz bu kadarını düşünebilirdi; karşılaşmayı daha en başından beri plânlayarak hizmetkârına gemiyi Ağrı'ya doğru yönlendirmesi talimatını verdiği sonucuna varabiliriz.</p>

  <p class="calibre1">&nbsp;Grekli Abydenus tarafından bildirilen Berossus'un Tufan versiyonu şöyle der: "Kronos Sisitros'a Daisios'un (ikinci ay) on beşinci günü bir tufan olacağını açıkladı ve ona, Şamaş'ın şehri Sippar'da yazılı olan her şeyi saklamasını emretti. Sisitros tüm bunları yaptı, hemen Ermenistan'a yelken açtı ve oradayken, tanrının olacağını açıkladığı şey oldu."</p>

  <p class="calibre1">&nbsp;Berossus kuşların salınmasına ilişkin ayrıntıları tekrarlamaktadır. Sisitros (at-ra-hasisin tersten okunuşu) tanrılar tarafından kendi mekânlarına alındığında, gemideki diğer insanlara "Ermenistan'da" olduklarını açıkladı ve onları (yürüyerek) Babil'e dönmeleri için yönlendirdi. Bu versiyonda sadece uzay limanı olan Sip-par'la bağlantıyı değil, Sisitros'un "derhal Ermenistan’a (yani Ağrı bölgesine) yelken açması" emrini aldığının doğrulanmasını da buluyoruz.</p>

  <p class="calibre1">&nbsp;Atra-Hasis karaya ayak basınca, hayvanlardan bazılarını kesti ve bir ateş üstünde kızartmaya başladı. Yorgun ve aç tanrıların "sunak üstüne sinekler gibi üşüşmesine" şaşmamak gerek. Birdenbire insanın, yetiştirdiği besinlerin ve büyüttüğü davarların elzem olduğunu fark etmişlerdi. "Enlil en sonunda oraya vardığında ve gemiyi gördüğünde, hiddetlendi." Ama şartların mantığı ve Enki'nin ikna edişi baskın çıktı; Enlil insanoğlundan kalanlarla barıştı ve kendi aracıyla Atra-Hasis/Utnapiştim'i Tanrıların Ebedî mekânına götürdü.</p>

  <p class="calibre1">&nbsp;İnsanlıkla hızla barışma kararındaki bir diğer unsur; tufanın gittikçe azalması, kuru toprakların ve üstündeki bitkilerin ortaya çıkışı olabilirdi. Nefilimlerin yaklaşan felâketten bir hayli önce haberdar oldukları sonucuna zaten varmıştık; ama bu durum onlar için de öylesine nadir bir deneyimdi ki, Dünya'nın üstünde sonsuza dek yaşanamayacağından korkmuşlardı. Ağrı'ya indiklerinde, durumun böyle olmadığını görmüşlerdi. Dünya hâlâ yaşanabilir hâldeydi; ve onun üstünde yaşamak için insana ihtiyaçları vardı.</p>

  <p class="calibre1">&nbsp;Tahmin edilen ama kaçınılmaz olan bu felâket neydi? Tufan bulmacasını çözmek için önemli bir anahtar; bunun tek, anî bir olay olmadığını, aksine bir dizi olayın zirve noktası olduğunu fark etmektir.</p>

  <p class="calibre1">&nbsp;İnsanları ve hayvanları etkileyen sıra dışı salgın hastalıklar ve şiddetli bir kuraklık ardından suyla imtihan; Mezopotamya kaynaklarına göre yedi "geçiş" veya <span class="calibre9">şar</span> süren bir süreçti. Bu fenomen, sadece büyük iklimsel değişikliklerle açıklanabilir. Bu gibi değişiklikler, Dünya'nın geçmişinde tekrarlanan buzul çağları ve Dün-ya'nın yakın geçmişinde baskın olan buz çağları araları ile ilişkili olmuştur. Azalan yağışlar, alçalan deniz ve göl seviyeleri ve yeraltı su kaynaklarının kuruması, yaklaşmakta olan bir buzul çağının habercisidir. Bu koşulları anîden sona erdiren Tufanın ardından Sümer uygarlığı ve bizim şimdiki, buzul-sonrası çağımız geldiğine göre; söz konusu buzullanma ancak en sonuncusu olabilirdi.</p>

  <p class="calibre1">&nbsp;Çıkarımımız şudur: Tufandaki olaylar Dünya'nın son buzul çağı ve onun anîden sona erişiyle ilgilidir.</p>

  <p class="calibre1">&nbsp;Arktik ve Antarktik buz tabakasını delen bilim adamları çeşitli katmanlar arasında kalan oksijeni ölçebilmekte ve bundan yola çıkarak binlerce yıl önce hüküm süren iklimi belirleyebilmekteler. Meksika Körfezi gibi deniz diplerinden alınan ve deniz canlılarının çoğalmasını ve azalmasını ölçen örnekler de benzer şekilde geçmiş yüzyıllardaki sıcaklıkları tahmin etmelerini sağlamaktadır. Bu gibi bulgulara dayanarak bilim adamları artık son buzul çağının 75.000 yıl kadar önce başladığından ve 40.000 yıl önce küçük bir ısınma yaşadığından eminler. Yaklaşık 38.000 yıl önce, daha sert, daha soğuk ve daha kuru bir dönem yaşandı. Ve sonra, 13.000 yıl kadar önce buzul çağı birdenbire sona erdi ve şu an içinde yaşadığımız ılıman iklim devreye girdi.</p>

  <p class="calibre1">&nbsp;İncil ve Sümer bilgileriyle paralel olarak, zor zamanların, "Dünya'nın lânetle-nişinin" Nuh'un babası Lamek zamanında başladığını buluyoruz. Nuh'un ("tehir") doğumunun çekilen zorlukların sonunu belirleyeceği ümidi, hiç beklenmedik bir şekilde, felâket getiren Tufan sayesinde yerine gelmişti.</p>

  <p class="calibre1">&nbsp;Birçok bilgin Tufan öncesindeki (Âdem’den Nuh'a) on atanın, bir biçimde Sümer kral listelerindeki on Tufan-öncesi hükümdara paralel olduğuna inanmaktadır. Bu listeler bu on addan son ikisine ilâhî unvan olan DİN.GİR veya EN eklemezler ve Ziusudra/Utnapiştim ve babası Ubar-Tutu'yu insanlar olarak ele almaktadır. Bu ikisi Nuh ve babası Lamek ile paraleldir ve Sümer listelerine göre, ikisi Tufan meydana gelene dek toplam 64.800 yıl hüküm sürmüşlerdir. Son buzul çağı,</p>

  <p class="calibre1">&nbsp;75.000 ile 13.000 yıl önce, 62.000 yıl sürmüştü. Zorluklar Ubartutu/Lamek hüküm sürüyorken başlamış olduğundan, 62.000, 64.800'e mükemmel biçimde uymaktadır.</p>

  <p class="calibre1">&nbsp;Dahası, Atra-Hasis destanına göre, son derece sert olan koşullar yedi şar veya 25.200 yıl sürmüştü. Bilim adamları 38.000 ile 13.000 yıl kadar önce son derece sert koşulların var olduğu bir dönemin kanıtlarını keşfettiler; yani 25.000 yıllık bir süre. Bir kez daha, Mezopotamya kanıtları ve modern bilimsel bulgular birbirlerine uymakta.</p>

  <p class="calibre1">&nbsp;Tufan bulmacasını çözme girişimimiz, demek ki, Dünya'nın iklimsel değişikliklerine, özellikle de buzul çağının 13.000 yıl kadar önce anîden bitişine odaklan-m alıdır.</p>

  <p class="calibre1">&nbsp;Bu büyüklükte anî bir iklim değişikliğine ne sebep olabilirdi?</p>

  <p class="calibre1">&nbsp;Bilim adamları tarafından geliştirilen ve birçok teoriden ilgimizi çeken bir tanesi, Maine Üniversitesinden Dr. John T. Hollin tarafından önerilmiştir. Hollin, Antarktik buz tabakasının periyodik olarak kırıldığını ve anî ve muazzam bir gelgit dalgası yaratarak denize kaydığı sonucuna varmıştır!</p>

  <p class="calibre1">&nbsp;Başkaları tarafından da kabul edilen ve geliştirilen bu hipotez şunu önermektedir: Buz tabakası gittikçe kalınlaşırken, buz tabakası altında Dünya'nın ısısından gittikçe daha fazla hapsetmekle kalmamış, aynı zamanda (basınç ve sürtünme ile) tabanında sulu, kaygan bir katman da yaratmıştı. Üstteki kalın buz tabakası ile alttaki katı toprak arasında bir kayganlaştırıcı olarak iş gören bu sulu buzlu katman er ya da geç buz tabakasının çevresini saran okyanusa doğru kaymasına sebep olmaktaydı.</p>

  <p class="calibre1">&nbsp;Hollin, Antarktika'nın şu an mevcut (ortalama kalınlığı bir buçuk kilometreden fazladır) buz tabakasının sadece yarısının güney denizlerine kayması durumunda, bunu izleyecek olan gelgit dalgasının yerkürenin tüm denizlerinin seviyesini, kıyı kentlerini ve alçak alanları sular altında bırakarak yaklaşık 20 metre yükselteceğini hesaplamıştır.</p>

  <p class="calibre1">&nbsp;1964'te, Yeni Zelanda'daki Victoria Üniversitesinden A. T. Wilson, buzul çağlarının bu gibi kaymalar sonunda sadece Antarktik'te değil Arktik'te de anîden sona erdiğini önerdi. Topladığımız çeşitli metinlerin ve olguların; Tufan, Antarktik sularına milyarlarca ton buzun kayması ve son buzul çağına anîden son vermesi neticesinde meydana gelmiştir diye vardığımız sonucu haklı çıkardığı düşüncesindeyiz.</p>

  <p class="calibre1">&nbsp;Bu anî olay, muazzam bir gelgit dalgası oluşturdu. Antarktik sularında başlayarak Atlantik, Pasifik ve Hint okyanuslarına doğru kuzey yönünde yayıldı. Isıdaki anî değişiklik, sel gibi yağan yağmurların eşlik ettiği şiddetli fırtınalar yaratmış olmalıydı. Fırtınalar, bulutlar ve kararan gökyüzü, sulardan daha hızlı hareket ederek gelmekte olan su çığını bildirmişlerdi.</p>

  <p class="calibre1">&nbsp;Tam olarak böyle bir fenomen, kadim metinlerde tarif edilmektedir.</p>

  <p class="calibre1">&nbsp;Enki'nin emirlerine göre gemiye binmek ve mühürlemek için dışarıda kalıp işareti bekleyen Atra-Hasis herkesi gemiye bindirmişti. "insanla ilgili" bir ayrıntı sağlayan kadim metin bizlere Atra-Hasis'in, kendisine geminin dışında ka<span class="calibre12">lm</span>ası emri verilmesine karşın, "girip çıkıyordu; oturamıyordu, çömelemiyordu... kalbi kırıktı; safra çıkartıyordu." Ama sonra:</p>

  <p class="calibre1">&nbsp;... Ay gözden kayboldu...</p>

  <p class="calibre1">&nbsp;Havanın görünüşü değişti;</p>

  <p class="calibre1">&nbsp;Bulutlarda yağmurlar kükremeye başladı...</p>

  <p class="calibre1">&nbsp;Rüzgârlar vahşîleşti...</p>

  <p class="calibre1">&nbsp;... Tufan başladı,</p>

  <p class="calibre1">&nbsp;insanları bir savaş gibi çarptı gücüyle;</p>

  <p class="calibre1">&nbsp;Bir kişi diğerini göremedi,</p>

  <p class="calibre1">&nbsp;Yıkımda, tanınamaz hâldeydiler.</p>

  <p class="calibre1">&nbsp;Rüzgârlar vahşî bir eşek gibi kişniyordu.</p>

  <p class="calibre1">&nbsp;Karanlık yoğundu;</p>

  <p class="calibre1">&nbsp;Güneş görülemiyordu.</p>

  <p class="calibre1">&nbsp;"Gılgamış Destanı" fırtınanın geldiği yön hakkında nettir: Fırtına güneyden gelmişti. İlk olarak Aşağı Dünya'daki "Nergal'in ileri karakollarını" alaşağı eden gelgit dalgasından önce, gerçekten de bulutlar, rüzgârlar, yağmur ve karanlık gelmişti:</p>

  <p class="calibre1">&nbsp;Şafağın ışığıyla</p>

  <p class="calibre1">&nbsp;Ufuktan kara bir bulut yükseldi:</p>

  <p class="calibre1">&nbsp;içinde fırtınaların tanrısı kükrüyordu...</p>

  <p class="calibre1">&nbsp;Parlak olan her şey karanlığa dönmüştü...</p>

  <p class="calibre1">&nbsp;Güney fırtınası bir gün için esti,</p>

  <p class="calibre1">&nbsp;eserken hız kazandı, dağları sular altına aldı...</p>

  <p class="calibre1">&nbsp;Güney Fırtınası diyarı silip geçerken,</p>

  <p class="calibre1">&nbsp;Altı gün ve altı gece esti rüzgâr.</p>

  <p class="calibre1">&nbsp;Yedinci gün geldiğinde,</p>

  <p class="calibre1">&nbsp;Güney Fırtınasının Tufanı sakinledi.</p>

  <p class="calibre1">&nbsp;"Güney fırtınası"na, "güney rüzgârı"na yapılan göndermeler, Tufanın, "fırtınanın habercisi olan" bulutlarının ve rüzgârlarının Mezopotamya'ya erişmek için "tepelerin ve düzlüklerin" üstünden hareket ederek geldiği yönü açıkça belirtmektedir. Gerçekten de, Antarktik'te başlayan bir fırtına ve su heyelanı; ilk olarak Arabistan tepelerini ve daha sonra Dicle-Fırat ovasını sular altında bırakarak Hint Okyanusu üzerinden Mezopotamya'ya ulaşırdı. "Gılgamış Destanı" bizi ayrıca, insanlar ve toprakları sular altında kalmadan önce "kuru toprak barajları" ve setlerinin "parçalandığı"nı, kıtanın kıyı şeridinin su altında kalarak, silinip süpürüldüğü-nü söyleyerek bilgilendirir.</p>

  <p class="calibre1">&nbsp;İncil'deki Tufan versiyonu ise "Büyük Enginin bütün kaynaklarının yarılması", "göklerin pencerelerinin açılması"ndan önce gelir. İlk olarak "Büyük Engin"in (en güneydeki, donmuş Antarktik denizleri için ne kadar tanımlayıcı bir isim) suları buzlu hapishanelerinden kurtulmuştu, yağmurlar ancak bundan sonra göklerden akmaya başladı. Bunun, Tufan bitmek üzereyken tersten tekrarlandığı yolundaki düşüncemiz de onaylanıyor. İlk olarak "Enginin kaynakları kapandılar" ve sonra "göklerden yağmurun arkası kesildi."</p>

  <p class="calibre1">&nbsp;İlk muazzam gelgit dalgasından sonra, suları hâlâ kocaman dalgalar hâlinde "geliyor ve geri gidiyor"du. Derken sular "çekilmeye" başladı ve 150 gün sonra, gemi Ağrı'nın zirveleri arasında karaya oturduğunda "sular azaldılar". Güney denizlerinden gelen su heyelanı, güney denizlerine geri dönmüştü.</p>

  <p class="calibre1">&nbsp;Nefilimler, Tufanın Antarktika'dan ne zaman fışkıracağını nasıl tahmin edebilmişlerdi?</p>

  <p class="calibre1">&nbsp;Biliyoruz ki Mezopotamya metinleri, Tufanı ve ondan önceki iklimsel değişiklikleri yedi "geçiş"e bağlamaktadır; şüphesiz bu, On İkinci Gezegenin Dünya yakınlarından periyodik geçişi anlamına gelmektedir. Dünyanın küçük uydusu Ay'ın bile gelgitlere sebep olabilecek yeterlikte kütle çekim gücü uyguladığını biliyoruz. Mezopotamya metinleri ve İncil'deki metinler de Göksel Efendi Dünya'nın yakınından geçerken, Dünya'nın nasıl sallandığından söz ederler. İklimsel değişiklikleri ve Antarktik buz tabakasının dayanıksızlığını gözlemleyen Nefilimler, On İkinci Gezegenin yedinci "geçişi"nin yaklaşan felâketi başlatacağını fark etmiş olabilirler miydi?</p>

  <p class="calibre1">&nbsp;Kadim metinler durumun böyle olduğunu gösteriyorlar.</p>

  <p class="calibre1">&nbsp;Bunların en dikkate değer olanlarından biri, üç santimden bile küçük olan bir kil tabletin her iki yanında da minyatür bir çivi yazısı ile yazılmış otuz satır içeren bir metindir. Aşur'da bulunmuştur ama Akkadca metindeki Sümerce sözcüklerin bolluğu, bunun Sümer kökeni hakkında kuşkuya yer bırakmaz. Dr. Erich Ebeling, bunun Ölüler Evi'nde söylenen bir ilâhî olduğuna karar verdi ve dolayısıyla metni, kadim Mezopotamya'da ölüm ve tekrar dirilme hakkında yazdığı başyapıtı <span class="calibre9">Tod und Leben'e</span> (Ölüm ve Hayat) dâhil etti.</p>

  <p class="calibre1">&nbsp;Ancak yakından incelediğimizde, bu kompozisyonun Göksel Efendinin, On ikinci Gezegenin "adlarını çağırdığını" gördük. Metin, çeşitli sıfatların anlamlarını gezegenin Tiamat'la yaptığı savaşın alanından geçişiyle ilişkilendirir; yani Tufana sebep olan geçiş!</p>

  <p class="calibre1">&nbsp;Metin, tüm kudretine ve boyutuna rağmen, gezegenin ("kahraman") yine de Güneş'in etrafında yörünge izlediğini bildirerek başlar. Tufan, bu gezegenin "silâhı"dır.</p>

  <p class="calibre1">&nbsp;Silâhı, Tufandır;</p>

  <p class="calibre1">&nbsp;Silâhı, kötülere ölüm getiren Tanrı.</p>

  <p class="calibre1">&nbsp;Üstün, üstün, Mesh edilmiş...</p>

  <p class="calibre1">&nbsp;Güneş gibi, diyarları geçen;</p>

  <p class="calibre1">&nbsp;Güneşten, tanrısından korkar.</p>

  <p class="calibre1">&nbsp;Metin, gezegenin "ilk adını" çağırarak (ne yazık ki, okunamamaktadır) Tia-mat'la yapılan savaşın olduğu yere doğru Jüpiter’in yanından geçişi tarif eder:</p>

  <p class="calibre1">&nbsp;İlk Adı:....</p>

  <p class="calibre1">&nbsp;Dairesel kuşağı biraraya getirip döven;</p>

  <p class="calibre1">&nbsp;İşgalcinin ikiye bölüp, içini dışarı döktüğü.</p>

  <p class="calibre1">&nbsp;Akiti zamanında olan Efendi,</p>

  <p class="calibre1">&nbsp;Tiamat'ın savaş alanı içinde dinlenir...</p>

  <p class="calibre1">&nbsp;Tohumları Babil'in oğulları olan;</p>

  <p class="calibre1">&nbsp;Jüpiter gezegeni yanında şaşırtılamayan;</p>

  <p class="calibre1">&nbsp;Parlaklığıyla yaratacak olan.</p>

  <p class="calibre1">&nbsp;Yaklaşan On İkinci Gezegen ŞİLİG.LUDİG <span class="calibre9">("neşeli gezegenlerin güçlü önderi")</span> diye adlandırılır. Artık Mars'a en yakın durumdadır: "Tanrı (gezegen) Anu'nun parlaklığıyla, tanrı (gezegen) Lahmu (Mars) giyinir." Derken Tufanı Dünya üstüne bırakıverir:</p>

  <p class="calibre1">&nbsp;Efendinin adı budur.</p>

  <p class="calibre1">&nbsp;İkinci aydan Addar ayına kadar</p>

  <p class="calibre1">&nbsp;Sular ileri atılır.</p>

  <p class="calibre1">&nbsp;Metnin iki ad üstünde duruşu, dikkate değer takvimsel bilgi sağlamaktadır. On İkinci Gezegen "Akiti zamanında", yani Mezopotamya Yeni Yılı başladığında Jüpiter'i geçti ve Dünya'ya yaklaştı. İkinci ayda Mars'a en yakın konumdaydı. Sonra "ikinci aydan Addar ayına (on ikinci aya) kadar", Tufanı Dünya üstüne bıraktı.</p>

  <p class="calibre1">&nbsp;Bu bilgi, ikinci ayın on yedinci gününde<span class="calibre9">"büyük enginin kaynaklarının açıldığını</span>" bildiren İncil'deki anlatımla mükemmel bir uyum içindedir. Gemi yedinci ayda Ağrı Dağı'na oturmuştu; diğer kuru topraklar onuncu ayda görünür olmuşlardı ve Tufan on ikinci ayda sona ermişti; zira Nuh geminin kapağını açtığında, diğer yılın "ilk ayının ilk günü" idi.</p>

  <p class="calibre1">&nbsp;Tufanın ikinci dönemine, suların çekilmeye başladığı zamana geçen metin, gezegeni ŞU L. PA.KUN.E diye adlandırır.</p>

  <p class="calibre1">&nbsp;Kahraman, Gözlemci Efendi,</p>

  <p class="calibre1">Suları biraraya toplayan;</p>

  <p class="calibre1">&nbsp;Fışkıran sularla</p>

  <p class="calibre1">&nbsp;Dürüst ve kötü olanları temizleyen;</p>

  <p class="calibre1">&nbsp;İkiz zirveli dağda</p>

  <p class="calibre1">&nbsp;Tutan...</p>

  <p class="calibre1">&nbsp;...balıklar, nehir, nehir; seller durdu.</p>

  <p class="calibre1">&nbsp;Dağlık yerde, bir ağaca, bir kuş kondu.</p>

  <p class="calibre1">&nbsp;... denen günde.</p>

  <p class="calibre1">&nbsp;Tahrip olmuş bazı satırların okunulamayışına karşın, İncil ve Mezopotamya Tufan hikâyeleri arasındaki paralellik açıktır: Seller durulmuştu, gemi ikiz zirveli dağda "tutulmuştu": Nehir’ler dağlardan aşağı yeniden akmaya başlamıştı ve suları okyanuslara geri taşıyorlardı; balıklar görülüyordu; gemiden bir kuş salındı. Çile sona ermişti.</p>

  <p class="calibre1">&nbsp;On İkinci Gezegen "geçiş"inden geçmişti. Dünya'ya yakınlaşmış ve uydularının eşliğinde uzaklaşmaya başlamıştı:</p>

  <p class="calibre1">&nbsp;Alimler "Sel baskını!" diye bağırdığında-</p>

  <p class="calibre1">&nbsp;Bu, tanrı <span class="calibre9">Nibirudur</span> ("Geçiş Gezegeni");</p>

  <p class="calibre1">&nbsp;Kahramandır, dört başlı gezegen.</p>

  <p class="calibre1">&nbsp;Silâhı Tufan Fırtınası olan tanrı geri dönecek;</p>

  <p class="calibre1">&nbsp;Dinlenme yerine kendisini alçaltacak.</p>

  <p class="calibre1">&nbsp;(Uzaklaşmakta olan gezegen, metnin iddiasına göre, daha sonra Ululu ayında, yani yılın altıncı ayında, Satürn'ün yörüngesinden tekrar geçti.)</p>

  <p class="calibre1">&nbsp;Eski Ahit sık sık, Rab'bin, enginin sularıyla Dünya'nın örtülmesine sebep olduğu zamanlardan söz eder. Yirmi dokuzuncu Mezmur Rab'bin "engin suları" "çağırmasını" ve suların "dönüşünü" tarif eder:</p>

  <p class="calibre1">&nbsp;Ey tanrı oğulları, Rab'be verin,</p>

  <p class="calibre1">&nbsp;Rab'be izzet ve kudret verin...,</p>

  <p class="calibre1">&nbsp;Rab'bin sesi sular üstündedir;</p>

  <p class="calibre1">&nbsp;İzzet tanrısı gürlüyor,</p>

  <p class="calibre1">&nbsp;Rab çok sular üstündedir...</p>

  <p class="calibre1">&nbsp;Rab'bin sesi kuvvetlidir,</p>

  <p class="calibre1">&nbsp;Rab'bin sesi haşmetlidir;</p>

  <p class="calibre1">&nbsp;Rab'bin sesi sedir ağaçlarını kırar...</p>

  <p class="calibre1">&nbsp;Lübnan (Dağını) ve Sirion (Dağını) yaban sığırı yavrusu gibi &nbsp;sıçratır.</p>

  <p class="calibre1">&nbsp;Rab'bin sesi ateş alevleri çıkarır;</p>

  <p class="calibre1">&nbsp;Rab'bin sesi çölü sarsar...</p>

  <p class="calibre1">&nbsp;Rab,Tufana (dedi): "Dön!"</p>

  <p class="calibre1">&nbsp;Ve Rab kral olarak ebediyen oturur.</p>

  <p class="calibre1">&nbsp;Muhteşem yetmiş yedinci Mezmurda ("Sesim, Tanrıyadır"), mezmuru yazan, Rab'bin daha eski zamanlarda ortaya çıkışını ve gözden kayboluşunu anar:</p>

  <p class="calibre1">&nbsp;Eski günleri,</p>

  <p class="calibre1"><span class="calibre9">&nbsp;Olamın</span> yıllarını düşündüm...</p>

  <p class="calibre1">&nbsp;Rab'bin işlerini anıyorum;</p>

  <p class="calibre1">&nbsp;çünkü eski vakitten olan harikalarını anarım...</p>

  <p class="calibre1">&nbsp;Ey Rab, senin yolun belirlenmiştir,</p>

  <p class="calibre1">&nbsp;Rab gibi büyük ilâh kimdir?...</p>

  <p class="calibre1">&nbsp;Sular seni gördü, Ey Rab ve titredi;</p>

  <p class="calibre1">&nbsp;Ok gibi kıvılcımların uçuştu.</p>

  <p class="calibre1">&nbsp;Gürleyişinin sesi kasırgada idi; şimşekler Dünya'yı aydınlattı,</p>

  <p class="calibre1">&nbsp;Yer titredi ve sarsıldı.</p>

  <p class="calibre1">&nbsp;(Sonra) senin yolun denizde, ve yolların büyük sularda idi; ve izlerin gitti, bilinmez.</p>

  <p class="calibre1">&nbsp;Göksel Rab'bin işlerini yücelten yüz dördüncü Mezmur, okyanusların kıtaları örttüğü ve geri döndürüldükleri zamanı anar:</p>

  <p class="calibre1">&nbsp; &nbsp; &nbsp; Yeri temelleri üzerine kurdu,</p>

  <p class="calibre1">&nbsp; &nbsp; &nbsp; Ebediyen sarsılmayacaktır.</p>

  <p class="calibre1">&nbsp; &nbsp; &nbsp; Elbise gibi ona engini giydirdin,</p>

  <p class="calibre1">&nbsp; &nbsp; &nbsp; Sular dağların üzerinde durdu.</p>

  <p class="calibre1">&nbsp; &nbsp; &nbsp; Senin azarlamandan sular kaçtılar;</p>

  <p class="calibre1">&nbsp; &nbsp; &nbsp; Gürlemenin sesinden, onlar için kurduğun yere kaçtılar.</p>

  <p class="calibre1">&nbsp; &nbsp; &nbsp; Dağlar yükseldiler, vadiler indiler.</p>

  <p class="calibre1">&nbsp; &nbsp; &nbsp;Onlar geçmesinler diye sen onlara sınır koydun,</p>

  <p class="calibre1">&nbsp; &nbsp; &nbsp;Yeri kaplamak için geri gelmezler.</p>

  <p class="calibre1">&nbsp; &nbsp;Amos peygamberin sözleri ise pek açıklayıcıdır:</p>

  <p class="calibre1">&nbsp; &nbsp; &nbsp; &nbsp; Rab'bin Gününü isteyenlerin vay başına!</p>

  <p class="calibre1">&nbsp; &nbsp; &nbsp; &nbsp; Rab'bin Gününü niçin istiyorsunuz?</p>

  <p class="calibre1">&nbsp; &nbsp; &nbsp; &nbsp; O ışık değil, karanlıktır...&nbsp;</p>

  <p class="calibre1">&nbsp; &nbsp; &nbsp; &nbsp; öğleyin güneşi batıracağım,&nbsp;</p>

  <p class="calibre1">&nbsp; &nbsp; &nbsp; &nbsp; ve güpegündüz diyarı karartacağım,&nbsp;</p>

  <p class="calibre1">&nbsp; &nbsp; &nbsp; &nbsp; denizin sularını çağıran,&nbsp;</p>

  <p class="calibre1">&nbsp; &nbsp; &nbsp; &nbsp; ve onları yeryüzüne döken odur.</p>

  <p class="calibre1">&nbsp;Demek ki bunlar "eski günlerde" meydana gelen olaylardı. "Rab'bin Günü", Tufan günüydü.</p>

  <p class="calibre1">&nbsp;Dünya'ya ayak basan Nefilimlerin, ilk şehirlerdeki ilk hükümdarlıkları Zodyak çağları ile ilişkilendirdiklerini daha önce göstermiştik; yani Zodyak’taki burçlara çeşitli tanrıların sıfatlarını vermekteydiler. Ebeling tarafından bulunan metnin de</p>

  <p class="calibre1">&nbsp;sadece insanlar için değil Nefilimler için de takvimsel bilgiler sağladığını görmekteyiz. Tufan, diye bildiriyor bize, "Aslan takımyıldızı Çağında" meydana gelmişti:</p>

  <p class="calibre1">&nbsp;Üstün, Üstün, Mesh edilmiş;</p>

  <p class="calibre1">&nbsp;parlayan tacı, dehşetle yüklü Efendi.</p>

  <p class="calibre1">&nbsp;Üstün gezegen: bir taht kurdu</p>

  <p class="calibre1">&nbsp;kırmızı gezegenin (Mars) yörüngesine bakan.</p>

  <p class="calibre1">&nbsp;Her gün, Aslan içinde alevler içindedir;</p>

  <p class="calibre1">&nbsp;Işığı, diyarlar üstünde parlak krallıkları ilân eder.</p>

  <p class="calibre1">&nbsp;Artık, Yeni Yıl törenlerindeki "<span class="calibre12">Aslan takımyıldızı derinlerin sularını ölçtü</span>" diyen muammalı dizeyi de anlayabiliriz. Bu cümleler Tufanın zamanını tam bir çerçeveye oturtur; bugünlerde gökbilimciler Sümerlilerin bir Zodyak evinin başlangıcını nerede saptadıkları konusunda tam olarak kesin olamasalar da, çağlar için verilen aşağıdaki zaman tablosunun doğru olduğu düşünülmektedir.</p>

  <p class="calibre1"><img alt="şekil 90" class="calibre3" src="../Images/sekil_15.bmp" /><br class="calibre2" /></p>

  <div class="calibre2">
    <p class="calibre1"><br class="calibre2" /></p>
  </div>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1">&nbsp;Eğer Tufan Aslan Çağında ya da M.Ö. 10.860 ile M. Ö. 8.700 arasında meydana geldi ise, Tufanın tarihi zaman tablomuza uyuyor demektir: Modern bilime göre, son buzul çağı güney yarıkürede on iki ilâ on üç bin yıl kadar önce ve kuzey yarıkürede ise bundan bir veya iki bin yıl sonra anîden kesilmişti.</p>

  <p class="calibre1">&nbsp;Zodyak’taki presesyon (gerileme) fenomeni, vardığımız sonuçları çok daha kapsamlı biçimde desteklemektedir. Daha önce, Nefilimlerin Dünya'ya, Tufandan</p>

  <p class="calibre1">&nbsp;432.000 (12 şar) yıl önce, Balık Çağında indikleri sonucuna varmıştık. Presesyon</p>

  <p class="calibre1">&nbsp;devri açısından, 432.000 yıl on altı tam devir veya Büyük Yıl ve Aslan takımyıldızının "çağı"na geçiş yapılan bir diğer Büyük Yılın yarısını oluşturmaktadır.</p>

  <p class="calibre1">Artık bulgularımızı kapsayan tam bir zaman tablosunu oluşturabiliriz.</p>

  <p class="calibre1"><a id="bookmark1"></a><span class="calibre4">Yıl Önce &nbsp;&nbsp;&nbsp;OLAY</span></p>

  <p class="calibre1" style="text-align: left;"><b>445.000</b>&nbsp; &nbsp; &nbsp; &nbsp; &nbsp; Enki önderliğindeki Nefilimler, On İkinci Gezegenden Dünya'ya geldiler. Güney &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Mezopotamya'da Eridu, yani Dünya İstasyonu kuruldu.</p>

  <p class="calibre1" style="text-align: left;"><b>430.000 &nbsp;</b> &nbsp; &nbsp; &nbsp; &nbsp;Büyük buz tabakaları çekilmeye başladı. Yakın&nbsp;<span style="font-size: 1em; line-height: 1.2;">Doğu'da yaşanabilir bir iklim.</span></p>

  <p class="calibre1" style="text-align: left;"><b>415.000 &nbsp;</b> &nbsp; &nbsp; &nbsp; &nbsp;Enki karanın iç kısımlarına, hareket eder,Larsa'yı kurar.</p>

  <p class="calibre1" style="text-align: left;"><b>400.000</b> &nbsp; &nbsp; &nbsp; &nbsp; &nbsp;Buzul çağları arasında görülen dönem tüm küreye yayılır. Enlil Dünya'ya ayak basar, &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Uçuş Kontrol merkezi olarak Nippur'u kurar.Enki güney Afrika'ya giden deniz rotalarını &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;saptar, altın madenciliği operasyonlarını &nbsp;örgütler.</p>

  <p class="calibre1" style="text-align: left;"><b>360.000</b>&nbsp; &nbsp; &nbsp; &nbsp; &nbsp; &nbsp;Nefilimler, eritme ve arıtma için metalürji merkezleri olarak Bad-Tibira'yı kurarlar. Uzay &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;limanı Sippar ve tanrıların diğer şehirleri de kurulur</p>

  <p class="calibre1" style="text-align: left;"><b>300.000 &nbsp;</b>&nbsp; &nbsp; &nbsp; &nbsp; &nbsp;Anunnaki isyanı. İnsan, yani "İlkel İşçi" Enki ve Ninhursag tarafından yaratılır.</p>

  <p class="calibre1" style="text-align: left;"><b>250.000 &nbsp;</b>&nbsp; &nbsp; &nbsp; &nbsp; &nbsp; "İlk Homo sapiens"ler çoğalır ve diğer kıtalara yayılırlar.</p>

  <p class="calibre1" style="text-align: left;"><b>200.000</b>&nbsp; &nbsp; &nbsp; &nbsp; &nbsp; &nbsp; &nbsp;Dünya üstündeki yaşam yeni buzul çağı &nbsp;yüzünden &nbsp; &nbsp;geriler.</p>

  <p class="calibre1" style="text-align: left;"><b>100.000 &nbsp;</b> &nbsp; &nbsp; &nbsp; &nbsp; &nbsp; <span style="font-size: 1em; line-height: 1.2;">İklim yine ılımanlaşır.</span><span style="font-size: 1em; line-height: 1.2;">Tanrı oğulları, insan kızlarını eş diye alırlar.</span></p>

  <div class="calibre2">
    <p class="calibre1" style="text-align: left;"><br class="calibre2" /></p>
  </div>

  <p class="calibre1" style="text-align: left;"><br class="calibre2" /></p>

  <p class="calibre1" style="text-align: left;"><b>77.000 &nbsp;</b>&nbsp; &nbsp; &nbsp; &nbsp; &nbsp; &nbsp; &nbsp;İlâhî ebeveyn sahibi bir insan olan &nbsp;Ubartutu/Lamek, Ninhursag'ın koruması &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; altında &nbsp;Şuruppak'ta hüküm sürmeye başlar.</p>

  <div class="calibre2">
    <p class="calibre1" style="text-align: left;"><br class="calibre2" /></p>

    <p class="calibre1" style="text-align: left;"><b>75.000 &nbsp;</b> &nbsp; &nbsp; &nbsp; "Dünyanın lânetlenişi", yani yeni bir buzul çağı &nbsp;başlar. Bozunmuş insan tipleri yeryüzünde &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;gezinmektedir.</p>

    <p class="calibre1" style="text-align: left;"><b>49.000</b> &nbsp; &nbsp; &nbsp; &nbsp; &nbsp; Enki'nin "sadık hi<span class="calibre12">zm</span>etkârı" olan Ziusudra'nın ("Nuh") hükümdarlığı başlar.</p>

    <p class="calibre1" style="text-align: left;"><b>38.000</b> &nbsp; &nbsp; &nbsp; &nbsp; &nbsp; "Yedi geçişin" sert iklimsel dönemi, insanoğlunu kırmaya başlar. Avrupa'nın Neanderthal Adamı ortadan kaybolur, sadece (Yakın Doğu'dabulunan) Cro- Magnon adamı hayatta kalır.</p>

    <p class="calibre1" style="text-align: left;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; İnsanlıktan hoşnut olmayan Enlil onu ortadan kaldırmayı hedefler.</p>

    <div class="calibre2">
      <p class="calibre1" style="text-align: left;"><b>13.000 &nbsp;</b> &nbsp; &nbsp; &nbsp; &nbsp;Tufan, Dünya'nın üstünden silip süpürerek geçer; buzul çağını anîden sona erdirir.<span style="font-size: 1em; line-height: 1.2;">&nbsp;Yaklaşmakta olan On İkinci Gezegenin başlatacağı muazzam gelgit dalgasının farkında olan Nefilimler, insanlığın yok olması için and içerler.</span></p>
    </div>
  </div>

  <div class="calibre2">
    <p class="calibre1" style="text-align: left;"><br class="calibre2" /></p>
  </div>
</body>
</html>
