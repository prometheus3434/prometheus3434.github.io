<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6" id="sigil_toc_id_5"><a class="calibre7" id="bookmark2"></a><span class="calibre8">SÜMER: TANRILAR DİYARI</span></h1>

  <p class="calibre1">&nbsp;Binlerce yıl boyunca yükseköğrenim ve dinsel yazıtların dilini oluşturan "eski sözcüklerin", Sümer dili olduğuna hiç şüphe yoktur. Ayrıca "eski tanrıların", Sümer tanrıları olduğuna da hiç şüphe yoktur; Sümer tanrılarıyla ilgili olanlardan daha eski tanrılara ait kayıtlar, soy kütükleri, masallar ve tarihçeler hiçbir yerde bulunamamıştır.</p>

  <p class="calibre1">&nbsp;Bu tanrılar (orijinal Sümer biçimlerinde veya daha sonraki Akkad, Babil veya Asur biçimlerinde) adlandırılmış ve art arda sıralanmıştır: Liste yüzlerce isim göstermektedir. Ama sınıflandıklarında, bunların bir ilâhlar karmaşası olmadığı bellidir. Başlarında bir Büyük Tanrılar panteonu vardır; bir İlâhlar Meclisi tarafından yönetilirler ve birbirleriyle akrabadırlar. Daha ikincil dereceli yeğenler, kuzenler, torunlar ve benzerleri dışarıda bırakıldığında, çok daha küçük ve tutarlı bir ilâhlar grubu ortaya çıkar; her birinin oynadığı bir rolü, her birinin belirli güçleri veya sorumlulukları vardır.</p>

  <p class="calibre1">&nbsp;Sümerliler "göklerden" olan tanrıların olduğuna inanmaktaydılar. "Şeyler yaratılmadan önceki" zamanlardan söz eden metinlerde böylesi gök tanrılardan Apsu, Tiamat, Anşar, Kişar diye söz edilmektedir. Bu kategorideki tanrıların Dünya üstünde ortaya çıktığına dair hiçbir iddia yoktur. Dünya yaratılmadan önce var olan bu "tanrılara" daha yakından baktığımızda, bunların güneş sistemimizi oluşturan gök cisimleri olduğunu fark ederiz; ve size göstereceğimiz üzere, bu gök cisimleriyle ilgili sözde Sümer mitleri, aslında, güneş sistemimizin yaradılışıyla ilgili olan kesin ve bilimsel olarak makul kozmolojik kavramlardır.</p>

  <p class="calibre1">&nbsp;Ayrıca "Dünya'dan" olan ikinci dereceli tanrılar da vardır. Onların kült merkezleri, çoğunlukla taşra kasabalarıdır; yerel ilâhlardan daha fazla bir şey değillerdir. En fazla, bazı sınırlı operasyonların sorumluluğunu almışlardır; örneğin, içkilerin hazırlanışını gözeten tanrıça NİN.KAŞİ ("bira-hanım") gibi. Onlar hakkında, hiçbir kahramanlık hikâyesi anlatılmaz. Ürkütücü silahları yoktur ve diğer tanrılar onların emirleriyle titremezler. Kişiye en çok, Yazılıkaya'daki Hitit kaya yontularında resmedilen resmîgeçitte en sonda yürüyen genç tanrılar grubunu hatırlatırlar.</p>

  <p class="calibre1">&nbsp;İki grubun arasında, "kadim tanrılar" denen, Gök ve Yer tanrıları vardır. Onlar, destanların "eski tanrıları"dırlar, ve Sümer inanışına göre, göklerden Dünya'ya inmişlerdir.</p>

  <p class="calibre1">&nbsp;Bunlar, yerel ilâhlar değildir. Ulusal, daha doğrusu uluslararası tanrılardır. Bazıları, insanlardan bile önce, Dünya'da mevcuttur ve faaldir. Aslında, insanın varoluşunun ta kendisi, bu tanrıların kasıtlı yaratıcı girişiminin bir sonucudur. Bunlar güçlüdür, ölümlü becerilerin veya idrakin ötesinde yeteneklere sahiptirler. Yine de bu tanrılar sadece insana benzemekle kalmaz, hem onlar gibi yiyip içer hem de sevgi ve nefret, sadakat ve ihanet gibi her insani duyguyu da sergilerler.</p>

  <p class="calibre1">&nbsp;Bazı başlıca ilâhların rolleri ve hiyerarşik konumları binlerce yıl içinde değişmiş olsa da, bir grubu zirvedeki konumlarını, kendilerine duyulan ulusal ve uluslararası hürmeti hiç yitirmediler. Bu merkezî gruba daha yakından baktığımızda, ortaya yakın akraba olmalarına karşın acı biçimde bölünmüş bir tanrılar hanedanı, bir ilâhi aile tablosu çıkar.</p>

  <p class="calibre1">&nbsp;Bu Gök ve Yer Tanrılarının başını AN (veya Babil/Asur metinlerinde Anu) çeker. O, Tanrıların Büyük Babası, Tanrıların Kralıdır. Âlemi, göklerin her yanındadır ve sembolü bir yıldızdır. Sümer piktograflk yazısında, yıldız işareti An, "gökler" ve "ilahi varlık" veya "tanrı" (An'dan gelen) anlamına da gelir. Sembolün bu dört katlı anlamı; yazı Sümer piktografik biçiminden Akkad çivi yazısına, oradan da stilize Babilce ve Asurcaya doğru değiştiği çağlar boyunca aynen kaldı. (Şekil 43)</p>

  <p class="calibre1">&nbsp;En eski zamanlardan çivi yazısı tamamen ortadan kalkıncaya kadar, yani M Ö. dördüncü bin yıldan nerdeyse İsa'nın zamanına dek, bu sembol tanrı adlarının öncesine kondu; metinde adı yazanın bir ölümlü değil, göksel kökenli bir ilâh olduğunu belirtmekteydi.</p>

  <p class="calibre1"><img alt="şekil 21" class="calibre3" src="../Images/sekil_02.bmp" />&nbsp;<span class="calibre9">Şekil 43</span><br class="calibre2" /></p>

  <p class="calibre1">&nbsp;Anu'nun mekânı ve krallığının merkezi göklerdeydi. Kişisel öğüt veya iyiliğe ihtiyaç duyduklarında veya aralarındaki bir tartışmayı yola koymak için bir meclis olarak toplandıklarında veya büyük kararlar alacaklarında diğer Gök ve Yer tanrılarının gittiği yerdi burası. Sayısız metin Anu'nun sarayını <span class="calibre9">(büyük kapılarını bir Hakikat Ağacı tanrısı ve Hayat Ağacı tanrısı korumaktaydı),</span> tahtını, diğer tanrıların ona nasıl yaklaştıklarını ve onun karşısında nasıl oturduklarını anlatır.</p>

  <p class="calibre1">&nbsp;Sümer metinleri, sadece diğer tanrıların değil, bazen seçilmiş fanilerin de, çoğunlukla ölümlülükten kurtulma amacıyla Anu'nun mekânına gitmelerine izin verildiğini anlatırlar. Böyle bir hikâye, Adapa ("<span class="calibre9">insan'ın modeli</span>") ile ilgilidir. Adapa, öylesine mükemmel ve kendisini yaratmış olan tanrısı Ea'ya öylesine sadıktır ki, Ea, onun Anu'ya götürülmesini ayarlar. Ea daha sonra Adapa'ya kendisini nelerin beklediğini anlatır:</p>

  <p class="calibre1">&nbsp;Adapa,</p>

  <p class="calibre1">&nbsp;Kral Anu'nun önüne çıkacaksın;</p>

  <p class="calibre1">&nbsp;Göklere giden yolu tutacaksın.</p>

  <p class="calibre1">&nbsp;Göklere yükseldiğinde, ve Anu'nun kapısına yaklaştığında,</p>

  <p class="calibre1">&nbsp;"Yaşamın Taşıyıcısı" ve "Hakikati Büyüten"</p>

  <p class="calibre1">&nbsp;Anu'nun kapısında duruyor olacaklar.</p>

  <p class="calibre1">&nbsp;Yaratıcısının kılavuzluğu ile Adapa "Göklere doğru gider... Göklere yükselir ve Anu'nun kapısına yaklaşır." Ama kendisine ölümsüz olma şansı önerildiğinde, Adapa Hayat Ekmeğinden yemeyi reddeder; öfkeli Anu'nun kendisine zehirli yiyecek sunduğunu sanmıştır. Böylece mesh edilmiş bir rahip ama hâlâ ölümlü biri olarak Dünya'ya geri döner.</p>

  <p class="calibre1">&nbsp;Sadece tanrıların değil, seçilmiş ölümlülerin de göklerdeki İlâhî Mekâna yükselebileceği yolundaki Sümer iddiası; Eski Ahit'teki Enok ve İlyas Peygamberin göklere yükselişlerini anlatan hikâyelerde yankılanmaktadır.</p>

  <p class="calibre1">&nbsp;Anu, bir Göksel Evde yaşıyor olmasına karşın, Sümer metinleri onun ya büyük bunalımlar veya törensel ziyaret (bunlarda kendisine eşi ANTU da eşlik eder) zamanlarında veya (en azından bir kere) büyük büyük kız torunu İN.ANNA'yı Dünya'daki eşi yapmak üzere Dünya'ya indiğini bildirmektedir.</p>

  <p class="calibre1">&nbsp;Dünya'da kalıcı olmadığından, kendi şehri veya kült merkezi üstünde ona seçkinlik vermeye de gerek yoktu anlaşılan; onun için dikilen mekân veya "yüksek ev" Uruk'ta (İncil'deki Erek), yani tanrıça İnanna'nın nüfuz alanındaydı. Uruk'un kalıntıları içinde bugüne dek kalan kocaman bir insan yapımı tepe vardır; arkeologlar burada yüksek bir tapınağın defalarca inşasına dair kanıtlar bulmuştur: Anu'nun tapınağı; burada en az on sekiz katman veya belirgin evre keşfedilmiştir. Bu da bu kutsal bölgedeki tapınağın bakımını zorunlu kılan nedenlerin varlığını göstermektedir.</p>

  <p class="calibre1">&nbsp;Anu'nun tapınağının adı E.ANNA idi ("Anu'nun evi"). Ama bu basit isim, en azından bazı safhalarında, görülmeye değer bir manzara sunan bir yapıya verilmişti. Bu, Sümer metinlerine göre, <span class="calibre9">"kutsanan E-anna, saf mabet</span>" idi. Geleneklere göre, "onun bölümlerini tasarlayanlar" Büyük Tanrıların ta kendileriydi. Kapısının üstündeki "geniş silme bakır gibiydi"; "o, cazibesine dayanılmaz, çekiciliği sonsuz Ev idi." Ve metinler, tapınağın amacını da net bir biçimde belirtmektedir zira ona <span class="calibre9">"Göklerden inme Evi</span>" diyorlar.</p>

  <p class="calibre1">&nbsp;Uruk'taki bir arşive ait olan bir tablet, Anu ve eşinin bir "devlet ziyareti"ne eşlik eden şaşaa ve debdebe hakkında bizi aydınlatır. Tabletteki hasar nedeniyle, törenleri ancak ortasında bir noktadan itibaren okuyabiliyoruz; Anu ve Antu çoktan tapınağın avlusunda oturmuşlardır. Tanrılar "kesinlikle önceki aynı düzende", asayı taşıyanın ilerisinde ve arkasında bir sıralanış düzeni oluştururlar. Protokol şöyle devam eder:</p>

  <p class="calibre1">&nbsp;Sonra Yükseltilmiş Avlu'ya çıkmalı ve tanrı Anu'ya doğru dönmeliler,</p>

  <p class="calibre1">&nbsp;Arındırma Rahibi, Asa'yı yere içki dökerek kutsamalı,</p>

  <p class="calibre1">&nbsp;ve Asa Taşıyıcı içeri girmeli ve oturmalı.</p>

  <p class="calibre1">&nbsp;ilâhlar Papsukal, Nusku ve Şala,</p>

  <p class="calibre1">&nbsp;bundan sonra tanrı Anu'nun avlusunda oturmalıdır.</p>

  <p class="calibre1">&nbsp;Bu arada, tanrıçalar; <span class="calibre9">"Anu'nun İlâhi Evlâtları, Uruk'un İlâhî Kızları",</span> adı veya amacı belli olmayan ikinci bir nesneyi E.NİR'e, <span class="calibre9">"Tanrıça Antu'nun Altın Yatağının</span> Evi"ne taşımıştır. Sonra avluya, Antu'nun oturduğu yere sıra hâlinde dönerler. Akşam yemeği çok katı bir törene göre hazırlanmaktayken, özel bir rahip, daha sonra Anu ve Antu'nun gece için çekilecekleri mabedin kapısının menteşelerine "iyi yağ" ve şarap sürmektedir; gerçekten de düşünceli bir ayrıntı; iki ilâh uyurlarken kapıların gıcırdamasını önlemek içinmiş gibi görünüyor.</p>

  <p class="calibre1">&nbsp;"Akşam yemeği", yani çeşitli içkiler ve iştah açıcılar servis yapılırken, bir gökbilimci rahip gökleri gözlemlemek üzere "ana tapınağın kulesinin en üst basamağına" çıkar. Göğün belirli bir kısmında <span class="calibre9">Göklerin Büyük Anu'su</span> adlı bir gezegenin yükselişine bakacaktır. Bu gerçekleşir gerçekleşmez de, <span class="calibre9">"Gittikçe parlaklaşan, Efendi Anu'nun göksel gezegeni"</span> ve <span class="calibre9">"Yaratıcının sureti yükseldi"</span> adlı iki şarkıyı söyleyecektir.</p>

  <p class="calibre1">&nbsp;Gezegen görülür ve şarkılar söylenir söylenmez, Anu ve Antu ellerini altın bir tastan dökülen suyla yıkarlar ve ziyafetin ilk bölümü başlar. Sonra, yedi Büyük Tanrı ellerini yedi büyük altın tepsiden dökülen suyla yıkarlar ve ziyafetin ikinci bölümü başlar. Sonra "ağız yıkama töreni" yapılır; rahipler "Anu'nun gezegeni, Göklerin kahramanıdır" şarkısını okurlar. Meşaleler yakılır ve tanrılar, rahipler, şarkıcılar ve yiyecek taşıyıcılar bir sıra oluştururlar ve iki ziyaretçiye, geceyi geçirecekleri mabede kadar eşlik ederler.</p>

  <p class="calibre1">&nbsp;Dört büyük ilâh, avluda kalıp gün doğana dek nöbet tutmakla görevlendirilmiştir. Diğerleri ise belirlenmiş kapılarda konuşlandırılmıştır. Bu arada, tüm ülke ışıklar içindedir ve iki ilâhî ziyaretçinin varlığını kutlamaktadır. Ana tapınaktan gelen bir işaret üzerine, Uruk'taki diğer bütün tapınakların rahipleri "şenlik ateşlerini yakmak için meşaleler kullanır"; ve diğer şehirlerdeki rahipler, Uruk'taki şenlik ateşlerini görerek aynısını yaparlar. Sonra:</p>

  <p class="calibre1">&nbsp;Diyarın halkı evlerinde ateşler yakmalıdır, ve bütün tanrılara ziyafetler sunmalıdır... şehirlerin muhafızları ateşler yakmalıdır sokaklarda ve meydanlarda.</p>

  <p class="calibre1">&nbsp;İki Büyük Tanrının ayrılışları da plânlanmıştır, sadece günü değil, dakikasına kadar.</p>

  <p class="calibre1">&nbsp;On yedinci günde,</p>

  <p class="calibre1">&nbsp;gündoğumundan kırk dakika sonra,</p>

  <p class="calibre1">&nbsp;tanrılar Anu ve Antu'nun önünde kapılar açılmalıdır,</p>

  <p class="calibre1">&nbsp;gece yatıya kalmaları böyle son bulur.</p>

  <p class="calibre1">&nbsp;Bu tabletin son kısmı kırılmış olmasına karşın, bir başka metin büyük bir olasılıkla ayrılışı tarif etmektedir: sabah yemeğini, ilâhîleri, diğer tanrılarla el sıkışmalarını ("ellerin avuçlanması"). Sonra Büyük Tanrılar, tapınak çalışanlarının omuzlarında taşınan tahtırevanlarla yola çıkış noktalarına getirilirler. İlâhların resmîgeçidini gösteren bir Asur betimlemesi (çok daha sonraki bir zamandan olmasına karşın) muhtemelen, Anu ve Antu'nun Uruk'taki geçitte nasıl taşındığına dair bize bir fikir verebilir. (Şekil 44)</p>

  <p class="calibre1">&nbsp;Geçit yapanlar "tanrıların caddesinden" geçerken özel ilâhîler söylenirdi; ge-çittekiler "kutsal rıhtım"a yaklaştığında ve "Anu'nun gemisinin bendine" geldiğinde diğer ilâhî okunurdu. Derken vedalaşılır ve "el kaldırma hareketleri ile" yine ilâhîler okunur ve söylenirdi.</p>

  <p class="calibre1"><img alt="" class="calibre43" src="../Images/main-40.jpg" /></p>

  <p class="calibre1"><span class="calibre9">Şekil 44</span></p>

  <p class="calibre1">&nbsp;Derken büyük rahibin önderliğindeki bütün rahipler ve tanrıları taşıyan tapınak çalışanları, özel bir "ayrılış duası" okurlardı. "Büyük Anu, Gök ve Yer seni kutsasın!" diye yedi kez bağırırlardı. Yedi gök tanrısının kutsaması için dua eder ve Göklerde olan tanrıları ve Yer'de olan tanrıları anarlardı. Sonunda ise Anu ve An-tu'ya şöyle veda ederlerdi:</p>

  <p class="calibre1">&nbsp;Derinliğin Tanrıları ve İlâhî mekânın Tanrıları sizi kutsasın!</p>

  <p class="calibre1">&nbsp;Sizi her gün kutsasınlar, her yılın her ayının her günü!</p>

  <p class="calibre1">&nbsp;Gün ışığına çıkarılan yüz binlerce kadim tanrı betimlemesi arasında hiçbiri Anu'yu göstermiyor. Ancak yine de o, antik çağlardan günümüze dek var olan her kralın her portresinden ve her heykelinden bizlere bakıyor gibi. Zira Anu sadece Büyük Kral, Kralların Tanrısı değildi, başkaları ancak onun lütfu sayesinde kral olabiliyordu. Sümer geleneğine göre, hükümdarlık Anu'dan akar; ve krallık teriminin karşılığı Anutu'dur ("Anu-luk"). Anu'nun nişanı <span class="calibre9">tiara</span> (ilâhî başlık), asa (kudret sembolü) ve (çobanlar tarafından sağlanan korumayı sembolize eden) baston idi. Artık çoban bastonu kralların ellerinden ziyade piskoposların elindedir. Ama taç ve asa, insanoğlunun bazı tahtlarda bıraktığı krallarca tutulmaktadır hâlâ.</p>

  <p class="calibre1">&nbsp;Sümer panteonunun en güçlü ikinci ilâhı EN.LİL idi. Adı "havanın efendisi" anlamına geliyordu; daha sonraları kadim dünyanın panteonlarının başını çeken Fırtına Tanrılarının prototipi ve babasıydı.</p>

  <p class="calibre1">&nbsp;Anu'nun en büyük oğluydu, babasının Göksel Evinde doğmuştu. Ama en eski zamanlardaki bir noktada Dünya'ya inmişti, dolayısıyla başlıca Gök ve Yer tanrısıdır. Tanrılar Göksel Evdeki mecliste toplandıklarında, Enlil babasının yanında bu toplantılara katılırdı. Tanrılar Dünya'da meclis hâlinde toplandıklarında ise, ana tapınağının, E.KUR ("dağ gibi olan ev")'un bulunduğu Enlil'e adanmış şehir olan, ilâhî bölge Nippur'daki Enlil'in sarayında biraraya gelirlerdi.</p>

  <p class="calibre1">&nbsp;Sadece Sümerliler değil, Sümer'in tanrılarının ta kendileri de Enlil'i üstün olarak görmekteydiler. Onu Tüm Ülkelerin Hükümdarı olarak adlandırmış ve "Göklerde -o Prens'tir; Dünya'da, -o şeftir" diyerek iyice netleştirmişlerdir. Onun "sözü (emri) yukarılardaki gökleri titretir, aşağılardaki Dünya'yı sallar":</p>

  <p class="calibre1">&nbsp;Enlil,</p>

  <p class="calibre1">&nbsp;Emirleri uzaklara ulaşandır;</p>

  <p class="calibre1">&nbsp;"Sözü", ulu ve kutsal olandır;</p>

  <p class="calibre1">&nbsp;Dediği değiştirilemeyendir;</p>

  <p class="calibre1">&nbsp;Kaderleri uzak geleceğe kadar buyurandır...</p>

  <p class="calibre1">&nbsp;Dünya'nın Tanrıları, önünde gönüllü boyun eğerler;</p>

  <p class="calibre1">&nbsp;Dünya'da olan gök tanrıları</p>

  <p class="calibre1">&nbsp;onun karşısında alçakgönüllü davranırlar;</p>

  <p class="calibre1">&nbsp;Sadıkça yanındadırlar, talimatlara göre.</p>

  <p class="calibre1">&nbsp;Sümer inançlarına göre Enlil Dünya'ya, Dünya meskûn ve uygar olmazdan çok önce gelmiştir. "Enlil'e, Hep İyilik Yapan'a İlâhî"; Enlil'in "emirlerinin her yerde icra edilmesi" yolundaki talimatları olmasaydı, toplum ve uygarlığın birçok unsurunun mevcut olmayacağını anlatır.</p>

  <p class="calibre1">&nbsp;Hiçbir şehir inşa edilmez, hiçbir yerleşim kurulmazdı;</p>

  <p class="calibre1">&nbsp;Ne ahırlar inşa edilir, ne ağıllar kurulurdu;</p>

  <p class="calibre1">&nbsp;Hiçbir kral yetişmez, hiçbir rahip doğmazdı.</p>

  <p class="calibre1">&nbsp;Sümer metinleri ayrıca, Enlil'in Dünya'ya "kara başlı halk" (bu, Sümerlilerin insanoğlu için kullandığı lâkaptır) yaratılmadan önce geldiğini de belirtir. Bu insanoğlu öncesi zamanlarda Enlil, Nippur'u kendi merkezi veya Gök ve Yer'in bir tür "bağ" yoluyla bağlantıda olduğu "emir noktası" olarak dikmişti. Sümer metinleri bu bağa DUR.AN.Kİ ("bağ gök-yer") diye adlandırır ve Enlil'in Dünya'daki ilk işlerini şiirsel bir dille anlatırlar:</p>

  <p class="calibre1">&nbsp;Enlil,</p>

  <p class="calibre1">&nbsp;Dünya'da ilâhî yerleşimleri işaretlediğinde,</p>

  <p class="calibre1">&nbsp;Nippur'u kendi şehrin olarak kurdun.</p>

  <p class="calibre1">&nbsp;Dünya şehri, ulu olan,</p>

  <p class="calibre1">&nbsp;Senin, suyu tatlı olan saf yerin,</p>

  <p class="calibre1">&nbsp;Dur-An-Ki'yi kurdun Dünyanın dört köşesinin ortasında.</p>

  <p class="calibre1">&nbsp;Nippur'da sadece tanrıların oturduğu ve insanın daha henüz yaratılmamış olduğu o ilk günlerde, Enlil karısı olacak olan tanrıçayla tanışır. Bir versiyona göre, Enlil müstakbel gelini Nippur'un deresinde çıplak yıkanırken görür. Bu, ilk görüşte aşktır ama evlilik pek de aklından geçmemektedir:</p>

  <p class="calibre1">&nbsp;Çoban Enlil, kaderleri emreden,</p>

  <p class="calibre1">&nbsp;Parlak gözlü olan, onu gördü.</p>

  <p class="calibre1">&nbsp;Efendi ona ilişkiden söz eder; o hiç gönüllü olmaz.</p>

  <p class="calibre1">&nbsp;Enlil ona ilişkiden söz eder; o hiç oralı olmaz:</p>

  <p class="calibre1">&nbsp;"Vajinam çok küçüktür (der kız), çiftleşme bilmemiştir;</p>

  <p class="calibre1">&nbsp;Dudaklarım çok küçüktür, öpüşme bilmemiştir."</p>

  <p class="calibre1">&nbsp;Ama Enlil hayırı cevap olarak kabul etmez. Mabeyini Nuşku'ya, SUD ("hemşire") adlı, annesiyle birlikte E.REŞ ("kokulu ev")'de yaşayan "genç kıza" duyduğu yakıcı arzudan söz eder. Nuşku bir sandal gezisi yapmayı önerir ve bir sandal getirir. Enlil Sud'u kendisi ile yelken açmaya ikna eder. Sandala biner binmez, onun ırzına geçer.</p>

  <p class="calibre1">&nbsp;Kadim hikâyenin devamında, Enlil tanrıların şefi olmasına karşın, onlar o kadar öfkelenirler ki, Enlil'i yakalayıp onu Aşağı Dünya'ya sürerler. "Ahlâksız Enlil!" diye bağırırlar, "Çabuk şehirden çık!" Bu versiyonda Enlil'in çocuğuna gebe olan Sud da onu izler ve Enlil, onunla evlenir. Bir başka versiyonda ise yaptıklarından pişman olan Enlil kızı aramaktadır ve mabeyinini kızın annesine yollayarak, evlilik izni ister. Öyle ya da böyle, Sud, Enlil'in karısı olur ve Enlil ona NİN.LİL ("havanın hanımı") unvanını verir.</p>

  <p class="calibre1">&nbsp;Ama Enlil ve onu cezalandıran tanrılar, Ninlil'i baştan çıkaranın Enlil değil, tam tersi olduğunu bilmemektedir. İşin doğrusu, Ninlil annesinin talimatı üzerine derede çıplak yıkanmaktadır; dere boyunca yürüyüşler yapan Enlil'in Ninlil'i görüp onu "kucaklamak, öpmek isteyeceğini" ummaktadır.</p>

  <p class="calibre1">&nbsp;Bu ikisinin birbirlerini buluş tarzına rağmen, Enlil tarafından kendisine "hanımlık giysisi" verilir verilmez Ninlil en saygıdeğer hâle gelir. Hanedanın devamı ile ilgili olduğuna (inandığımız) tek istisna dışında, Enlil'in başka uygunsuzluklara kalkıştığı hiç bilinmemektedir. Nippur'da bulunan bir adak tableti Enlil ve Ninlil'i tapınaklarında kendilerine içki ve yiyecek sunulurken göstermektedir. Tablet, Ur-Enlil, "Enlil'in Hizmetçisi" tarafından imzalanmıştır. (Şekil 45)</p>

  <p class="calibre1"><img alt="" class="calibre44" src="../Images/main-41.jpg" /></p>

  <p class="calibre1"><span class="calibre9">Şekil 45</span></p>

  <p class="calibre1">&nbsp;Tanrıların şefi oluşunun dışında, Enlil aynı zamanda Sümer Diyarının (bazen sadece "Diyar" da denirdi) ve "Kara Başlı Halkının" en üstün Efendisi'dir. Bir Sümer ilâhîsi bu tanrıya hürmetlerini sunar:</p>

  <p class="calibre1">&nbsp;Diyarın kaderini bilen Efendi görevinde güvenilir;</p>

  <p class="calibre1">&nbsp;Sümer'in kaderini bilen Enlil vazifesinde güvenilir;</p>

  <p class="calibre1">&nbsp;Baba Enlil,</p>

  <p class="calibre1">&nbsp;tüm diyarların Efendisi;</p>

  <p class="calibre1">&nbsp;Baba Enlil,</p>

  <p class="calibre1">&nbsp;Adil Emrin Efendisi;</p>

  <p class="calibre1">&nbsp;Baba Enlil,</p>

  <p class="calibre1">&nbsp;Kara Başlıların Çobanı...</p>

  <p class="calibre1">&nbsp;Gündoğumu Dağından Günbatımı Dağına,</p>

  <p class="calibre1">&nbsp;Diyarda senden başka efendi yok,</p>

  <p class="calibre1">&nbsp;Sadece sen kralsın.</p>

  <p class="calibre1">&nbsp;Sümerliler Enlil'e hem korkudan hem de şükran duyduklarından hürmet ediyorlardı. Tanrılar Meclisinin kararlarının insanlığa karşı yürütülmesini temin eden oydu; saygısızlıkta bulunan şehirlere karşı silip süpüren "rüzgâr"ını üfüren oydu. Tufan sırasında, insanoğlunun imhasını amaçlayan oydu. Ama insanoğluyla barış hâlinde olduğunda iyilikler yapan dost bir tanrıydı; Sümer metinlerine göre, saban ve kazma ile birlikte çiftçilik bilgisi Enlil tarafından insanlığa bahşedilmişti.</p>

  <p class="calibre1">&nbsp;Enlil ayrıca insanoğluna hükmedecek olan kralları, hükümdarlar değil de ilâhî adalet kanunlarının uygulanması görevi kendisine teslim edilen, tanrı hizmetkârları olarak seçmekteydi. Gerçekten de Sümer, Akkad ve Babil kralları kendilerini öven yazıtlarına, Enlil'in kendilerini Krallığa nasıl çağırdığını anlatarak başlarlar. Kendisi ve babası Anu adına Enlil tarafından yapılan bu "çağrılar", hükümdarı yasallıkla donatmakta ve işlevlerini anlatmaktadır. Babil'in ulusal tanrısı olarak Marduk adında bir tanrıyı tanıyan Hammurabi bile, kanunlarına "Anu ve Enlil halkın esenliğini sağlamak... ülkede adaletin hüküm sürmesini sağlamak üzere beni görevlendirdiler." diyerek başlamaktadır.</p>

  <p class="calibre1">&nbsp;Gök ve Yerin Tanrısı, Anu'dan İlkdoğan, Krallık Dağıtıcı, Tanrılar Meclisinin Baş İcracısı, Tanrıların ve İnsanların Babası, Tarımı Bahşeden, Havanın Efendisi; bunlar Enlil'in büyüklüğünü ve güçlerini gösteren bazı atıflardır. Onun "emri uzaklara ulaşırdı", "dedikleri değiştirilemezdi"; "kaderleri buyururdu". "Bağ yer-gök"e sahipti ve "tüm ülkeleri tarayabilen gözleri" "ulu şehri Nippur"dan, "tüm ülkelerin ta içine dek araştıran huzmeleri kaldırırdı".</p>

  <p class="calibre1">&nbsp;Ancak çıplak bir güzellikle büyülenebilecek herhangi bir genç kadar insandı; tanrılar birliği tarafından dayatılan ve ihlâl edilmesi durumunda cezası sürgün olan ahlâk kurallarına tâbiydi; hatta ölümlülerin şikâyetlerinden bile muaf değildi. En azından bir kez, Ur’un Sümerli bir kralı doğrudan Tanrılar Meclisine şikâyette bulunarak, Ur'un ve halkının başına gelen bir dizi felaketin sebebinin "Enlil'in Sümer tohumundan olmayan... değersiz bir adama krallık vermesi" talihsizliği olduğunu bildirir.</p>

  <p class="calibre1">&nbsp;İleride, Enlil'in ilâhî ve Dünya üstündeki fâni meselelerde oynadığı merkezî rolü ve onun birkaç oğlunun kendi aralarında ve başkalarıyla ilâhî haleflik için nasıl savaştıklarını ve böylece tanrıların savaşları ile ilgili daha sonraki hikâyelerin nasıl ortaya çıktığını göreceğiz.</p>

  <p class="calibre1">&nbsp;Sümer'in üçüncü Büyük Tanrısı, Anu'nun bir diğer oğludur; iki adı vardır: E.A ve EN.Kİ. Erkek kardeşi Enlil gibi o da bir Gök ve Yer tanrısıdır; yani aslında göklerde olan ve Dünya'ya inmiş olan bir ilâh.</p>

  <p class="calibre1">&nbsp;Onun Dünya'ya gelişi, Sümer metinlerinde, İran Körfezi'nin sularının günümüzde olduğundan çok daha fazla karanın içinde olduğu, ülkenin güney kesimini bir bataklık hâline getirdiği bir zamanla ilişkilendirilir. Ea (bu isim kelimenin tam anlamıyla "ev- su" anlamına gelir), usta bir mühendistir; kanalların inşasını, nehirlerin bentlenmesini ve bataklıkların kurutulmasını plânlamış ve gözetmiştir. Bu su-yollarında, özellikle de bataklıklarda yelken açmayı severdi. Sular, adının da belirttiği gibi, gerçekten de onun eviydi. "Büyük evi"ni, bataklıkların tam sınırında kurmuş olduğu şehirde, pek uygun biçimde HA.A.Kİ ("su balıklarının yeri") adı verilen ve E.Rİ.DU ("uzağa gitme evi") diye de bilinen şehirde inşa etmişti.</p>

  <p class="calibre1">&nbsp;Ea, "Tuzlu Suların Efendisi" idi, yani denizlerin ve okyanusların. Sümer metinleri tekrar tekrar üç Büyük Tanrının âlemleri kendi aralarında bölüştükleri çok eski bir zamandan söz ederler. "Denizler Enki'ye verildi, Dünya Prensi'ne", böylece</p>

  <p class="calibre1">&nbsp;Enki de "Apsu'nun ("Derinler"in) hükümdarlığını" aldı. Denizlerin Efendisi olarak Ea uzak diyarlara, özellikle de Sümer'e değerli metallerin ve yarı değerli taşların getirildiği yerlere yelken açan gemiler inşa etti.</p>

  <p class="calibre1">&nbsp;En eski Sümer silindir mühürleri Ea'yı bazen içinde balıklar da bulunan akan derelerle çevrelenmiş biçimde betimler. Mühürler Ea'yı, burada da görüldüğü gibi, Ay ile (hilâl ile belirtilir) ilişkilendirir; belki de Ay'ın denizlerdeki gelgite sebep olması olgusundan kaynaklanan bir ilişkilendirmedir bu. Ea'ya NİN.İGİ.KU ("parlak gözlü efendi") sıfatının verilmesinin nedeni de hiç şüphesiz böylesi bir göksel imgedir. (Şekil 46)</p>

  <p class="calibre1"><img alt="" class="calibre45" src="../Images/main-42.jpg" /></p>

  <p class="calibre1"><span class="calibre9">Şekil 46</span></p>

  <p class="calibre1">&nbsp;Aralarında Ea'nın ta kendisi tarafından yazılmış gerçekten şaşırtıcı bir otobiyografi de bulunan Sümer metinlerine göre, Ea göklerde doğmuş ve Dünya üstünde herhangi bir yerleşim veya uygarlık olmazdan çok önce Dünya'ya inmiştir. "Ülkeye yaklaştığımda, çokça sel vardı" diye belirtir. Daha sonra ülkeyi yerleşilebilir hâle getirmek üzere kendi tarafından girişilen bir dizi faaliyeti anlatır: Dicle Nehri'ni taze, "yaşam veren sularla" doldurdu; Dicle ve Fırat'ta yol alınabilmesi için kanalların inşasına göz kulak olmak üzere bir tanrı atadı; bataklıkları çer çöpten temizledi ve onları balıklarla doldurdu, onları her türden kuş için bir barınak yaptı ve kullanışlı inşa malzemesi olan kamışların oralarda büyümesini sağladı.</p>

  <p class="calibre1">&nbsp;Denizlerden ve nehirlerden kuru toprağa dönen Ea "sabanı ve pulluğu yönlendirenin... kutsal saban izlerini açanın... ağılları kuranın... ahırlar inşa edenin..." kendisi olduğunu iddia etti. Devamında, (bilginler tarafından "Enki ve Dünya Düzeni" diye adlandırılan) bu kendine özgü metni, Dünya'ya tuğla yapımını, konutlar ve şehirleri inşa etmeyi, metalürji ve benzeri sanatları getiren olarak bu tanrıyı tanımlar.</p>

  <p class="calibre1">&nbsp;İlâhı, insanlığın en büyük koruyucusu, uygarlığı ortaya çıkaran tanrı olarak betimleyen birçok metin, ayrıca onu tanrılar meclisinde insanoğlunun başkahramanı olarak da resmeder. İncil'deki tarifin kaynağı olması gereken Sümer ve Akkad Tufan metinleri, Ea'yı Tanrılar Meclisinin kararına karşı koyarak güvendiği bir takipçisinin (Mezopotamya "Nuh"u) felâketten kaçmasını sağlayan bir tanrı olarak betimler.</p>

  <p class="calibre1">&nbsp;Gerçekten de, (Eski Ahit gibi) bir tanrı veya tanrıların insanı şuurlu ve kasıtlı bir fiil yoluyla yarattığı inancına bağlı olan Sümer ve Akkad metinleri, Ea'ya anahtar bir rol verirler: Tanrıların baş bilimcisi olarak, insanın yaratılacağı metodu ve işlemi belirleyen odur. İnsanın "yaradılışına" veya ortaya çıkışına böylesine aşina olunca, tanrıların insanoğlundan "ebedî yaşamı" saklama kararlılığına karşı koyarak, Adapa'yı, yani Ea'nın "bilgeliği"nce yaratılan "model insan"ı Anu'nun göklerdeki mekânına yönlendirenin Ea olmasına şaşmamak gerekir.</p>

  <p class="calibre1">&nbsp;Ea, yaratılışında bir rolü olduğu için mi insanın yanındaydı; yoksa daha öznel sebepleri mi vardı? Kayıtları taradıkça, Ea'nın hem fâni hem de ilâhi meselelerdeki karşı çıkışlarının, değişmez bir şekilde, çoklukla Enlil'den kaynaklanan engelleyici karar ve plânları hedef aldığını görmekteyiz.</p>

  <p class="calibre1">&nbsp;Kayıtlar, Ea'nın erkek kardeşi Enlil'e duyduğu yakıcı kıskançlığın göstergeleri ile doludur. Gerçekten de, Ea'nın diğer (ve belki de ilk) adı EN.Kİ ("Dünyanın efendisi")'dir ve dünyanın üç tanrı arasında bölüşülmesi ile ilgili metinler, bunun pekâlâ Ea'nın Dünya hükümdarlığını erkek kardeşi Enlil'e kaptırdığı bir kura olabileceğini ima etmektedir.</p>

  <p class="calibre1">&nbsp;Tanrılar el sıkıştılar,</p>

  <p class="calibre1">&nbsp;Zar attılar ve bölüştüler.</p>

  <p class="calibre1">&nbsp;Sonra Anu, Göğe çıktı;</p>

  <p class="calibre1">&nbsp;Enlil'e, Dünya verildi,</p>

  <p class="calibre1">&nbsp;Bir çemberle kapanan denizler,</p>

  <p class="calibre1">&nbsp;Onlar Enki'ye, Dünya Prensine verildi.</p>

  <p class="calibre1">&nbsp;Ea/Enki bu kuranın sonuçlarından dolayı kırgın olabilirdi ama çok daha derin bir gücenikliği beslemiş gibi görünmektedir. Sebebi, otobiyografisinde Enki tarafından belirtilmiştir: İlk doğanın Enlil değil, kendisi olduğunu iddia eder, dolayısıyla Anu'nun bariz vârisi olmaya hakkı olan da Enlil değil, kendisidir:</p>

  <p class="calibre1">&nbsp;"Babam, evrenin kralı, beni evrene getirdi...</p>

  <p class="calibre1">&nbsp;Ben bereketli tohumum,</p>

  <p class="calibre1">&nbsp;Büyük Vahşî Boğa'nın saçtığı;</p>

  <p class="calibre1">&nbsp;Ben, Anu'nun ilk doğan oğluyum.</p>

  <p class="calibre1">&nbsp;Ben, tanrıların Büyük Kardeşiyim...</p>

  <p class="calibre1">&nbsp;Ben, doğmuş olanım.</p>

  <p class="calibre1">&nbsp;İlâhî Anu'nun ilk oğlu olarak."</p>

  <p class="calibre1">&nbsp;Kadim Yakın Doğu'daki insanların uyduğu yasalar tanrılar tarafından verilmiş olduğundan, insanlara uygulanan toplumsal ve ailevî yasaların, tanrılara uygulananın kopyaları olduğunu düşünmek mantıklıdır. Mari ve Nuzi gibi sit alanlarında bulunan mahkeme ve aile kayıtları; İbrani ataların uyduğu İncil dönemi gelenek ve törelerinin, kadim Yakın Doğu'nun her yanında kralları ve asilleri de bağladığını teyit etmektedir. Eski Ahit'teki ataların karşılaştığı veraset sorunları, dolayısıyla öğretici bir yan taşımaktadır.</p>

  <p class="calibre1">&nbsp;Karısı Sara'nın görünüşteki kısırlığı sebebiyle çocuktan yoksun olan İbrahim, hizmetçisinden bir erkek çocuk sahibi olur. Ama oğulları (İsmail), Sara'nın İbrahim’den bir oğlan, İshak'ı doğurmasıyla atasal silsileden dışlanır.</p>

  <p class="calibre1">&nbsp;İshak'ın karısı Rebeka ikizlere gebedir. Teknik olarak ilk doğan Esav'dır, kızıl, tüylü bir oğlan. Esav'ın topuğuna tutunarak doğan Yakub daha hoştu, Rebeka onu pek sever. Yaşlanan ve yarı kör olan İshak ahdini ilân etmek üzereyken Rebeka verasetin Esav'a değil de Yakub'a kalması için bir hile yapar.</p>

  <p class="calibre1">&nbsp;Son olarak, Yakub'un veraset sorunları da Rahel ile evlenmek üzere Laban'a yirmi yıl hizmet etmesine karşın, Laban'ın onu ilk olarak Rahel'in ablası Lea evlenmeye zorlamasından kaynaklanmıştı. Yakub'un ilk doğan oğlu (Ruben) Lea'dandır; Yakub'un Lea ve iki cariyesinden daha birçok oğlu ve bir kızı da olur. Ancak Rahel kendi ilk doğan oğlunu (Yusuf) nihayet doğurduğunda, Yakup onu kardeşlerine yeğ tuttu.</p>

  <p class="calibre1">&nbsp;Böylesi töreleri ve veraset kanunlarını dikkate aldığında, kişi Enlil ve Ea/Enki arasındaki çatışan iddiaları anlayabilir. Her türlü kaydın gösterdiği gibi Anu ve resmî eşi Antu'nun oğlu olan Enlil, yasal ilk doğandır. Ama Enki'nin, "Bereketli tohum benim... Anu'nun ilk doğan oğlu benim" diye haykırışı bir gerçeği belirtiyor olmalıdır. Acaba, Anu'nun sadece bir cariye olan bir tanrıçadan doğan oğlu muydu? İshak ve İsmail'in ya da Esav ve Yakub adlı ikizlerin hikâyesi, Göksel Ev'dekine pekâlâ paralel olabilirdi.</p>

  <p class="calibre1">&nbsp;Enki, Enlil'in öncelik hakkını kabul etmiş gibi görünmesine karşın, bazı bilginler bu iki tanrı arasında sürekli bir iktidar savaşını gösteren yeterince delil görmüştür. Samuel N. Kramer kadim metinlerden birini "Enki ve Onun Aşağılık Kompleksi" diye adlandırmıştır. Daha sonra da göreceğimiz gibi, İncil'de geçen Havva, Cennet Bahçesindeki yılan veya Tufan gibi birkaç hikâyenin Sümer versiyonları, Enki'nin erkek kardeşinin emirlerine karşı koyduğu durumları içermektedir.</p>

  <p class="calibre1">&nbsp;Bir noktada, öyle görünmektedir ki, Enki İlâhî Taht için çabalamasında hiçbir anlam olmadığına karar verir ve tüm çabasını, Enlil'in oğlunu değil de kendi oğlunu üçüncü nesil halef yapmaya yöneltir. Buna, en azından ilk başlarda, kız kardeşi NİN.HUR.SAG’ ın ("dağbaşının hanımı") yardımı ile ulaşmaya çalışır.</p>

  <p class="calibre1">&nbsp;Ninhursag da Anu'nun kızıdır ama anlaşılan Antu'dan olma değildir; burada bir diğer haleflik kuralı yatar. Bilginler yıllar boyunca hem İbrahim hem de İshak'ın karılarının aynı zamanda kız kardeşleri olduğunu ilân etmeleri olgusu karşısında şaşkın kalmışlardır; zira bir kız kardeşle cinsel ilişkiye yasak getiren İncil'in tavrı açısından bu şaşırtıcı bir iddiadır. Ama Mari ve Nuzi'de gün ışığına çıkartılan yasal belgelerle, bir erkeğin üvey kız kardeşi ile evlenebildiği belli olmuştur. Dahası, tüm karılarından olan çocukları dikkate alındığında, böyle bir karıdan doğan oğul; akraba olmayan bir karıdan doğan oğuldan yüzde elli daha fazla "saf tohum" olduğundan, ilk doğan oğul olsun olmasın, yasal varis olmaktaydı. Bu durum, sonuçta, (Mari ve Nuzi'de) tercih edilen eşin oğlunun tartışmasız yasal vâris olmasını sağlamak üzere bir "kız kardeş" olarak benimsenmesinin uygulamasına yol açmıştı.</p>

  <p class="calibre1">&nbsp;İşte, Enki'nin bir oğlan doğurtmaya giriştiği Ninhursag da böyle bir üvey kız kardeşti. O da "göklerden"di, Dünya'ya en eski zamanlarda inmişti. Birkaç metin, tanrıların Dünya'yı kendi aralarında bölüşürlerken, Ninhursag'a Dilmun Diyarını, "saf bir yer... saf bir diyar... en parlak yer"in verildiğini belirtir. Bilginler tarafından "Enki ve Ninhursag: Bir Cennet Miti" adı verilen bir metin, Enki'nin çiftleşme amacıyla Dilmun'a yaptığı yolculukla ilgilidir. Metin tekrar tekrar vurgular, Nin-hursag "yalnız"dır; bağlantısı olmayan, geçkince bir kızdır. Daha sonraları yaşlı bir kadın olarak resmedilecektir ama gençken son derece çekici olmalıdır ki metin bizi utanmadan sıkılmadan bilgilendirir: Enki ona yaklaştığında, görünüşü "penisinin bentleri sulamasına sebep oldu".</p>

  <p class="calibre1">&nbsp;Yalnız kalmaları gerektiği talimatını veren Enki "Ninhursag'ın rahmine meni boşalttı. O, meniyi rahme aldı, Enki'nin menisini"; ve sonra "dokuz aylık Kadınlıktan sonra... suların kıyısında doğurdu." Ama çocuk, bir kızdı.</p>

  <p class="calibre1">&nbsp;Erkek vâris elde edemeyen Enki, kendi kızıyla sevişmeye koyuldu. "Onu kucakladı, onu öptü; Enki rahmine meni boşalttı." Ama o da bir kız doğurdu. Enki daha sonra kız torununun peşine düştü, onu da hamile bıraktı ama bir kez daha kız doğdu. Bu gayretlere bir son vermeye karar veren Ninhursag bir lanet etti; bazı bitkilerden yiyen Enki, ölümcül şekilde hastalandı. Ancak diğer tanrılar laneti kaldırması için Ninhursag'ı zorladılar.</p>

  <p class="calibre1">&nbsp;Bu olayların ilâhî meseleler üstünde büyük etkisi olmaktayken, Enki ve Nin-hursag ile ilgili diğer hikâyeler hep insanî meseleler üstündeki etki hakkındadır, zira Sümer metinlerine göre, insanoğlu, Enki tarafından icat edilen işlemler ve formülleri izleyen Ninhursag tarafından yaratılmıştır. O, baş hemşireydi; tıbbî işlemlerden sorumlu olandı; bu rolüyle tanrıça NİN.Tİ ("yaşam- hanım") diye adlandırılmıştır. (Şekil 47)</p>

  <p class="calibre1">&nbsp;Bazı bilginler Adapa (Enki'nin "model insan"ı) kelimesinde, İncil'deki Ada-ma"yı veya adamı görürler. Sümerce Tİ'nin çift anlamı da İncil'le paralellikler gösterir. Zira ti hem "yaşam" hem de "kaburga" anlamına gelir, böylece Ninti'nin adı hem "yaşam hanımı" hem de "kaburga hanımı" anlamındadır. Anlamı "yaşam" olan</p>

  <p class="calibre1"><img alt="" class="calibre46" src="../Images/main-43.jpg" /></p>

  <p class="calibre1"><span class="calibre9">Şekil 47</span></p>

  <p class="calibre1">&nbsp;İncil'deki Havva, Âdem’in kaburgasından yaratılmıştır; böylece Havva da bir bakıma bir "yaşam hanımı" ve bir "kaburga hanımı"dır.</p>

  <p class="calibre1">&nbsp;Tanrılara ve insanoğluna yaşam veren olarak Ninhursag'dan Ana Tanrıça diye söz edilir. Takma adı "Mammu"dur; bu, anne anlamına gelen İngilizce "mom" veya "mamma" kelimelerinin arasıdır. Sembolü ise "kesici" idi; antik çağlarda ebelerin doğumdan sonra göbek bağını kesmede kullandıkları araç. (Şekil 48)</p>

  <p class="calibre1">&nbsp;Enki'nin erkek kardeşi ve rakibi olan Enlil, kız kardeşi Ninhursag'dan böyle bir "hakikî vâris" edinme şansına sahip olmuştu. Göklerde doğan Yer tanrılarının en genci idi ve NİN.UR.TA ("temeli tamamlayan efendi") adını almıştı. O, babası için savaşmak üzere "Enlil'in, ağ ve ışık ışınları ile ileri çıkan kahraman oğlu", "ışık şimşekleri fırlatan... öç alıcı oğul" idi. (Şekil 49) Eşi BA.U da bir hemşire veya doktordu; sıfatı ise "ölüleri hayata geri getiren hanım" idi.</p>

  <p class="calibre1">&nbsp;Ninurta'nın eski portreleri onu kendine özgü bir silâh tutarken gösterir; hiç şüphesiz bu, "ışık şimşekleri" fırlatanın ta kendisidir. Kadim metinler onu kudretli bir avcı, askerî yetenekleriyle tanınan savaşan bir tanrı olarak selâmlar. Ama en kahramanca savaşı, babası adına değil, kendisi için verdiğidir. Bu, ZU ("zeki") adlı kötücül bir tanrı ile yaptığı geniş çaplı bir savaştır ve ödülü, Dünya'daki tanrıların liderliğidir, zira Zu yasa dışı yollarla Enlil'in Tanrıların şefi olarak elinde tuttuğu nişan ve nesneleri ele geçirmiştir.</p>

  <p class="calibre1"><img alt="" class="calibre47" src="../Images/main-44.jpg" /></p>

  <p class="calibre1"><span class="calibre9">Şekil 49</span></p>

  <p class="calibre1">&nbsp;Bu olayları anlatan metinlerin başlangıcı kırılmıştır; öykü ancak Zu'nun, En-lil'in tapınağı E-Kur'a vardığı noktadan itibaren okunabilir hâldedir. Anlaşılan Zu tanınmaktadır ve üst rütbelidir zira Enlil onu karşılar ve ona "türbesinin girişinin korunmasını emanet eder." Ama "kötücül Zu" emanete hıyanet edecektir, zira "kalbinde düşündüğü" şey, "Enlil’liğin oradan alınması", yani ilâhi güçlerin ele geçirilmesidir.</p>

  <p class="calibre1">&nbsp;Bunu yapmak için Zu, aralarında büyülü Kaderler Tabletlerinin de bulunduğu belirli nesneleri ele geçirmek zorundaydı. Sinsi Zu, Enlil soyunup günlük yüzüşü için havuza girip de öteberisini korunmasız bıraktığında, fırsatı ele geçirdi.</p>

  <p class="calibre1">&nbsp;Gözlediği sığınağın girişinde,</p>

  <p class="calibre1">&nbsp;Zu günün başlamasını beklerdi.</p>

  <p class="calibre1">&nbsp;Enlil saf sularla yıkanmaktayken-</p>

  <p class="calibre1">&nbsp;tacı çıkarılmış ve</p>

  <p class="calibre1">&nbsp;tahtın üstünde bırakılmış-</p>

  <p class="calibre1">&nbsp;Zu, Kaderler Tabletlerini ellerine aldı,</p>

  <p class="calibre1">&nbsp;Enlilliği kaçırdı.</p>

  <p class="calibre1">&nbsp;Zu, MU'su ile ("isim" olarak çevrilmiştir ama anlaşılan bir uçan makinedir) uzaktaki bir saklanma yerine doğru kaçarken, bu gözü kara hareketinin sonuçları ortaya çıkmaya başlar:</p>

  <p class="calibre1">&nbsp;İlâhî Formüller kalakaldı,</p>

  <p class="calibre1">&nbsp;Hareketsizlik her yana yayıldı; sessizlik baskın oldu...</p>

  <p class="calibre1">&nbsp;Sığınağın parlaklığı alınmıştı.</p>

  <p class="calibre1">&nbsp;"Enlil Baba'nın ağzını bıçak açmıyordu." "Diyarın tanrıları haberi duydukça birer birer geldiler." Mesele öylesine ciddîydi ki, Göksel Evindeki Anu'ya bile haber verildi. Anu durumu gözden geçirdi ve "formüller"in yerine konabilmesi için Zu'nun hemen tutuklanması sonucuna vardı. Anu "tanrılara, çocuklarına" dönerek sordu, 'Tanrılardan hanginiz Zu'yu ezecek? Onun adı hepsinden büyük olacaktır!"</p>

  <p class="calibre1">&nbsp;Değerli bilinen birkaç tanrı göreve çağrıldı. Ama hepsi de Kaderler Tabletlerini alan Zu'nun artık Enlil ile aynı güçlere sahip olduğunu, bu nedenle "ona karşı gelenin kile döneceğini" belirttiler. Bu noktada, Ea'nın aklına iyi bir fikir gelir: Bu umutsuz savaşta yer almak üzere niçin Ninurta'yı çağırmıyoruz?</p>

  <p class="calibre1">&nbsp;Meclisteki tanrılar, Ea'nın dâhiyane kurnazlığını tabi ki anladılar. Eğer Zu yenilirse veraset hakkının kendi çocuğuna kalması şansı artacaktı; benzer şekilde, bu arada eğer Ninurta öldürülürse, bundan da kazançlı çıkacaktı. Tanrıların şaşkınlığına rağmen Ninhursag (bu metinde NİN.MAH "büyük hanım" diye adlandırılır) bu fikre katılır. Oğlu Ninurta'ya dönerek, Zu'nun sadece Enlil'i değil, Ninurta'yı da Enlillikten mahrum bıraktığını açıklar. "Acıdan çığlıklar atarak doğurdum" diye bağırır ve "erkek kardeşim ve Anu için kesinleştirdim" "Göklerin Krallığını" der. Çektiği acıların boşa gitmemesi için Ninurta'ya gidip kazanmak üzere savaşması için talimat verir:</p>

  <p class="calibre1">&nbsp;Hücumunu başlat... kaçak Zu'yu yakala...</p>

  <p class="calibre1">&nbsp;Korkunç saldırı öfkeni ona karşı sal...</p>

  <p class="calibre1">&nbsp;Kes boğazını! Zu'yu ortadan kaldır!...</p>

  <p class="calibre1">&nbsp;Yedi belâlı rüzgârını onun üstüne sal...</p>

  <p class="calibre1">&nbsp;Bütün kasırgaları ona saldırt...</p>

  <p class="calibre1">&nbsp;Işıma'yı ona karşı yolla...</p>

  <p class="calibre1">&nbsp;Rüzgârların, onun Kanatlarını gizli bir yere taşısın...</p>

  <p class="calibre1">&nbsp;Hükümdarlığın Ekur'a dönmesini sağla;</p>

  <p class="calibre1">&nbsp;İlahî Formüllerin dönmesini sağla,</p>

  <p class="calibre1">&nbsp;Seni yaratan babaya.</p>

  <p class="calibre1">&nbsp;Destanın çeşitli versiyonları, yapılan savaşın tüyler ürperten tariflerini verir. Ninurta Zu'ya "oklar" atar ama "oklar Zu'nun bedenine yaklaşamaz... tanrıların Kaderler Tabletlerini elinde taşıdığı müddetçe". Fırlatılan "silâhlar tam ortasında durur" uçuşlarının. Sonu gelmeyen savaş sürüp giderken Ea, Ninurta'ya silahlarına bir <span class="calibre9">til-lum</span> eklemesini ve Zu'nun "kanatlar"ının "küçük dişli çark"larına ateş etmesini tavsiye eder. Bu tavsiyeye uyan ve "kanattan kanata" bağıran Ninurta til-lum'u Zu'nun küçük dişli çarklarına doğru ateşledi. Vurulduklarında, çarklar dağılmaya başladı ve Zu'nun "kanatlar"ı dönerek düştü. Zu mağlûp oldu ve Kader Tabletleri Enlil'e geri getirildi.</p>

  <p class="calibre1">&nbsp;Zu kimdi? Bazı bilginlerin öne sürdüğü gibi bir "mitolojik kuş" muydu?</p>

  <p class="calibre1">&nbsp;Uçabildiği açıktır. Ama bugün bir uçağa veya bir uzay gemisine binen herhangi biri de uçabilir. Ninurta da Zu kadar (ve belki de daha iyi) uçabilmektedir. Ama Ninurta bir kuş değildir; onu kendi başına veya eşi BA.U (ayrıca GU.LA diye de adlandırılır) ile gösteren birçok betimleme bunu açıkça ortaya koymaktadır. Ninurta, uçuşunu, Lagaş kentindeki kutsal bölgesinde, GİR.SU'da saklanan kayda değer bir "kuş"un yardımı ile yapmaktaydı.</p>

  <p class="calibre1">&nbsp;Zu da bir "kuş" değildi; anlaşılan elinin altında, saklanmak için uzaklara uçabildiği bir "kuş" bulunmaktaydı. İşte böylesi "kuşlar"ın içindeki tanrılar arasında gök savaşı yapıldı. Ve Zu'nun "kuş"unu en sonunda vurup öldüren silâhın yapısı hakkında hiç şüphe duymaya gerek yoktur. Sümerce TİL ve Asurcada <span class="calibre9">til-lum</span> denilen kelime resimsel olarak şöyle yazılmaktadır:</p>

  <p class="calibre1"><img alt="" class="calibre48" src="../Images/main-45.jpg" /></p>

  <p class="calibre1">&nbsp;ve o zamanlarda da bugün <span class="calibre9">til</span> kelimesinin Ibranicedeki karşılığı anlamına gelmekteydi: <span class="calibre9">"füze"</span></p>

  <p class="calibre1">&nbsp;Öyleyse Zu bir tanrıydı; Enlillik'in devrilmesini plânlamak için sebepleri olan tanrılardan biriydi; yasal vâris olan Ninurta'nın savaşmak için her sebebe sahip olduğu bir tanrı.</p>

  <p class="calibre1">&nbsp;Acaba Zu, Enki'nin karısı DAM.Kİ.NA'dan doğan ve yasal olarak kendisine ait olmayanı bir oyun yaparak ele geçirecek kadar sabırsız olan ilk oğlu MARDUK ("saf höyüğün oğlu") muydu?</p>

  <p class="calibre1">&nbsp;Buna inanmak için bazı sebepler var; kız kardeşinden bir oğlan çocuğu yapmayı ve dolayısıyla Enlillik için yasal bir vâris ortaya çıkarmayı başaramayan Enki, oğlu Marduk'a güvenmekteydi. Gerçekten de, kadim Yakın Doğu M.Ö. ikinci bin yılın başlarında büyük toplumsal ve askerî alt üst oluşlarla sarsıldığında, Marduk Babil'de Sümer ve Akkad'ın ulusal tanrısı konumuna yükseltildi. Marduk, Enlil'in yerine geçerek Tanrıların Kralı olarak ilân edildi ve diğer tanrılardan ona bağlılıklarını bildirmeleri ve faaliyetlerinin kolaylıkla kontrol edilebileceği Babil'e gelip yerleşmeleri istendi. (Şekil 50)</p>

  <p class="calibre1">&nbsp;Enlillik'in (Zu olayından çok sonraki) bu devrilişine, Babillilerin kadim metinleri tahrif etmeye yönelik yaygın çabaları eşlik etti. En önemli metinler, Anu veya Enlil ve hatta Ninurta yerine Marduk'u Göklerin Efendisi, Yaratıcı, Rahîm, Kahraman olarak gösterecek biçimde yeniden yazıldı veya değiştirildi. Değiştirilen hikâyeler arasında "Zu'nun Hikâyesi" de vardı; Babil versiyonuna göre Zu ile savaşan (Ninurta değil) Marduk idi. Bu versiyonda, Marduk övünüyordu: <span class="calibre9">"Mahasti moh il Zu" ("Tanrı Zu'nun kafatasını tuzla buz ettim").</span> Öyleyse, Zu'nun Marduk olamayacağı açıktır.</p>

  <p class="calibre1">&nbsp;Zaten "Bilimler Tanrısı" Enki'nin, Ninurta'yı kendi oğlu Marduk'a karşı kullanacağı başarılı silâhların seçimi konusunda yönlendirmesi de pek mantıklı değildir. Tavrından ve Ninurta'yı "Zu'nun boğazını kesmeye" zorlayışından anlaşıldığı kadarıyla Enki, kaybeden kim olursa olsun bu savaştan kârlı çıkmayı beklemekteydi. Tek mantıklı çıkarım, Zu'nun da bir biçimde Enlillik için yasal bir vâris o<span class="calibre12">lm</span>asıdır.</p>

  <p class="calibre1"><img alt="" class="calibre49" src="../Images/main-46.jpg" /></p>

  <p class="calibre1"><span class="calibre9">Şekil 50</span></p>

  <p class="calibre1">&nbsp;Bu da tek bir tanrıyı işaret eder: Nanna, Enlil'in resmî eşi Ninlil'den ilk doğan oğlu. Eğer Ninurta ortadan kalkacak olursa, Nanna'nın önünde verasete giden engelsiz bir yol olacaktı.</p>

  <p class="calibre1">&nbsp;Nanna (NAN.NAR'ın -"parlak olan"- kısaltılmışı), çağlar aşıp bize kadar, daha iyi bilinen Akkadca (veya "Samîce") adı <span class="calibre9">Sin</span> ile geldi.</p>

  <p class="calibre1">&nbsp;Enlil'in ilk oğlu olarak Sümer'in en iyi bilinen şehir devleti UR ("şehir") üstünde hükümranlık ona verildi. Oradaki tapınağının adı E.GİŞ.NU.GAL ("tahtın tohumunun evi") idi. Nanna ve eşi NİN.GAL ("büyük hanım"), bu mekândan şehrin ve şehir halkının işlerini büyük bir iyilikle sürdürmekteydiler. Ur halkı ilâhi yöneticilerini büyük bir sevecenlikle anıyor, tanrılarına "Nanna Baba" ve benzer sevecen lâkaplar takıyorlardı.</p>

  <p class="calibre1">&nbsp;Ur'un bereket ve bolluğu, şehir halkı tarafından doğrudan Nanna'ya atfedilmekteydi. Ur'un (tanrının lütfuyla) yöneticilerinden biri olan Şulgi, M.Ö. üçüncü bin yılın sonunda Nanna'nın "evi"ni "bollukla dolu bir ağıl", koyunların çoğaldığı ve öküzlerin kesildiği "ekmek adaklar<span class="calibre12">ını</span>n bereketli yeri", davul ve zilli tefin sesinin duyulduğu tatlı müzikle dolu bir yer olarak tarif eder.</p>

  <p class="calibre1">&nbsp;Koruyucu tanrısı Nanna'nın yönetimi altında Ur, Sümer'in tahıl ambarı hâline gelir; diğer her yerdeki tapınaklara tahıl kadar koyun ve davar da sağlar. "Ur'un Yıkılışı Üstüne Ağıt" başlıklı merin bize, negatif bir yolla, felâketten önce Ur'un nasıl olduğunu anlatmaktadır:</p>

  <p class="calibre1">&nbsp;Nanna'nın ambarlarında tahıl yok.</p>

  <p class="calibre1">Tanrıların akşam yemekleri, tatsız;</p>

  <p class="calibre1">&nbsp;büyük yemek salonlarında, şarabın ve balın sonu gelmiş...</p>

  <p class="calibre1">&nbsp;Tapınağının ulu fırınında, ne öküzler ne koyunlar hazırlanmakta;</p>

  <p class="calibre1">&nbsp;Nanna'nın büyük Prangalar Yerinde: öküzlere emirleri verilen yerde uğultu kesilmiş-sessizliği çok büyük...</p>

  <p class="calibre1">&nbsp;Öğütme taşı ve havan tokmağı hareketsiz...</p>

  <p class="calibre1">Adak sandalları, adak taşımıyor artık...</p>

  <p class="calibre1">&nbsp;Nippur'daki Enlil'e adak ekmeği getirmiyor.</p>

  <p class="calibre1">&nbsp;Ur'un nehri boş, sandallar işlemiyor...</p>

  <p class="calibre1">&nbsp;Kıyılarında yiyecek bitmiyor, uzun otlar sarmış.</p>

  <p class="calibre1">&nbsp;"Rüzgâra karışan ağıllara", terk edilen ahırlara, giden çobanlara ve sürü güdenlere ağıt yakan bir diğer ağıt ise çok gariptir: Ur halkı tarafından değil, tanrı Nanna ve eşi Ningal tarafından yazılmıştır. Bu ve Ur'un düşüşü üstüne yazılmış diğer ağıtlar, sıra dışı bir olayın travmasını gözler önüne sermektedir. Sümer metinleri bizi, Nanna ve Ningal'in felâket tamamlanmadan hemen önce şehri terk ettikleri konusunda bilgilendirir. Bu dokunaklı biçimde tarif edilen, acele bir ayrılıştır:</p>

  <p class="calibre1">&nbsp;şehrini seven Nanna, şehirden ayrıldı.</p>

  <p class="calibre1">&nbsp;Ur'u seven Sin, artık evinde oturmadı.</p>

  <p class="calibre1">&nbsp;Ningal...</p>

  <p class="calibre1">&nbsp;düşman bölgesinden geçip şehrinden kaçarken, aceleyle bir giysiye sarındı,</p>

  <p class="calibre1">&nbsp;Evinden ayrıldı.</p>

  <p class="calibre1">&nbsp;Ur'un düşüşü ve tanrılarının sürgün edilişi, ağıtlarda Anu ve Enlil'in kasti kararlarının sonuçları olarak tarif edilmektedir. Cezayı kaldırsınlar diye Nanna'nın yalvarıp yakardığı da bu ikisidir.</p>

  <p class="calibre1">&nbsp;Anu'm, tanrılar kralı,</p>

  <p class="calibre1">&nbsp;"Bu kadarı yeter" desen;</p>

  <p class="calibre1">&nbsp;Enlil'im, ülkeler kralı, hoş bir kader biçsen!</p>

  <p class="calibre1">&nbsp;Doğrudan Enlil'e başvuran "Sin, ıstırap çeken kalbini babasına açar; Enlil'i selâmlar, onu doğurtan babayı" ve ona yalvarır:</p>

  <p class="calibre1">&nbsp;Ey beni doğurtan babam,</p>

  <p class="calibre1">&nbsp;Ne zamana dek düşmanca bakacaksın özür dileyişime?</p>

  <p class="calibre1">&nbsp;Ne zamana dek?...</p>

  <p class="calibre1">&nbsp;Sebebi olduğun bu eza çeken kalpte bir alev gibi titreşen-lütfen dostça bakıver.</p>

  <p class="calibre1">&nbsp;Ağıtların hiçbir yerinde Anu'nun ve Enlil'in gazabının sebebi açıklanmaz. Ama eğer Nanna Zu ise, cezası da darbe yapma suçuna denk olmalıydı. Acaba Zu, o muydu?</p>

  <p class="calibre1">&nbsp;Şüphesiz Zu olabilirdi çünkü Zu bir tür uçan makineye sahipti; Ninurta'dan kaçtığı ve Ninurta'yla savaştığı "kuş"a. Sümer metinleri onun "&nbsp;Gök Sandalı"ndan hayranlıkla söz eder.</p>

  <p class="calibre1">&nbsp; Baba Nannar, Ur'un Efendisi...</p>

  <p class="calibre1">&nbsp; Muhteşemliği, Gök Sandalında olan...</p>

  <p class="calibre1">&nbsp; Efendi, Enlil'in ilk oğlu.</p>

  <p class="calibre1">&nbsp; Gök Sandalında yükseldiğinde,</p>

  <p class="calibre1">&nbsp; Muhteşemsin.</p>

  <p class="calibre1">&nbsp; Enlil elini süsledi Kalıcı bir asayla,</p>

  <p class="calibre1">&nbsp; Ur'un üstünde Kutsal Sandal'da yükseldiğinde.</p>

  <p class="calibre1">&nbsp;Ek kanıtlar da vardır. Nanna'nın diğer adı Sin, ZU.EN'in bir başka telâffuzu olan SU.EN'den türemiştir. İki heceli bir kelimenin aynı karmaşık anlamı, hecelerin sırasını değiştirmekle de elde edilebilir: ZU.EN ve EN.ZU, bir diğerinin "ayna" kelimesidir. ZU.EN olan Nanna/Sin, EN.ZU'dan ("efendi Zu") başkası değildir. En-lillik'i ele geçirmeye kalkışanın o olduğu sonucuna varmalıyız.</p>

  <p class="calibre1">&nbsp;Artık efendi Zu'nun (Sin), Ea'nın önerilerine rağmen, niçin idamla değil de sürgünle cezalandırıldığını anlayabiliriz. Hem Sümer metinleri ve hem de arkeolojik bulgular, Sin ve eşinin Harran'a, birkaç nehir ve dağlık arazi tarafından korunan Hurri şehrine kaçtığını belirtmektedir. Şunu da belirtmek gerekiyor: İbrahim’in babası Terah'ın önderliğindeki klanı, Ur'u terk ettiklerinde, onlarda yönlerini Harran'a çevirmişlerdi; Vaadedilmiş Topraklar'a gitmeden önce orada uzun yıllar oturmuşlardı.</p>

  <p class="calibre1">&nbsp;Ur her zaman için Nanna/Sin'e adanmış bir şehir olarak kalmasına rağmen, Harran onun için çok uzun bir süre mekân olmuş olmalıdır zira Ur'a benzetilerek inşa edilmiştir; tapınakları, binaları ve caddeleri neredeyse tamamen aynıdır. Andre Parrot <span class="calibre9">[Abraham et son temps</span> (İbrahim ve Çağı)] bu benzerlikleri "Haran kültünün Ur kültünün tam bir kopyasından başka bir şey olmadığına dair her kanıt mevcuttur" diyerek özetlemektedir.</p>

  <p class="calibre1">&nbsp;Harran'daki -bin yıl içinde tekrar tekrar inşa edilen- Sin tapınağı elli yıldan fazla süren kazılar sırasında gün ışığına çıkarıldığında, buluntular arasında üstlerine çok ilginç bir kaydın kazındığı iki stela (bir olay anısına dikilen taş sütunlar) vardı. Bir Sin yüksek rahibesi olan <span class="calibre9">Adadguppi</span> tarafından dikte edilen bir kayıttı bu; rahibenin Sin'in bilinmeyen önceki bir zamanda dönüşü için nasıl dua ettiğini ve plânlar yaptığını anlatmaktaydı.</p>

  <p class="calibre1">&nbsp;Sin, tüm tanrıların kralı,</p>

  <p class="calibre1">&nbsp;şehrine ve tapınağına kızdı, ve Göğe çıktı.</p>

  <p class="calibre1">&nbsp;İğrenen veya kederlenen Sin'in "toplandığı" ve "Göğe çıktığı" diğer yazıtlar tarafından da desteklenir. Bunlar bize, Asur kralı Asurbanipal'in belirli düşmanlardan kutsal bir "en pahalı yeşim benzeri bir taştan yapılma silindir mührü" geri aldığını ve "üstüne Sin'in bir resmini çizerek daha da iyi hâle getirdiğini" anlatırlar. Ayrıca kutsal taşın üstüne "Sin'e bir methiye" kazıdığını ve "bunu Sin'in imgesinin boynuna astığını" yazar. Sin'in bu taş mührü, eski zamanlardan kalma bir yadigâr olmalıdır, zira daha sonra "bunun o günlerde, düşmanın yaptığı imha sırasında yüzü tahrip edilmiş olan" olduğu belirtilir.</p>

  <p class="calibre1">&nbsp;Asurbanipal'in hükümdarlığı sırasında doğmuş olan yüksek rahibenin kendisinin de kraliyet kanı taşıdığı düşünülmektedir. Sin'e başvurusunda, pratik bir "anlaşma" önerir: Rahibenin oğlu Nabonid'in Sümer ve Akkad'ın yöneticisi olmasına yardım etmesi karşılığında Sin'in güçlerini hasımlarına üstün gelmesi için geri alacaktı. Tarihî kayıtlar M.Ö. 555'te, o sıralarda Babil ordularının komutanı olan Nabonid'in, arkadaşı olan subaylar tarafından tahta çıkartıldığını doğrulamaktadır. Bu işte, kendisine doğrudan Sin'in yardım ettiğini belirtir. Nabonid'in yazıtları bizi "ortaya çıkışının ilk gününde" Sin'in "Anu'nun silâhını" kullanarak göklere "bir ışık huzmesiyle dokunabildiğini" ve düşmanlarını aşağıdaki Dünya'ya düşürdüğünü söyleyerek bilgilendirir.</p>

  <p class="calibre1">&nbsp;Nabonid, annesinin tanrıya verdiği sözü tutar. Sin'in tapınağı E.HUL.HUL'u ("büyük neşe evi") yeniden inşa eder ve Sin'i en üstün Tanrı olarak ilân eder. İşte o zaman Sin "Anu-grubunun gücünü" eline geçirebildi, "Enlil-grubunun tüm gücünü kuşandı ve Ea-grubunun tüm gücünü devraldı; böylece tüm Göksel Kudretleri kendi eline almış oldu." Böylece gaspçı Marduk'u yenerek, hatta Marduk'un babası Ea'nın güçlerini de ele geçirerek Sin "İlahî Hilâl" unvanını kazandı ve ününü sözde Ay Tanrısı olarak yaptı.</p>

  <p class="calibre1">&nbsp;İğrenerek Göklere geri döndüğü bildirilen Sin, nasıl olmuş da Dünya'da böyle-si beceriler sergileyebilmişti?</p>

  <p class="calibre1">&nbsp;Sin'in gerçekten de "öfkeli emrini unuttuğunu... ve Ehulhul tapınağına geri dönmeye karar verdiğini" onaylayan Nabonid bir mucizenin gerçekleştiğini iddia eder. "Eski günlerden beri Ülkede meydana gelmemiş olan" bir mucizedir bu: Bir ilâh "Göklerden aşağı inmişti."</p>

  <p class="calibre1">&nbsp;Bu Sin'in büyük mucizesiydi,</p>

  <p class="calibre1">&nbsp;Meydana gelmemişti Ülkede, eski günlerden beri;</p>

  <p class="calibre1">&nbsp;Ülkenin halkı</p>

  <p class="calibre1">&nbsp;ne görmüş, ne de yazmışlardı</p>

  <p class="calibre1">&nbsp;Kül tabletler üstüne, sonsuza dek korumak için:</p>

  <p class="calibre1">&nbsp;Sin,</p>

  <p class="calibre1">&nbsp;tüm tanrıların ve tanrıçaların efendisi,</p>

  <p class="calibre1">&nbsp;Göklerde oturan,</p>

  <p class="calibre1">&nbsp;Göklerden aşağı inmişti.</p>

  <p class="calibre1">&nbsp;Ne yazık ki, Sin'in Dünya'ya geri döndüğü yer ve tarzla ilgili ayrıntılar verilmemiştir. Ama Haran'ın dışındaki tarlalarda olduğunu biliyoruz; kendisine "eski ülke"den bir gelin bulmak için Kenan'dan gelmekte olan Yakup gördü ki, "yer üzerinde bir merdiven dikilmiş ve başı göklere ermişti; ve işte, onda Tanrı'nın melekleri çıkmakta ve inmekte idiler".</p>

  <p class="calibre1">&nbsp;Nabonid, Nanna/Sin'e kudretini ve tapınaklarını geri verirken, aynı zamanda Sin'in ikiz çocukları olan IN.ANNA ("Anu'nun hanımı") ve UTU ("ışıldayan")'ya tapıncı da geri getirdi, tapınaklarını yeniden kurdu.</p>

  <p class="calibre1">&nbsp;İkizler, Sin'in resmî eşi olan Ningal'den doğmuştu; yani doğum yoluyla İlâhî Hanedanın üyeleriydiler. İnanna teknik olarak ilk doğan idi ama ikiz erkek kardeşi Utu ilk doğan oğul idi; yani, hanedanın yasal vârisi. Esav ve Yakup'unki gibi benzer durumlarda mevcut olan rekabetin tersine, iki ilâhî çocuk birbirlerine çok yakın bir şekilde büyüdü. Deneyimleri ve maceraları paylaştılar, birbirlerinin yardımına koştular ve İnanna iki tanrıdan birini koca olarak seçmek zorunda kaldığında, öğüt almak için erkek kardeşine başvurdu.</p>

  <p class="calibre1">&nbsp;İnanna ve Utu, Dünya'da sadece tanrıların var olduğu o uzun zaman öncesinde doğmuştu. Utu'nun şehir-alanı olan Sippar, Sümer'de tanrılar tarafından kurulmuş olan ilk şehirler arasında sayılmaktadır. Nabonid, Utu'nun Sippar'daki tapınağı E.BABBARA'yı ("ışıldayan ev") tekrar inşa etmek işini üstlendiğinde bir yazıtta şöyle belirtir:</p>

  <p class="calibre1">&nbsp;Eski temel platformunu araştırdım tapınağın, ve toprağı on sekiz kübit kazdım,</p>

  <p class="calibre1">&nbsp;Utu, Ebabbara'nın Büyük Efendisi...</p>

  <p class="calibre1">&nbsp;3.200 yıldır benden önce gelmiş hiçbir kralın görmediği Naram-Sin'in, Sargon'un oğlunun temel-platformunu bana bizzat kendisi gösterdi.</p>

  <p class="calibre1">&nbsp;Sümer'de uygarlık gelişmeye başladığında ve insan, Nehir’ler Arasındaki Di-yar'daki tanrılara katıldığında, Utu esasen kanun ve adalet ile ilişkili hâle geldi. Anu ve Enlil'e seslenenlerden ayrı olarak bazı ilk kanun maddeleri, "Utu'nun gerçek sözüne uygun olarak" oluşturulduklarından, onlara uyulması gerekmekteydi. Babil kralı Hammurabi kendi kanunlarını bir stelaya kazıttı; stelanın en tepesinde kral, kanunları bir tanrıdan alırken resmedilmektedir. (Şekil 51)</p>

  <p class="calibre1">&nbsp;Sippar'da ortaya çıkarılan tabletler, şehrin kadim zamanlardaki ününü adil kanunları olan bir yer olarak belirtmektedir. Bazı metinler Utu'yu tanrıları da insanları da yargılarken resmetmektedir; aslında Sippar, Sümer'in "yüksek mahkemesi"ydi.</p>

  <div class="calibre2">
    <p class="calibre1"><span class="calibre9">Şekil 51</span> ~ 125 ~</p>
  </div>

  <p class="calibre1"><br class="calibre2" />
  <img alt="" class="calibre50" src="../Images/main-47.jpg" /></p>

  <p class="calibre1">&nbsp;Utu'nun savunduğu adalet; Yeni Ahit'te kaydedilen Dağdaki Vaaz'ı hatırlatmaktadır. Bir "bilgelik tableti" Utu'yu memnun etmek için şu davranışı tavsiye etmektedir:</p>

  <p class="calibre1">&nbsp;Rakibine kötülük yapma,</p>

  <p class="calibre1">&nbsp;Sana kötülük yapana iyilikle karşılık ver,</p>

  <p class="calibre1">&nbsp;Düşmanını adalete bırak...</p>

  <p class="calibre1">&nbsp;Kalbinin kötülüğe meyletmesine izin verme...</p>

  <p class="calibre1">&nbsp;Sadaka için dileneneyemesi için yemek, içmesi için şarap ver...</p>

  <p class="calibre1">&nbsp;Yardımsever ol, iyilik yap.</p>

  <p class="calibre1">&nbsp;Adaleti sağladığı ve baskıcılığı önlediği için ve belki de daha sonra göreceğimiz diğer nedenlerle, Utu yolculuk edenlerin koruyucusu olarak düşünülmekteydi. Ancak, Utu'ya verilen sıfatlardan en bilineni ve en kalıcı olanı onun parlaklığıyla ilgilidir. İlk zamanlardan beri, Babbar ("ışıldayan") olarak adlandırılmaktaydı. O, "geniş bir ışık saçan Utu"dur, "Göğü ve Yeri aydınlatandır.</p>

  <p class="calibre1">&nbsp;Hammurabi, yazıtında, tanrıyı Samî dillerinde "Güneş" anlamına gelen Ak-kadca ismi Şamaş ile çağırır. Dolayısıyla, bilginlerce Utu/Şamaş'ın Mezopotamya Güneş Tanrısı olduğu varsayılmıştır. İlerledikçe göstereceğimiz gibi, göksel dengi olarak Güneş ile ilişkilendirilmenin yanı sıra, bu tanrının büyükbabası Enlil tarafından kendisine verilen özel görevleri yerine getirirken "parlak bir ışık saçtığı"na dair ibarelerde başka bir özellik daha vardır.</p>

  <p class="calibre1">&nbsp;Kanun maddelerinin ve mahkeme kayıtlarının, Mezopotamya halklarının arasındaki Utu/Şamaş adındaki bir ilâhın gerçek mevcudiyetine dair insan tanıklıkları olması gibi; Akkadca adı İştar olan tanrıça İnanna'nın da fiziksel mevcudiyeti ve varlığına dair sayısız yazıtlar, metinler, ilâhîler, kehanetler, dualar ve tarifler vardır. M.Ö. 1300'lerde bir Mezopotamya kralı, İnanna'nın erkek kardeşinin şehri Sip-par'daki tapınağının, kralın döneminde sekiz yüz yıllık olan temellerinin üstünde yeniden inşa ettirmiş olduğundan söz eder. Ama onun merkez şehri Uruk'ta, onunla ilgili hikâyeler eski zamanlara dek gider.</p>

  <p class="calibre1">&nbsp;Romalılarca Venüs, Yunanlılarca Afrodit, Kenanlılar ve İbranilerce Astarte, Asurlular ve Babilliler ve Hititler ve diğer kadim halklarca İştar veya Eşdar, Akkad ve Sümerlilerce İnanna veya İnnin veya Ninni diye bilinen ve diğer birçok lâkabı ve sıfatı olan İnanna tüm zamanların Savaş Tanrıçası ve Aşk Tanrıçasıydı; hiddetli, güzel bir dişiydi; Anu'nun sadece büyük büyük, kız torunu olmasına rağmen, Gök ve Yerin Büyük Tanrıları arasında kendisine önemli bir yer açmıştı kendi çabasıyla.</p>

  <p class="calibre1">&nbsp;Anlaşılan genç bir tanrıça olarak, Sümer'in doğusunda uzak bir diyara, Aratta Ülkesinde bir bölgeye atanmıştı. "Ulu olan, İnanna, tüm diyarın kraliçesi"nin "evi" oradaydı. Ama İnanna'nın hırsı daha büyüğü içindi. Uruk şehrinde Anu'nun sadece Dünya'ya arada bir yaptığı devlet ziyaretlerinde kullandığı büyük tapınağı durmaktaydı ve İnanna bu kudret merkezine göz koydu.</p>

  <p class="calibre1">&nbsp;Sümer kral listeleri, Uruk'un ilk ilâhî olmayan yöneticisinin tanrı Utu'nun bir insan kadından doğan oğlu <span class="calibre9">Meşkiaggaşer</span> olduğunu belirtir. Onu, büyük bir Sümer kralı olan oğlu <span class="calibre9">Enmerkar</span> izledi. Öyleyse İnanna, Enmerkar'ın büyük halası idi; ve kendisinin uzaklardaki Aratta yerine aslında Uruk'un tanrıçası olması gerektiği konusunda onu ikna etmek için pek zorluk çekmedi.</p>

  <p class="calibre1">&nbsp;"Enmerkar ve Aratta'nın Efendisi" adında uzun ve büyüleyici bir metin, En-merkar'ın Aratta'ya elçiler göndererek, mümkün olan her türlü ikna yolunu kullanıp, bir "sinir harbi" ile Aratta'yı nasıl boyun eğmeye zorladığını tasvir eder çünkü "İnanna'nın hizmetkârı olan efendi Enmerkar, onu Anu'nun Evi'nin kraliçesi yapmıştı". Destanın pek net olmayan sonu bir mutlu sonu ima eder: İnanna Uruk'a taşınırken, "Aratta'daki evini terk etmez." "İki şehir arasında gidip gelen bir tanrıça" hâline geldiğini söylemek uygun olabilir, zira İnanna/İştar diğer metinlerden anlaşıldığı kadarıyla maceraperest bir seyyahtır.</p>

  <p class="calibre1">&nbsp;Anu'nun Uruk'taki tapınağına yerleşmesi, Anu'nun bilgisi ve rızası olmaksızın gerçekleşemezdi ve metinler böylesi bir rızanın nasıl sağlandığına dair güçlü ipuçları vermektedir. Kısa süre sonra İnanna, "Anu'nun sevgilisi" anlamına gelen "Anu-nitum" lakabıyla anılmaya başlandı. Metinlerde ondan "Anu'nun kutsal hanımefendisi" diye söz ediliyordu ve anlaşıldığı kadarıyla İnanna Anu'nun sadece tapınağını değil, Uruk'a geldiğinde veya birkaç kez bildirildiğine göre onun Göksel Evine çıktığında Anu'nun yatağını da paylaşmaktaydı.</p>
</body>
</html>
