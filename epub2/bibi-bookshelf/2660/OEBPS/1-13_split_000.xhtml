<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<h2 id="_idParaDest-9"><st c="0">7</st></h2>
			<p><span><st c="2">Dün çok yakın bir arkadaşımı aniden kaybettim. </st><st c="49">Neredeyse bütün bir ömrü birlikte yaşadık. </st><st c="92">İyi günlerimiz de oldu, kötü günlerimiz de... </st><st c="138">Eşlerimizi dokuz ay arayla kaybettik. </st><st c="176">Beraber ağladık, yine beraber güldük. </st><st c="214">Bir hafta önce yine beraberdik ama şimdi Filiz yok. </st></span></p>
			<p><span><st c="266">Hayat bazen nasıl da unutturuyor bize ölümü. </st><st c="311">Ama iyi ki de unutturuyor. </st><st c="338">Ölümü en çok hayata bir amaçla bağlananlar unutur. </st><st c="389">Zaten biz hayata bir anlam katamazsak yaşamak pek de anlamlı değil ki...</st></span></p>
			<p><span><st c="461">İşte bugün yine klinikteyim. </st><st c="491">Masama oturur oturmaz, hayatım yine anlam kazanacak ve ben ölümü unutacağım. </st><st c="568">Ben daha bilgisayardan bugünkü randevulara bakarken Hayri yine hışımla giriyor odama. </st><st c="654">Öfkeli! </st><st c="662">Neye kızdı acaba? </st><st c="680">Gerçi bu adamın en normal halinde bile hayata karşı bir öfke gizli. </st><st c="748">Ne yaşarsa yaşasın, hayattan öcünü alamamış.</st></span></p>
			<p><span><st c="792">Belki de hafta sonu olduğundan yine kırmızı montu var üzerinde. </st><st c="857">Elimi her zamanki gibi kuvvetlice sıkıp anahtarları ve elinden hiç düşmeyen siyah küçük tespihi şangur şungur sehpaya koyduktan sonra yerine oturup bana bakıyor.</st></span></p>
			<p><st c="1018">“Nasılsınız Gülseren Hanım?” </st></p>
			<p><span><st c="1048">Hayret, ben ona sormadan o soruyor. </st><st c="1084">Hoşuma gidiyor bu durum.</st></span></p>
			<p><st c="1108">“İyiyim Hayri Bey, siz nasılsınız? </st><st c="1144">Biraz gergin gördüm sizi.”</st></p>
			<p><st c="1170">“Yok yok, önemli bir şey değil ama üç hanım arasında kalmak pek de rahat vermiyor insana. </st><st c="1261">Bütün düzenim bozuldu. </st><st c="1284">Beni aralarına aldılar, top gibi oynuyorlar.”</st></p>
			<p><st c="1329">“Demek öyle! </st><st c="1343">En çok hangisi kızdırıyor sizi?”</st></p>
			<p><st c="1375">“Siz bir tahmin yapın isterseniz.”</st></p>
			<p><st c="1410">“Hayhay! </st><st c="1420">Ben oyumu Laz kızından yana kullanıyorum.”</st></p>
			<p><st c="1462">“Tam isabet. </st><st c="1476">Başımın etini yiyor kadın. </st><st c="1503">Ötekilerin hiçbiri böyle değil. </st><st c="1535">Üstelik yurtdışındaki sevgilisi de geldi. </st><st c="1577">Adamın arkası kalın. </st><st c="1598">Beni duyarsa ne yapacağı belli olmaz. </st><st c="1636">Bizim Laz hemen bir hikâye uydurmuş. </st><st c="1673">Beni çok ihmal ettin, sıkıldım, bunaldım. </st><st c="1715">Ben artık kendime bir dükkân açacağım filan demiş adama.”</st></p>
			<p><st c="1772">“Hay Allah, ne ilgisi var. </st><st c="1800">Gerçekten böyle bir düşüncesi var mı?”</st></p>
			<p><st c="1838">“Yok canım! </st><st c="1851">Atıyor işte.”</st></p>
			<p><st c="1864">“Sizin yalanlara benziyor ama herkes Nalan değil. </st><st c="1915">Adam inanmış mı bunlara?”</st></p>
			<p><st c="1940">“O da inanmamış zaten. </st><st c="1964">Ama bizim Laz yaman. </st><st c="1985">Gerçekten de güzellik salonu açacak kadar bilgisi ve eğitimi var. </st><st c="2051">‘Dükkânı kiraladım bile. </st><st c="2076">Bu işleri seviyorum, sen de artık karına dön. </st><st c="2122">Sen de kurtul, ben de kurtulayım’ demiş.”</st></p>
			<p><st c="2163">“Ee!”</st></p>
			<p><st c="2169">“Adam epeyce direnmiş ama bizim Laz’ın gözü döndü mü korkacaksın. </st><st c="2236">Adam, ‘Sen alıştın rahata, oralarda yapamazsın. </st><st c="2284">Hazır bir düzenin var, bozma. </st><st c="2314">Sonra pişman olursun ama başkasının elinin değdiğini ben kabul ederim sanma. </st><st c="2391">Aklını başına devşir, iyi düşün’ demiş.”</st></p>
			<p><st c="2431">“Demek böyle demiş.”</st></p>
			<p><st c="2452">“Doğru demiş aslında. </st><st c="2475">Adam haklı. </st><st c="2487">Ben olsam ben de öyle derdim ama hemen inanmaz, ‘Başkasını mı buldu acaba?’ diye şüphelenirdim.”</st></p>
			<p><st c="2583">“O şüphelenmemiş mi?”</st></p>
			<p><st c="2605">“Söylemeyecek, inanmış gibi yapacak ki, yakalayabilsin. </st><st c="2662">O herif de öyle yapmış. </st><st c="2686">‘Sen evden çıkacağın günü söyle, bir ihtiyacın olursa da ara’ deyip çekip gitmiş. </st><st c="2768">Ben hemen anladım bunda bir tuzak olduğunu. </st><st c="2812">Laz’a söylüyorum, beni arama, sorma diye ama dinlemiyor. </st><st c="2869">Benim de başımı belaya sokacak.”</st></p>
			<p><st c="2901">“Siz ne diyorsunuz bu işlere? </st><st c="2932">Kadın sizin yüzünüzden düzenini bozuyor. </st><st c="2973">Size güveniyor galiba!”</st></p>
			<p><st c="2996">“Tabii güvenecek. </st><st c="3015">Ben onun güvenini sarsacak ne yapmışım ki? </st><st c="3058">O asıl ona yuttum numarası yapan deyyusa güvenmesin.” </st></p>
			<p><span><st c="3112">Odada bir sessizlik oluyor. </st><st c="3140">Hastalarımın bu odada rahatça, hiçbir şeyden çekinmeden bana her şeyi olduğu gibi anlatmalarını isterim ama saygısızlığı da hiç affetmem. </st><st c="3278">Bu ne biçim bir tabir!</st></span></p>
			<p><span><st c="3300">Odadaki sessizlik uzadıkça ve benim ona bakışlarım değiştikçe Hayri hemen toparlanıyor.</st></span></p>
			<p><span><st c="3388">O da anladı benim rahatsız olduğumu.</st></span></p>
			<p><st c="3425">“Pardon Gülseren Hanım, ağız alışkanlığı işte. </st><st c="3473">Kusura bakmayın. </st><st c="3490">Bundan sonra daha dikkatli olacağım.” </st></p>
			<p><span><st c="3528">Hafifçe başımı sallamakla yetiniyorum. </st><st c="3567">Odada soğuk rüzgârlar esmeden yine ilk soruyu ben soruyorum.</st></span></p>
			<p><st c="3627">“Laz kızı size güvenmeli mi?”</st></p>
			<p><st c="3657">“Siz bana hiç güvenmiyor musunuz Gülseren Hanım?”</st></p>
			<p><st c="3707">“Ben kim olarak cevap vereyim bu soruya? </st><st c="3749">Doktor olarak burada bana doğruları söylediğinizi biliyor ve bu anlamda size güveniyorum. </st><st c="3839">Ancak hayatınızdaki kadınlar size güvenmemeli. </st><st c="3886">Hatta siz bile bu aşk meşk konularında kendinize güvenmemeli, bu konuda birilerine söz verirken dikkatli olmalısınız.”</st></p>
			<p><st c="4004">“Haydaa! </st><st c="4014">Ben ne yapmışım da Laz kızı bana güvenmeyecekmiş!” </st></p>
			<p><st c="4065">“Kadın nikâh istiyor. </st><st c="4087">Bir zamanlar Nalan da istiyormuş. </st><st c="4121">Hem bu kadın sizin eşinizden başka bir de yedi yıldır beraber yaşadığınız bir sevgiliniz olduğunu bilmiyor. </st><st c="4229">Ona neden her şeyi olduğu gibi anlatmıyorsunuz?”</st></p>
			<p><st c="4277">“Her şeyi mi? </st><st c="4292">Valla mı?”</st></p>
			<p><span><st c="4302">“Valla mı?” Ne kadar içten söylüyor bunu. </st><st c="4345">Tatlı mı desem, tuzlu mu bilemedim. </st><st c="4381">Ben bilemeyince gülüveririm. </st><st c="4410">Şimdi de öyle yapıyorum.</st></span></p>
			<p><st c="4434">“Oh gülün siz. </st><st c="4450">Başı ağrıyacak olan siz değilsiniz nasıl olsa.”</st></p>
			<p><st c="4497">“Hayri Bey bunları bugünden söylemezseniz sizin başınız daha sonra çok derde girecek. </st><st c="4584">Gerçek dediğin kabına sığmaz. </st><st c="4614">Bir gün mutlaka ortaya çıkmanın bir yolunu bulur. </st><st c="4664">Hem her şey açık olursa, siz daha rahat, daha huzurlu olmaz mısınız?” </st></p>
			<p><span><st c="4734">“Beni yine anlamadınız” der gibi yan yan, bakıyor bana. </st><st c="4790">Bu bakışlarda sitem var. </st><st c="4815">Aslında ben onu çok iyi anlıyorum. </st><st c="4850">Asıl anlamayan kendisi. </st><st c="4874">Eski alışkanlıkları bunlar. </st><st c="4902">Yoksul olmak, ortalarda büyümek, itilmek, kakılmak, bazen hiç suçu, günahı olmadan birilerinden dayak yemek, aşağılanmak kolay mı? </st></span></p>
			<p><span><st c="5033">Hayri işte böyle bir yerden gelmiş buralara. </st><st c="5078">Her şeyin kolayına kaçmak, kendini kurtarmak için sürekli bir şeyler uydurmak, yalan söylemek onun eski alışkanlığı ya da eski mecburiyetleri. </st><st c="5221">Oysa o bugün bambaşka bir düzenin içinde ve bu güzel günlerini gereği gibi, iç huzuruyla, hayatta kendine yepyeni, bambaşka amaçlar edinerek, hem kendini, hem de hayatı biraz daha iyi tanıyarak yaşamıyor. </st><st c="5426">Bunların yerine o hâlâ eski, on sekiz yirmi yaşlarındaki Hayri gibi davranıyor, öyle yaşıyor.</st></span></p>
			<p><span><st c="5519">Bugün başka bir zamanda, başka sorumluluklarla, geldiği yerin kıymetini bilerek yaşamayı bilebilseydi, her şey ne kadar farklı olurdu.</st></span></p>
			<p><span><st c="5654">Ey Hayri kardeşim, ben şimdi sana bunları anlatmaya kalksam, anlar mısın? </st><st c="5729">Aha şuraya yazıyorum, Laz bunları bilse, işte o zaman başımız çok ağrır. </st><st c="5802">Olan Nalan’a olur. </st><st c="5821">Ben en çok onu korumak için yapıyorum bunları.</st></span></p>
			<p><st c="5867">“Hayri Bey siz çocukken çok mu dayak yediniz?”</st></p>
			<p><span><st c="5914">Benim durup dururken sorduğum bu soru Hayri’yi çok şaşırtıyor. </st><st c="5978">Bir an öylece, biraz da küçük bir çocuğun masumiyetiyle bakıyor yüzüme.</st></span></p>
			<p><st c="6049">“Belki yersiz bir soru oldu ama yine de biraz onlardan söz eder misiniz?”</st></p>
			<p><st c="6123">“Olur!” </st></p>
			<p><span><st c="6132">Yine çok masum, çok uysal bir “olur” bu. </st><st c="6173">Hiç itiraz etmiyor, sorgulamıyor.</st></span></p>
			<p><st c="6206">“Böyle dediğinize göre vardır bir bildiğiniz. </st><st c="6253">Şimdi acaba önce hangisini anlatsam! </st><st c="6290">Ya Gülseren Hanım, işe falakadan başlayalım öyleyse. </st><st c="6343">Babam sonunda bir gün beni falakaya yatırdı. </st><st c="6388">O zaman daha küçüğüm. </st><st c="6410">Okuldan gelirken onun bunun bahçesine girmişim de, olmamış erikleri toplamışım da, ıvır zıvır işte... </st><st c="6512">Tuttu kulağımdan, yatırdı yere, uzunca bir odun, bir de urgan buldu. </st><st c="6581">Önce beni bağladı. </st><st c="6600">Ayaklarımı da o oduna bağladı. </st><st c="6631">Aldı eline kızılcık sopasını, yer misin yemez misin! </st><st c="6684">Nasıl canım yanıyor, nasıl bağırıyorum, acıdan neredeyse ölücem. </st><st c="6749">Daha o zaman bizim Sarı da ölmemiş. </st><st c="6785">Onun da korkudan dili dişi durmuş, başımda hıçkırır da hıçkırır... </st><st c="6852">Üvey anam kapının önüne çıkmış, ellerini de bağlamış önüne o da, bizi seyreder. </st><st c="6932">Neyse bizim köylülerden bir iki tanesi geldi de beni falakadan çözdü. </st><st c="7002">Allah sizi inandırsın, tam on gün ayaklarımın üstüne basamadım. </st><st c="7066">Ayaklarım olmuş nah, bu kadar. </st><st c="7097">Yol yol da kanamış mı, sonra bir de onlar iltihap kapmış mı... </st><st c="7160">Çişim geliyor, ayağımın üstüne basamadığım için abdesthaneye bile sürünerek gidiyor muyum... </st><st c="7253">Sarı yine yanımda... </st><st c="7274">Ne iyi oğlandı Sarı... </st><st c="7297">Kıymetini bilemedim o zamanlar.”</st></p>
			<p><span><st c="7329">Nasıl da güzel anlatıyor. </st><st c="7356">Sadece anlatmıyor, size o anları yaşatıyor. </st><st c="7400">Duyguları hep açık, hep ortada. </st><st c="7432">Kadınlar bu adamın en çok bu yanını sevdi demek. </st><st c="7481">Öyle doğal, öyle içten ki... </st></span></p>
			<p><st c="7510">“Şimdi düşünüyorum da, ben demek ki çocukken hiperaktif mi ne diyorsunuz işte, öyleymişim. </st><st c="7601">Bizim ortanca kız da öyle. </st><st c="7628">Yerinde duramaz. </st><st c="7645">Otur kızım, oturmaz; yat, yatmaz. </st><st c="7679">Biz de önceleri onu çok yaramaz sandık ama okula başlayınca hocası bizim Türkân’ı aramış, bu çok hiperaktif, doktora götürün demiş. </st><st c="7811">Şimdi bir yıldır Türkân onu götürüp getiriyor ve çocuk düzeldi. </st><st c="7875">İşte ben de öyleymişim. </st><st c="7899">Babam benim bu hastalığımı beni döverek, söverek, falakaya yatırarak yani korkutarak, canımı yakarak tedavi etmeye çalışmış. </st><st c="8024">Köyde hiçbir çocuk benim kadar çok dayak yemedi, küfür işitmedi çünkü onlar benim kadar hareketli değildi. </st><st c="8131">Yani sizin anlayacağınız ben çocukken çok hırpalandım. </st><st c="8186">Sadece babam değil, bütün köyün erkeği kadını vururdu bana. </st><st c="8246">Yanarım yanarım da, Çolak İbrahim’den bile dayak yedim de ona yanarım. </st><st c="8317">Ama ben de hırsımı okuldaki çocuklardan alırdım. </st><st c="8366">Çok döverdim onları. </st><st c="8387">Biraz da iri yapılıyım ya, her birini dövmek için bir bahane bulur, çok canlarını yakardım. </st><st c="8479">Öğretmenler de bunu görür, bu sefer de onlar beni döverdi. </st><st c="8538">Yani dayak, benim hayatımın olmazsa olmazıydı. </st><st c="8585">Bizim Türkân da bu işten nasibini almıştır. </st><st c="8629">Hele ilk evlendiğimiz yıllar çok döverdim kadını.”</st></p>
			<p><st c="8679">“Niye döverdiniz karınızı?”</st></p>
			<p><st c="8707">“Karıyı dövmenin bahanesi mi olur. </st><st c="8743">Daha içeri girer girmez bir bahane bulur, iki tane patlatırdım. </st><st c="8807">O da az çekmedi benden. </st><st c="8831">Bu dayak cennetten çıkma diyorlar ya hani, bu laf doğru.”</st></p>
			<p><st c="8888">“Nasıl yani?”</st></p>
			<p><st c="8902">“Nasılı var mı? </st><st c="8919">Ulan ben seni her bahaneyle dövüyorum. </st><st c="8958">Dövdürmesene kendini.”</st></p>
			<p><st c="8980">“Ne yapsın, o da size mi saldırsın?”</st></p>
			<p><st c="9017">“Yoo... </st><st c="9026">Bak bu olmadı işte! </st><st c="9046">Kadın dediğin erkeğine el kaldırmaz.” </st></p>
			<p><span><st c="9084">Bu adamı dinlerken, “Birimiz aydan gelmişiz ama hangimiz acaba?” diye sorasım geliyor. </st><st c="9171">Aynı toprakların çocukları olarak doğrularımız ne kadar farklı! </st><st c="9235">Ama bir yandan da, ben de o köyde doğup büyüseydim, eğitim şansım da olmasaydı, büyük ihtimalle Hayri’yle aynı doğruları paylaşıyor olacaktım diye düşünmeden edemiyorum. </st></span></p>
			<p><span><st c="9405">Burada bir eşitsizlik, bir adaletsizlik varsa, bu Hayri’nin suçu değil.</st></span></p>
			<p><st c="9476">“Ha, sadece bizim hanımı mı, yok. </st><st c="9511">O ara bir iki sevgiliye takılmışsam, denk getirir, onlara da bir iki tokat atmanın yolunu bulurdum.”</st></p>
			<p><st c="9611">“Neden yapardınız bunu? </st><st c="9636">Onları aşağılamak için mi, kendinizi yukarılamak için mi?”</st></p>
			<p><st c="9694">“Bilmem, belki de onlardan biri işte... </st><st c="9735">Erkeğiz ya, erkekliğimizi göstereceğiz. </st><st c="9775">Ama bu kadınlar var ya, bu kadınlar, dayak yemeye bayılıyorlar. </st><st c="9839">Ulan ben seni daha dün dövmüşüm, sana saygı duymuyorum. </st><st c="9895">Böyle herif sevilir mi? </st><st c="9919">Daha yediği dayağın izi geçmeden, o beni yine sevmeye kalkardı. </st><st c="9983">Böyle adam sevilir mi? </st><st c="10006">Ama sonra Nalan’ı tanıyıp da onunla yakınlaşmaya başlayınca, Nalan’ı dövmek, ona saygısızlık etmek bir gün olsun aklımın ucundan bile geçmedi. </st><st c="10149">Bakın, şimdi aradan bunca yıl geçti, benim Nalan’a yan baktığım bile olmamıştır. </st><st c="10230">Sonra, ama epeyce sonra sordum kendime. </st><st c="10270">Ulan Hayri, nerede kaldı senin erkekliğin. </st><st c="10313">Kadının yanında kediye döndün dedim. </st><st c="10350">Sonra o laf da hoşuma gitmedi. </st><st c="10381">Ben kediye değil, insana döndüm. </st><st c="10414">O bana insan gibi davrandı. </st><st c="10442">Galiba ben, Nalan’dan sonra insan olduğumu, değerli olduğumu öğrendim. </st><st c="10513">Zaten ondan sonra hiçbir kadına el kaldırmadım. </st><st c="10561">Bizim hanım da kurtuldu dayaktan.” </st></p>
			<p><span><st c="10596">Sonra gözlerini kısarak bir süre bir şeyler hesap ediyor kafasında.</st></span></p>
			<p><st c="10663">“Yahu şimdi düşünüyorum da, ben Nalan’dan sonra sadece kadınları değil erkekleri de dövmedim. </st><st c="10758">Kimseyle kavga etmedim. </st><st c="10782">Sanki içimdeki öfkeyi yok etti Nalan. </st><st c="10820">Şimdi bana yine kızacaksınız ama bizim Türkân var ya, beni eskiden yani onu sık sık dövdüğüm günler, daha çok sever, daha çok sokulurdu. </st><st c="10957">Şimdi uslandım, yıllardır elimi kaldırmam, nazından sözünden geçilmiyor. </st><st c="11030">Eve girdiğim anda başlıyor sitemlere. </st><st c="11068">Yok efendim benden ne çekmiş de, saçını süpürge etmiş de, kıymetini bilmemişim de... </st><st c="11153">Falan filan işte. </st><st c="11171">İki tane çaksam nazı sözü biter de artık kadın dövmeyi kendime yediremiyorum. </st><st c="11249">Sahi siz bu soruyu bana neden sordunuz? </st><st c="11289">Benim yediğim dayakların şimdi olanlarla ne ilgisi var?”</st></p>
			<p><span><st c="11345">Sorduğum soruyu da unutmuyor hani. </st><st c="11381">Şimdi ona kendisiyle ilgili bir şeyler anlatmaya çalışacağım. </st><st c="11443">Tıpkı Nalan’a uzattığım kılıç gibi. </st><st c="11479">Bakalım Hayri o kılıcı tutabilecek mi?</st></span></p>
			<p><st c="11517">“Hayri Bey, her ne kadar artık çevrenizdeki insanlara şiddet uygulamaktan Nalan’ın sayesinde vazgeçmiş olsanız da, diğer bazı alışkanlıklarınız hâlâ yerli yerinde duruyor. </st><st c="11690">Hâlâ günü kurtarıyor, yarını hesap etmiyor, ne yapacağınız konusunda kararlı davranmıyorsunuz. </st><st c="11785">Örneğin Nalan’dan Laz kızına bahsetmiyorsunuz. </st><st c="11832">Neden, çünkü eskisi gibi kolaya kaçıyor, günü kurtarıyor, yarını hesap etmiyorsunuz. </st><st c="11917">Yani hayata karşı eski kararsızlığınız, ne yapacağınızı bilmeme haliniz değişmemiş. </st><st c="12001">Şimdi bana anlattığınız geçmiş hikâyeniz var ya, işte o yaşadıklarınız, o gün için sizi bunlara zorlamış. </st><st c="12107">Şimdi siz artık eski Hayri değilsiniz. </st><st c="12146">Bakın hayatta ne kadar yol almışsınız. </st><st c="12185">Keşke kendinizi geliştirmeye devam edebilseniz.”</st></p>
			<p><st c="12233">“Ne yani? </st><st c="12244">Laz kızına her şeyi anlatırsam işler yoluna girecek mi? </st><st c="12300">Siz öyle zannedin. </st><st c="12319">Tabii siz Laz’ı tanımıyorsunuz da, ondan böyle konuşuyorsunuz. </st><st c="12382">Yahu anında basar kadının evini. </st><st c="12415">Yazık değil mi Nalan’a?” </st></p>
			<p><span><st c="12440">Tutmadı. </st><st c="12449">Kılıç elimde kaldı. </st><st c="12469">Bundan sonrası bende yok diyor. </st><st c="12501">Israr etmenin faydası yok ama yine de ona az da olsa bir şeyler söylemeye devam edeceğim.</st></span> </p>
			<p><st c="12590">“Hayri Bey, Nalan sizin Laz kızını tanımadan önce birlikte olduğunuz eski sevgiliniz. </st><st c="12677">‘Senden önce böyle bir hayatım vardı, şimdi seni tanıyınca o ilişki bitti. </st><st c="12752">Ve ben senin yanındayım’ deseniz, Laz kızı buna ne desin. </st><st c="12810">Laz size her şeyi açık açık anlatmış. </st><st c="12848">Sevgilim var demiş. </st><st c="12868">Siz de bunu güzel güzel kabul etmişsiniz. </st><st c="12910">O niye kabul etmesin?”</st></p>
			<p><st c="12932">“Yahu dedi demesine de, size az önce anlattım ya, kadın ayrılıyor sevgilisinden. </st><st c="13014">Hem ayrılmasın da göreyim, ben ne yaparım adamı biliyor musunuz? </st><st c="13079">Kadın bir kere benim olmuş artık, ona kimse elini süremez.” </st></p>
			<p><span><st c="13139">Bu tür erkeklerin düşünce şekli bu demek ki... </st><st c="13186">Daha önce de onun gibi hastalarım oldu ama kadınlarla kurdukları ilişki şeklini bu kadar açık konuşmamıştık onlarla. </st><st c="13303">Onların derdi başkaydı. </st><st c="13327">Böyle bir adamı tanımak, onun olaylara hangi pencereden baktığını görmek, hayat felsefelerini anlamak benim için ciddi bir kazanç. </st><st c="13458">Bana çok ters gelse de benim bunları da bilmem, anlamam gerekiyor. </st><st c="13525">Başka türlü kadınlara doğru şeyler söyleyemem.</st></span></p>
			<p><st c="13571">“Hayri Bey, eğri oturup doğru konuşalım. </st><st c="13613">Siz o kadını başka birinin elinden almadınız mı? </st><st c="13662">Kadın başka biriyle birlikte yaşamıyor muydu?”</st></p>
			<p><st c="13708">“Yaşıyordu! </st><st c="13721">Ben almadım ki, o bana kendi rızasıyla geldi. </st><st c="13767">Öyle iki tarafı birden idare edecek biri değil Laz. </st><st c="13819">Ben öylesini gözünden tanırım.”</st></p>
			<p><st c="13850">“Laz’a bir sözüm yok. </st><st c="13873">Benim sözüm size. </st><st c="13891">Laz sevgilisinden ayrılıp size geliyor ama siz ne yapıyorsunuz? </st><st c="13955">Hem eşinizle hem de Nalan’la hâlâ berabersiniz. </st><st c="14003">İkisinden de ayrılmadınız. </st><st c="14030">Oysa kadın bunları bilmiyor. </st><st c="14059">Bilse düzenini bozmazdı. </st><st c="14084">Aynı şeyi Nalan’a da yaptınız ve şimdi bırakıp gidiyorsunuz. </st><st c="14145">Sahi gidiyor musunuz?”</st></p>
			<p><st c="14167">“Yok canım! </st><st c="14180">Gittiğim filan yok. </st><st c="14200">Ben onu boş bırakmam.”</st></p>
			<p><st c="14222">“Boş bırakmam ne demek?”</st></p>
			<p><st c="14247">“Yani arada yoklarım, halini hatırını sorarım. </st><st c="14295">Laz’ın ruhu bile duymaz.”</st></p>
			<p><st c="14320">“Bütün bunları kendinize yakıştırıyor musunuz?”</st></p>
			<p><st c="14368">“Ne varmış yakışmayacak! </st><st c="14394">Hiçbirini dövmem, sövmem, başımda taşırım. </st><st c="14437">Onlar da beni sever. </st><st c="14458">Nalan kocasından ayrılmakla fena mı etti? </st><st c="14500">Cenneti yaşattım ona cenneti! </st><st c="14530">Kadın kendine geldi. </st><st c="14551">Yani benden ayrılacağına boşuna üzülmüyor. </st><st c="14594">Laz da öyle. </st><st c="14607">Yıllarca sevmediği bir adamın kapatması olarak yaşamış. </st><st c="14663">Her şeyi var ama içi boş. </st><st c="14689">Benim yanımda bir görseniz, keyfinden ağzı kapanmıyor. </st><st c="14744">Seviyor kadın beni. </st><st c="14764">Laz kızı çok değişik bir kadın. </st><st c="14796">Biraz erkeksi. </st><st c="14811">Lafı ağzında, hiç dolandırmıyor yani. </st><st c="14849">Kızdığı da ortada, sevdiği de. </st><st c="14880">Çabuk kızıyor, kızınca gözü dönüyor ama çabuk geçiyor. </st><st c="14935">Yalan dolan hiç bilmiyor. </st><st c="14961">Neyse, o. </st><st c="14971">Çok kıskanç. </st><st c="14984">Onun yanındayken gözünüz hiçbir yere kaymayacak. </st><st c="15033">Hep gözüne bakacaksınız. </st><st c="15058">Televizyon açıksa, maç bile varsa, o konuşurken kazara gözünüz oraya kaysa çakar bir tane.”</st></p>
			<p><st c="15149">“Nasıl yani!”</st></p>
			<p><st c="15163">“Bayağı çakar işte.”</st></p>
			<p><st c="15184">“Vurur mu?”</st></p>
			<p><st c="15196">“Vurur ama Nalan gibi o da biraz saf. </st><st c="15235">Demek ki insan sevince saf oluyor.”</st></p>
			<p><st c="15270">“Siz de seviyorum diyorsunuz. </st><st c="15301">Öyleyse siz de saf mısınız?”</st></p>
			<p><st c="15329">“Ben de saf olsam, ortalık birbirine girer. </st><st c="15374">Kuşları ürkütmeyeceksiniz. </st><st c="15401">Avcunuzun içinde kendilerini güvende hissedecekler. </st><st c="15453">Arada bir okşayacak, seveceksiniz onları. </st><st c="15495">Gönüllerini hoş edeceksiniz. </st><st c="15524">Onlara ihtişamlı kafesler yaparak olmaz bu işler. </st><st c="15574">Al işte, Nalan da, Laz da altın kafeslerini bırakıp geldiler bana. </st><st c="15641">Saf dedikse aptal demedik. </st><st c="15668">Kadın dediğin onu seveni bilir. </st><st c="15700">Nalan anlatmaz ama Laz anlatıyor.”</st></p>
			<p><st c="15734">“Neler anlatıyor size?”</st></p>
			<p><st c="15758">“Aslında tanısanız, onu da seversiniz. </st><st c="15798">Bir kahkaha atıyor, duvarlar çatlayacak. </st><st c="15839">İşve, cilve ne isterseniz var. </st><st c="15870">O da az çekmemiş hayattan. </st><st c="15897">Aslında çok mert, açık sözlü, gözünü budaktan esirgemeyen bir kadın. </st><st c="15966">Daha ilk tanıştığımız gün gönlü aktı bana. </st><st c="16009">Bunu anladım. </st><st c="16023">Ben de bayıldım kadına. </st><st c="16047">Bir görseniz, artist gibi... </st><st c="16076">Bir anda yıldırım aşkına tutulduk sanki. </st><st c="16117">Beraberken zaman nasıl geçiyor anlamıyoruz. </st><st c="16161">Sohbeti çok tatlı. </st><st c="16180">Ayrıca müthiş bir ten uyuşması oldu aramızda. </st><st c="16226">Bir kadında ne ararsanız hepsi var onda. </st><st c="16267">Ama bir anda kızıveriyor. </st><st c="16293">Eh, Laz işte! </st><st c="16307">Öfkesi burnunda. </st><st c="16324">Vallahi kızarsa adamı alnının ortasından vurur. </st><st c="16372">O kadar da gözü pek.”</st></p>
			<p><st c="16393">“Onun geçmişi sizi rahatsız etmiyor mu?”</st></p>
			<p><st c="16434">“Ediyor, etmez mi! </st><st c="16454">Şimdi evdeki namuslu karıyı boşa, onun gibi adı sanı belli biriyle evlen. </st><st c="16528">Olacak iş değil ama...”</st></p>
			<p><span><st c="16551">Evet, o da bir gariban. </st><st c="16576">Elden ele, gönülden gönüle dolaşmış durmuş. </st><st c="16620">Onu da tanımak isterdim doğrusu. </st><st c="16653">Hayri’ye gönlü akmış, bunu anlıyorum. </st><st c="16691">Onun nikâhı altında hem kirlenen namusunu temizlemek, hem de aşk dolu bir evlilik yaşamak istiyor. </st><st c="16790">Ama bilmediği bir şey var. </st><st c="16817">Bir erkek, bir kadına böylesine bir aşk yaşatıyorsa, ondan sadece iyi bir sevgili olur, koca değil.</st></span></p>
			<p><span><st c="16916">Evlilik çok ama çok başka bir şey... </st></span></p>
			<p><span><st c="16954">Aşk o kadar yüksek tonlu bir duygu ki, karşı tarafın diğer özelliklerini tanıma fırsatı bırakmıyor insana. </st><st c="17061">Evlilik, ömür boyu sürmesini istediğimiz bir beraberlik. </st><st c="17118">Bir yuva kurulacak. </st><st c="17138">O yuva ayakta kalabilmek için taraflardan çok şey ister. </st><st c="17195">Aşk, bir evliliği ayakta tutmaya yetmez ki çünkü ömrü kısadır.</st></span></p>
			<p><span><st c="17257">İşte Hayri’nin hali, Nalan’ın hali ortada. </st><st c="17301">Hayri Nalan’ı mutlu etmiş ama onun hiçbir sorumluluğunu üstlenmemiş. </st><st c="17370">Evdeki hanımın maddi sorumluluğunu üstlenmiş ama aşkı da onunla yaşamamış.</st></span></p>
			<p><span><st c="17444">Laz kızı gibi, yıllardır hayatın her yüzünü görmüş bir kadın bu gerçeği nasıl görmez acaba? </st><st c="17537">Görmez tabii... </st><st c="17553">Aşk insanların gözünü kör ediyor çünkü.</st></span></p>
			<p><span><st c="17592">Hayri’ye gelince, nereye gittiğinin o da farkında değil. </st><st c="17650">Hadi gençken kendinden ümidi yoktu, onu anladık. </st><st c="17699">Şimdi ne yapıyor? </st><st c="17717">Hiç mi tanımadı hayatı!</st></span></p>
			<p><st c="17740">“Olmayacak işi olduracak mısınız Hayri Bey?”</st></p>
			<p><st c="17785">“Vallahi ne desem boş. </st><st c="17809">Laz inadından vazgeçmezse mecburen öyle yapacağız.”</st></p>
			<p><st c="17860">“Laz sizin eve gelip gidiyormuş galiba.”</st></p>
			<p><st c="17901">“Kıskanç işte, dedim ya çok kıskanç. </st><st c="17939">Kadın beni yirmi yıllık karımdan kıskanıyor. </st><st c="17984">Her gün telefon elinde, bizim Türkân’ı arıyor, çekil aradan diye. </st><st c="18050">Kırk kere söyledim, boş yere arama, sen böyle yaptıkça gideceği varsa da gitmez diyorum ama bizimkinde o akıl nerede!”</st></p>
			<p><st c="18168">“Türkân ne diyor bu işlere?”</st></p>
			<p><st c="18197">“Ne desin, o da bıktı usandı bu işlerden. </st><st c="18240">Her zamanki gibi ağlayıp duruyor.”</st></p>
			<p><st c="18274">“Ağlıyor mu?”</st></p>
			<p><st c="18288">“Korkuyor kadın. </st><st c="18306">‘Başımıza iş açacak bu karı’ diyor. </st><st c="18342">‘Çoluğumuz çocuğumuz var, gözünün önüne bak Hayri’ diye bana nasihat ediyor.”</st></p>
			<p><st c="18419">“O kıskanmıyor mu sizi?”</st></p>
			<p><st c="18444">“Kıskanmaz mı? </st><st c="18460">Hepsinden çok o kıskanır da, derdini dinleyen yok.”</st></p>
			<p><st c="18511">“Nalan konusunda durum nedir?”</st></p>
			<p><st c="18542">“İyi iyi! </st><st c="18553">Nalan bu ara sorun çıkarmıyor. </st><st c="18584">Ne anlatsam inanıp bana akıl vermeye çalışıyor. </st><st c="18632">Size anlatmıyor mu?”</st></p>
			<p><st c="18652">“Anlatıyor. </st><st c="18665">Sizin ona anlattığınız masalları o da bana anlatıyor.”</st></p>
			<p><st c="18719">“Aman ha, bir şey çaktırmıyorsunuz değil mi?”</st></p>
			<p><st c="18765">“Öyle olsa bana bütün bunları söyler miydiniz?”</st></p>
			<p><st c="18813">“Tamam canım, lafın gelişi işte. </st><st c="18847">İnanıyor değil mi hepsine?”</st></p>
			<p><st c="18874">“İnanıyor ama nereye kadar? </st><st c="18903">Siz eşinizden ayrılıp Laz’la evlenince bari ona gerçeği söyleyecek misiniz?”</st></p>
			<p><st c="18979">“Bakalım artık. </st><st c="18996">Aslında yaptıklarım benim de içime sinmiyor ama bir kere yola çıkmış bulunduk. </st><st c="19075">Geri dönmek olmaz.” </st></p>
			<p><st c="19095">“Yani siz de emin değilsiniz.”</st></p>
			<p><st c="19125">“Aşka meşke bir itirazım yok da, gerisi nasıl olacak, onu tam bilemiyorum. </st><st c="19201">Nalan artık benden ayrılmaya hazır mı?”</st></p>
			<p><st c="19240">“Hazır sayılır. </st><st c="19257">Siz hazır mısınız?”</st></p>
			<p><span><st c="19276">Yüzünü fena halde ekşitiyor. </st><st c="19306">Biliyorum, Nalan’dan ayrılmaya o da hazır değil. </st><st c="19355">Ona kalsa hepsini birden idare edecek ama bu sefer arada ben varım. </st><st c="19423">Nalan’ı bana getirmiş oldu. </st><st c="19451">En azından benim buna, yani Nalan’ı daha fazla idare etmesine izin vermeyeceğimi biliyor. </st><st c="19541">Yüzündeki ekşimenin asıl nedeni de bu.</st></span></p>
			<p><span><st c="19579">Bir yandan da kafasını kaşıyor.</st></span></p>
			<p><st c="19611">“Laz kızı bana sormuyor ki ötekilerden ayrılmaya hazır mısın diye.”</st></p>
			<p><st c="19679">“Haberi olsa belki sorardı.” </st></p>
			<p><span><st c="19709">Yandan yandan gülüyor. </st><st c="19732">Nalan’ın eskiye göre çok güçlendiğinin farkında. </st><st c="19781">Bu da onu korkutuyor. </st><st c="19803">Evdeki Türkân’ı hiç düşünen yok. </st></span></p>
			<p><span><st c="19836">Aceleyle sehpaya dağıttığı şangırtıları toplayıp eğilerek elimi sıktıktan sonra, “Yine geleceğim” diyerek çıkıyor. </st><st c="19951">Bana neden geliyor acaba? </st><st c="19977">Hem bana gelip her şeyi açık açık anlatıyor, hem de yine kendi bildiğini yapıyor. </st></span></p>
			<p><span><st c="20059">Kader motifi düştü peşine. </st><st c="20086">Onu duvardan duvara vurmadan peşini bırakmayacak. </st><st c="20136">Belki de bana bir yanıyla bunu gördüğü için geliyor. </st><st c="20189">Hani çok korkunca ıslık çalar ya insanlar, korkmadıklarını kendilerine kanıtlamak için. </st><st c="20277">Onun gibi bir şey galiba.</st></span></p>
			<p><span><st c="20302">Aslında işler iyice karışmadan bir şeyleri düzeltmeye çabaladım ama sonuç alamadım. </st><st c="20387">Hayat Hayri’yi nereye götürürse, hiç bakmadan düşüyor peşine. </st><st c="20449">Laz’ın ne kadar belalı olduğunu kendisi söylüyor bana. </st><st c="20504">Yani bela önce geliyorum dedi, sonra da geldi ama o hâlâ bunu görmek, fark etmek, kadere dur demek istemiyor. </st></span></p>
			<p><span><st c="20614">Bir yanı da farkında... </st><st c="20638">“Olacak şey değil ama...” derken bence bunu söylüyordu. </st><st c="20694">Olacak şey değil diyor, yine de yapıyor. </st><st c="20735">Kader motifi işte tam da böyle bir şeydir. </st><st c="20778">Göre göre götürür insanı kaderine.</st></span></p>
			<p><span><st c="20812">Tuna, yorulduğumu anladı yine elinde tepsiyle girdi içeri. </st><st c="20872">Akşamdan yaptığı poğaçaların yanında dumanı tüten çayı özenle koyuyor önüme. </st><st c="20949">Ben bunları afiyetle yerken o da keyifle oturuyor karşımda. </st><st c="21009">Benim odamda oturmaya bayılır. </st><st c="21040">Dün akşam birlikte seyrettiğimiz İstanbullu Gelin’i konuşuyoruz en çok. </st><st c="21112">Tuna bu dizide en çok Garip karakterini seviyor. </st><st c="21161">“Bütün kocalar Garip gibi olsa ne güzel olurdu” derken hınzırca bir gülümseme yayılıyor yüzüne. </st></span></p>
			<p><span><st c="21257">Daha ben çayımı bitirmeden, kapının çalınmasıyla fırlıyor yerinden Tuna. </st><st c="21330">Sıradaki hasta gelmiştir.</st></span></p>
			<p><span><st c="21355">Ben içinde yaşadığım yerlere her zaman özen gösteren biriyim. </st><st c="21418">Evimde de öyleyim. </st><st c="21437">Evin her bir köşesi benim için önemlidir. </st><st c="21479">Sabahları kahvaltıdan sonra kahvemi kırmızı köşede içerim. </st><st c="21538">Kırmızı köşe, evin manzarası en güzel bölümüdür. </st><st c="21587">Ankara’da güzel bir sitenin 8. </st><st c="21618">katında oturuyorum. </st><st c="21638">Oldukça geniş bir salonum var. </st><st c="21669">Tam camın önüne bir kahve köşesi yaptım. </st><st c="21710">Karşılıklı duran büyükçe, bordo renkli iki berjer koltuk, ortada büyük bir sehpa, sehpada özel olarak yaptırdığım kırmızı lambam durur. </st></span></p>
			<p><span><st c="21846">Sabah kahvemi işte bu koltuklardan birine oturup uzaktan Ankara’yı ve gökyüzünü seyrederek içerim. </st><st c="21945">Genelde Ankara kışın biraz isli, biraz da sisli olur. </st><st c="21999">Gökyüzünden bulutlar hiç eksilmez ama ben yine de onlara bakmayı severim.</st></span></p>
			<p><span><st c="22072">İstanbul’da da artık Boğaz’ı, Boğaz’dan geçen irili ufaklı gemileri gören küçük bir evim var. </st><st c="22167">Orada camın önünde iki lacivert kadife berjer koltuk durur ama hemen köşedeki ayaklı kırmızı lamba evi sıcacık yapar. </st></span></p>
			<p><span><st c="22285">İsterim ki yaşadığım ortamlar bana huzur versin, enerji ve yaşama sevinci versin. </st><st c="22367">Klinikteki odalarıma da çok özen gösteririm. </st><st c="22412">Buraya mutlu insan gelmez. </st><st c="22439">Her birinin derdi, sıkıntısı vardır. </st><st c="22476">Burada benimle birlikte onlar da huzur bulsunlar, diken üzerinde oturmasınlar isterim. </st></span></p>
			<p><span><st c="22563">İlk kez tanıdığınız birine en mahrem, en özel şeylerinizi anlatmak kolay mı? </st><st c="22640">Kimi buraya anlatmaya değil, anlatmamaya gelir. </st><st c="22688">Ya utanır, ya doktora güvenemez ya da o güne kadar kimseye kendinden bahsetmediği için anlatmayı bilmez. </st><st c="22793">Anlaşılmayı hem çok ister, hem de bir yanı buna karşı koyar. </st></span></p>
			<p><span><st c="22854">Benim odalarım her zaman sıcaktır, özeldir, samimidir. </st><st c="22909">Buranın bir klinik, bir sağlık kurumu, benim de doktor olduğumu onlara unutturmak isterim çünkü doktorun zihinlerdeki kodu farklıdır. </st><st c="23043">Doktora şikâyetlerinizi anlatırsınız. </st><st c="23081">Doğal olarak da doktorlar bunları kısa kesmenizi ister. </st><st c="23137">Onun işi bir an önce neyiniz olduğunuzu anlayıp derdinize çare bulmaktır. </st><st c="23211">Bazen ilaç vererek, bazen tetkik ya da test yaparak bir an önce teşhis koymaktır amaçları.</st></span></p>
			<p><span><st c="23301">Oysa psikiyatride durum farklıdır. </st><st c="23337">Kişi sizi kendine yakın hissedecek ki, asıl derdinin ne olduğunu size anlatabilsin. </st><st c="23421">Sadece şikâyetlerini söyleyen bir hastaya psikiyatri çare bulamaz. </st><st c="23488">Verdiğimiz hiçbir ilaç kişinin sorunlarını çözmez. </st><st c="23539">İlaçlar sadece psikiyatrik hastalıkları iyileştirir ya da kişinin kendini daha güçlü hissetmesini sağlar. </st><st c="23645">Sorunları ise psikiyatristin yardımıyla kişi yine kendi çözer.</st></span></p>
			<p><span><st c="23707">İşte şimdi kliniğe ilk kez gelecek olan Zeynep Hanım’a bir klinikte, bir sağlık kurumunda ve bir doktorun karşısında olduğunu unutturabilmeliyiz ki, hiç gerilmeden derdini anlatabilsin. </st><st c="23894">Hastayı içeri almadan önce etrafa şöyle bir göz gezdiriyorum. </st><st c="23956">Bol pencereli odamdaki gülkurusu panjurların kimi açık, kimi kapalı. </st><st c="24025">Onları belli bir hizaya getiriyorum, kırmızı kadife koltukları düzeltiyor, sabahtan beri yandığı için artık sönen mumları tazeliyor ve telefonun tuşuna basıp Tuna’ya hazır olduğumu söylüyorum.</st></span></p>
			<p><span><st c="24217">Tuna kapıyı açıp kenara çekilerek Zeynep Hanım’ı içeri alıyor. </st><st c="24281">Ben de zaten hemen kapının yanında onu ayakta karşılıyor ve oturması için koltuklardan birini işaret ediyorum.</st></span></p>
			<p><span><st c="24391">İnce yüz hatları olan, ışıl ışıl gözlü genç bir kadın Zeynep ama gözlerindeki ışıltı mutluluk ışıltısı değil. </st><st c="24502">Bej rengi uzun bir pardösü giymiş, başındaki renkli eşarp türban şeklinde bağlanmış. </st><st c="24587">Elimi sıkarken utangaç bir gülümseme görüyorum yüzünde. </st><st c="24643">Önce odaya, duvarda asılı resimlere, lambalara bakıyor, sonra, “Tıpkı kitaplarınızdaki gibi, tam da böyle hayal etmiştim odanızı” diyor. </st><st c="24780">Demek kitaplarımı okumuş. </st><st c="24806">Buraya gelen biri benim kitaplarımı okuduysa, işimiz daha kolay oluyor. </st><st c="24878">O kitaplarla kendimden de çokça söz ettiğim için onlar beni tanıyor ve kendilerini bana yakın hissediyorlar. </st><st c="24987">Böylece hiç yabancılık çekmeden anlatıyorlar dertlerini.</st></span></p>
			</div>
<div id="charCountTotal" value="25043"></div></body>
</html>
