<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<h2 id="_idParaDest-11"><st c="0">9</st></h2>
			<p><span><st c="2">Bugün çok eski arkadaşlarım beni görmeye kliniğe geldiler. </st><st c="61">Kiminin elinde börek, kiminin pasta... </st><st c="100">Tuna da çaylarımızı getirdi. </st><st c="129">Kapattık kapıları, aman ne çok konuştuk. </st><st c="170">Bir iki saat sonra fark ettim ki, hep eskileri, gençliğimizde yaşadıklarımızı konuşuyoruz. </st><st c="261">Eski dost zaten bunun için çok güzel değil mi? </st><st c="308">Birlikte ne çok şey yaşamışız. </st><st c="339">Konuşmalara, gülmelere doyamadık.</st></span></p>
			<p><span><st c="372">Onlar gidince hafif bir hüzün çöküyor. </st><st c="412">Hülyalara dalıyorum. </st><st c="433">Daha ben toparlanamadan Tuna giriyor içeri. </st><st c="477">Randevu saati gelmiş ve ilk hastam Hayri imiş. </st><st c="524">O çıkar çıkmaz, kapı yine kuvvetlice vuruluyor ve Hayri giriyor içeri. </st><st c="595">Ben daldığım hülyalardan uyanıp fırlıyorum yerimden. </st><st c="648">Neden bilmem, Hayri bugün çok mahzun. </st><st c="686">Her zamanki ateş gibi hali bugün yok. </st><st c="724">Sanki kafası bir şeylere takılmış gibi. </st><st c="764">Yavaş hareket ediyor.</st></span> </p>
			<p><st c="785">“Hoş geldiniz Hayri Bey! </st><st c="811">Bugün canınız mı sıkkın, bana mı öyle geldi?”</st></p>
			<p><st c="856">“Eh işte... </st><st c="869">Yol boyu size neler anlatacağımı düşündüm. </st><st c="912">İnsan buraya gelirken aklı hep kendinde, kendi geçmişinde oluyor.”</st></p>
			<p><st c="978">“Neler geldi aklınıza?” </st></p>
			<p><st c="1003">“Bazı şeylere üzülüyor insan. </st><st c="1033">Ben de zamanında haylazlık etmeyip okusaydım, şimdi her şey ne kadar farklı olurdu. </st><st c="1117">Babam çok istedi benim okumamı. </st><st c="1149">Parası yok, pulu yok, yine de okumam için beni kursa bile gönderdi ama gençlik işte. </st><st c="1234">Benim ta o zamandan aklım bir karış havadaydı. </st><st c="1281">Meslek lisesini öyle ya da böyle bitirmeyi becermişsin, sonunu getirsene! </st><st c="1355">Senin neyin eksik okuyanlardan! </st><st c="1387">Yok, benim aklım onda bunda, şimdiki gibi yine karıda kızda. </st><st c="1448">Bir Çingene kızı vardı. </st><st c="1472">Küçük daha... </st><st c="1486">Ama cilveli. </st><st c="1499">Biz onunla dağ tepe gezerdik. </st><st c="1529">Sonra kızın babası bir gün yakaladı bizi. </st><st c="1571">Yer misin, yemez misin! </st><st c="1595">O gün yediğim dayağı hiç unutmuyorum.”</st></p>
			<p><st c="1633">“Ta o zamandan kadınlarla başınız dertteymiş.”</st></p>
			<p><st c="1680">“Ben de onu dedim içimden. </st><st c="1708">Biz çocuktan başlamışız bu işe. </st><st c="1740">Bizim mahallede Orhan diye bir arkadaşımız vardı. </st><st c="1790">Sümsüğün tekiydi. </st><st c="1808">Bizimle pek takılmaz, koltuğunun altında kitapları, başı önünde gider gider gelirdi. </st><st c="1893">Alay ederdik onunla. </st><st c="1914">Bize uzaktan hayran hayran bakar, hiç olmazsa arada bir bizimle top oynamaya can atardı ama onu içimize almazdık. </st><st c="2028">Sanki biz de böyle cezalandırıyorduk onu. </st><st c="2070">Madem sen bizim gibi değilsin, okuldan kaytarmıyorsun, bir gün adam olup karşımıza çıkacaksın, bunun da bir bedeli var derdik içimizden. </st><st c="2207">Şimdi Sümsük Orhan savcı olmuş. </st><st c="2239">İki gün önce bir süredir çalıştığım kulübe yemeğe geldi. </st><st c="2296">Yanında da kim vardı dersiniz?”</st></p>
			<p><st c="2327">“Bilmem.”</st></p>
			<p><st c="2337">“Sedat Bey. </st><st c="2350">Birlikte girdiler içeri. </st><st c="2375">Ulan ben bu herifi bir yerden tanıyorum ama kimdi acaba diye düşünürken, o bana, ‘Merhaba Hayri’ demez mi? </st><st c="2482">Meğer bizim Sümsük Orhan’mış. </st><st c="2512">Sedat Bey’le birlikte bir iş yemeğine gelmişler. </st><st c="2561">Zaten Sedat’ı görünce tüylerim diken diken olmuş, kaçacak delik arıyorum. </st><st c="2635">Bizim sümsük sorar da sorar, sen burada mı çalışıyorsun, evlendin mi, kaç çocuğun var diye. </st><st c="2727">Ne bilsin yanındaki adamla halef selef olduğumuzu. </st><st c="2778">Sedat Bey bana başıyla hafifçe selam verdi. </st><st c="2822">Sonra da iyi bir masa istedi benden. </st><st c="2859">Neyse ben hemen masayı hazırlattım. </st><st c="2895">Ardından Sedat Bey, bize iki çay gönderin, demez mi! </st><st c="2948">Her haltı yedim ama hiç bu kadar mahcup olmamıştım. </st><st c="3000">Suratıma okkalı bir tokat atsa, bundan daha iyiydi.” </st></p>
			<p><span><st c="3053">Hayat böyle işte. </st><st c="3071">Bekler bekler, hiç ummadığın anda seni köşeye sıkıştırıverir. </st></span></p>
			<p><span><st c="3133">Böyle durumlarda Sedat Bey ne hissediyor acaba?</st></span></p>
			<p><st c="3180">“Düşünebiliyor musunuz, biri bizim Sümsük Orhan, biri Sedat Bey, ben de sanki onların uşağıyım. </st><st c="3277">Adamın karısını elinden almışım ama o hâlâ beyefendi, bense Sümsük Hayri. </st><st c="3351">Lanet ettim kendime. </st><st c="3372">Zaten babam olmasa, o küçük dükkânı açmasa, benim kazandığım para hangi birimize yetecek. </st><st c="3462">Ulan dedim, karıyla kızla adam mı olunur; çocuklarına bile hâlâ baban bakıyor. </st><st c="3541">Şimdiki aklım olsa, mahallenin asıl sümsüğü ben olurdum da, geçti artık. </st><st c="3614">Ama kızlarımı okutacağım. </st><st c="3640">Bu devirde okumak şart! </st><st c="3664">Ben yıllardır bunun eksikliğini çok çektim. </st><st c="3708">Eee, bu devirde ya paran olacak ya da mesleğin. </st><st c="3756">Bende ikisi de yok. </st><st c="3776">Adımız elektrikçi, orada burada sürtüp duruyoruz. </st><st c="3826">Şimdi de bir arkadaşımın aracılığıyla işte bu kulübe müdür oldum. </st><st c="3892">Kızlarım, babam müdür oldu diye kırıtıp duruyorlar. </st><st c="3944">Ulan ne müdürü! </st><st c="3960">Kulüpte garsonların, personelin başı işte. </st><st c="4003">Hanım da ayrı güldürüyor beni. </st><st c="4034">Bir yere baş ol da, istersen soğan başı ol diyor. </st><st c="4084">Bizimkiler böyle işte...”</st></p>
			<p><span><st c="4109">Ne tatlı, ne kadar içten konuşuyor bu adam. </st><st c="4154">Onun bu doğallığını çok seviyorum ama bir yandan da onun sık sık iş değiştirdiğinin de farkındayım.</st></span></p>
			<p><st c="4253">“Bir tek Nalan geri çevirmedi beni. </st><st c="4290">Artık bende ne bulduysa... </st><st c="4317">Gerçi beni kabul edene kadar az dil dökmedim ona da. </st><st c="4370">Gün oldu, sabaha kadar kapısının önünde bekledim, gün oldu yağmurda iliklerime kadar ıslandım, gün oldu ona gül alabilmek için cebimdeki son parayı verdim ama keşke o gün Sedat Bey’i görmeseydim. </st><st c="4566">Adamdaki medeniyete bakın. </st><st c="4593">Ben olsam bir vuruşta yere devirirdim herifi. </st><st c="4639">Baştan beri o herife hem çok kızıyorum hem de için için tuhaf bir hayranlık duyuyorum. </st><st c="4726">Adam istese Nalan’ı da, beni de sürüm sürüm süründürürdü. </st><st c="4784">Nalan ondan ayrılırken nafaka bile istemedi ama olsun. </st><st c="4839">Adamın yaşadıkları da kolay değil. </st><st c="4874">Bunlara üzülmemiş olabilir mi?”</st></p>
			<p><st c="4905">“Olamaz. </st><st c="4915">Üzülmüştür mutlaka.”</st></p>
			<p><st c="4935">“İşte ben de onu diyorum ama biliyor musunuz, bunlar hep sizin yüzünüzden oluyor. </st><st c="5018">Eski Hayri Sedat Bey’i görünce böyle etkilenecek ha, pöh. </st><st c="5076">Mümkün müydü böyle bir şey? </st><st c="5104">Ona boynuzlu bile diyordum içimden. </st><st c="5140">Ulan o boynuzluysa sen nesin ha, sen nesin? </st><st c="5184">İşte bütün bunları düşünmemin sebebi sizsiniz. </st><st c="5231">Kafamı karıştırdınız benim. </st><st c="5259">Sulu göz oldum. </st><st c="5275">O gün az daha ağlayacaktım.”</st></p>
			<p><span><st c="5303">Demek nihayet başkalarıyla empati kurmaya, yani kendini onların yerine koymaya başladı. </st><st c="5392">Çok önemli bir adım bu. </st><st c="5416">Aferin Hayri’ye.</st></span></p>
			<p><span><st c="5432">Yapılan bütün bilimsel araştırmalar psikopatların bu işi asla yapamadıklarını gösteriyor. </st><st c="5523">Yani katiller, caniler, tecavüzcülerin hepsi de bu beceriden yoksunlar. </st><st c="5595">Adamı kıtır kıtır keserken bile o yüzden bu kadar soğukkanlı olabiliyorlar. </st><st c="5671">Çünkü başkalarının ne hissettiğini hiç bilmiyor, hiç anlamıyor, hiç hissetmiyorlar.</st></span></p>
			<p><span><st c="5754">Baştan Hayri de biraz böyleydi. </st><st c="5787">Kendinden başka kimseyi düşünmüyordu. </st><st c="5825">Bakalım bu konuda nereye kadar gidebilecek.</st></span></p>
			<p><st c="5868">“Günahım çok yani... </st><st c="5890">Yine de Sedat Bey’i çok istesem de anlayamıyorum. </st><st c="5940">Bana düşman gibi bakmıyor. </st><st c="5967">Sanki bizden çok kendini suçluyor gibi... </st><st c="6009">Karşıma çıkıp benimle adam gibi dövüşse benim için daha kolay olurdu. </st><st c="6079">Olayı ilk duyduğu zaman da böyle yapmıştı.”</st></p>
			<p><st c="6122">“Ne yapmıştı.”</st></p>
			<p><st c="6137">“Beni işyerine çağırmıştı. </st><st c="6165">Tabii ben çok korkmuştum. </st><st c="6191">Ağzımı burnumu kırsa neyse de, öldürür diye korktum. </st><st c="6244">Sonra düşündüm, öldürecek adam beni işyerine neden çağırsın. </st><st c="6305">Ben yine de ne olur, ne olmaz diye cebime okkalı bir bıçak koyup öyle gittim. </st><st c="6383">İşten atacağı kesin de, gerisini hesaplayamıyorum.”</st></p>
			<p><st c="6434">“İşten atılmak sizi korkutmadı mı?”</st></p>
			<p><st c="6470">“Korkutmaz mı? </st><st c="6486">Çoluk çocuk ortada kalacağız. </st><st c="6516">Babam duysa, zaten o beni gebertir. </st><st c="6552">Yemişiz bir halt, artık ceremesi neyse çekeceğiz. </st><st c="6602">Ben işte o gün süklüm püklüm gittim yanına. </st><st c="6646">‘Otur’ dedi, oturdum. </st><st c="6668">Bir süre bir şey demeden bana baktı. </st><st c="6705">Ne o konuşuyor, ne de ben. </st><st c="6732">Ama adamın gözleri öfkeden kıpkırmızı olmuş. </st><st c="6777">Sonra bana, ‘Korkma’ demez mi! </st><st c="6808">‘Korkma, sana bir kötülüğüm dokunmayacak ama aynı ortamda yaşamamız yakışık almaz. </st><st c="6891">Şimdilik çalışmaya devam et ama kendine bir an önce bir iş bul ve ayrıl. </st><st c="6964">Nalan bunları yapacak kadın değildi, bundan eminim. </st><st c="7016">Bu işler senin başının altından çıktı. </st><st c="7055">Sizin gibilerin tek marifeti de bu zaten. </st><st c="7097">Sordum, soruşturdum, evliymişsin. </st><st c="7131">Üç de kızın varmış. </st><st c="7151">Şimdi seni gebertsem yeridir. </st><st c="7181">Bunun için benim elimi kirlettiğime değmez. </st><st c="7225">Benim yerime bunu yapan biri bulunur. </st><st c="7263">Böylece dünyadan bir pislik eksilmiş olur ama böyle şeyler bana yakışmaz. </st><st c="7337">Sen değil ama üç kız çocuğuna yazık olur. </st><st c="7379">Gerçi onlara da ne kadar babalık ettiğin belli değil ya... </st><st c="7438">Nalan’ın kılına zarar geldiğini duyarsam, işte o zaman her şeyi yakıştırırım kendime. </st><st c="7524">Dünyayı dar ederim sana. </st><st c="7549">Çeneni kapat ve bir daha da gözüme gözükme. </st><st c="7593">Şimdi def ol git!’ dedi. </st><st c="7618">Düşünebiliyor musunuz Gülseren Hanım, aynen böyle dedi, sadece böyle. </st><st c="7688">O odadan nasıl çıktığımı bir Allah bilir, bir de ben. </st><st c="7742">Bu okumuş yazmış tayfası insanı yumruğuyla değil, böyle dövüyor işte. </st><st c="7812">Ulan kafam gözüm yarılsa, bu kadar canım yanmazdı. </st><st c="7863">Herif beni paçavraya çevirdi. </st><st c="7893">Evvelsi gün de böyle oldu işte.”</st></p>
			<p><st c="7925">“Nalan biliyor mu Sedat Bey’in size o zaman söylediklerini?”</st></p>
			<p><st c="7986">“Yok canım, nereden bilsin. </st><st c="8015">Söyler miyim?”</st></p>
			<p><st c="8029">“Evlendi değil mi Sedat Bey?”</st></p>
			<p><st c="8059">“Evlendi. </st><st c="8070">İki de oğlu var. </st><st c="8087">Yani aile muradına erdi ama Sedat’ın ondan epeyce büyük bir kadınla ilişkisi var diyorlar. </st><st c="8178">O kadın da kulüpçü. </st><st c="8198">Rum mu, Ermeni mi, her neyse işte. </st><st c="8233">Aile bunu çoktan öğrenmiştir de, ellerinden bir şey gelmiyor besbelli... </st><st c="8306">Belki de adam evliyken o kadınla ilişkisi vardı. </st><st c="8355">O kadarını bilmiyorum artık ama adamın gözü hâlâ Nalan’da gibi geliyor bana. </st><st c="8432">Adam olsaydı da elindeki kuşu uçurmasaydı. </st><st c="8475">Ben yıllardır pek çok kadınla düşüp kalktım, yine de gözüm hep karımın üstündedir. </st><st c="8558">Karı kısmına bu kadar güvenilir mi? </st><st c="8594">Nalan böyle şeyler yapmazmış da, bu işler benim başımın altından çıkmış da, mış da mış işte. </st><st c="8687">Ulan kadına bir günden bir güne ne sevgi göstermişsin, ne gönlünü hoş etmişsin. </st><st c="8767">Neymiş, işadamıymış. </st><st c="8788">Tüküreyim senin işadamlığına. </st><st c="8818">Kadın senin yanında çölde gezen bedevilere dönmüş...”</st></p>
			<p> <span><st c="8871">Sen böyle diyorsun ama Hayri Efendi, sen bu dediklerini kendi karına yapıyor musun! </st><st c="8956">Böyle atıp tutmak kolay.</st></span></p>
			<p><st c="8980">“Gülseren Hanım, kadın dediğin ilgi ister, aşk ister, güzel sözler duymak ister. </st><st c="9062">Tabii, bunları okulda okutmuyorlar değil mi? </st><st c="9107">Bizim sümsük de eminim böyledir. </st><st c="9140">O gitsin, savcılığını yapsın. </st><st c="9170">Karı evde sevgisiz, ilgisiz, aşksız ne yapar, haberi yok. </st><st c="9228">Ben bilirim böylelerini. </st><st c="9253">Bizim Laz kızının sevgilisi de böyledir. </st><st c="9294">Evdeki karının yüzüne bakmaz, dışardaki karıları nasıl memnun edeceğim diye dört döner.”</st></p>
			<p><span><st c="9382">Hayri yine aldı sazı eline dümdüz gidiyor. </st><st c="9426">Özellikle öfkeli olduğu zamanlar böyle yapıyor. </st><st c="9474">İçinden kızdığı ne varsa bunları söze dökerek rahatlıyor. </st><st c="9532">Söylediklerini düşünüyorum da, ne kadar doğru! </st><st c="9579">Kadınlar koşullar ne olursa olsun bunları isterler. </st><st c="9631">Sevgi ve aşk kadının olmazsa olmazıdır. </st><st c="9671">Sadece cinsellik kadın ruhunu doyurmaya yetmez. </st><st c="9719">Sevgi ve ilgi görmeyen kadın giderek mahzunlaşır, gerginleşir ve bambaşka bir kişilik kazanır. </st><st c="9814">Zamanla kadınlığını kaybeder. </st><st c="9844">Cinsiyetsiz, her şeye negatif bakan, omzunda kara kuru kuşlarla dolaşan bir varlığa döner. </st></span></p>
			<p><span><st c="9935">Bu söylediklerini kendi hayatına da uygulayabilseymiş, çok güzel bir hayatı olabilirmiş ama onun ruhu aç. </st><st c="10041">Bir tek kadın, o kadının sevgisi Hayri’yi doyuramıyor. </st><st c="10096">Keşke sadece kadınlardan değil, bu açlığı hayatın başka alanlarından da almaya çalışsaymış.</st></span></p>
			<p><span><st c="10187">Hayri hiç susmadan, hızlı hızlı anlatmaya devam ediyor.</st></span></p>
			<p><st c="10243">“Şimdiki karısını biliyorum. </st><st c="10273">Gazetelerde sık sık resimleri çıkıyor. </st><st c="10312">Kara kuru bir şey. </st><st c="10331">İşi gücü süslenip püslenip poz vermek. </st><st c="10370">Demek ki kadın da Sedat’tan ümidi kesince kendini bunlara vurdu. </st><st c="10435">Koroğlu ne biçim gıcık oluyordur ama!”</st></p>
			<p><st c="10473">“Neden?”</st></p>
			<p><st c="10482">“Nedeni var mı? </st><st c="10499">Adam hiç sevmez böyle şeyleri ama karısı da böyle, gelini de.”</st></p>
			<p><st c="10561">“Koroğlu’nun iki oğlu daha vardı, değil mi?”</st></p>
			<p><st c="10606">“Var var... </st><st c="10619">Suat Bey’i diyorsunuz. </st><st c="10642">Onlar da başka âlem! </st><st c="10663">Ne kendi, ne de karısı çıkar ortalara. </st><st c="10702">Onlar tam Koroğlu’na göre. </st><st c="10729">Evlerinde otururlar mis gibi... </st><st c="10761">Adam hep işinde, karı hep evde. </st><st c="10793">Bir de Muzaffer vardır. </st><st c="10817">Kambur Muzo. </st><st c="10830">Hiç görünmez ortalıkta. </st><st c="10854">Değişik biri. </st><st c="10868">Nalan’dan duydum. </st><st c="10886">Odası uzay istasyonu gibiymiş. </st><st c="10917">Bilgisayarın her çeşidi, dev gibi ekranlar filan. </st><st c="10967">Herif kendini bunlarla oyalıyor demek ki... </st><st c="11011">Koroğlu utanır ondan. </st><st c="11033">Kambur birini oğlu olarak kabul edemiyor demek ki...”</st></p>
			<p><st c="11086">“Bunu nereden biliyorsun?”</st></p>
			<p><st c="11113">“Ben değil, âlem biliyor. </st><st c="11140">Adamı bir gün Koroğlu’nun yanında gören olmadı.”</st></p>
			<p><st c="11188">“Nalan nasıldı o zamanlar? </st><st c="11216">Sen onu Koroğlu’nun geliniyken de tanıyordun değil mi?”</st></p>
			<p><st c="11271">“Tanımam mı? </st><st c="11285">Gülümser Hanım çekiştirmese, o da otururdu evinde. </st><st c="11336">Gülümser Hanım onu kendine ortak etti. </st><st c="11375">Güya gelini kafaya alacak ki, sevgili oğlundan ayrılmasın. </st><st c="11434">İşte şimdi tam aradığını bulmuş. </st><st c="11467">Beraber her gün bir yerde keyif yapıyorlar. </st><st c="11511">Sedat Bey karısının yanına bile yaklaşmıyor. </st><st c="11556">Resimlerde kadın hep yalnız.”</st></p>
			<p><st c="11585">“Hayri Bey, evlendikten sonra da hep kadınlar oldu mu hayatınızda?”</st></p>
			<p><st c="11653">“Erkek dediğin, aile hayatını bozmadan, dışarıda böyle şeyler yapar. </st><st c="11723">Mesele, bu işleri eline yüzüne bulaştırmamaktır. </st><st c="11772">Tereyağından kıl çeker gibi yapacaksın böyle şeyleri. </st><st c="11826">Kafanda dokuz tilki dolaşacak, hiçbirinin kuyruğu birbirine değmeyecek. </st><st c="11898">Çok şükür, şimdiye kadar, Sedat’tan yediğim o fırça dışında başımı derde sokmamıştım. </st><st c="11984">O kadarı da Nalan için değer doğrusu. </st><st c="12022">Sedat kıymetini bilmemiş ama kadının hası o, hası.”</st></p>
			<p><st c="12073">“Ne oldu? </st><st c="12084">Nalan Hanım’la ilgili böyle konuştuğunuza göre, kararlarınızda bir değişiklik mi var?”</st></p>
			<p><st c="12170">“Nalan’ı hep çok sevdim ama şimdi karşıma Laz kızı çıkınca ondan ayrılırım sanıyordum. </st><st c="12258">Olmadı. </st><st c="12266">Ben o kadını nasıl bırakacağım. </st><st c="12298">Şimdiden kokusu burnumda tütmeye başladı. </st><st c="12340">Siz söylediniz galiba, beni eskisi gibi aramıyor.”</st></p>
			<p><st c="12390">“Evet, ben söyledim, ‘Hayri Bey’i rahatsız etme’ dedim.”</st></p>
			<p><st c="12447">“O da maşallah, siz ne derseniz yapıyor. </st><st c="12489">Ama bir zamanlar ben arama desem de yüz kere arıyordu beni. </st><st c="12549">Gerçi bu ara aman aramasın diyorum. </st><st c="12585">Aslında mecbur kalmasam böyle yapmazdım ama bu seferki ötekilere benzemiyor. </st><st c="12662">Bir dakika yakamı bırakmıyor kadın.”</st></p>
			<p><st c="12698">“Ona olan aşkınıza ne oldu?”</st></p>
			<p><st c="12727">“Bir şey olduğu yok. </st><st c="12749">Ona hâlâ aşığım da, bu ara beni çok zorluyor.” </st></p>
			<p><span><st c="12796">Hayri’nin kafası karışık. </st><st c="12822">Benim de aklım şu Laz kızına takıldı. </st><st c="12860">Hayat bazen insanları kuru bir yaprak gibi oradan oraya savuruyor. </st><st c="12927">Bizler de toplum olarak işin aslını astarını bilmeden onları fena halde kınıyor ve yargılıyoruz.</st></span></p>
			<p><st c="13023">“Ne yapmayı düşünüyorsunuz? </st><st c="13052">Nalan’dan da vazgeçemeyeceksiniz galiba. </st><st c="13093">Ona anlattıklarınızı tek tek söylüyor bana. </st><st c="13137">Bu kadar yalanı nereden buluyorsunuz?” </st></p>
			<p><span><st c="13176">Soruma gevrek gevrek gülüyor.</st></span></p>
			<p><st c="13205">“Masum yalanlar bunlar. </st><st c="13230">Doğruyu söylesem üzülecek kadın.”</st></p>
			<p><st c="13263">“Doğrular sizin de işinize gelmiyor.”</st></p>
			<p><st c="13301">“Gelir mi, gelmez tabii. </st><st c="13327">Aslında Laz kızı bu kadar kıskanç olmasa, beni adım adım takip etmese, bir yolunu bulacağım ama!”</st></p>
			<p><st c="13424">“O size güvenmiyor.”</st></p>
			<p><st c="13445">“Hiç güvenmiyor.”</st></p>
			<p><st c="13463">“Siz ona güveniyor musunuz?”</st></p>
			<p><st c="13492">“Aslında asıl benim ona güvenmemem gerekirdi de, kadın benden daha manyak çıktı. </st><st c="13574">Taktı kafayı bana. </st><st c="13593">Ben duygusal adamım. </st><st c="13614">Bende aşk deyince hesap kitap olmaz. </st><st c="13651">İşin önünü sonunu düşünmem. </st><st c="13679">O zaman kadın ne derse tamam dedim. </st><st c="13715">Onun derdi evlenip hiç olmazsa kendi gözünde aklanmak. </st><st c="13770">Benimle tanışmadan üç gün önce bir rüya görmüş. </st><st c="13818">Bir deniz kenarındaymış. </st><st c="13843">Ayakları suda yürürken uzaktan siyah bir güvercin gelmiş. </st><st c="13901">Önce bunun başına konmuş, sonra da uçup gitmiş. </st><st c="13949">İçinden, ‘Bana bir kısmet gelecek ya, hayır olsun inşallah’ demiş. </st><st c="14016">Ardından ben çıkmışım karşısına. </st><st c="14049">‘O kuş da senin gibi esmerdi’ diyor. </st><st c="14086">Beni nasıl seviyor, nasıl üzerime titriyor, anlatamam size. </st><st c="14146">Kadınlar sever zaten beni de, bununki başka türlü. </st><st c="14197">‘Ne ana gördüm, ne baba, ne de kardeş’ diyor. </st><st c="14243">Hepsinin yerine geçmişim ben.”</st></p>
			<p><st c="14273">“Sevilmek güzel şey! </st><st c="14295">Şu Laz kızını bana biraz daha anlatsanız keşke.”</st></p>
			<p><st c="14343">“Onu baştan sona bir dinleseniz, ağlarsınız. </st><st c="14389">Önce kıza babası tecavüz etmiş.”</st></p>
			<p><st c="14421">“Öz babası mı?”</st></p>
			<p><st c="14437">“He ya, hem de öz babası. </st><st c="14464">Anne durumu anlayınca herife sert çıkmış ama adam manyak. </st><st c="14522">Kızın annesini bir dövmüş, kadın az kalsın ölüyormuş. </st><st c="14576">Kafasında bir damar patlamış galiba. </st><st c="14613">Neyse kadın bir süre komada yatmış, sonra ayıldığında bir tarafı tutmaz olmuş. </st><st c="14692">Yani yarım felç gelmiş kadına. </st><st c="14723">Adam bakmış, başı derde girecek, bunları ortada bırakıp çekip gitmiş. </st><st c="14793">Zaten eskiden de çok dövermiş bunları.”</st></p>
			<p><st c="14832">“Kadın kocasından şikâyetçi olmamış mı?”</st></p>
			<p><st c="14873">“Aman Gülseren Hanım, siz de Anadolu’nun halini bilmez gibi konuşuyorsunuz. </st><st c="14950">Kim kimi şikâyet edecek? </st><st c="14975">Şikâyet etse adam yaşatır mı bunları. </st><st c="15013">Adam korkudan değil, sakat kadından kaçmıştır zaten. </st><st c="15066">‘Şimdi kim bakacak bana’ demiştir.”</st></p>
			<p><st c="15101">“Öyle mi demiştir?”</st></p>
			<p><st c="15121">“Öyle demiştir tabii! </st><st c="15144">Kızına sarkıntılık eden adamdan ne beklenir. </st><st c="15189">Bunlar ana kız evde bir başlarına kalmışlar. </st><st c="15234">Evde yiyecek bir lokma ekmek yok, sobaya atacak odun yok. </st><st c="15292">Bizim Laz o zaman daha ilkokula gitmiyormuş. </st><st c="15337">Küçük yani. </st><st c="15349">Evde kim kime bakacak belli değil. </st><st c="15384">Derken önce konu komşu bunların haline acımış, bir şeyler getirip vermişler. </st><st c="15461">Sonra onun da arkası kesilmiş. </st><st c="15492">Bakkaldan veresiye alacaklar ama bakkal bu hesapların kapanmayacağını biliyor, veresiye verir mi? </st><st c="15590">Derken yine de merhametli herifmiş bakkal. </st><st c="15633">Bunlara bedava günde bir ekmek, biraz da patates verirmiş. </st><st c="15692">Bizim gariban tam bir yıl ekmek ve patatesle yaşamış. </st><st c="15746">Okula başlayınca annesi ekmeğin içine haşlanmış patatesi doğrayıp koyar, üstüne tuz biber eker, kızın eline verirmiş. </st><st c="15864">Oturdukları iki göz ev de kira. </st><st c="15896">Ev sahibi çıkın demiş bunlara. </st><st c="15927">Zaten o da üst katlarında oturuyormuş. </st><st c="15966">Bizim kız o zaman ayak yalın, baş açık, karnı zil çalarak okula gidermiş. </st><st c="16040">Annesi kıza, ‘Hiç olmazsa okulda biraz ısınırsın’ der, onu gönderir, kendi de kışın soğuğunda battaniyenin altına girer yatarmış. </st><st c="16170">Evde soğuktan elleri ayakları morarır, ağızlarından buhar çıkarmış, öyle yani...”</st></p>
			<p><st c="16251">“Memlekette bunlara sahip çıkan kimse olmamış mı?”</st></p>
			<p><st c="16302">“Kim sahip çıkacak, herkes kendi karnını zor doyuruyor. </st><st c="16359">Hem zaten o memlekette onları kimse tanımaz. </st><st c="16404">Kadın zamanında bu herife kaçmış. </st><st c="16438">Aile de onu bir daha ne aramış, ne sormuş... </st><st c="16483">Kimsesizler yani... </st><st c="16503">Kadın da o herifin nesini beğendiyse... </st><st c="16543">Bu kadınlar böyledir zaten, hırlıyı değil, hırsızı sever.” </st></p>
			<p><span><st c="16602">Bunu söylerken acaba bu hırsızların içinde o da var mı, diye düşünüyordum ki, o benden önce davranıyor.</st></span></p>
			<p><st c="16705">“Siz şimdi, ‘Bunu söyleyene bak!’ diyorsunuz içinizden. </st><st c="16762">Diyorsunuz da, benim de kendime göre bir ahlakım, gururum var. </st><st c="16825">O herifin yaptıklarını hiç yapmadım. </st><st c="16862">Gerçi ben de zamanında karıları döverdim ama şimdi bunları bıraktım. </st><st c="16931">Az da olsa adam oldum yani. </st><st c="16959">Ha, kökün değişti mi diye sorarsanız değişmedi. </st><st c="17007">İnsanın dışı değişse de içi değişmiyor. </st><st c="17047">Bakın hâlâ nelerle uğraşıyorum. </st><st c="17079">İçim değişse böyle mi olurdum?” </st></p>
			<p><span><st c="17111">Hayri gerçekten de sandığımdan daha derin bakıyor hayata. </st><st c="17169">Kendini ne kadar güzel tarif ediyor. </st><st c="17206">Diyorum ya, biraz daha okusaymış, artık sosyolog mu olurmuş, filozof mu, bilmiyorum. </st><st c="17291">Bir yandan da kader motifini ha gördü ha görecek. </st><st c="17341">Ama görecek de motifi değiştirecek ve direksiyonu kaderin elinden alacak mı derseniz, pek sanmıyorum. </st><st c="17443">Görecek ama kaderine teslim olmaktan vazgeçmeyecek.</st></span></p>
			<p><span><st c="17494">Bunu yapan pek çok kişi tanıyorum. </st><st c="17530">Hem de iyi eğitim almış kişiler. </st><st c="17563">Sanki acı çekmek, yenilmek, hep kendinden vermek yani kötü kaderlerine teslim olmak onlara huzur veriyor. </st><st c="17669">Belki de geçmişte yapılan hataların bedelini ödemeden gitmek istemiyorlar bu dünyadan. </st><st c="17756">Oysa Allah hep affedicidir. </st><st c="17784">Allah affetse de insan kendini kolay affedemiyor demek ki... </st></span></p>
			<p><span><st c="17845">Bakalım Hayri kendini hangi cezalara layık görecek.</st></span></p>
			<p><st c="17896">“Her neyse, biz yine Laz kızına dönelim. </st><st c="17938">Madem sordunuz, şu hikâyenin sonunu getireyim. </st><st c="17985">Ev sahibi de evden çık deyince bunlarda şafak atmış. </st><st c="18038">Sokakta kalacaklar. </st><st c="18058">İşte tam o sırada ev sahibinin karısı ağır bir hastalığa yakalanmış. </st><st c="18127">Bunların çoluğu çocuğu da yok bakacak. </st><st c="18166">Yani hani derler ya, kul sıkışmayınca Hızır yetişmezmiş diye. </st><st c="18228">Bizim Laz’ın annesine, her gün gel, hastaya sen bak, evde de bedava oturun demişler.”</st></p>
			<p><st c="18313">“Kadın sakat değil miydi?”</st></p>
			<p><st c="18340">“Sakat da, yangıl yungul yürüyor işte. </st><st c="18380">Bunlar sevinçten deliye dönmüşler. </st><st c="18415">Kadın öğlen orada yemek yiyor ama kızı yemediği için içine sinmiyormuş. </st><st c="18487">Bunu söyleyince ev sahibi bunlara bir şişe yağ vermiş. </st><st c="18542">O günden sonra bizim Laz yine ekmekle patates yemiş ama bu sefer patatesler haşlanmıyor, kızartılıyormuş. </st><st c="18648">O zamanki sevincini hem ağlar, hem anlatır. </st><st c="18692">Hayat zor Gülseren Hanım. </st><st c="18718">Bu kız da az çekmemiş. </st><st c="18741">Bunlar şöyle böyle idare ederken baba yine çıkıp gelmiş ama uslanmış mı derseniz, uslanmamış. </st><st c="18835">Kıza yine sarkıntılık etmeye başlayınca kız Ankara’ya kaçmış. </st><st c="18897">Ondan sonrasını size anlatmıştım zaten. </st><st c="18937">Şimdi kızı bir görseniz, geçmişte bunları yaşadığına inanmazsınız. </st><st c="19004">Artist gibi ama içini kimse bilmez. </st><st c="19040">Kız bugünlere gelmiş de ne olmuş? </st><st c="19074">Yediği önünde, yemediği ardında, sırtında kürkler, boynunda mücevherler, altında en âlâ arabalar, evi derseniz saray gibi ama içi kan ağlıyor. </st><st c="19217">Niye? </st><st c="19223">Namusunu, iffetini kaybetmiş. </st><st c="19253">Toplum dışlamış bir kere. </st><st c="19279">Kadınlar hepten silmiş onu defterden. </st><st c="19317">Heriflerse, ‘Herkese vermiş, bana da verir mi?’ diye kadına yiyecek gibi bakıyor. </st><st c="19399">Öyle imrenmiş ki namusuyla, edebiyle evinde oturan kadınlara, şimdi bana ne diyor, ‘Kapının köpeği olayım, tek yine ekmekle patatese talim edeyim ama beni kurtar bu hayattan’ diyor. </st><st c="19581">Beni elinden kaçıracak diye ödü kopuyor. </st><st c="19622">Beni evdeki karımdan kıskanıyor. </st><st c="19655">Bir de Nalan’ı duysa ne yapar, hiç düşündünüz mü?”</st></p>
			<p><st c="19705">“Ne yapar?”</st></p>
			<p><st c="19717">“Sağı solu yok, her şeyi yapar. </st><st c="19750">Delinin teki. </st><st c="19764">Bizim hanımı telefonla arayıp ağzına geleni söylediği yetmezmiş gibi, geçen gün de eve gitmiş.”</st></p>
			<p><st c="19859">“Ne istiyor eşinizden?”</st></p>
			<p><st c="19883">“‘Aradan çekil, biz Hayri’yle birbirimizi seviyoruz’ diyormuş. </st><st c="19947">Türkân da şaşırdı ne yapacağını.”</st></p>
			<p><st c="19980">“Kızmıyor mu?”</st></p>
			<p><st c="19995">“Korkmuş kadın! </st><st c="20012">‘Al bunu başımdan, ne haliniz varsa görün’ diyor. </st><st c="20062">Ben o gün çok kızdım ama bunun kulağına laf girmiyor ki, üstümü değiştirmeye bile eve uğrasam, çıldırıyor.”</st></p>
			<p><st c="20169">“Akşamları onunla mısınız?”</st></p>
			<p><st c="20197">“Aman, sormayın. </st><st c="20215">Kadın benim yüzümden yıllardır beraber yaşadığı o adamdan ayrıldı. </st><st c="20282">Adam bu işi Sedat gibi yutacak biri değil. </st><st c="20325">Önce he demiş, bakmış ki durum ciddi, kadını fena dövmüş. </st><st c="20383">Bizimki de o herife kendini nasıl bu kadar dövdürmüş, anlamadım. </st><st c="20448">Erkek gibi kadın. </st><st c="20466">İstese adamla başa çıkardı ama yapmamış. </st><st c="20507">Haklı Kel Azmi diyor. </st><st c="20529">Bu kadar da erkek yani! </st><st c="20553">Şimdi küçük bir ev tuttu. </st><st c="20579">Birikmiş parası varmış. </st><st c="20603">İçini dayadı, döşedi. </st><st c="20625">O dört gözle benimle evlenmeyi bekliyor. </st><st c="20666">Karımdan ayrılmam için bana avukat bile bulmuş.”</st></p>
			<p><st c="20714">“Siz ne düşünüyorsunuz?”</st></p>
			<p><st c="20739">“Vallahi ben de ne yapacağımı şaşırdım. </st><st c="20780">Bir yandan bu Laz’ı çok seviyorum. </st><st c="20815">Bir yandan evde hanım ve çocuklar. </st><st c="20850">Onlara da kıyamıyorum. </st><st c="20873">Nalan’dan kolay vazgeçerim sanıyordum o da öyle değilmiş. </st><st c="20931">Şimdi akşam işten biraz erken çıkıyor, önce eve, hava kararırken de Nalan’a uğruyorum. </st><st c="21018">Öyle gizli saklı geliyorum ki, beni de korkuttu bu Laz. </st><st c="21074">Artık ondan istesem de vazgeçemem.”</st></p>
			<p><st c="21109">“Gerçekten mi? </st><st c="21125">İş o kadar vahim yani...”</st></p>
			<p><st c="21150">“Öyle öyle... </st><st c="21165">Hepsiyle geçinir gideriz diyordum ama bu sefer kazın ayağı öyle değilmiş.”</st></p>
			<p><st c="21239">“Size kalsa Laz kızından vazgeçeceksiniz gibi anladım. </st><st c="21295">Doğru mu anladım?”</st></p>
			<p><st c="21313">“Aslında bana kalsa hiçbirinden ayrılmayacağım. </st><st c="21362">Hepsini seviyorum ben. </st><st c="21385">Hepsinin gönlümde ayrı bir yeri var. </st><st c="21422">Birbirlerini kıskanmasalar, ben hiçbirini üzmem de, olmuyor işte...”</st></p>
			<p><st c="21490">“Ama hepsini de çok üzdünüz.”</st></p>
			<p><st c="21520">“Biliyorum, üzdüm. </st><st c="21540">Nalan’a ayrılalım dediğim zaman o da Nalan’lıktan çıkmış, bambaşka bir kadın oluvermişti. </st><st c="21630">Benim bildiğim Nalan her zaman hanımdır, herkese çok saygılıdır, daha önce ben onun yüksek sesini duymadım. </st><st c="21738">Başka kadın var deyince bu kadar delireceği hiç gelmedi aklıma.”</st></p>
			<p><st c="21802">“Siz nasıl bir tahmin yapmıştınız?”</st></p>
			<p><st c="21838">“Çok üzülür ama mecburen susar oturur diyordum çünkü daha önce hep böyle yaptı.”</st></p>
			<p><st c="21919">“Kendinizi onun yerine koyduğunuz hiç oldu mu?”</st></p>
			<p><st c="21967">“Ben kendimi o kadınların yerine koyacak olsam, başıma bunlar gelir miydi? </st><st c="22043">Kendi canından başka kimseyi düşünmüyorsun dedim kendime. </st><st c="22101">Aslında canımı düşünsem Laz kızıyla beraber olmazdım ya, o da ayrı mesele.”</st></p>
			<p><st c="22176">“Neden?”</st></p>
			<p><st c="22185">“Dedim ya, Nalan gibi değil diye. </st><st c="22220">‘Benimle evlenmeye söz verdin’ diyor. </st><st c="22258">‘Tutacaksın sözünü.’”</st></p>
			<p><st c="22279">“Gerçekten söz verdiniz mi?”</st></p>
			<p><st c="22308">“Verdim galiba. </st><st c="22325">Sarhoş kafayla söz vermek kolay oluyor. </st><st c="22365">Nalan’a da vermiştim. </st><st c="22387">Bu da öyle olur, geçer gider diyordum ama olmayacak galiba. </st><st c="22447">Bizim Sümsük Orhan da beni fena etkiledi. </st><st c="22489">Baksanıza, adam cumhuriyet savcısı olmuş. </st><st c="22531">Herifin karısı da avukatmış. </st><st c="22560">Ulan Sümsük Orhan! </st><st c="22579">Sen bile adam oldun da, ben olamadım.”</st></p>
			<p><st c="22617">“Sizin moralinizi çok bozmuş Orhan.”</st></p>
			<p><st c="22654">“Sadece Orhan mı? </st><st c="22673">Nalan da canımı sıkıyor.”</st></p>
			<p><st c="22698">“Neden?”</st></p>
			<p><st c="22707">“Nedeni var mı? </st><st c="22724">Ben gizli saklı girip çıkmasam, kadının beni arayıp soracağı yok. </st><st c="22790">Benden bu kadar mı kolay vazgeçti yani?”</st></p>
			<p><span><st c="22830">Hah şöyle, biraz aklın başına gelmiş Hayri Efendi.</st></span></p>
			<p><st c="22881">“Hayri Bey, siz bugün neler söylediğinizin farkında mısınız? </st><st c="22943">Kadınlarla, kedinin fareyle oynadığı gibi oynamışsınız. </st><st c="22999">İlişkinin yedi yıl sürmesi, tamamen Nalan’ın özverisiyle olmuş. </st><st c="23063">Onun ne kadar acı çektiğini biliyorsunuz değil mi? </st><st c="23114">Bırakın da kadıncağızın biraz aklı başına gelsin. </st><st c="23164">Kadınlar sizin gibi değil. </st><st c="23191">Siz hep yeni heyecanlar peşindesiniz. </st><st c="23229">Kendinizi başarılı hissettiğiniz tek alan da bu. </st><st c="23278">Sanırım beğendiğiniz bir kadını elde edebilmek ruhunuza iyi geliyor. </st><st c="23347">Kendinize olan güveniniz artıyor. </st><st c="23381">Hele Nalan gibi bir kadının eşini bırakıp size gelmesi, kim bilir size ne kadar iyi gelmiştir. </st><st c="23476">Sizin en korktuğunuz şey küçük görülmek, horlanmak ve reddedilmek. </st><st c="23543">Artık kendinizi biraz daha iyi tanıyın. </st><st c="23583">Bakın bu uğurda hayatınız karmakarışık oldu. </st><st c="23628">Kadınlarla oynayayım derken sizin hayatınız da kararmak üzere. </st><st c="23691">Onlar bir süre dertlerinize deva oluyor ama bu yolu değiştirmezseniz sizi kimse kurtaramayacak.”</st></p>
			<p><span><st c="23787">Bu sözlerim Hayri’nin hiç hoşuna gitmedi. </st><st c="23830">Başını cama doğru çevirdi ve bir süre hiç konuşmadan boş boş baktı. </st><st c="23898">Sanırım benim bu söylediklerimi kafasında tartıyor.</st></span></p>
			<p><st c="23949">“Böyle söylemeyin Gülseren Hanım” diye devam etti. </st><st c="24001">“Ben ister miyim böyle olmayı.”</st></p>
			<p><st c="24032">“Bazen hepimiz yaparız bunu Hayri Bey. </st><st c="24072">Yani kendi hayatımızı, kendi elimizle sabote ederiz.”</st></p>
			<p><st c="24125">“Nasıl yani?”</st></p>
			<p><st c="24139">“Siz yıllardır zaten elinizde her an patlamaya hazır bir bombayla dolaşıyormuşsunuz. </st><st c="24225">Ona buna derken, şimdi sıra kendinize gelmiş. </st><st c="24271">Farkında değil misiniz? </st><st c="24295">Bombayı bu sefer de kendi hayatınıza koyuyorsunuz. </st><st c="24346">Kendinizle biraz barışık olabilseydiniz, bunların hiçbirini yapmazdınız.” </st></p>
			<p><span><st c="24420">Boş gözlerle bakıyor bana. </st><st c="24447">Bu kadarını anlamasını Hayri Bey’den beklememeliyim. </st><st c="24500">Aşkın bile bir hesabı var derken, aslında tam da bunları söylüyorum. </st><st c="24569">Âşık olmak, âşık olduğu kadını elde etmek, Hayri için hayatın anlamı haline gelmiş. </st><st c="24653">Çünkü hayatla başka türlü iyi bir ilişki kuramamış. </st><st c="24705">Başka alanlarda istediği kadar başarılı olamamış. </st><st c="24755">Ancak zamanla aşk bile içindeki sesi susturamayacak. </st><st c="24808">Şu ara susturamıyor zaten. </st></span></p>
			<p><span><st c="24835">Kendini düşünmekten, başkalarını anlamak, onların neler hissettiğini bilmek, arada bir de olsa onlara da hak vermek hiç aklına gelmemiş. </st><st c="24972">Annesiz büyümüş bir çocuk o. </st><st c="25001">Kadınlar, onun annesizliğine iyi geliyor. </st></span></p>
			<p><span><st c="25043">Eğer o da okusa, Sümsük Orhan gibi iyi bir yerlere gelebilse, bambaşka bir hayatı olurmuş gerçekten. </st><st c="25144">Belki o zaman, o da kendini beğenir, kadınlar üzerinden hayatla bu kadar kavga etmezmiş.</st></span></p>
			<p><st c="25232">“Bilmem ki... </st><st c="25247">Şu Sümsük Orhan gibi olabilseydim, belki her şey farklı olurdu. </st><st c="25311">Nalan o zaman belki de benim karım olurdu. </st><st c="25354">Onu hiç aldatmazdım. </st><st c="25375">Artık bunlar boş hayaller. </st><st c="25402">İş işten geçti. </st><st c="25418">Şu Laz kızı Nalan’a zarar vermesin de, gerisine bir çıkar yol bulunur. </st><st c="25489">Size daha önce gelmek varmış ama kısmet bugüneymiş. </st><st c="25541">Siz bana aklımın ucundan bile geçmeyen şeyler söylediniz. </st><st c="25599">Bizim gibi insanlar bunları tartmayı, düşünmeyi bilmez. </st><st c="25655">Biz geçmişte öğrendiğimiz kalıplarla yaşar gideriz. </st><st c="25707">Hayat iyi şeyler getiriyorsa bizim olur, gelenleri beğenmezsek de kader der geçeriz. </st><st c="25792">Ne geriyi düşünürüz, ne de ileriyi. </st><st c="25828">Biraz da açgözlüyüz galiba. </st><st c="25856">Karnımız toksa bile gözümüz hep açtır bizim. </st><st c="25901">Eee, ne olacak, zamanında aç kaldığımız günler çok olmuş. </st><st c="25959">Dünyayı verseler, daha çoğu yok mu deriz. </st><st c="26001">Sizin gibi insanlar bizi anlamaz sanırız ama bu da yalanmış. </st><st c="26062">Önce Nalan gibi bir kadın anladı beni, şimdi de siz. </st><st c="26115">Oysa siz öyle görmeseniz de biz çok farklı biliriz kendimizi. </st><st c="26177">Arada bir sizin gibileri aşağılarız, dalga geçmeye kalkarız ama bir yandan da asıl aşağılık olanın bizler olduğunu biliriz. </st><st c="26301">Hani buraya ilk geldiğim gün var ya...”</st></p>
			<p><st c="26340">“Onu hiç unutmuyorsunuz.”</st></p>
			<p><st c="26366">“Unutur muyum? </st><st c="26382">O gün tam da bana uygun davrandınız aslında. </st><st c="26427">Sizin gibi biri olsa olsa bana yukarıdan bakar, dalgasını geçer, aşağılardı. </st><st c="26504">Kızdım filan ama hiç şaşırmadım. </st><st c="26537">Aslında buraya kendim için gelmek aklımdan bile geçmezdi. </st><st c="26595">Ama Nalan benim değil, sizin yer aldığınız sınıfa mensup. </st><st c="26653">İşte o gün kızsanız da, aşağılasanız da gözlerinizde beni adam yerine koyan bir ifade vardı. </st><st c="26746">Onu tekrar görmek istedim. </st><st c="26773">Yoksa ben buraya Nalan için kırk kere gelecek adam mıyım?” </st></p>
			<p><span><st c="26832">Ne kadar zeki, ne kadar duyarlı bir adam olduğunun bile farkında değil. </st><st c="26904">Kendini bu kadar küçümsemese, kendinden bu kadar ümidi kesmese, her şey çok farklı olacak.</st></span></p>
			<p><span><st c="26994">Hapishanelerde, azılı mahkûmlarla çalışan arkadaşlarım da söyler bunu. </st><st c="27066">Ümit insanın içinde kendiliğinden doğmuyor. </st><st c="27110">Birilerinin, zamanında bu ümidi o çocuklara aşılaması gerekiyor. </st><st c="27175">Onlara, ‘Yapamam ne demek, yapanlardan senin neyin eksik, tabii ki yaparsın’ diyen birileri gerekiyor. </st><st c="27278">Tıpkı annemin bana dediği gibi...</st></span></p>
			<p><span><st c="27311">Bir yandan da, kendini üstün insan zanneden okumuş yazmış, diplomalı kesimi düşünüyorum. </st><st c="27401">Bazen bilerek, bazen de bilmeyerek bizden saymadığımız bu insanları aşağılıyor, dışlıyor muyuz acaba? </st><st c="27503">Ya da onlar mı böyle yapalım diye bize çanak tutuyorlar? </st></span></p>
			<p><span><st c="27560">Öyle ya da böyle, yine de onlara hak ettikleri değeri vermek, onları anlamak, onlara saygı göstermek öncelikle biz, yani eğitim alma şansını elde etmiş kesime düşüyor. </st></span></p>
			<p><span><st c="27728">Ben bunu hiç yapmam sanıyordum çünkü ne olursa olsun insan çok kutsaldır benim için ama işte Hayri’yi o gün kırmışım. </st><st c="27846">Kadınları aşağıladı diye de olsa, ne büyük bir hata!</st></span></p>
			<p><span><st c="27898">Bitli Hayriye geliyor aklıma. </st><st c="27929">Beni muayene et, tansiyonuma filan bak demişti. </st><st c="27977">Sanırım ona dokunup dokunamayacağımı görmek istiyordu. </st><st c="28032">Muayene masasına oturdu. </st><st c="28057">Başındaki kirden rengi görünmeyen eşarbı çıkardı. </st><st c="28107">Dimdik baktı gözlerimin içine. </st><st c="28138">Ankara genelevinden emekli olmak üzereydi. </st><st c="28181">Oradan çıkınca ne yapacağını, nereye gideceğini bilmiyordu. </st><st c="28241">Aniden dizleri tutmayıp da kötürüm kalınca, başka doktorlar da bu hastalık psikolojik deyince, bir hayırsever onu bana getirmişti. </st><st c="28372">Ona çok saygılı davranmış, tam bir hanımefendi muamelesi yapmıştım. </st><st c="28440">Benim her davranışımda bir sahtekârlık arıyor, kendi derdinden vazgeçmiş, o beni muayene ediyordu. </st><st c="28539">Saçlarındaki bitleri görmemek mümkün değildi çünkü bitler sürekli hareket halindeydi. </st><st c="28625">Onları benim de gördüğümü fark edince hovarda bir gülümseme yayıldı yüzüne, “Orada bana Bitli Hayriye derler” dedi.</st></span></p>
			<p><span><st c="28740">Aslında, “Hadi bakalım, dokun da görelim” der gibi bir hali vardı. </st><st c="28808">Aynı şeyi içimden ben de kendime söylüyordum. </st><st c="28854">“Hadi bakalım Gülseren, uzaktan konuşmak kolay. </st><st c="28902">Asıl iş şimdi başlıyor.” </st></span></p>
			<p><span><st c="28927">Önce derin bir nefes almış, sonra da bir yandan onun her yerine dokunarak muayene ederken, bir yandan da hiç susmadan konuşmuştum. </st><st c="29058">“Demek Bitli Hayriye ha? </st><st c="29083">Bitlerin de çok kıymetli galiba. </st><st c="29116">Bari onlara iyi bakıyor musun? </st><st c="29147">Aman da aman, dantelli iç çamaşırı da giyermiş. </st><st c="29195">Bende iş kalmadı filan deyip durma, sende daha çok iş var. </st><st c="29254">Hem kolay mı, bunca sene sonra ayaklarını uzatıp keyfine bakmak senin de hakkın değil mi? </st><st c="29344">Şimdi artık şehirlerden şehir beğen. </st><st c="29381">Ben olsam Bursa’ya giderdim. </st><st c="29410">Oranın havası çok güzel. </st><st c="29435">Arkanda koca Uludağ, insan bakmaya doyamıyor. </st><st c="29481">Yaz ayrı, kış ayrı güzel. </st><st c="29507">Meyve sebze dersen, aradığından bol. </st><st c="29544">Allah bilir ya, sen yemek yapmayı da bilmezsin.”</st></span></p>
			<p><span><st c="29592">İçeri dizlerini tutarak, topallayarak giren Bitli Hayriye, gülerek, benimle şakalaşarak, dimdik çıkmıştı odamdan. </st><st c="29707">Gerçekten de sonra Bursa’ya gitti. </st><st c="29742">Bana oradan kaç kere mektup yazıp yolladı. </st><st c="29785">Mektupların altına her seferinde, “Yazımla dalga geçmek yasak. </st><st c="29848">Bu kadarına şükür deyip geçmeli” diye de bir not koyardı. </st><st c="29906">Benim yazım da çok kötüdür derdim ama inanmaz, gülerdi.</st></span></p>
			<p><span><st c="29961">Üç yıl sonra ondan bir daha mektup gelmez oldu. </st><st c="30010">Sanırım öldü gariban. </st><st c="30032">Ne tatlı kadındı. </st><st c="30050">“Hiç mi kimsen yok?” diye sormuştum. </st><st c="30087">İşte en çok da bu sorum güldürmüştü onu. </st><st c="30128">“Kerhanede çalışanın kimsesi olur mu? </st><st c="30166">Olsa bile yaşatırlar mı adamı!” deyip deyip gevrek gevrek gülmüştü.</st></span></p>
			<p><span><st c="30233">Bitli Hayriye’yle bile dost olmayı beceren, onun bitlerini bile seven ben, nasıl olmuş da Hayri’ye böyle yapmıştım?</st></span></p>
			<p><span><st c="30349">Kadınları aşağılaması filan gibi bahanelere bugün artık hiç sığınmak istemiyorum. </st><st c="30432">O, onun hayatı. </st><st c="30448">Ben kim oluyorum da daha ilk günden onu yargılamaya kalkıyorum?</st></span></p>
			<p><span><st c="30511">Şimdi bunları Hayri’ye söylesem, olmaz. </st><st c="30552">Hem de hiç olmaz. </st><st c="30570">Sustuğumu görünce Hayri de susmuş, ne düşündüğümü anlamak ister gibi yüzüme bakıyor. </st><st c="30655">Sonra eliyle pişmanlığını belirtmek ister gibi dizine vurarak ve çok efkârlı bir sesle yine başlıyor konuşmaya.</st></span></p>
			<p><st c="30766">“Sizin yanınıza her gelişimde efkâr basıyor üstüme. </st><st c="30819">Ama sakın yanlış anlamayın, sizin yüzünüzden değil. </st><st c="30871">Siz beni Hayri’yle karşı karşıya getiriyorsunuz. </st><st c="30920">Ondan galiba... </st><st c="30936">Kendimi uzaktan gördükçe de efkârlanıyorum.”</st></p>
			<p><st c="30980">“Efkârlanmanın içinde hüznün yanı sıra biraz sevgi, şefkat de vardır. </st><st c="31051">Ufak ufak kendinizi sevmeye, kendinizle barışmaya hazırlanıyorsunuz galiba. </st><st c="31127">Eğer böyleyse ne güzel.” </st></p>
			<p><span><st c="31152">Önce ne dediğimi tam anlamıyor. </st><st c="31184">Boş boş bakıyor yüzüme. </st><st c="31208">Sonra efkâr dediği o duygu bütün haşmetiyle çöküyor gözlerine. </st><st c="31271">İşte şimdi anladı.</st></span></p>
			<p><st c="31289">“Sevilmeden, adam yerine konmadan büyürsen, kendini sevmek kolay mı? </st><st c="31359">Ben bunları şimdi, sizinle konuştukça anlıyorum. </st><st c="31408">Hep kızar, hep küserdim kendime. </st><st c="31441">Adam olamadım diye. </st><st c="31461">Bizim hanım bile beni sevse, bu sefer de ona kızardım. </st><st c="31516">Beni sevdiğine göre demek ki, o da aşağılığın teki derdim. </st><st c="31575">Nalan’a öyle diyemedim. </st><st c="31599">Şimdi bir de siz çıktınız başıma. </st><st c="31633">Beni adam yerine koyuyorsunuz. </st><st c="31664">‘Ulan Hayri’ diyorum, buradan çıkarken, ‘sen zaten adammışsın da haberin yokmuş.’ Bunu deyince de efkârlanıyorum işte...”</st></p>
			<p><span><st c="31785">Gözleri doluyor Hayri’nin. </st><st c="31813">Bu adamın söyledikleri beni de fena halde hüzünlendiriyor. </st><st c="31872">O, hiç sevgi görmemiş, önemsenmemiş bir çocuk. </st><st c="31919">İçindeki o çocuğu görmek onu efkârlandırıyor.</st></span></p>
			<p><st c="31964">“O çocuğu artık seviyorsunuz Hayri Bey. </st><st c="32005">Madem öyle, o çocuğu biraz olsun koruyun, kollayın. </st><st c="32057">Bu ara kafanız çok karışık. </st><st c="32085">Hayatınızla ilgili önemli kararlar almak üzeresiniz. </st><st c="32138">Doğru karar alın ki, o çocuk artık üzülmesin.” </st></p>
			<p><st c="32185">“Sizce doğru ne?”</st></p>
			<p><st c="32202">“Bu sizin bileceğiniz iş. </st><st c="32229">O kadarına karışamam ama böyle kararsız devam etmeyin. </st><st c="32284">Birinde karar kılın. </st><st c="32305">Sizin de kafanız rahat olsun, birlikte yaşadığınız kadının da.”</st></p>
			<p><st c="32368">“İşte onu yapamıyorum. </st><st c="32392">Evdeki hanım çocuklarımın annesi. </st><st c="32426">Ondan zaten vazgeçemem. </st><st c="32450">Nalan’a gelince, ona çok şey borçluyum. </st><st c="32490">Kadın benim için hayatındaki her şeyden vazgeçti. </st><st c="32540">Laz kızına da söz vermiş bulundum. </st><st c="32575">Bana çok bağlandı.”</st></p>
			<p><st c="32594">“Hayri Bey, Nalan’a olan borcunuzu silin artık. </st><st c="32643">O borcu siz zamanında onu çok severek, çok mutlu ederek ödemişsiniz zaten. </st><st c="32718">Ya ona geri dönün, Laz kızını çıkarın hayatınızdan ya da onunla ilişkinizi tümden kesin. </st><st c="32807">Böyle devam ederseniz işte Nalan’a o zaman yazık olur. </st><st c="32862">Bırakın, o da kendi hayatını yaşasın.”</st></p>
			<p><st c="32900">“Bırakın demesi kolay. </st><st c="32924">Zamanında o beni bırakabildi mi? </st><st c="32957">İşte şimdi de ben onu bırakamıyorum.”</st></p>
			<p><st c="32994">“Tamam, bırakamadı. </st><st c="33015">Sizi kaybetmekten çok korktu ama bakın Nalan yavaş yavaş toparlıyor kendini. </st><st c="33092">Siz de baştan korkacak, çok üzülecek ama sonra siz de rahatlayacaksınız. </st><st c="33165">Laz kızı için de durum böyle. </st><st c="33195">Kadına tutamayacağınız sözler vermişsiniz. </st><st c="33238">Ya sözünüzü tutun ya da iş daha kötüye gitmeden, kadın sizi yakalamadan ona tüm gerçekleri anlatın.”</st></p>
			<p><st c="33338">“Anlatın demesi kolay!”</st></p>
			<p><span><st c="33362">Bir yanıyla çok bağımlı bir adam, bir yanıyla da bu bağımlılığa isyan ediyor. </st><st c="33441">Demek çoğumuz gibi bir zamanlar annesine çok bağımlıydı. </st><st c="33498">Anne ölünce terk edildiğini hissetti ve içi çok yandı. </st><st c="33553">Hem bırakıp gitti diye kızdı anneye, hem de içine kor ateşi düştü. </st><st c="33620">İşte şimdi ayrılıklardan bu kadar korkması bundan. </st><st c="33671">O kor ateşini yeniden yaşamak, yüreğindeki cayırtıyı bir kere daha hissetmek istemiyor. </st><st c="33759">Hal böyleyken, o gitmeden ben gideyim, o nasıl olsa bir gün gidecek gibi hesaplar, kaygılar var içinde. </st><st c="33863">Bunları anlıyorum anlamasına da, ona bunları nasıl ve ne zaman anlatırım, anlatırsam anlar mı, yolundan döner mi, işte bunları bilemiyorum.</st></span></p>
			</div>
<div id="charCountTotal" value="34002"></div></body>
</html>
