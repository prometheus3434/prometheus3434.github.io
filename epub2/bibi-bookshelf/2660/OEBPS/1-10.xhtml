<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<h2 id="_idParaDest-6"><st c="0">4</st></h2>
			<p><span><st c="2">Madalyon’da yine akşam... </st></span></p>
			<p><span><st c="28">Yine sürekli okurlarım bilir. </st><st c="58">Madalyon, benim kurduğum klinikler zincirinin adıdır ve bu ismi Madalyonun İçi adlı ilk kitabımdan aldı. </st><st c="163">Bu klinikler benim için bir madalyon kadar gizemli ve değerli olduğu için de bu isim onlara çok yakıştı.</st></span></p>
			<p><span><st c="267">Ofiste bütün ışıklar yanıyor. </st><st c="298">Koridordan hızlı hızlı yürüyen insanların ayak sesleri geliyor. </st><st c="362">Bütün arkadaşlarım son hastalarını içeri almak üzereler. </st><st c="419">Biraz sonra işlerimiz bitecek ve benim odamda toplanacağız. </st><st c="479">Aslında toplantı odası daha geniş ama herkes benim odamı seviyor. </st><st c="545">Kırmızılar onları da çekiyor galiba. </st><st c="582">Üstelik bu oda, İstanbullu Gelin dizisiyle birlikte ünlü oldu. </st><st c="645">Adem karakteri bu odada doktora bugünlere nasıl ve neden geldiğini, bunca öfkeyi nasıl biriktirdiğini, hayata neden hiç güvenemediğini, her ilişkide bir yalan, bir sahtekârlık aradığını bazen ağlayarak bazen çok öfkelenerek ama hep derin bir hüzünle anlatıyor. </st></span></p>
			<p><span><st c="906">Çok seviyoruz hepimiz bu toplantıları. </st><st c="945">Muhabbet çok tatlı oluyor. </st><st c="972">Bazen de sevgili meslektaşım Cengiz Güleç’in söylediği yanık türkülerle bitiyor gün. </st></span></p>
			<p><span><st c="1057">İşte ben de son hastamı alıyorum içeri. </st><st c="1097">Nalan gelecek. </st><st c="1112">Onun adını defterde görünce bile bir hüzün kaplıyor içimi. </st><st c="1171">Kadıncağız ne yaptı, nasıl başa çıktı duygularıyla acaba? </st><st c="1229">Ne kadar da çok sevmiş Hayri’yi. </st><st c="1262">Nasıl da gözünü kırpmadan bütün düzenini yıkıvermiş onun için. </st><st c="1325">Onun o narin görüntüsüne ilk gün aldanmış ve onu çok zayıf bir kadın sanmıştım. </st><st c="1405">İnsanın tutkularının esiri olması, aşkı için her şeyi yıkmayı göze alması zayıflık mı, yoksa gücün ta kendisi mi bilemiyorum. </st><st c="1531">Çoğumuz bunları göze alamadığımız için, yaşamak istediklerimizi değil, hayatın bize sunduklarını yaşamakla yetiniyoruz. </st><st c="1651">Yeniden dünyaya gelsek, yapmak istediklerimiz, şu anda yaşadıklarımızdan çok farklı olmaz mıydı? </st><st c="1748">Hangisi daha doğru, hangisi daha güzel olurdu acaba?</st></span></p>
			<p><span><st c="1800">Ancak mutlu bir yuva, o yuvada yankılanan çocuk sesleri, mutfaktan gelen yemek kokularına karışan gülüşmeler... </st><st c="1913">Bunun tadını da hiçbir şeye değişemiyor insan. </st></span></p>
			<p><span><st c="1960">Benim mutlu bir evliliğim oldu. </st><st c="1992">En mutlu günlerimiz, çocuklarımın biraz ele avuca geldikleri zamanlardı. </st><st c="2065">Akşam işten çıkınca eve gelmek o zamanlar öyle harikaydı ki... </st><st c="2128">Her biri boynuma atlar, uzun uzun öpüşür koklaşır, sonra da masamızı hazırlar, yine hep birlikte konuşa, gülüşe yemek yerdik. </st><st c="2254">Onların bir gün büyüyüp evden uçup gidecekleri o zaman hiç aklımıza gelmezdi. </st><st c="2332">Şimdi kızım Yağmur’a sık sık, bugünlerin kıymetini bil diyorum çünkü onun da çocukları şimdilik yanında.</st></span></p>
			<p><span><st c="2436">Onlar hayatın en sıcak, en huzurlu, en tatlı günleri. </st></span></p>
			<p><span><st c="2491">Kafamın içinde bu düşüncelerle, içinde pembe baloncukların uçuştuğu lambama bakarak dalıp gitmişken Nalan kafasını yavaşça kapımdan içeri doğru uzatıyor. </st><st c="2645">Yine siyahlar giymiş. </st><st c="2667">Zaman bu kadında donmuş sanki, hiç ilerlemiyor. </st><st c="2715">Saçı, giysileri, makyajı, boynunda asılı küçük, kalp şeklindeki pırlanta kolyesi, elindeki siyah çantası ve yürüdükçe uçuşan etekleriyle o ince siyah pardösüsü... </st><st c="2878">Her şey aynı. </st><st c="2892">Tek fark, bugün gözlerindeki kırmızılığın azalmış olması ama yine çok derin ve hüzünlü bakıyor.</st></span></p>
			<p><span><st c="2987">Gülerek ayağa kalkıp karşılıyorum onu. </st><st c="3027">Küçük ve narin ellerini yavaşça uzatarak elimi sıkarken, bir süre karşılıklı birbirimizin gözlerinin içine bakıyoruz. </st><st c="3145">Yine o meşhur korku ve tedirginlik var gözlerinde. </st><st c="3196">Buraya ve bana hâlâ alışamadı galiba. </st><st c="3234">Sonra ağır ağır oturuyor karşıma. </st><st c="3268">Ellerini çantasının üzerinde birleştirdikten sonra hüzünlü bir gülümseme yayılıyor yüzüne. </st><st c="3359">Ben de kendimi bu hüzne kaptırırsam, hiç konuşmadan, öylece birbirimize bakıp duracağız. </st><st c="3448">Bugün bana neler anlatacağını merak ediyorum. </st><st c="3494">Ve hemen sormaya başlıyorum.</st></span></p>
			<p><st c="3522">“Ne haber Nalan Hanım, merak ettim sizi, nasılsınız?”</st></p>
			<p><span><st c="3576">Bu kadar hastanın arasında onu unutmayışım, hatta merak ediyor oluşum hoşuna gidiyor Nalan’ın. </st><st c="3672">Çoğu hastam bunu böyle hisseder. </st><st c="3705">Odadan çıktıkları anda onları unuttuğumu sanırlar. </st><st c="3756">Oysa her birinden ayrı ayrı etkilendiğimi, hatta onları merak ettiğimi zamanla anlıyorlar. </st><st c="3847">Nalan yine hafif, yumuşak, korkak ve tereddütlü sesiyle konuşmaya başlıyor.</st></span></p>
			<p><st c="3922">“Daha iyiyim Gülseren Hanım. </st><st c="3952">Sayenizde biraz toparladım kendimi. </st><st c="3988">Artık onu eskisi kadar sık aramıyorum. </st><st c="4027">O ararsa da çok kısa konuşup hemen kapatıyorum telefonu. </st><st c="4084">Ama bu sefer de o beni ısrarla aramaya başladı. </st><st c="4132">Arada bir de eve geliyor. </st><st c="4158">Beni görmeden duramıyormuş. </st><st c="4186">Böyle diyor bana.” </st></p>
			<p><span><st c="4205">Nalan’ın son cümleyi söylerken yüzünün hafifçe kızardığını ve utangaç bir ifadenin yüzünü şöyle bir yalayıp geçtiğini görüyorum. </st><st c="4334">Ne tuhaf bir kadın! </st><st c="4354">Dışarıdan bakıldığında o, kocasını, kendinden yedi yaş küçük üstelik evli bir erkek uğruna terk eden ve onunla uzun süredir yasak bir ilişkiyi sürdüren, toplumun fena halde damgaladığı, cüzamlı biri gibi reddettiği bir kadın. </st><st c="4580">Ama aslında hiç öyle biri değil. </st><st c="4613">15-16 yaşındaki genç kızlar kadar utangaç, sevgilisinin onu görmeden yapamadığını söylerken yüzü kızaracak kadar masum... </st><st c="4735">Nasıl bir çelişki bu böyle?</st></span></p>
			<p><st c="4762">“Demek sizi görmeden duramıyormuş. </st><st c="4798">Aklı başına geliyor mu acaba?”</st></p>
			<p><st c="4828">“Bilmem ki, artık ona eskisi gibi güvenemiyorum. </st><st c="4878">Zaten gelmesi ile gitmesi bir oluyor. </st><st c="4916">Fazla kalmıyor bizim evde. </st><st c="4943">Belki de utanıyordur yaptıklarından.” </st></p>
			<p><span><st c="4981">“Belki de” diyorum ama bunu, sadece Nalan daha fazla üzülmesin diye yapıyorum. </st><st c="5060">Yoksa Hayri’nin bunlardan utanmayacağını biliyorum. </st><st c="5112">Neden ısrarla Nalan’ı aradığını ben de tam olarak bilemiyorum. </st><st c="5175">Birinci ihtimal, onun intihar edebileceği düşüncesi, ikinci ihtimal ise, mümkün olabildiğince üç kadını birden idare etmek, hiçbirinden vazgeçmemek. </st><st c="5324">Son bir ihtimal daha var, Nalan’dan ayrılmanın, onun tahmin ettiği kadar kolay olmadığını, belki de görmeye başladı. </st><st c="5441">Çünkü Nalan ayrılmamaya direnirken, bunları düşünmeye fırsatı yoktu. </st><st c="5510">O zamanlar tek amacı ondan bir an önce kurtulmaktı. </st><st c="5562">Ne zaman isterse Nalan’ın “çantada keklik” gibi onu bekleyeceğinden çok emindi ama şimdi kafası karıştı. </st><st c="5667">Yine de onu arayıp sorması işimizi kolaylaştıracak. </st><st c="5719">Hiç olmazsa Nalan’ı bu ayrılığa hazırlamak için zaman verecek bana.</st></span></p>
			<p><st c="5786">“Siz nasıl hissediyorsunuz kendinizi?”</st></p>
			<p><st c="5825">“Pek iyi sayılmam. </st><st c="5845">Hayri’yi unutabileceğimi hiç sanmıyorum. </st><st c="5886">Büyük bir aşktı yaşadığımız. </st><st c="5915">Günde en az on kere birbirimizi arar, hiç olmazsa telefonda sesimizi duyar, halimizi, hatırımızı sorardık. </st><st c="6022">Her buluşmamızda, birbirimizi ilk kez görüyormuş gibi heyecanlanır, beraberken zamanın nasıl geçtiğini anlamazdık. </st><st c="6137">Bana her derdini, her sorununu anlatır, beraber ağlar, beraber gülerdik. </st><st c="6210">Birbirimizi görmek bile heyecanlandırırdı bizi. </st><st c="6258">Ondan habersiz kapının önüne bile çıkmamı istemez, ‘Nereye gidersen git ama önce bana haber ver’ derdi. </st><st c="6362">Halama bile inerken ona haber verirdim. </st><st c="6402">Eve biraz geç kalsam, beni merak eder ve sürekli arardı. </st><st c="6459">Biliyorsunuz bu ilişkiden sonra ben bütün çevremi kaybettim. </st><st c="6520">Onların yerinde ben olsam, belki ben de ayıplardım. </st><st c="6572">Ama çok yalnız kaldım Gülseren Hanım. </st><st c="6610">Yalnızlık gerçekten de Allah’a mahsusmuş. </st><st c="6652">Allah kimseyi yalnız bırakmasın. </st><st c="6685">Bunu çeken bilir.”</st></p>
			<p><span><st c="6703">Demek çok zorlandı. </st><st c="6724">Ben de hiç sevmem yalnızlığı. </st><st c="6754">Eşsiz, dostsuz, arkadaşsız ne yapar insan. </st><st c="6797">Hücre cezası gibi bir şey bu.</st></span></p>
			<p><st c="6826">“Kimsenin yanında başım eğik gezmek istemedim, kaderin önüme çıkardıklarına tevekkülle boyun eğdim. </st><st c="6927">Ben bunca eziyete hiç itiraz etmeden katlanırken, Hayri’nin bir dediğini iki etmezken, bir gün yine de terk edilebileceğim hiç aklıma gelmedi. </st><st c="7070">Belki eşimden ayrılmakla büyük bir hata yaptım. </st><st c="7118">Kadere belki de o zaman boyun eğmeliymişim. </st><st c="7162">Ama o kadar mutsuzdum ki, hayatımda ilk defa kendim için bir adım attım. </st><st c="7235">Bu cesareti kendimde nasıl buldum, hâlâ inanamıyorum. </st><st c="7289">Ben öyle cesur bir kadın değilim. </st><st c="7323">Her şeyden korkarım.”</st></p>
			<p><st c="7344">“Bakışlarınızdaki korkuyu hep görüyorum. </st><st c="7386">Nedir bu korku Nalan Hanım?”</st></p>
			<p><span><st c="7414">Ben böyle sorunca, gözlerindeki korkunun daha da arttığını görüyorum. </st><st c="7485">Ona çok kötü bir şey sormuşum gibi bakıyor yüzüme. </st><st c="7536">Sonra yüzü giderek kızarıyor ve başını önüne eğiyor. </st><st c="7589">Sanki utandığı başka şeyler var. </st><st c="7622">Yine anlayamıyorum. </st><st c="7642">Utanacağı her şeyi bana kendisi anlattı. </st><st c="7683">Madem bu kadar utanıyordu, neden böyle bir tercih yaptı? </st><st c="7740">Bazı soruların cevaplarını bir türlü bulamıyorum.</st></span></p>
			<p><st c="7789">“Size soru sormaya korkuyorum. </st><st c="7821">Bazı şeyleri ne kadar iyi bilir ve anlarsam, size o kadar çok yardımcı olabilirim. </st><st c="7904">Bu sizin hayatınız, istediğiniz gibi yaşamak hakkınız. </st><st c="7959">Bunun hesabını size kimse soramaz. </st><st c="7994">Artık çocuk değiliz. </st><st c="8015">Bir sahibe ihtiyacımız yok. </st><st c="8043">Ne yapalım yani, her zaman toplumun doğruları ile bizim duygularımız birbirini tutmuyor. </st><st c="8132">Hem siz her şeyin bedelini fazlasıyla ödemişsiniz. </st><st c="8183">Neden bu kadar eziyet ediyorsunuz kendinize?”</st></p>
			<p><st c="8228">“Baştan çok tereddüt ettim ama artık size inanıyorum. </st><st c="8283">Bana yardım etmeye çalıştığınızı biliyorum. </st><st c="8327">Ben böyleyim işte. </st><st c="8346">Çocukluğumdan beri böyleyim; ürkek, korkak, çekingen biriyim.”</st></p>
			<p><st c="8408">“Belki bir gün çocukluğunuzu, o zaman yaşadıklarınızı ve ailenizi anlatırsınız bana.” </st></p>
			<p><span><st c="8495">Yine yoğun bir korku bulutu geçiyor gözlerinden. </st><st c="8544">Yetişkinler korkularını çevreye bu kadar net göstermezler, çocuk gibi, bebek gibi korkuyor bu kadın. </st><st c="8645">Ani bir gürültüyle bir bebeğin irkilmesi gibi bir şey. </st><st c="8700">Şimdi yine ne oldu, neden gözbebekleri böyle birden büyüdü? </st><st c="8760">Çocukluğundan konuşuyorduk. </st><st c="8788">Korkuları ve çocukluğu birleşti. </st><st c="8821">Belki bir gün, bana daha çok güvenebilirse, bunların anlamını çözeceğim. </st><st c="8894">Şimdi artık bir daha onun çocukluğundan ve korkularından hiç bahsetmemem, bu konuda ona hiç soru sormamam gerekiyor. </st><st c="9011">Şimdi yine bu konudan uzaklaşmalıyım.</st></span></p>
			<p><st c="9048">“Tamam Nalan Hanım, bu konuyu hemen kapatıyorum. </st><st c="9098">Belki biraz da eski eşinizden konuşuruz. </st><st c="9139">Eşiniz Hayri’yi biliyor muydu?”</st></p>
			<p><st c="9170">“Önceleri Muzo’dan başka kimse bilmiyordu ama zamanla herkes öğrendi. </st><st c="9241">O zamanlar başka türlü düşünüyordum. </st><st c="9278">Daha doğrusu Hayri’yle evlenip yeni bir hayata başlarız diyordum. </st><st c="9344">Ne de olsa benim bir mesleğim vardı. </st><st c="9381">Ama işler düşündüğüm gibi gitmedi. </st><st c="9416">Onun yuvasına göz diken, çocuklarını babasız bırakan bir kadın olmak istemedim. </st><st c="9496">Zaten olan olmuş, toplum beni reddetmişti. </st><st c="9539">Hiç olmazsa onun düzeni bozulmasın dedim. </st><st c="9581">Birbirimizi hem seviyor, hem de güveniyorduk. </st><st c="9627">Nikâha ihtiyacımız yoktu. </st><st c="9653">Pek toplum içine çıkmıyor, bizi insanların görmeyeceğini düşündüğümüz yerlerde buluşuyorduk. </st><st c="9746">Bir de hafta sonları onun arkadaşlarıyla sık gittiği küçük bir lokantaya götürürdü beni. </st><st c="9835">Birlikte yemek yerdik. </st><st c="9858">İşte böyle geçti seneler. </st><st c="9884">İkimiz de alışmıştık bu düzene.”</st></p>
			<p><st c="9916">“Hayri’nin arkadaşı çok mudur?”</st></p>
			<p><st c="9948">“Evet, çoktur. </st><st c="9964">Özellikle çok sevdiği üç beş kişi vardır ki, onlardan hiç ayrılmaz. </st><st c="10032">Beni de tanıştırdı onlarla. </st><st c="10060">Bazen hep birlikte pikniğe gideriz. </st><st c="10096">Hayri mangal yakıp üstünde et, sucuk filan kızartmaya bayılır. </st><st c="10159">Arkadaşları da öyle... </st><st c="10182">Bir de müzik açarlar. </st><st c="10204">Arabesk dinlemeyi seviyorlar. </st><st c="10234">Zamanla ben de alıştım o müziği dinlemeye. </st><st c="10277">İnsanı hüzünlendiriyor ama bir yandan da o hüznü seviyor insan.” </st></p>
			<p><span><st c="10342">Demek Hayri mangal yakıp arabesk dinliyor. </st><st c="10385">Bunlar tam da ona göre şeyler. </st><st c="10416">Rakıyı da eksik etmiyordur sofrasından. </st><st c="10456">Nalan gibi, bütün bunlara hiç alışkın olmayan biri o ortama nasıl uyum sağladı acaba?</st></span></p>
			<p><st c="10541">“Demek böyle bir ortama bile hemen uyum sağlayabildiniz?”</st></p>
			<p><st c="10599">“Hemen diyemem ama o insanları çok sevdim. </st><st c="10643">Öyle samimi insanlar ki... </st><st c="10670">O güne kadar girdiğim ortamlarda bunu hiç görmemiştim. </st><st c="10725">Hepsi bana yenge diyor, beni nasıl rahat ettireceklerini şaşırıyorlardı. </st><st c="10798">Hele bir Hamsi Selim vardı ki, ona kendimi kardeş kadar yakın hissederdim. </st><st c="10873">Zamanla onların neden hep arabesk dinlediklerini de anladım. </st><st c="10934">Hepsi, en neşeli anlarda bile hüzünlüydü sanki. </st><st c="10982">Her birinin kendine göre bir derdi, sorunu vardı. </st><st c="11032">Bunları saklamaz, ortaya anlatırlar, hep birden onlara yardımcı olmaya, onları neşelendirmeye çalışırdık. </st><st c="11138">Çok açık kalpli, gizlisi saklısı olmayan insanlar işte. </st><st c="11194">Benim daha önce hiç böyle bir arkadaş grubum olmamıştı. </st><st c="11250">Şimdi Hayri’yle ayrılırsak, onlardan da kopacağım. </st><st c="11301">Ne kadar yazık, değil mi?” </st></p>
			<p><span><st c="11328">O gruba girmekle kalmamış, üstelik onlara yakın hissetmiş kendini. </st><st c="11395">Uyum yeteneği yüksek. </st><st c="11417">Ayrıca sevgiye, yakınlığa, dostluğa çok ihtiyacı var. </st><st c="11471">Bence kendi ailesinde bunların hiçbirini görmemiş. </st><st c="11522">Bakalım o konuya ne zaman girebileceğiz.</st></span></p>
			<p><st c="11562">“Gelecekle ilgili ne düşünüyordunuz o zamanlar?”</st></p>
			<p><st c="11611">“Gelecek beni korkutmuyordu. </st><st c="11641">Nasıl olsa Hayri vardı ve beni hiç yalnız bırakmaz diye düşünüyordum.”</st></p>
			<p><st c="11711">“Ya şimdi?”</st></p>
			<p><st c="11723">“Hayri’yle ilişkimizin bittiğini hâlâ kabul edemiyorum. </st><st c="11780">Ben bütün hayatımı onun üzerine kurmuşum. </st><st c="11822">Bugüne kadar pek çok şeye katlandım ama yanımda hep Hayri vardı. </st><st c="11887">Şimdi ilk kez gerçekten yalnızım ve bunu hissetmek çok korkutuyor beni. </st><st c="11959">Sizce bitti mi bu iş, Hayri artık yok mu?”</st></p>
			<p><st c="12001">“Bilmem ki, eskisi gibi devam etseydiniz yani onu taciz etmeyi sürdürseydiniz, ilişki gerçekten bitecekmiş ama şimdi bakın siz pek aramadığınız halde, o sizi ısrarla aramaya ve eve gelip gitmeye devam ediyor. </st><st c="12211">Bu sefer de o bitiremiyor galiba ilişkiyi. </st><st c="12254">Zaten bunun için onu aramayın dedim. </st><st c="12291">Sizi kaybetmenin acısını hiç yaşamamış o ama şimdi daha yeni yeni bazı şeyleri görmeye ve hissetmeye başladı. </st><st c="12401">Her zaman başınız dik olsun onun yanında. </st><st c="12443">Ayrılmaktan ne kadar korktuğunuzu asla belli etmeyin.”</st></p>
			<p><st c="12497">“Çok korksam bile mi?”</st></p>
			<p><st c="12520">“Evet, çok korksanız bile.”</st></p>
			<p><st c="12548">“Dediklerinizi yapmaya çalışıyorum ama ben başka birini seviyorum demişti ya bana, işte onu hiç unutamıyorum. </st><st c="12659">Bu lafın peşini bırakamıyorum. </st><st c="12690">Israrla bununla ne demek istediğini soruyorum ona. </st><st c="12741">Ben çok üzerine gidince biraz bahsetti bana. </st><st c="12786">Aslında bir kadın hem var, hem yok galiba. </st><st c="12829">Bundan bir süre önce gittiği bir barda sarhoş olmuş. </st><st c="12882">O gece orada başka kadınlar da varmış. </st><st c="12921">İçlerinden biri ona, ‘Beni eve kadar bırakır mısın?’ demiş. </st><st c="12981">O da sarhoş kafayla kadını evine götürmüş. </st><st c="13024">Ondan sonra olanları pek hatırlamıyormuş. </st><st c="13066">Galiba kadınla birlikte içeri girmiş, sonra kadının erkek kardeşleri filan gelmiş, Hayri’yi tehdit etmişler...”</st></p>
			<p><st c="13177">“Öyle mi?” </st></p>
			<p><span><st c="13189">Hayri’nin uydurduğu masala bakın. </st><st c="13223">Ne kadar aptalca! </st><st c="13241">Şimdi Nalan bu masala da mı inanacak yoksa?</st></span></p>
			<p><st c="13284">“Galiba onlardan korktuğu için yalan söylemiş bana.”</st></p>
			<p><st c="13337">“Nasıl yani? </st><st c="13351">Ben tam anlayamadım.”</st></p>
			<p><st c="13372">“Kardeşleri onu tehdit edince, benim de başımı derde sokmak istememiş. </st><st c="13444">O zaman bana o yüzden öyle söylemiş. </st><st c="13481">Yani asıl amacı beni onlardan korumakmış.”</st></p>
			<p><st c="13523">“Öyle miymiş? </st><st c="13538">Peki, şimdi ne olacakmış?”</st></p>
			<p><st c="13564">“Şimdi benim biraz daha sabırlı olmamı istiyor. </st><st c="13613">Çünkü anladığım kadarıyla henüz Hayri işin içinden çıkamamış. </st><st c="13675">Tehditler hâlâ devam ediyormuş. </st><st c="13707">Belalı insanlar galiba karşısına çıkanlar. </st><st c="13750">Beni tespit etmelerinden, benim de başıma iş açılmasından korkuyor.”</st></p>
			<p><st c="13818">“İyi ama kendisi ne yapacak, adamlar ne istiyormuş ondan?”</st></p>
			<p><st c="13877">“Ne isteyecekler, o kadınla evlenmesini istiyorlarmış.”</st></p>
			<p><st c="13933">“Evlenmesini mi? </st><st c="13951">Hayri Bey evli değil mi zaten?”</st></p>
			<p><st c="13982">“Öyle ama adamlar fena halde tehdit ediyormuş Hayri’yi.”</st></p>
			<p><st c="14039">“Hayri Bey ne diyor bu işe?”</st></p>
			<p><st c="14068">“O istemiyor ama öyle bir tuzağa düşürmüşler ki adamı, işin içinden nasıl çıkacağını o da bilmiyor. </st><st c="14169">Aslında Hayri öyle korkak bir adam değildir ama bu sefer iş ciddi galiba. </st><st c="14243">Korkmuş. </st><st c="14252">‘Kendim için değil, çocuklarım için ve senin için korkuyorum, bana bir şey olursa siz ne yaparsınız?’ diyor.”</st></p>
			<p><st c="14361">“Demek sizi çocukları kadar çok düşünüyor.”</st></p>
			<p><st c="14405">“Her zaman öyle oldu ama son olaylar beni şaşkına çevirdi. </st><st c="14465">Önce inanmak istemedim ona ama zavallı o kadar perişan ki, yemin billah ediyor beni inandırmak için.”</st></p>
			<p><st c="14566">“İnanıyor musunuz ona?”</st></p>
			<p><st c="14590">“Bana yalan söylemesi için bir sebep yok ki, başka bir kadın var dedi zaten. </st><st c="14668">Ama o gizli gizli bana gelip gitmeye, beni arayıp sormaya devam ediyor. </st><st c="14740">O kadından bir kurtulabilsem, yine eskisi gibi mutlu olmaya devam edeceğiz, sana kendimi affettireceğim diyor. </st><st c="14851">Yaptıklarından çok pişman. </st><st c="14878">Ama son pişmanlık fayda etmez. </st><st c="14909">Bakalım nasıl çıkacak işin içinden?”</st></p>
			<p><st c="14945">“Ya işin içinden çıkamazsa, evlenecek mi o kadınla?”</st></p>
			<p><st c="14998">“Aman Allah korusun, bunu kendisi de hiç istemiyor. </st><st c="15051">Zaten evli, çoluk çocuk sahibi bir adam o. </st><st c="15094">Bekâr biri değil ki. </st><st c="15115">Evlenmeye nasıl zorlarlar, aklım almıyor. </st><st c="15157">Ama bütün suç Hayri’nin. </st><st c="15182">Elin tanımadığı kadınını gecenin bir yarısı evine götürmeye kalkmasaydı. </st><st c="15255">Üstelik kadın onu eve davet etmiş, o da gitmiş. </st><st c="15303">Meğer hepsi tuzakmış. </st><st c="15325">Sonra kadının ağabeyleri gelip basmış bunları. </st><st c="15372">Hayri bunların çoğunu hatırlamıyor. </st><st c="15408">O gece kadınla bir beraberliklerinin olup olmadığını bile hatırlamıyor. </st><st c="15480">Çok içkiliymiş. </st><st c="15496">Aslında her zaman bu kadar içmez. </st><st c="15530">İçkiyi sever ama sarhoş olmaz. </st><st c="15561">Yanında uzaktan gelen arkadaşları varmış. </st><st c="15603">Onların ısrarıyla gitmiş zaten bara. </st><st c="15640">Öyle tanımadığı bara filan gitmez yoksa. </st><st c="15681">‘Kırkta bir yanlış yaptım, o da başıma bela oldu, sen çok temiz kalpli bir kadınsın, senin ahın tuttu’ diyor bana.”</st></p>
			<p><st c="15796">“Siz ne diyorsunuz bütün bunlara?”</st></p>
			<p><st c="15831">“‘Bunlar başına gelmeseydi, o kadınla yaşadıklarından benim haberim bile olmayacaktı’ diyorum.”</st></p>
			<p><st c="15927">“Böylesi daha mı iyi?”</st></p>
			<p><st c="15950">“Bu da iyi değil. </st><st c="15969">Şimdi ben ne yapacağım, bu olanları kabul edip hiçbir şey olmamış gibi bu ilişkiye devam mı edeceğim?” </st></p>
			<p><span><st c="16072">Neler söylüyor bu Nalan. </st><st c="16097">Sanki Hayri ona döndü de, sıra affetmeye geldi! </st><st c="16145">Bunlara gerçekten inanıyor olması bana komik geliyor ama bir yandan da en akıllı insanın bile dayanamayacağı acılar karşısında bu mekanizmayı kullanıp ona her söylenene inandığını çok iyi biliyorum. </st><st c="16344">Nalan’ın azıcık da olsa ayılmasında fayda var.</st></span></p>
			<p><st c="16390">“Bu hikâyenin sonunun nereye gideceğini hâlâ bilmiyoruz Nalan Hanım. </st><st c="16460">Hayri Bey belki de o kadınla mecburen evlenecek. </st><st c="16509">Bunu da hesaba katsak iyi olacak. </st><st c="16543">Siz sanki böyle bir ihtimal yok gibi davranıyorsunuz.”</st></p>
			<p><st c="16597">“İnsan istemediği biriyle silah zoruyla da olsa evlenmez ki... </st><st c="16661">Hangi devirde yaşıyoruz.”</st></p>
			<p><st c="16686">“Ama sizin ve çocuklarının durumu onu endişelendirdiğine göre, durum ciddi gibi geldi bana.”</st></p>
			<p><st c="16779">“Evet, zaten bu işi yaparsa bizim hatırımıza yapacak. </st><st c="16834">Ama ben bizim hatırımıza bile olsa böyle bir şey yapmasına asla göz yummam. </st><st c="16910">Olmaz öyle şey.”</st></p>
			<p><span><st c="16926">Hayri nasıl da güzel hazırlamış senaryoyu. </st><st c="16970">Demek Nalan’ı gözden çıkaramadı. </st><st c="17003">Üçünü birden istiyor artık. </st><st c="17031">Üstelik yalanları öyle güzel uydurmuş ki, o kadınla Nalan ve çocukları uğruna evlenecek. </st><st c="17120">Onlara bir zarar gelmesin diye kendini feda edecek! </st><st c="17172">Ve Nalan’la ilişkisini her zamanki gibi kaçamak sürdürmeye devam edecek. </st><st c="17245">İşin kötüsü Nalan bütün bu yalanlara inanmak istiyor. </st><st c="17299">Eğer inanmaz da gerçeği görürse, işte o zaman çekeceği acıyı şimdilik göze alamıyor. </st></span></p>
			<p><span><st c="17384">Ne yapalım, ben de inanacağım artık bu yalanlara. </st><st c="17434">Nalan, gerçekleri görmeye ve kabul etmeye hazır oluncaya kadar beraber inanacağız bu masallara.</st></span></p>
			<p><st c="17529">“Hayri size gelmiş Gülseren Hanım değil mi? </st><st c="17574">Uzun uzun konuşmuşsunuz.”</st></p>
			<p><st c="17599">“Evet, konuştuk.”</st></p>
			<p><st c="17617">“Neler anlattı size?”</st></p>
			<p><st c="17639">“En çok kendini anlattı ama umarım bu konuda bana daha fazla soru sormazsınız.”</st></p>
			<p><st c="17719">“Sormamam gerekiyor, değil mi? </st><st c="17751">Tamam ama hiç olmazsa benimle ve bu ilişkiyle ilgili ne dediğini çok merak ediyorum.”</st></p>
			<p><st c="17836">“Sizinle ilgili çok güzel şeyler söylüyor.”</st></p>
			<p><st c="17880">“Oh, iyi o zaman ama ben onu kaybetmekten hâlâ çok korkuyorum.”</st></p>
			<p><st c="17944">“Bu korku böyle kalmayacak, yakında siz isteseniz de istemeseniz de azalacak, belki de yok olacak.”</st></p>
			<p><st c="18044">“Yok olacak ha, şimdilik buna inanamıyorum. </st><st c="18089">Çünkü henüz hiç azalmadı. </st><st c="18115">Sadece ona başka türlü gösteriyorum. </st><st c="18152">Onu aramamak için nasıl direndiğimi, elimin kaç kere telefona gidip geldiğini bir bilseniz. </st><st c="18244">Onunla konuşurken telefonu kapatmanın nasıl zor geldiğini anlasanız keşke...”</st></p>
			<p><st c="18321">“Bunları anlıyorum, inanın bana. </st><st c="18355">Çok iyi anlıyorum sizi ama hani demiştiniz ya, her şeyin bir bedeli var diye. </st><st c="18433">Bu bir mücadele, bir savaş. </st><st c="18461">Kurallara uygun savaşmalısınız. </st><st c="18493">Her şeyi önceden görmeli ve ince ince hesap etmeliyiz. </st><st c="18548">Sizin anlayacağınızın aşkta bile hesap yapacağız.”</st></p>
			<p><st c="18598">“Aşkta hesap olur mu Gülseren Hanım?”</st></p>
			<p><st c="18636">“Olmaz mı, esas hesap aşkta olur ama bu herkesin bildiği hesaplardan değildir. </st><st c="18716">İnsanlar daha çok maddi çıkarlar için hesap yaparlar. </st><st c="18770">Şimdi burada konuştuğumuz böyle bir hesap değil. </st><st c="18819">Duyguların hesabını yapacağız sizinle. </st><st c="18858">Çıkar peşinde filan değiliz. </st><st c="18887">Siz yedi yıldır berabersiniz Hayri Bey’le. </st><st c="18930">Yedi yıl aşk için çok uzun bir süre. </st><st c="18967">Zaman sanki sizde akmamış, durmuş ama Hayri Bey için aynı şeyi söyleyemeyiz. </st><st c="19044">Baştan beri bu ilişkiye esas emek veren sizsiniz, o değil. </st><st c="19103">Hayri asıl emeği bu ilişkiyi başlatabilmek için vermiş. </st><st c="19159">Siz ise ilişkiyi yedi yıldır devam ettirensiniz. </st><st c="19208">Yani herkesin rolü başka. </st><st c="19234">Her şeyini kaybeden, Hayri’ye mahkûm olan sizsiniz. </st><st c="19286">O size mahkûm değil. </st><st c="19307">Sizi hâlâ seviyor ve düşünüyor olabilir ama sizin ona olan bağlılığınız çok farklı, çok derin, aslında bir bağımlılık.”</st></p>
			<p><st c="19426">“O bana bağlı değil mi?”</st></p>
			<p><st c="19451">“Sizce?”</st></p>
			<p><span><st c="19460">Acıtacak mı söylediklerim diye düşünürken şöyle diyor Nalan:</st></span></p>
			<p><st c="19521">“Ay yapmayın ne olur Gülseren Hanım, yapmayın ne olur!” </st></p>
			<p><span><st c="19578">Ardından da aniden hıçkırarak ağlamaya başlıyor. </st><st c="19627">Ne kadar çok acı çekiyor. </st><st c="19653">Düşünüyorum da, böyle bir acı, neredeyse evlat acısı gibi keskin ve delici. </st><st c="19729">Uzun süre hiç konuşmadan bekliyorum. </st><st c="19766">Onun çektiği bu yakıcı acı, ağır ağır önümdeki büyük masayı aşıp bana doğru geliyor. </st><st c="19851">Hissediyorum bunu.</st></span></p>
			<p><span><st c="19869">Genelde psikologlar hastalarıyla karşılıklı oturup öyle konuşur, masaya oturmazlar. </st><st c="19954">Biz psikiyatristler ise mutlaka önümüzde bir masa olsun isteriz. </st><st c="20019">Eskiden bu masa sadece dosyalar, bilgisayar, telefon, reçeteler filan için var sanırdım ama şimdi bu masanın bizi az da olsa bir şeylerden koruduğunu daha iyi anlıyorum. </st><st c="20189">Sanki her tür duygu geçişine bir tür bariyer görevi görüyor. </st><st c="20250">Kocaman dalgalar üzerime doğru gelirken önce masaya vuruyorlar, sonra bana.</st></span></p>
			<p><span><st c="20325">Elindeki beyaz mendille burnunu silip gözyaşlarını kuruladıktan sonra kızarmış gözlerle bakıyor yüzüme.</st></span></p>
			<p><st c="20429">“Ben ondan ayrılmaya dayanamayacağım. </st><st c="20468">Benim için Hayri’yi kaybetmek ölmek, yok olmak gibi bir şey. </st><st c="20529">O zaman hayatın hiçbir anlamı kalmıyor ki... </st><st c="20574">Zaman bile duruyor o gidince. </st><st c="20604">Hele bir de hiç gelmeyeceğini bilirsem, ben bu hayata nasıl katlanırım?”</st></p>
			<p><st c="20676">“Yalnız değilsiniz Nalan Hanım. </st><st c="20709">Her şeyi sizinle tekrar tekrar konuşacağız. </st><st c="20753">Hem şimdilik Hayri’nin bir yere gittiği yok.” </st></p>
			<p><span><st c="20799">Ağzımdan çıkan bu sözlere ben de inanamıyorum. </st><st c="20846">Ben hastalarımı hiç teselli etmem sanırdım ama şimdi tam da bunu yapıyorum. </st><st c="20922">O acı var ya, o acı... </st><st c="20945">Biraz önce karşımda oturan bu kraliçe gibi kadının çektiği acı, beni de işte bu hale getirdi demek ki...</st></span></p>
			<p><span><st c="21049">Hayri’yi düşünüyorum sonra. </st><st c="21078">O ne yapacak acaba? </st><st c="21098">Bunların altından nasıl kalkacak? </st><st c="21132">O hiç acı çekmiyor mu? </st><st c="21155">Laz kızı ona her şeyi unutturdu mu?</st></span></p>
			<p><st c="21190">“Bir yere gittiği yok değil mi? </st><st c="21223">O yine bana geri dönecek değil mi?”</st></p>
			<p><st c="21258">“Ama hep sizden, sizin hayatınızdan çalıyor Hayri. </st><st c="21310">Yani bütün hesapları siz ödüyorsunuz. </st><st c="21348">Madem ikiniz de birbirinizi seviyorsunuz, bu adaletsizlik, bu eşitsizlik neden? </st><st c="21428">Şimdi de karısı ve çocukları yetmezmiş gibi, bir başka kadın daha çıkıyor sahneye. </st><st c="21511">Siz bunları hoş gördükçe, daha kim bilir neler yükleyecek sırtınıza. </st><st c="21580">Hayri bunları kötü olduğu için yapmıyor bence. </st><st c="21627">O bir insan. </st><st c="21640">Duygularımız olduğu sürece biz insanlar hata yapmaya devam edeceğiz. </st><st c="21709">Hepimiz böyleyiz. </st><st c="21727">Toplumun ve çevremizin baskıları olmasa, kim bilir ne yapar, kimlerin haklarını yer, kimlere haklarımızı yedirir, ne çılgınlıklar yaparız. </st><st c="21866">Bizi durduran bazen dış etkenler, bazen de içimizdeki kurallar yani kendi vicdanımız oluyor.”</st></p>
			<p><st c="21959">“Onda vicdan olsa böyle yapar mıydı Gülseren Hanım?”</st></p>
			<p><st c="22012">“Vicdan denen şey herkeste aynı değildir. </st><st c="22055">Kimi insanda doğuştan çok katıdır vicdan. </st><st c="22097">Yanlış yapmasına, başkasının hakkını yemesine izin vermez vicdanı. </st><st c="22164">Sanki hiç uyumayan, sürekli nöbet tutan polisler vardır bu insanların içinde. </st><st c="22242">Kendilerine haksızlık eder, kendi duygularını hiçe sayar ama başkalarına asla haksızlık etmez, edemez bu insanlar. </st><st c="22357">Zaten olur da bir hata yaparlarsa, önce kendileri affetmezler bu hatayı. </st><st c="22430">Ancak her şeyin bir sınırı, bir tahammül gücü vardır. </st><st c="22484">Bu tür insanlarda bir gün o baraj yıkılırsa, yaptıklarına kendileri de şaşar kalırlar. </st><st c="22571">Siz tam olarak böyle bir yapıya sahipsiniz. </st><st c="22615">Yıllarca her şeye boyun eğmiş, belki de size haksızlık edilmesine bile ses çıkarmamışsınız. </st><st c="22707">Ama sonunda olanlar olmuş, baraj yıkılmış ve ortalığı sel basmış. </st><st c="22773">Öyle değil mi?”</st></p>
			<p><span><st c="22788">Yine koyu bir gölge çöküyor yüzüne. </st><st c="22825">Bir süre düşündükten sonra cevaplıyor sorumu.</st></span></p>
			<p><st c="22870">“Öyle galiba. </st><st c="22885">Evli bir adamla beraber yaşamayı göze almak, hiç bana göre şeyler değildi. </st><st c="22960">Bunu yapacak dünyadaki son insan benim sanırdım. </st><st c="23009">Ama hayat bazen insana hiç aklına gelmeyeni yaptırıyor. </st><st c="23065">İşin sonunun böyle olacağını hiç bilemedim ama sonra Hayri eşinden ayrılamayınca, bunu biraz da mecburen kabul ettim.”</st></p>
			<p><st c="23183">“İşte ben de tam bunu söylüyordum. </st><st c="23219">Mecburen kabul edişler. </st><st c="23243">Bunların sonu gelmiyor görmüyor musunuz? </st><st c="23284">Şimdi belki de mecburen ikinci bir kadını kabul etmek zorunda kalacaksınız. </st><st c="23360">Bunlara artık dur demek gerekmez mi? </st><st c="23397">Hayri belki çok iyi bir insan ama o sizin gibi değil. </st><st c="23451">Siz ikiniz, çok farklı kültürlerden, farklı alışkanlıklardan, farklı doğruları olan topluluklardan geliyorsunuz. </st><st c="23564">Siz Hayri’nin yerinde olsanız, onu sürekli sizin için yeni fedakârlıklar yapmaya zorlamazdınız. </st><st c="23660">İşte aranızdaki bu farkı görmenizi istiyorum ben.”</st></p>
			<p><st c="23710">“Evet, anlıyorum. </st><st c="23729">Hayri benden farklı, o benim gibi değil. </st><st c="23770">Onu çok sevsem de, bu gerçeği görmem gerekiyor. </st><st c="23818">Ama nasıl, nasıl yapacağım bunu?”</st></p>
			<p><st c="23851">“Mecburen kabul edişlerden kaçınarak... </st><st c="23892">Çünkü buna devam ederseniz, kişiliğinizden de çok şey kaybedeceksiniz. </st><st c="23963">Siz Hayri’yle ilişkiye başlarken, istediğiniz, hayal ettiğiniz bu değildi. </st><st c="24038">Bunların hepsi kötü bir sürpriz olmuş sizin için. </st><st c="24088">Güçlü insan ne demek biliyor musunuz, gereğinde kendi duygularına dur diyebilmektir güç. </st><st c="24177">Şimdi sizin zor da olsa bunu yapmanız gerekiyor. </st><st c="24226">Ne demek, mecburen kabul etmek? </st><st c="24258">Şimdi yeniden şu bizim hesap meselesine gelelim. </st><st c="24307">Siz bazı şeyleri kabul ettikçe, Hayri daha rahat hareket ediyor. </st><st c="24372">Eğer bu bir aşksa, ikiniz de bunun gereğini yapmalısınız. </st><st c="24430">Yoksa bir ayağı kırılır ve topal olur aşk. </st><st c="24473">Eğer siz onu kaybetmekten korkuyorsanız, aynı şey onun için de geçerli olmalı. </st><st c="24552">O da korkmalı sizi kaybetmekten. </st><st c="24585">Eğer o korkmuyorsa, aşkınız zaten topal. </st><st c="24626">O zaman bu topal aşkı ne kadar istediğinize bakacağız.”</st></p>
			<p><st c="24681">“Topal aşk ha! </st><st c="24697">Böyle bakınca, bizim aşkımızın bir ayağı kırılalı çok olmuş.”</st></p>
			<p><st c="24758">“Ve siz korkudan, uzun süre bu gerçeği görmek istememiş ve topallaya topallaya yürümeye devam etmişsiniz. </st><st c="24865">Şimdi de öyle mi yapalım, gerçekleri görmek yerine sizi teselli edip bu adaletsiz ilişkiyi sürdürmenizi mi sağlayalım?”</st></p>
			<p><st c="24984">“İnsanın kendi gerçeklerini görmesi ne kadar zor ve acı verici. </st><st c="25049">Sizi dinlerken içim kanıyor ama sakın sizi durdurmak istediğimi sanmayın. </st><st c="25123">Bana gerçekleri söylemeye devam edin. </st><st c="25161">Bu yıllar süren uykudan uyanmam gerekiyor artık. </st><st c="25210">Hayri iyi bir adam, doğru ama bazı şeyleri yaparken hiç düşünmüyor. </st><st c="25278">Böylesine düşüncesiz derler. </st><st c="25307">O gece bara gitmese olmayacaktı bütün bunlar. </st><st c="25353">Hadi bara gittin, bu kadar içmesene. </st><st c="25390">Sonra yaptıklarına kendisi de çok üzülüyor ama iş işten geçmiş oluyor. </st><st c="25461">Ben bir başka kadını asla kabul edemem. </st><st c="25501">Bunu biliyorum.”</st></p>
			<p><st c="25517">“Ama Hayri Bey, siz istemeseniz bile, bunu size kabul ettirmeye çalışıyor.”</st></p>
			<p><st c="25593">“Aslında böyle bir mecburiyet yok tabii ama öyle alıştım ki ona.”</st></p>
			<p><st c="25659">“İşte sizi ona mecbur eden de bu alışkanlık. </st><st c="25705">Bundan kurtulabilirsiniz. </st><st c="25731">Hayri olmasa da güzel bir hayatınız olabilir. </st><st c="25777">Hiç bunu düşünmüyor musunuz?”</st></p>
			<p><st c="25806">“Şimdiye kadar hiç düşünmedim... </st><st c="25840">Ama şimdi artık düşünmem gerekiyor demek ki... </st><st c="25887">Çok şükür sağlığım yerinde. </st><st c="25915">İyi bir mesleğim var. </st><st c="25937">Bir arkadaşımın mimarlık bürosu var, ne zaman gitsem, beni hemen işe alırlar. </st><st c="26015">Resim yapmak da hoşuma gidiyor. </st><st c="26047">Arada bir gittiğim bir atölye var. </st><st c="26082">Hayri pek sık gitmemi istemezdi oraya. </st><st c="26121">Resim yapma işini daha ciddiye alabilirim. </st><st c="26164">Orada yeni insanlarla tanışmıştım. </st><st c="26199">Onlar aralarında sık sık görüşüyorlar. </st><st c="26238">Beni de hep davet ederler ama ben Hayri yüzünden pek kabul edemedim bu teklifleri. </st><st c="26321">Geçen bayram hep birlikte yurtdışına gittiler bir turla. </st><st c="26378">Oradaki müzeleri, resim sergilerini filan gezdiler. </st><st c="26430">Baharda atölyede çalışanların resimlerinden oluşan bir sergi açılacak. </st><st c="26501">Evet, belki benim de kendime ait bir hayatım olabilir.”</st></p>
			<p><st c="26556">“Çok memnun oldum buna. </st><st c="26581">Ayrıca eve gidince lütfen aynaya bakın ama çok dikkatli bakın kendinize. </st><st c="26654">Siz hâlâ çok cazip bir kadınsınız. </st><st c="26689">Önünüzde sizi bekleyen güzel günler var ve hiçbir şeye mecbur değilsiniz. </st><st c="26763">Başka hiçbir seçeneği olmayan insanlardan biri gibi görmeyin kendinizi. </st><st c="26835">Bunlar güçlendirecek sizi. </st><st c="26862">Kendinize olan güveniniz artacak, göreceksiniz.”</st></p>
			<p><st c="26910">“İnşallah Gülseren Hanım. </st><st c="26937">Burada konuştuklarımız hiç çıkmayacak aklımdan. </st><st c="26985">Belki kendimi biraz olsun severim.”</st></p>
			<p><st c="27020">“Harika, en önemlisi bu zaten. </st><st c="27052">İlk fırsatta yine bekliyorum sizi. </st><st c="27087">Sakın başınızı eğmeyin olur mu?”</st></p>
			<p><st c="27119">“Siz yanımda olduktan sonra, her şey daha iyi olacak. </st><st c="27174">Teşekkür ederim Gülseren Hanım. </st><st c="27206">Bu ilginize müteşekkirim. </st><st c="27232">Görüşmek üzere, hoşça kalın.”</st></p>
			<p><span><st c="27261">Gülerek el sıkışıyoruz. </st><st c="27286">Başını hafifçe yukarı kaldırarak çıkıyor odadan Nalan. </st><st c="27341">Bu hikâyenin sonunu ben de merak ediyorum doğrusu. </st><st c="27392">Ama hiç beklemediğim kadar hızlı bir gelişme oldu onda. </st><st c="27448">Kılıcı ne zaman uzatsam, onu sıkı sıkıya tutuyor.</st></span></p>
			<p><span><st c="27497">Bu kadının geçmişi hakkında hâlâ pek az şey biliyorum. </st><st c="27553">O da bu konuda bana bilgi vermiyor. </st><st c="27589">Hayri’den başka bir şey konuşmuyoruz. </st><st c="27627">Ama çok gerilerde benim bilmem gereken önemli şeylerin olduğunu hissediyorum. </st><st c="27705">Belki bir daha ki sefere... </st></span></p>
			<p><span><st c="27733">Nalan odadan çıkar çıkmaz yakışıklı psikoloğumuz Mehmet Akif uzatıyor başını.</st></span></p>
			<p><span><st c="27810">“İşiniz bitti mi?”</st></span></p>
			<p><span><st c="27829">“Evet, bitti. </st><st c="27844">Hadi gelin, bekliyorum sizi.” </st></span></p>
			<p><span><st c="27874">Birazdan sekiz on kişi oluyoruz odada. </st><st c="27913">Önce, klinikle ilgili bir şeyler konuşuyoruz. </st><st c="27959">Derken sohbet giderek koyulaşıyor. </st><st c="27994">Sonunda Cengiz, “Yeter” diyor, “bırakın da biraz türkü söyleyelim” ve başlıyor Sarı Gelin’i söylemeye; evet, Sarı Gelin’i!</st></span></p>
			<p><span><st c="28116">Erzurum çarşı pazar</st></span></p>
			<p><span><st c="28136">İçinde bir kız gezer</st></span></p>
			<p><span><st c="28157">Elinde divit kalem</st></span></p>
			<p><span><st c="28176">Dertlere derman yazar...</st></span></p>
		</div>
<div id="charCountTotal" value="28201"></div></body>
</html>
