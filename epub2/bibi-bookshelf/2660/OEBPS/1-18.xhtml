<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-18" xml:lang="tr-TR">
		<div>
			<h2 id="_idParaDest-14"><st c="0">12</st></h2>
			<p><span><st c="3">Zaman akıp gidiyor. </st><st c="24">Her gün, mabet gibi gördüğüm bu kırmızı odada birbirinden ilginç, birbirinden şaşırtıcı ve gizemli yaşam hikâyelerini dinlemeye devam ediyorum. </st><st c="168">Dinlediklerimin çoğu bende derin izler bırakıyor. </st><st c="218">Onları hiç unutmuyorum. </st></span></p>
			<p><span><st c="242">Kral Kaybederse’deki kralların en yakışıklısı Kenan gibi, Fadi gibi, Handan Hanım gibi...</st></span></p>
			<p><span><st c="331">Hayata Dön’deki aylarca masal anlattığım Ala gibi, Faruk, Esma Sultan, Süreyya, Garip gibi... </st></span></p>
			<p><span><st c="426">Günahın Üç Rengi’ndeki Salih gibi, bana tespih çekmeyi öğreten Şevket Ağa gibi, başı çıplak, gözü yaşlı Meliha gibi...</st></span></p>
			<p><span><st c="544">Madalyonun İçi’ndeki çöp apartmanda yaşayan, birbirinden güzel talihsiz kızlar gibi...</st></span></p>
			<p><span><st c="631">Ve son olarak bu hikâyenin kahramanları Nalan ve Hayri gibi... </st><st c="695">Hayat bir şekilde onlarla yollarımızı kesiştirdi. </st><st c="745">Ben onların zihinlerinde bir yerlerde duruyorum, onlar da benim.</st></span></p>
			<p><span><st c="809">Hayri öleli aylar geçti ama onun karşımdaki koltuğa geniş geniş oturmalarını, elindeki araba anahtarını, tespihi ve başka ıvır zıvırı şangır şungur yandaki sehpaya atmalarını, ateşli bakışlarını, giymeyi pek sevdiği kırmızı montunu, bana yan yan bakışlarını unutmadım. </st><st c="1079">Zihnimin bir yerlerine çakıldı kaldı. </st><st c="1117">Benimle birlikte orada yaşamaya devam edecekler.</st></span></p>
			<p><span><st c="1165">Nalan’dan bir süredir haber alamıyordum ama bugün geldi. </st><st c="1223">Salonda bekliyor. </st><st c="1241">O daha odaya girmeden yine Tuna koşturarak giriyor içeri.</st></span></p>
			<p><span><st c="1298">“Ayol Nalan Hanım’ı görmek beni kötü ediyor. </st><st c="1344">Hep aklıma Hayri Bey geliyor. </st><st c="1374">Çoğu zaman buraya beraber gelirler, Hayri Bey onu beklerken salonda benimle sohbet ederdi. </st><st c="1465">Ayol dağ gibi adam nasıl da böyle aniden gidiverdi, hâlâ inanamıyorum. </st><st c="1536">Kendini nasıl öldürttün be adam! </st><st c="1569">Senin ellerin armut mu topluyordu. </st><st c="1604">Alamadın mı elinden bıçağı. </st><st c="1632">Hadi başkası olsa, şöyle çelimsiz filan biri olsa anlayacağım da, ben bu işi hâlâ kafamda bir yerlere oturtamıyorum. </st><st c="1749">Onu baştan ben de pek sevmemiştim. </st><st c="1784">İnsanı korkutan bir havası vardı. </st><st c="1818">Sanki biraz sonra ne yapacağı belli değil gibi, gözleri hep öfkeli bakıyordu ama sonra...”</st></span></p>
			<p><span><st c="1908">“Tuna! </st><st c="1916">Bıraksam sabaha kadar konuşacak mısın?”</st></span></p>
			<p><span><st c="1955">“Aman, siz de hemen kızıyorsunuz. </st><st c="1990">İnsanı şöyle ağız tadıyla konuşturmuyorsunuz. </st><st c="2036">Tamam, işte bitti. </st><st c="2055">Hayri’ye siz hiç üzülmemişsiniz gibi...”</st></span></p>
			<p><span><st c="2095">“Nalan bekliyor değil mi?”</st></span></p>
			<p><span><st c="2122">“Bekliyor ama bugün yine bir tuhaf.”</st></span></p>
			<p><span><st c="2159">“Nasıl yani?”</st></span></p>
			<p><span><st c="2173">“Ayol hem sus diyorsunuz, hem de konuş.”</st></span></p>
			<p><span><st c="2214">“Tuna şimdi konuş. </st><st c="2234">Anlat lütfen.”</st></span></p>
			<p><span><st c="2248">“Ben de anlamadım. </st><st c="2268">Hayri öldükten sonraki gelişinde korkmuştum. </st><st c="2313">Kadıncağız kim bilir ne haldedir demiştim ama o gün beklediğimden iyi gelmişti. </st><st c="2393">Şimdi yine salonda başı önünde oturuyor. </st><st c="2434">Şaşkın bir hali var.”</st></span></p>
			<p><span><st c="2455">“Şaşkın mı?”</st></span></p>
			<p><span><st c="2468">“Hı hı... </st><st c="2479">Kaç kere yanına gittim, konuşmaya çalıştım ama tık yok. </st><st c="2535">Başını hiç kaldırmadan oturuyor. </st><st c="2568">Üzgün gibi de değil. </st><st c="2589">Ben onun üzgün hallerini bilirim. </st><st c="2623">Kafası mı karışık nedir, anlayamadım. </st><st c="2661">Daha konuşayım mı?” </st></span></p>
			<p><span><st c="2681">Ah Tuna, ah! </st><st c="2694">Ayol insan bu kadar mı tatlı, bu kadar mı sevecen olur. </st><st c="2750">Ben onun damarına basmaya bayılırım. </st><st c="2787">Başlarda da söylemiştim, hastalar önce Tuna’nın göz muayenesinden geçer. </st><st c="2860">O her zaman doğruyu görür. </st><st c="2887">Bana verdiği bilgiler de her zaman işe yarar.</st></span></p>
			<p><span><st c="2932">Hafif kırgın bakıyor yüzüme. </st></span></p>
			<p><span><st c="2962">“Konuş konuş, bakma sen bana. </st><st c="2992">Ne de olsa deli doktoruyuz. </st><st c="3020">Olacak o kadar. </st><st c="3036">Bana verdiğin bu bilgiler var ya, benim her zaman çok işime yarıyor. </st><st c="3105">Eee, ne de olsa sen de zamanla insan sarrafı oldun. </st><st c="3157">Bak ne güzel anlatıyorsun.”</st></span></p>
			<p><span><st c="3184">“Biraz önce güzel anlatmıyor muydum?”</st></span></p>
			<p><span><st c="3222">“O da güzeldi de... </st><st c="3243">Bazen seni böyle uzun uzun dinlemeye tahammül edemiyorum işte.”</st></span></p>
			<p><span><st c="3306">“Siz de haklısınız. </st><st c="3327">Akşama kadar birilerini dinlemek kolay mı? </st><st c="3370">Ben şimdi size bir kahve daha yapsam, öfkeniz geçse, şu kadıncağızı da rahat rahat dinleseniz. </st><st c="3465">Tabii, yoruldunuz bugün.”</st></span></p>
			<p><span><st c="3490">“Tamam, yap öyleyse.”</st></span></p>
			<p><span><st c="3512">“Bak, gülüyorsunuz. </st><st c="3533">İyi ki başkasına değil de bana kızdınız. </st><st c="3574">Siz kızın kızın, siz dinlemeseniz de ben sizi dinlerim.” </st></span></p>
			<p><span><st c="3631">Elleriyle birtakım işaretler yaparak, kalçasını kıvıra kıvıra, sitemkâr bir gülümsemeyle koşarak çıkıyor odadan. </st></span></p>
			<p><span><st c="3744">Oh be Tuna, iyi ki varsın.</st></span></p>
			<p><span><st c="3770">Hemen ardından başı önünde Nalan giriyor içeri. </st><st c="3819">Yine eski siyah kıyafetleri üzerinde. </st><st c="3857">Tuna haklı. </st><st c="3869">Ne olmuş bu kadına. </st><st c="3889">Yavaşça elimi sıktıktan sonra her zaman oturduğu camın önündeki koltuğa oturuyor.</st></span></p>
			<p><span><st c="3970">Bugün gerçekten benim de kafam dağınık. </st><st c="4011">Neden olduğunu ben de bilmiyorum. </st><st c="4045">Efkârlı, hüzünlü hissediyorum kendimi. </st><st c="4084">Aklım hep bu odaya uzun süre gelip giden eski hastalarımda. </st><st c="4144">Unutamadıklarımda.</st></span></p>
			<p><span><st c="4162">Allahtan, biz daha Nalan’la konuşmaya başlamadan Tuna elinde tepsiyle giriyor içeri. </st><st c="4248">İkimize de kahvelerimizi özenle verdikten sonra çıkıyor. </st><st c="4305">Kahvemden bir yudum alırken kahve kokusunu içime çekiyorum. </st><st c="4365">Bu koku bana her zaman kendimi iyi hissettirir.</st></span></p>
			<p><st c="4412">“Nalan, bugün neden başın yerde? </st><st c="4446">Hani sen artık başını eğmeyecektin, ne oldu sana?”</st></p>
			<p><st c="4496">“Sormayın, başıma neler geldiğini anlatınca siz de şaşırıp kalacaksınız. </st><st c="4570">Hani size birkaç kere söylemiştim. </st><st c="4605">Arada bir akşamları camdan aşağı bakarken bizim atölyenin resim hocası bizim sokaktan geçiyor, geçerken de hep bizim cama doğru bakıyor diye...”</st></p>
			<p><st c="4749">“Ha, evet, çok iyi hatırlıyorum. </st><st c="4783">Ne olmuş hocaya?”</st></p>
			<p><st c="4800">“Son görüştüğümüzde sizden fırçayı yiyince hemen ertesi gün kalktım ayağa. </st><st c="4876">Önce kitapçıya gittim. </st><st c="4899">Kendime bir sürü güzel kitap aldım. </st><st c="4935">Hani siz de dersiniz ya, geceleri kitap okumadan uyuyamam diye. </st><st c="4999">Ben de öyle yapayım dedim. </st><st c="5026">Daha sonra da hemen resim atölyesine düzenli olarak gitmeye başladım. </st><st c="5096">Hatta alışverişe bile gittim. </st><st c="5126">Kendime beyaz, bej filan bir şeyler aldım. </st><st c="5169">Aklım sıra hayata teslim olmayacağım. </st><st c="5207">Kendi adıma bir şeyler yapmaya çalışıyorum işte.”</st></p>
			<p><st c="5256">“Aferin sana, çok iyi etmişsin.”</st></p>
			<p><st c="5289">“Sağ olun. </st><st c="5301">Ben böyle ayaklanınca halam da destekledi beni. </st><st c="5349">Hemen ardından, mimarlık bürosu olan bir arkadaşım vardı, o geldi. </st><st c="5416">‘İstersen hemen bizde işe başlayabilirsin’ dedi. </st><st c="5465">Nasıl sevindim. </st><st c="5481">Hem seviniyorum, hem de bu kadar ara verdikten sonra acaba yapabilecek miyim diye korkuyorum. </st><st c="5575">Derken ertesi hafta işe başlayacağım. </st><st c="5613">Atölyedeki arkadaşlarıma veda etmeye gittim. </st><st c="5658">‘İşe başlayacağım, artık buraya gelemem’ filan dedim. </st><st c="5712">Hocayla da vedalaştık. </st><st c="5735">Akşamüzeri oradan çıktım, eve doğru yürüyorum, biri tuttu kolumdan. </st><st c="5803">Arkamı bir döndüm, bizim hoca. </st><st c="5834">‘Sizinle şuradaki kafede oturup birer kahve içebilir miyiz?’ dedi. </st><st c="5901">Bir tuhaf oldum. </st><st c="5918">Çok zarif, beyefendi bir adamdır. </st><st c="5952">‘Bu neyin nesi, ne kahvesi?’ filan dedim içimden ama adam çok ısrarlı. </st><st c="6023">‘Sizinle konuşmam gereken önemli bir konu var’ diyor. </st><st c="6077">İçimden gitmek gelmiyor ama bu kadar önemli deyince birlikte dediği kafeye gittik. </st><st c="6160">Adam karşıma oturdu, konuşacak ama heyecandan konuşamıyor. </st><st c="6219">Derken kahveler geldi. </st><st c="6242">O yine kıvranıyor. </st><st c="6261">Hık mık, derken baklayı ağzından çıkardı. </st><st c="6303">Meğer bu adam kimmiş, biliyor musunuz?” </st></p>
			<p><span><st c="6343">Allah Allah! </st><st c="6356">Kim olabilir acaba? </st><st c="6376">Aklıma kimse gelmiyor ama o bana dehşetle bakmaya devam ediyor.</st></span></p>
			<p><st c="6439">“Meğer o benim babammış!”</st></p>
			<p><span><st c="6465">Babası mı? </st><st c="6477">Aman Allahım! </st><st c="6491">Babası da nereden çıktı şimdi? </st><st c="6522">Bu iyi mi, kötü mü, işte onu hiç bilemedim. </st><st c="6566">Hayata bak! </st><st c="6578">Sürpriz üstüne sürpriz!</st></span></p>
			<p><st c="6601">“Yıllardır hep merak ettiğim, küçük resimde gördüğüm mahzun bakışlı delikanlı olduğu nereden aklıma gelsin! </st><st c="6710">Meğer o adam işte benim babammış ve beş yıl önce Türkiye’ye gelmiş, beni bulmuş ve o zamandan beri hep benim peşimdeymiş. </st><st c="6832">Ben de karşısında kuzu kuzu oturuyormuşum.” </st></p>
			<p><span><st c="6876">Yine ağlıyor. </st><st c="6890">Kendimi onun yerine koyuyorum. </st><st c="6921">Yıllar sonra ortaya çıkan böyle bir babanın karşısında insan ne hisseder acaba? </st><st c="7001">Hem o normal bir baba da değil. </st><st c="7033">Anneye, yani yeğenine tecavüz edip onu hamile bırakan adam. </st><st c="7093">Düşünüyorum ama cevabı bulamıyorum. </st><st c="7129">Kızar mı, sevinir mi, sitem mi eder, korkar mı, şaşırır mı yoksa hepsi birden mi olur?</st></span></p>
			<p><st c="7215">“Ne tuhaf! </st><st c="7227">Doğrusu böyle bir şey olacağı benim de hiç aklıma gelmemişti. </st><st c="7289">Demek babanmış ha?”</st></p>
			<p><st c="7308">“Gülseren Hanım biz o kafede iki saate yakın oturduk. </st><st c="7363">Hikâyeyi baştan sona anlattı bana. </st><st c="7398">Nasıl ellerime kapanıyor, nasıl hüzünlü, nasıl mahcup, görseniz.”</st></p>
			<p><st c="7463">“Ne anlattı sana Nalan?”</st></p>
			<p><st c="7488">“Zaten adamı görseniz, öyle kibar, insanlara öyle saygılı, öyle mahzun biri ki... </st><st c="7571">Bizim atölyede çalışan bütün kadınlar bayılır bu adama. </st><st c="7627">İnsanın yüzüne bakarken bile utanan, başı hep önünde gezen, hep tertemiz ve çok sade giyinen, dünyada okumadığı hiçbir kitap kalmamış, filozof gibi biri işte.”</st></p>
			<p><st c="7786">“Sen de sever miydin onu?”</st></p>
			<p><st c="7813">“Ah Gülseren Hanım, sevmekten çok hep hayranlık duyardım ona. </st><st c="7876">Kadınları bilirsiniz, dedikoduya bayılırlar. </st><st c="7921">Sık sık onu konuşurlardı. </st><st c="7947">Hatta bizim atölyenin müdavimlerinden Sevim Hanım âşıktı adama. </st><st c="8011">‘Boş yere ümitlenme Sevim’ derlerdi, ‘bu adam dünya güzeli de olsa, hiçbir kadına başını kaldırıp da bakmamaya yeminli’ diye dalga geçerlerdi kadınla. </st><st c="8162">Öyle biri işte!”</st></p>
			<p><st c="8178">“Tam da o resimdeki delikanlıyı anlatıyorsun.”</st></p>
			<p><st c="8225">“Şimdi ben böyle bir babanın kızı olduğum için gurur mu duymalıyım, yoksa başımıza bunca işi getirdiği, tüm sülaleyi yasa boğduğu, annemin ölümüne sebep olduğu için ondan nefret mi etmeliyim. </st><st c="8418">İşte bunu bilemedim.” </st></p>
			<p><span><st c="8440">Tuna yanılmamış. </st><st c="8457">Teşhisi doğru çıktı. </st><st c="8478">Kadıncağız şaşkına dönmüş. </st><st c="8505">Ne kadar haklı! </st><st c="8521">Ne desem acaba? </st><st c="8537">Ben de şaşkına döndüm.</st></span></p>
			<p><st c="8559">“Sana neler anlattı Nalan?”</st></p>
			<p><st c="8587">“Olayı anlatmıyor Gülseren Hanım. </st><st c="8622">Ben de bir iki kere sordum ama sadece başını önüne eğmekle yetiniyor. </st><st c="8692">Hatta bir seferinde bana, ‘Anlatsam inanacak mısın?’ dedi.”</st></p>
			<p><st c="8751">“Demek öyle dedi!”</st></p>
			<p><st c="8770">“O bizim eve okumaya gelmeden birkaç yıl önce annesi rahmetli olmuş. </st><st c="8840">‘Ben o zamanlar on altı yaşındaydım’ diyor. </st><st c="8884">Zaten annesinin ölümünden çok etkilenmiş. </st><st c="8926">‘O yaşta dünyam karardı’ diyor. </st><st c="8958">Zaten onu tanısanız, öyle başka türlü biri ki, anneme bir kötülük edebilecek bir adam değil. </st><st c="9051">Öyle mahzun, öyle kederli ki... </st><st c="9083">‘Ben bu dünyada çekilebilecek ne kadar ceza varsa hepsini çektim, bundan sonra da çekmeye hazırım. </st><st c="9182">Yeter ki sen beni affet’ dedi. </st><st c="9213">Zaten beni görmek, benimle konuşmak istemesinin de tek nedeni benden af dilemekmiş.”</st></p>
			<p><st c="9297">“Hay Allah! </st><st c="9310">Amma da hüzünlü şeyler bunlar. </st><st c="9341">Sen daha yeni Hayri’yi kaybetmişken, zor olmuştur. </st><st c="9392">Her neyse, sonra?</st></p>
			<p><st c="9409">“Sonra olay ortaya çıkınca yani annemin hamile olduğu anlaşılınca Metin Hoca ne yapacağını şaşırmış.” </st></p>
			<p><span><st c="9512">Ona Metin Hoca diyor. </st><st c="9534">Baba demek çok zor! </st><st c="9554">Hem... </st><st c="9561">Nasıl desin ki...</st></span></p>
			<p><st c="9578">“Sabah çıktığı eve bir daha dönememiş ve borç harç kendini Almanya’ya atmış. </st><st c="9656">Orada ne bir tanıdığı, ne de cebinde parası varmış. </st><st c="9708">‘Uçaktan inince havaalanında ne yapacağımı bilemeden, öylece kaldım’ diyor. </st><st c="9784">Sonra orada bir kafeye oturmuş, biraz sonra kafenin camını, çerçevesini indirmiş aşağı. </st><st c="9872">Yani büyük olay çıkarmış. </st><st c="9898">Bunu polisler hemen gelip yaka paça götürmüşler. </st><st c="9947">Ardından cezaevi filan. </st><st c="9971">Çok dayak yemiş, aşağılanmış. </st><st c="10001">Burada yakın bir arkadaşı varmış. </st><st c="10035">Bir tek onunla arada bir konuşur, neler olup bittiğini ondan öğrenirmiş. </st><st c="10108">Bu resim işine hapiste başlamış. </st><st c="10141">Rehabilitasyon programlarına sokmuşlar bunu da. </st><st c="10189">Derken birkaç yıl sonra çıkmış hapisten. </st><st c="10230">Resim atölyelerinde, orada, burada çalışmış ve hep yalnız yaşamış. </st><st c="10297">Annemle babamın öldüğünü duyunca, Türkiye’ye dönüp beni görmeye karar vermiş. </st><st c="10375">Birkaç yıl da para biriktirmiş ve beş yıl önce İstanbul’a gelmiş. </st><st c="10441">Önce beni bulmuş. </st><st c="10459">Hakkımda her şeyi öğrenmiş. </st><st c="10487">Benim bu resim atölyesine gelip gittiğimi duyunca da buraya başvurmuş ve hoca olarak işe başlamış. </st><st c="10586">Gülseren Hanım ben kaç yıldır giderim oraya, bana bunları hiç belli etmedi. </st><st c="10662">Bir kere dahi kafasını kaldırıp dikkatle yüzüme bile bakmadı.” </st></p>
			<p><span><st c="10725">Hayret doğrusu. </st><st c="10741">Bu nasıl hikâye böyle!</st></span></p>
			<p><st c="10763">“Neler hissettin onu dinlerken?”</st></p>
			<p><st c="10796">“Çok üzüldüm, içim titredi Gülseren Hanım. </st><st c="10840">Ne hissedeceğimi de bilemedim ama ona kızarım sanıyordum, kızamadım. </st><st c="10909">Hasta galiba. </st><st c="10923">Zaten atölyede kadınlar onunla ilgili konuşmayı çok severdi. </st><st c="10984">Kadınları biliyorsunuz işte, dedikoduya bayılırlar. </st><st c="11036">Adamın bekâr olduğunu, yalnız yaşadığını, biraz garip bir tip olduğunu, resimlerinin her birinin ciddi bir sanat eseri olduğunu, İstanbullu zenginlerin bu resimlerden hiç olmazsa bir tane edinebilmek için sıraya girdiğini, hatta zamanında birine âşık olmuş da, hâlâ onu unutamamış da onun hasretinden yataklara düşmüş filan gibi daha pek çok dedikodu yapılırdı. </st><st c="11398">O günler, bu adamın benim babam olduğu aklımın kenarından bile geçmezdi ama son zamanlarda hasta olduğu her halinden belli oluyordu. </st><st c="11531">Yüzü sapsarıydı ve çok zayıflamıştı. </st><st c="11568">Hatta o gün ona gerçekten de hasta mısın diye çok sordum. </st><st c="11626">Hani bir yardıma filan ihtiyacı var mı gibisinden.”</st></p>
			<p><st c="11677">“Demek ona yardım etmeye de hazırsın.”</st></p>
			<p><st c="11716">“Öyle galiba...”</st></p>
			<p><span><st c="11733">Böyle dedikten sonra sanki kendini garip bir şey yaparken yakalamış gibi başını yine önüne eğip düşünüyor. </st><st c="11841">Eli ağzında. </st><st c="11854">Yıllardır kafasında bir yerlere koyamadığı, bütün ailenin nefret ettiği, düşman bellediği birine yardım etmeyi düşünüyor olmak, kendini de şaşırttı.</st></span></p>
			<p><span><st c="12002">Çok haklı, aslında bunun bu davranışı beni de şaşırtıyor. </st><st c="12061">Yıllardır nefret ettiği bir adam karşısına çıkınca, kendisinin de hiç tahmin etmediği bir yaklaşım gösteriyor. </st></span></p>
			<p><span><st c="12172">Bizim hastalarımız böyledir işte... </st><st c="12208">Kendileriyle ilgili bilmedikleri pek çok şeyi, bu odada kendi ağızlarından çıkarken duyar ve öğrenirler.</st></span></p>
			<p><st c="12312">“Çok sordum ama bir şeyim yok dedi. </st><st c="12349">Ben inanmadım. </st><st c="12364">Hem de çok hasta bence. </st><st c="12388">Bir deri bir kemik kalmış adam. </st><st c="12420">Yüzü sapsarı. </st><st c="12434">Bizim oralarda bir yerde yalnız yaşıyormuş. </st><st c="12478">Beni bir daha rahatsız etmek istemiyormuş. </st><st c="12521">Sadece bana bırakmak istediği bir şeyler varmış. </st><st c="12570">Onları bir an önce al ya da aldır dedi.”</st></p>
			<p><st c="12610">“Neymiş onlar?”</st></p>
			<p><st c="12626">“Yeni bir sır mı, bir hatıra mı, diye açıkçası ben de çok merak ettim. </st><st c="12698">Hemen ertesi gün evine gittim ve onları aldım Gülseren Hanım.”</st></p>
			<p><st c="12760">“Sahi mi?”</st></p>
			<p><st c="12771">“Zaten o gün bile ayakta zor duruyordu. </st><st c="12812">Kafeden çıkıp da ayrılırken elimi bir sıkışı vardı, iki büklüm oldu adam. </st><st c="12886">Utanıyor benden.”</st></p>
			<p><st c="12903">“Utanıyor mu?”</st></p>
			<p><st c="12918">“Hem de nasıl? </st><st c="12934">O utandıkça, karşımda yerlere kadar eğildikçe, çok fena oldum. </st><st c="12997">Eve geldim, nasıl ağlıyorum! </st><st c="13026">Halama bile bir şey söylemedim. </st><st c="13058">Bütün gece neden olduğunu bilmeden hep ağladım. </st><st c="13106">Sabah kalkar kalkmaz da doğruca verdiği adrese gittim. </st><st c="13161">Geç gitsem evden çıkmış olur, diye sabahın köründe kapısındaydım. </st><st c="13227">Eski bir apartmanın bodrum katında, küçük, karanlık bir evde oturuyor. </st><st c="13298">Çok acıdım haline. </st><st c="13317">Yerler taş, halı bile yok. </st><st c="13344">Zaten evin iki odası var. </st><st c="13370">Birinde ortada hastane yatağı gibi bir yatakla bir konsol, öbüründe de yıllardır yaptığı resimler duruyor. </st><st c="13477">Bana tabloları tek tek gösterdi. </st><st c="13510">Her biri ciddi bir sanat eseri ve çok güzel. </st><st c="13555">Satsa, kim bilir kaç para eder ama çoğunu satmamış. </st><st c="13607">‘İşte bunlar senin. </st><st c="13627">Babandan kalan hatıralar diye kabul et. </st><st c="13667">Lütfen bir an önce aldır’ dedi.”</st></p>
			<p><st c="13699">“Demek sana elindeki en değerli şeyleri veriyor.”</st></p>
			<p><st c="13749">“Nasıl içim burkuldu, nasıl duygulandım, size anlatamam. </st><st c="13807">Halini görüyorum, adamcağız perişan. </st><st c="13844">Zaten yıllarca orada burada sürünmüş. </st><st c="13882">Yarı aç yarı tok, hapishanelerde, batakhanelerde yaşamış. </st><st c="13940">Çok çekmiş Gülseren Hanım, bunu anladım... </st><st c="13983">Her ne yaşadılarsa, annem genç yaşta toprağın altına girerek o da toprağın üstünde oradan oraya savrularak, sürünerek, hem bedensel, hem de ruhsal çok büyük acılar çekerek ikisi de yaptıkları hatanın bedelini çok ağır ödemişler.”</st></p>
			<p><st c="14212">“Onu affetmişsin sen! </st><st c="14235">Ne güzel!”</st></p>
			<p><st c="14245">“O da öyle dedi Gülseren Hanım, ‘Kızım beni affet!’ dedi beni uğurlarken. </st><st c="14320">Bana sarılmak ister gibi de bir hali vardı. </st><st c="14364">Ben dondum kaldım. </st><st c="14383">Acı çok derin olursa insan ağlayamıyor. </st><st c="14423">Onun gözleri bana nasıl kederli bakıyor, bir görseniz ama o da ağlayamıyor. </st><st c="14499">İçimden bir ses, ona bugün sarılmazsan, bir daha bu fırsatın hiç olmayacak dedi sanki... </st><st c="14588">ve sarıldık. </st><st c="14601">İkimiz de nasıl ağlıyoruz... </st><st c="14630">Artık bunlar sevinç gözyaşları mı, yoksa içimizde yıllardır çöreklenen acı dışarı mı boşalıyor, ikimiz de anlamadık ama dakikalarca birbirimizi bırakamadık ve hep ağladık. </st><st c="14802">Hadi ben neyse de, koca adam, bu kadar içten ağlar mıymış! </st><st c="14861">Onun o ağlayışları hiç gözümün önünden gitmiyor. </st><st c="14910">Bana kalsa adamı kolundan tutup zorla eve götüreceğim. </st><st c="14965">Ağzıyla söylemese de bana davranışlarıyla çok şey söyledi Gülseren Hanım. </st><st c="15039">Metin Hoca belli ki yaşadığımız o anın hayalini yıllardır kafasında kurmuş. </st><st c="15115">Ben değil ama o, ne yaptığını çok iyi biliyordu. </st><st c="15164">Sonunda ben ağlayarak çıktım oradan, sonra da resimleri aldırdım, paketlerini özenle açtım ve evin her yanına yerleştirdim. </st><st c="15288">Gözümü resimlerden alamıyorum. </st><st c="15319">Gülseren Hanım, insan aşkı ve cezayı birkaç fırça darbesiyle bu kadar mı güzel anlatırmış. </st><st c="15410">Sanki resimlerin her biri konuşuyor sizinle. </st><st c="15455">Ben baktıkça ağlıyorum, baktıkça ağlıyorum.”</st></p>
			<p><st c="15499">“Biraz anlatsana bana o resimleri, merak ettim. </st><st c="15548">En çok hangi renkleri kullanmış?”</st></p>
			<p><st c="15581">“Hemen hemen bütün renkleri kullanmış Gülseren Hanım ama en çok da kırmızının ve siyahın her tonu. </st><st c="15681">Bir yandan kor gibi alevler fışkırıyor ama arkasında katran karası hareler var. </st><st c="15761">Aşkını da, tutkusunu da, acısını, suçunu, cezasını da anlatmış resimlerde. </st><st c="15836">Zaten benimle konuşurken de dilinden çok gözleriyle bir şeyleri anlamamı sağladı. </st><st c="15918">Çok farklı biriydi Metin Hoca. </st><st c="15949">Hayatta her zaman karşılaştığınız kişilerden değildi. </st><st c="16003">Onun için yanından ayrıldığım andan itibaren içim onu tekrar görmek istiyordu Ertesi gün erkenden koşarak atölyeye gittim. </st><st c="16126">Beni görünce arkadaşlarım da hayret etti. </st><st c="16168">‘Nalan ne oldu sana, sanat damarın mı kabardı? </st><st c="16215">Sen böyle erkenden gelmezsin’ dediler ama benim aklım fikrim Metin Hoca’da. </st><st c="16291">Hemen sordum, ‘Metin Hoca gelmedi mi?’ diye. </st><st c="16336">‘Biz de merak ettik, hiç gecikmezdi’ dediler. </st><st c="16382">Biz hep birlikte onu beklerken atölyenin sahibi Nevriye Hanım girdi içeri. </st><st c="16457">‘Metin Hoca’nın önemli işleri nedeniyle yurtdışına gitmesi gerekiyormuş. </st><st c="16530">Bize de biraz önce haber verdi. </st><st c="16562">Bundan sonra onun yerine ilk fırsatta yeni bir hoca bulacağız’ dedi. </st><st c="16631">Hepimiz donduk kaldık. </st><st c="16654">Hele ben, nasıl bir hayal kırıklığı yaşadım anlatamam. </st><st c="16709">Dün bulduğum babamı bugün kaybetmek içime oturdu. </st><st c="16759">Kadınlar da biz yine Metin Hoca’yı isteriz filan diye çok tepki gösterdiler ama adam çekip gitmiş.”</st></p>
			<p><st c="16858">“Demek her şeyi ince ince planlamış.”</st></p>
			<p><st c="16896">“Evet Gülseren Hanım. </st><st c="16919">Dedim ya, ne zaman, ne yapacağına çok önceden karar vermiş. </st><st c="16979">Tabii ben kimseye belli etmeden hemen kendimi attım dışarı. </st><st c="17039">Nasıl koşuyorum, hâlâ evdeyse onu yakalayayım diye... </st><st c="17093">Eve gittim ama bir de ne göreyim, eşyaları kapıcı topluyor. </st><st c="17153">‘Ne oldu Metin Hoca’ya?’ diye sordum. </st><st c="17191">Eşyaları ona bırakıp küçük bir bavulla sabahın köründe çıkıp gitmiş.”</st></p>
			<p><span><st c="17260">Off! </st><st c="17266">Amma da dokunuyor insana. </st><st c="17292">Ben dinlerken perişan oldum, Nalan kim bilir nasıl etkilenmiştir bunlardan.</st></span></p>
			<p><st c="17367">“O ölmeye gitti Gülseren Hanım, ölmeye. </st><st c="17408">Onu tanımadan önce intihar etmiştir belki de filan diyordum ama bu sefer bu bir tahmin değil. </st><st c="17502">Zaten çok hastaydı. </st><st c="17522">O yaptığı planı uygulamaya, hayata geçirmeye öyle kararlıymış ki, beni bulup o resimleri vermeden, benden af dilemeden ölmemeye söz vermiş. </st><st c="17662">Görevini yerine getirmiş insanların huzuruyla gitti ölüme.”</st></p>
			<p><st c="17721">“Bence de öyle. </st><st c="17738">Ölümü bile bekletmiş galiba.”</st></p>
			<p><st c="17767">“Ah Gülseren Hanım, ne kadermiş ya! </st><st c="17804">Hayri de ölünce, ‘Hayatın artık elimden alabileceği canımdan başka bir şey kalmadı’ demiştim. </st><st c="17898">Demek varmış!” </st></p>
			<p><span><st c="17913">Hayat gerçekten de en değer verdiği her şeyi aldı elinden. </st><st c="17972">Geriye bir tek canı kaldı. </st><st c="17999">Şimdi o canı da verene kadar bu kadının huzurlu yaşaması için benim de bir katkım olabilse keşke...</st></span></p>
			<p><st c="18098">“Eve geldim ama gözümden yaş, kafamdan merak eksik olmuyor. </st><st c="18159">İstanbul’daki bütün hastaneleri tek tek aradım. </st><st c="18207">Acaba oralarda bulabilir miyim diye ama bulamadım.”</st></p>
			<p><st c="18258">“Bulamazsın Nalan. </st><st c="18278">O bulunmak istemiyor galiba.”</st></p>
			<p><st c="18307">“Haklısınız Gülseren Hanım. </st><st c="18336">Her şeyi o kadar ince ince hesap etmiş ki...”</st></p>
			<p><st c="18381">“Hasta haliyle sana yük olmak istememiş.”</st></p>
			<p><st c="18423">“İstemedi ama içim rahat değil. </st><st c="18456">Hastane köşelerinde yalnız ölmesini istemiyorum, kıyamıyorum Metin Hoca’ya...”</st></p>
			<p><st c="18534">“Demek Metin Hoca’ya, yani yeni bulduğun babana kıyamıyorsun. </st><st c="18597">Sen çok iyi yürekli bir kadınsın Nalan. </st><st c="18637">Hayatın kötülüklerinin sende izi kalmadı. </st><st c="18679">Bu çok özel, çok ayrıcalıklı bir durum ve sen bunu başardın. </st><st c="18740">Artık senin kimseye borcun kalmadı. </st><st c="18776">Cezaysa, hepsini çektin. </st><st c="18801">Artık affetme, özgür olma, hafifleme zamanı.”</st></p>
			<p><st c="18846">“Hafifleme zamanı ha?”</st></p>
			<p><st c="18869">“Evet, hafifleme zamanı. </st><st c="18895">Sen de babanı affederek başlamışsın işe. </st><st c="18936">Daha önce Hayri’yi de affettiğini biliyorum. </st><st c="18981">Affetmek insanı özgürleştirir, zincirlerini kırar. </st><st c="19032">Hayat sevdiği kullarına bu çok özel hafifleme zamanını hayatlarının bir döneminde mutlaka verir. </st><st c="19129">Bak, sana da öyle yaptı. </st><st c="19154">Bakmayı bilirsen bu dediğimi göreceksin. </st><st c="19195">Hani biraz önce dedin ya, canımdan başka alacağı bir şey kalmadı diye... </st><st c="19268">Oysa o senin her şeyini tek tek elinden alırken, içinde taşıdığın ve yıllardır hayatı sana zehir eden kara kara taşları da söküp aldı. </st><st c="19403">Hafifletti seni, özgür bıraktı. </st><st c="19435">Şimdi artık nasıl istiyorsan, öyle yaşa dedi. </st><st c="19481">Bunu iyice anlaman için de son olarak sana öldü sandığın babanı gönderdi. </st><st c="19555">Senden af diletti. </st><st c="19574">İyi düşünürsen, Hayri’yi almasını bile bu çerçevede yorumlayabilirsin. </st><st c="19645">Hayri iyi ki öldü filan demiyorum. </st><st c="19680">Sakın beni yanlış anlama. </st><st c="19706">Onun ölümüne ben de çok üzüldüm ama ölüm her zaman bizim dışımızda, hayatın aldığı bir karardır. </st><st c="19803">Bütün mesele hayatımızda bizim dışımızda gerçekleşen olayları bizlerin doğru yorumlayıp yorumlamadığımızdır. </st><st c="19912">Hayat yapacağını yapar ve gerisine karışmaz. </st><st c="19957">Şimdi ben, senin başına gelen her şeyi doğru yorumlamanı istiyorum. </st><st c="20025">Acılar tazeyken bunu hemen yapmak kolay değildir. </st><st c="20075">Kendine zaman ver ama hayatı doğru oku.” </st></p>
			<p><span><st c="20116">O gün bu konuda Nalan’la daha pek çok şey konuştuk. </st><st c="20168">Hayri’yi, Türkân’ı, Sedat’ı, çocukları, gelmesiyle gitmesi bir olan babasını ve en çok da onu. </st><st c="20263">Kader motifini bir kere daha anlattım ona, yani bırakırsa hayatın onu nereye götüreceğini. </st><st c="20354">Bunları çok iyi dinledi Nalan. </st><st c="20385">Hayatın sesini duymaya çalıştı. </st><st c="20417">Umarım bu sesi duymuş, ona ne dediğimi anlamıştır.</st></span></p>
			<p><span><st c="20467">Nalan odadan çıkınca gümbür gümbür bir ses geliyor kulağıma. </st><st c="20529">Gök gürlüyor. </st><st c="20543">Hemen camın önüne koşuyorum. </st><st c="20572">Ben doğanın yaptığı zararsız gösterilere bayılırım. </st><st c="20624">İşte yine şimşekler çakıyor ve bardaktan boşanır gibi yağmur yağıyor. </st><st c="20694">Birkaç güvercin bizim camların önünü kendine siper etmiş, birbirine sokularak duruyor. </st><st c="20781">İnsanlar oradan oraya koştururken trafik şimdiden tıkandı. </st><st c="20840">Caddelerde su birikintileri olmaya başladı bile.</st></span></p>
			<p><span><st c="20888">Yağmurun sesini dinliyorum. </st><st c="20917">Yağmur bazen usul usul yağar. </st><st c="20947">Onun sesi başkadır, huzur verir insana. </st><st c="20987">Bugün çok hırçın. </st><st c="21005">Bir şeylere kızmış gibi camları dövüyor. </st><st c="21046">Güvercinler yerlerini beğenmeyip uçtu bile. </st><st c="21090">Sağanak yağmur yerini doluya bırakıyor. </st><st c="21130">Beyaz fındık gibi dolu taneleri trampet çalar gibi vuruyor camlara.</st></span></p>
			<p><span><st c="21197">Merak ve heyecanla seyrediyorum bu manzarayı. </st><st c="21244">Dedim ya, doğanın yaptığı gösterilere meraklıyım diye. </st><st c="21299">Gece bu sese uyansam, yatağımdan kalkar bakarım. </st><st c="21348">Doğanın sesini dinlerim, tıpkı bir konser dinler gibi.</st></span></p>
			<p><span><st c="21402">Bir yandan da aklım Nalan’a söylediklerime gidiyor. </st><st c="21455">Hayatın hafifleme dönemini anlattım ona. </st><st c="21496">Galiba ben de hayatımın hafifleme dönemini yaşıyorum. </st></span></p>
			<p><span><st c="21550">Artık eskisinden daha kolay “Hayır” diyebiliyorum ve ben “Hayır” deyince dünya dönmekten vazgeçmiyor. </st><st c="21652">İstemediklerime “Dur” diyebiliyorum. </st><st c="21689">Demek “Dur” deyince insanlar durabiliyormuş. </st><st c="21734">Genç kızlığımdaki gibi daha çok gülüyorum. </st><st c="21777">Özgürüm, bana şunu yap, bunu yapma diyen yok ve ben canım ne isterse öyle yapıyorum ama nedense canım en çok çalışmak istiyor.</st></span></p>
			<p><span><st c="21903">Evde yalnızım ama hayatta yalnız değilim.</st></span></p>
			<p><span><st c="21945">Yaşamayı, birilerinin gözündeki pırıltıyı, dudaklardan dökülen sevgi sözcüklerini ve insan denen bu muhteşem varlığı çok seviyorum. </st><st c="22078">Beni hayata bağlayan çok şey var. </st><st c="22112">Hastalarımı dinlemeyi, kitaplarımı yazmayı, televizyondaki dizilerimi izlemeyi çok seviyorum.</st></span></p>
			<p><span><st c="22205">Çocuklarımı, torunlarımı, kardeşlerimi, yeğenlerimi, dostlarımı, arkadaşlarımı, tüm Madalyon ekibini çok seviyorum.</st></span></p>
			<p><span><st c="22321">Pek çok şeyi pek çok seviyorum.</st></span></p>
			<p><span><st c="22353">O zaman yaşamak daha keyifli oluyor.</st></span></p>
		</div>
<div id="charCountTotal" value="22390"></div></body>
</html>
