<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-11" xml:lang="tr-TR">
		<div>
			<h2 id="_idParaDest-7"><st c="0">5</st></h2>
			<p><span><st c="2">Kliniğe geldiğimde salondan odama doğru geçerken Hayri’yi görüyorum. </st><st c="71">Randevu saatinden çok önce gelmiş. </st><st c="106">Yine başı neredeyse bacaklarının arasında, iyice öne doğru eğilmiş, elinde küçük bir kehribar tespih var, beni bekliyor. </st><st c="227">Bari kahveleri beraber içelim.</st></span></p>
			<p><span><st c="257">Tuna’yla birlikte odama geçiyorum. </st><st c="293">Onunla sohbet etmeden işe başlamak gibi bir âdetim yoktur. </st><st c="352">Yine bana gülerek bir şeyler anlatıyor. </st><st c="392">Hayri bugün lacivert takım elbiseler giymiş. </st><st c="437">Belli ki buradan çıkınca işe gidecek. </st><st c="475">Tuna’yla sohbet bitince hemen Hayri’yi alıyoruz içeri.</st></span></p>
			<p><span><st c="529">Şöyle bir alıcı gözle bakıyorum ona; daha doğrusu Nalan bu adamın nesine bu kadar âşık olmuş diye. </st><st c="629">Evet, güçlü kuvvetli, yakışıklı, kapı gibi bir adam. </st><st c="682">Kendine has da bir karizması var. </st><st c="716">Çok heyecanlı. </st><st c="731">Lacivert takım da yakışmış. </st><st c="759">Bir an önce söze başlamak istiyor.</st></span></p>
			<p><st c="793">“Hoş geldiniz Hayri Bey! </st><st c="819">Çok iyi görünüyorsunuz.”</st></p>
			<p><st c="843">“Siz görüntüye aldanmayın. </st><st c="871">Pek iyi sayılmam.”</st></p>
			<p><st c="889">“Öyle mi? </st><st c="900">Neden?”</st></p>
			<p><st c="907">“Geçen sefer sizden çıktıktan sonra bir düşüncedir aldı beni. </st><st c="970">‘Hayri sen neler yapıyorsun?’ diye sordum kendime. </st><st c="1021">Amanın! </st><st c="1029">Ne zor sorularmış bunlar. </st><st c="1055">Tehlikeli yani... </st><st c="1073">Dümdüz, önümüze hayat ne getirirse yaşayıp gidiyorduk. </st><st c="1128">Böyle soru moru yoktu. </st><st c="1151">Kafam bir karıştı, sormayın. </st><st c="1180">Bizim hanım bile o gece yıllardır hiç görmediğini gördü. </st><st c="1237">Gittim eve, bir iki lokma yiyip yattım. </st><st c="1277">Ne Nalan, ne Laz, hiçbirine gitmedim. </st><st c="1315">Ama yattın da uyudun mu derseniz, uyuyamadım da... </st><st c="1366">İnsanın kendine soru sorması bence yanlış. </st><st c="1409">Ha, siz sorun, siz sorunca konuşmak kolay ama ben bir daha kendime soru moru sormam.”</st></p>
			<p><st c="1494">“Neler sordunuz kendinize?”</st></p>
			<p><st c="1522">“Aman aman, onları hiç karıştırmayalım. </st><st c="1563">Meğer sizin sorduklarınız bir şey değilmiş. </st><st c="1607">Benimkileri hiç sevmedim ben.” </st></p>
			<p><span><st c="1638">Aferin Hayri’ye! </st><st c="1655">Demek kendine soru sormaya başladı. </st><st c="1691">Büyük ihtimalle hayatını gözden geçirdi ve şu anda nereye gittiğini sordu kendine. </st><st c="1774">İnşallah bunları görmekten de, kendine sormaktan da vazgeçmez. </st><st c="1837">Eğer bunları yapabilir de kadere dur diyebilirse, bütün hayatı değişir. </st><st c="1909">Oradan oraya savrulmaktan kurtulur. </st><st c="1945">Kendi yolunu aklıyla, fikriyle, duygularıyla kendi çizer. </st><st c="2003">Kaderin onu sürüklediği yoldan geri döner.</st></span></p>
			<p><span><st c="2045">Şimdi artık ona, ne yaptığını daha iyi görmesini sağlayacak sorular soracağım.</st></span></p>
			<p><st c="2124">“Öyleyse artık biraz daha zor sorulara geçebiliriz. </st><st c="2177">Sizin yaptıklarınızı size Nalan yapsaydı, o zaman siz ne yapardınız?”</st></p>
			<p><st c="2246">“Hıh! </st><st c="2253">Bir kere soru baştan yanlış. </st><st c="2282">Ben erkeğim, o kadın. </st><st c="2304">Bizim toplumda eşitlik meşitlik deseler de, böyle bir şeyin olmadığını herkes biliyor. </st><st c="2391">Onların hepsi laf! </st><st c="2410">Nalan kocasından ayrılıp da benimle yaşamaya başlayınca, kadıncağız utancından evden başını çıkaramadı. </st><st c="2514">Ne eşi kaldı, ne de dostu. </st><st c="2541">Toplum onu aforoz etti. </st><st c="2565">Bana ne yaptılar? </st><st c="2583">Hiiç... </st><st c="2591">İşim de iyi, eşim dostum da aradığımdan bol. </st><st c="2636">Hatta Nalan’la yaşamaya başlayınca toplumda itibarım arttı. </st><st c="2696">‘Adama bak be’ dediler, ‘Nalan gibi birini kafesledi.’” </st></p>
			<p><span><st c="2752">Kafesledi ha? </st><st c="2766">Kadın olarak bu sözler beni incitiyor ama söyledikleri pek de yanlış sayılmaz.</st></span></p>
			<p><st c="2844">“Utancından mı başını çıkaramadı, siz mi dışarı çıkmasını istemediniz?”</st></p>
			<p><st c="2916">“Önceleri ben istemedim. </st><st c="2942">Kadın güzel! </st><st c="2955">O zaman daha bu kadar namuslu olduğunu da bilmiyorum. </st><st c="3009">Kocasını bırakıp bana gelmiş bir kere. </st><st c="3048">Böyle bir kadına siz olsanız güvenir misiniz?”</st></p>
			<p><st c="3094">“Siz de aynı şeyi yapmadınız mı? </st><st c="3128">Üstelik o kocasını aldatmamış. </st><st c="3159">Sizinle beraber olmaya karar verdiği gün eşine ayrılmak istediğini söylemiş. </st><st c="3236">Siz ise hâlâ evlisiniz.”</st></p>
			<p><st c="3260">“Siz ne desem bana kızıyorsunuz, böyle deseniz de eğriyi doğruyu siz de biliyorsunuz. </st><st c="3347">Ben erkeğim, o kadın! </st><st c="3369">Kadın dediğin ne sevgilisini, ne de kocasını aldatır. </st><st c="3423">Aldatırsa da cezası neyse öder.”</st></p>
			<p><st c="3455">“Neymiş cezası?”</st></p>
			<p><st c="3472">“Bizim oralarda böyle şeylerin cezası ölümdür. </st><st c="3520">Herkes bilir bunu ama bilir de durur mu derseniz, durmaz. </st><st c="3578">Yine kim ne yapacaksa yapar. </st><st c="3607">Eğer becerikliysen, hem keyfine bakar, hem de ceza çekmezsin. </st><st c="3669">Ama bu dediklerim erkekler için geçerli.”</st></p>
			<p><st c="3710">“Yani, sizin yaptığınızı Nalan Hanım yapsa?”</st></p>
			<p><st c="3755">“Olur mu canım öyle şey! </st><st c="3781">Vururlar adamı, Allah korusun!” </st></p>
			<p><span><st c="3813">Böyle diyerek dudaklarını uzatıp öpücük verir gibi bir ses çıkarırken iki eliyle birden kulaklarını çekip sağ eliyle masama üç kere kuvvetlice vururken bir yandan da, “Şeytan kulağına kurşun” diyor.</st></span></p>
			<p><st c="4011">“Şeytan kulağına kurşun Gülseren Hanım. </st><st c="4052">Nalan yapmaz öyle şey ama hani yapsaydı ben buna mecburdum.”</st></p>
			<p><st c="4112">“Nasıl bir mecburiyet bu?”</st></p>
			<p><st c="4139">“Nasılı var mı? </st><st c="4156">Elâlem...”</st></p>
			<p><st c="4166">“Bırakın elâlemi. </st><st c="4185">Siz ne der, siz ne hissederdiniz? </st><st c="4219">Elâlemin lafı insan öldürmeye yetmez. </st><st c="4257">Onu destekleyen başka şeyler gerekir. </st><st c="4295">Bize ait şeyler.”</st></p>
			<p><st c="4312">“Vallahi kahrolurdum. </st><st c="4335">Hem o kadar güvendikten sonra ha? </st><st c="4369">Deli olur insan. </st><st c="4386">Hem beni bırakıyor, bu da yetmez gibi bir başka erkeğe gidiyor ha? </st><st c="4453">Artık onun olmaya gidiyor. </st><st c="4480">Amanınnn... </st><st c="4492">Düşünmesi bile zor!” </st></p>
			<p><span><st c="4513">Onun olmaya gidiyor, diyor. </st><st c="4541">Bu söz sadece kadınlar için kullanılıyor ama Hayri Laz kızının olmaya gitmiyor. </st><st c="4621">Laz kızı onun olacak. </st><st c="4643">Sanki mal alıp mal veriyorlar. </st><st c="4674">Üstelik halk arasında hâlâ bu cümle sıklıkla kullanılıyor. </st><st c="4733">Sadece halk mı, şarkılarımız, şiirlerimiz bile böyle söylüyor. </st><st c="4796">Toplumun alışkanlıklarını değiştirmek ne kadar zor! </st><st c="4848">Tek bir insanı bile değiştirmek için şurada ter döküyorken, toplumu kim, kimler nasıl değiştirecek. </st></span></p>
			<p><span><st c="4948">Sadece ben mi, Hayri de başladı terlemeye. </st><st c="4991">Bu konuyu hayal etmek bile ikimizi de terletmeye yetti.</st></span></p>
			<p><st c="5046">“Şart olsun, gebertirdim onu.”</st></p>
			<p><st c="5077">“Şart olsun! </st><st c="5091">Nasıl yani?”</st></p>
			<p><st c="5103">“Siz bilmezsiniz. </st><st c="5122">Bizim oralarda yaşlılar bir şeye kızınca böyle der. </st><st c="5174">Demek ben de başladım yaşlanmaya. </st><st c="5208">Bir erkek buna dayanamaz ki...”</st></p>
			<p><st c="5239">“Kadın dayanıyor ama.”</st></p>
			<p><st c="5262">“Anlatamadım galiba. </st><st c="5284">Herkes yerini bilse, sorun kalmaz.”</st></p>
			<p><st c="5319">“Karısını ya da sevgilisini öldüren erkeklerle ilgili haberleri sık sık duyuyoruz. </st><st c="5403">Neden öldürüyorlar sizce?”</st></p>
			<p><st c="5429">“Neden olacak, kadın oturduğu yerde oturmuyor. </st><st c="5477">Ya başkasıyla fingirdiyor, ya baştan adamı kendine âşık etmiş, sonra çekemem artık seni deyip gidiyor. </st><st c="5580">Böyle şeyler işte... </st><st c="5601">Yoksa kim ister elini kana bulamayı.”</st></p>
			<p><st c="5638">“Yani öldürdükleri insan aynı zamanda en çok sevdikleri...”</st></p>
			<p><st c="5698">“Sevmese öldürür mü canım. </st><st c="5726">Kadın gitmeden zaten erkek çeker gider. </st><st c="5766">Demek kadının gitmesine dayanamıyor.”</st></p>
			<p><span><st c="5803">Dayanamıyor... </st><st c="5819">Nalan’ın sesi çınlıyor kulaklarımda, ”Ben onsuz yaşamaya dayanamam” deyişleri...</st></span></p>
			<p><st c="5899">“Kadının kendi geleceğiyle ilgili karar verme şansı yok yani, öyle mi?”</st></p>
			<p><st c="5971">“Ben söyleyeceğimi baştan söyledim. </st><st c="6008">Soru baştan yanlış dedim. </st><st c="6034">Kadınla erkeği birbirine karıştırmamak gerekir. </st><st c="6082">Avrupa, Amerika filan neyse işte, oralarda durum böyle değil ama biz Amerikalı mıyız, değiliz. </st><st c="6177">Öyleyse neysek o gibi davranmak boynumuzun borcu. </st><st c="6227">Siz bizim gibileri köyden çıkarmadan, varoşlara mahkûm etmeden, içinize almadan bu töreler değişmez. </st><st c="6328">Herkes işine geldiği gibi davranıyor. </st><st c="6366">Yanardöner bir toplum olduk yani... </st><st c="6402">Oysa kendi içinde herkes eğriyi doğruyu biliyor. </st><st c="6451">Baştan ümit vermeyeceksin kardeşim, vermeyeceksin. </st><st c="6502">İyice düşünüp taşınmadan yola çıkmayacaksın.”</st></p>
			<p><st c="6547">“Bunları siz mi söylüyorsunuz Hayri Bey?”</st></p>
			<p><st c="6589">“Ben söylüyorum ya... </st><st c="6612">Ben Nalan için yola çıktığımda, bu yolun beni nereye götüreceğini biliyordum. </st><st c="6690">Ölümü göze alıp da çıktım yola. </st><st c="6722">Ama şimdiki kızlar ne yapıyor? </st><st c="6753">Bir iki fingirdeşip sonra yolumuza bakarız diyorlar. </st><st c="6806">Olmaz kardeşim, olmaz. </st><st c="6829">Bizim gibi erkeklere bu yapılmaz. </st><st c="6863">Ya adam gibi çıkıp gelecek, bir daha da arkana hiç bakmayacaksın. </st><st c="6929">Yok, gelmeyeceksen, o zaman da adama hiç ışık göstermeyeceksin. </st><st c="6993">Kadından ışık sızmıyorsa, erkek dediğin kadının peşine bir düşer, iki düşer, sonra döner arkasını gider. </st><st c="7098">Bizim kızlarımız işte bunu bilmiyorlar. </st><st c="7138">Herkesi kendileri gibi sanıyorlar. </st><st c="7173">Ulan sen ev hayvanısın, karşındaki herif sokak köpeği. </st><st c="7228">O ışığı gördüğü gün seni nüfusuna kaydeder. </st><st c="7272">Artık sen onun malı olmuşsun. </st><st c="7302">İnsan malını başkasına verir mi? </st><st c="7335">Yaptığın her şeyi önce naz niyaz kabul eder, daha ileri gidersen seni şah damarından ısırır. </st><st c="7428">Hayvan çünkü herif, onu ehlileştiren bir sahibi olmamış ki...”</st></p>
			<p><span><st c="7490">Hayri’ye bakın, sosyolog kesildi başıma. </st><st c="7532">Ama söyledikleri ne kadar gerçek. </st><st c="7566">Argo margo ama tam bir bilimadamı gibi toplum adına analitik bir yorum yapıyor aslında ama acımasız bir yorum. </st><st c="7677">Oysa aynı şeyleri o da Laz kızına yapmadı mı? </st><st c="7723">Ona ümit verirken de ölümü göze aldı mı acaba?</st></span> </p>
			<p><st c="7769">“Çok derin, toplumsal yorumlar yaptınız Hayri Bey! </st><st c="7821">Söyledikleriniz kulağa hiç hoş gelmese de, o zavallı genç kızlar, kadınlar nereden bilsin o adamların böyle düşünüp böyle yapacağını? </st><st c="7955">Onlar baştan çok hoşlandıkları adama gidiyorlar. </st><st c="8004">Ne bilsinler onun sonradan başına ne işler açacağını.”</st></p>
			<p><st c="8058">“Biraz dikkatli baksalar, o erkeklerin cazibesine bu kadar kolay kapılmasalar, bunlar anlaşılmayacak şeyler değil Gülseren Hanım. </st><st c="8189">İşte ben buradayım. </st><st c="8209">Siz bana bakıyorsunuz. </st><st c="8232">Ne kadar geliştim, adam oldum desem de, bakın size neler söyledim. </st><st c="8299">Nalan bana âşık olurken, bana az da olsa o ışığı gösterirken bunun böyle olduğunu bilmiyor muydu? </st><st c="8397">Bak, kadın mesleğinden vazgeçti. </st><st c="8430">Eşi dostu kalmadı. </st><st c="8449">Neden? </st><st c="8456">O bilmiyor muydu eskisi gibi giyinip kuşanıp çantasını koluna takıp her gün bir yere gitmeyi. </st><st c="8550">Gitmedi. </st><st c="8559">Neden? </st><st c="8566">Ben Sedat değilim. </st><st c="8585">Ben başka biriyim. </st><st c="8604">Onun kitabında yazanlar ile benimkiler aynı değil. </st><st c="8655">Tercihini baştan doğru yapacaksın yani... </st><st c="8697">Bırakın Allah aşkına, kadın dediğin çocukken bile biz erkeklerden daha akıllıdır. </st><st c="8779">Bir adamın gözüne bakınca onun ne mal olduğunu anlar. </st><st c="8833">Güya biz erkekler aramızda karının gözüne bakınca ne mal olduğunu anlarız desek de anlamayız. </st><st c="8927">Kadın denen mahluku anlamak kolay mı?”</st></p>
			<p><st c="8965">“Haklısınız. </st><st c="8979">Freud bile öyle demiş. </st><st c="9002">Her şeyi anladım ama kadını anlayamadım demiş.”</st></p>
			<p><st c="9049">“O kim bilmiyorum ama doğru söylemiş.”</st></p>
			<p><st c="9088">“Bari Laz kızı anladı mı sizin kim olduğunuzu?”</st></p>
			<p><st c="9136">“Anlamaz mı? </st><st c="9150">Zaten bizi en iyi o tayfa anlar. </st><st c="9183">Onlar da bizim gibi oldukları için önce onlar anlar.”</st></p>
			<p><st c="9236">“Nasıl yani?”</st></p>
			<p><st c="9250">“Nasıl olacak, onlar da sahipsiz sokak köpeklerine benzer. </st><st c="9310">Onlar da bizim gibi çöplükten gelirler. </st><st c="9350">Oralarda ölmek de, öldürmek de sıradan olaylardır. </st><st c="9401">Yani uçurumun kenarında yaşarlar. </st><st c="9435">Düşen düşer, kalan sağlar bizimdir der ve yollarına devam ederler.”</st></p>
			<p><st c="9502">“Yani hiç kimse, ‘Yarın öbür gün beni düşürürler bu uçuruma, buralardan gideyim’ demez mi?”</st></p>
			<p><st c="9594">“Gidecek başka yeri olanın o çöplükte ne işi var Gülseren Hanım!” </st></p>
			<p><span><st c="9661">Gülüyorum, hem de ona bakarak gülüyorum. </st><st c="9702">Ele verir talkını kendi yutar salkımı diye bir söz vardır. </st><st c="9761">Yine babaannemden. </st><st c="9780">Şimdi Hayri de tam olarak bunu yapıyor.</st></span></p>
			<p><span><st c="9819">Ben güldükçe bakışları giderek sertleşiyor. </st><st c="9864">Anlamadı.</st></span></p>
			<p><st c="9873">“Neden güldüğümü anlamadınız değil mi?”</st></p>
			<p><st c="9913">“Anlasam ben de gülerdim.”</st></p>
			<p><st c="9940">“Tamam, öyleyse sizi biraz güldüreyim. </st><st c="9980">Çöplük, uçurum kenarı filan dediniz de...”</st></p>
			<p><st c="10022">“Dedim tabii...”</st></p>
			<p><st c="10039">“Sizin şimdi bir değil, gidecek iki eviniz birden var. </st><st c="10095">Türkân Hanım da, Nalan Hanım da kapılarda sizi bekliyor. </st><st c="10152">Ama siz güle oynaya gidiyorsunuz o çöplüğe.”</st></p>
			<p><st c="10196">“Yok canım! </st><st c="10209">Hem ben artık onlardan sayılmam. </st><st c="10242">Nalan beni epeyce ehlileştirdi.”</st></p>
			<p><st c="10274">“Bu daha da tehlikeli değil mi? </st><st c="10307">Yedi yıl dile kolay! </st><st c="10328">O dünya sizin için yabancı artık.”</st></p>
			<p><st c="10362">“Bunu Nalan’a geri döneyim diye mi söylüyorsunuz?”</st></p>
			<p><st c="10413">“Hayır! </st><st c="10422">Zaten Nalan Hanım’a benim telkinlerimle geri dönerseniz, bu hiç de güvenilir olmaz. </st><st c="10506">Hem unuttunuz mu, siz bugün buraya Nalan Hanım için gelmediniz. </st><st c="10570">Ben de bugün sizin için buradayım.”</st></p>
			<p><st c="10605">“O da doğru ya!” </st></p>
			<p><span><st c="10623">Başını önüne eğmiş, düşünüyor. </st><st c="10654">Düşün ya Hayri, iyice düşün. </st><st c="10683">Sen artık köyden yeni gelen o delikanlı değilsin. </st><st c="10733">Köprülerin altından çok sular akmış. </st><st c="10770">Freud kim bilmiyorsun ama çok geliştirmişsin kendini. </st><st c="10824">Biraz önce bir bilimadamı edasıyla neler anlattın bana. </st><st c="10880">Sen yıllarca Nalan gibi bir kadınla yaşa, sonra da Laz kızında kendine yeni aşklar, yeni mutluluklar ara. </st><st c="10986">Olmaz Hayri, olmaz! </st><st c="11006">Az çok pişmişsin sen. </st><st c="11028">Yeniden ham olamazsın.</st></span></p>
			<p><span><st c="11050">Sana bunları söylemeyeceğim. </st><st c="11080">Hani sen bana, “Söylesem anlar mısınız?” diyordun ya, işte ben bunları sana hiç söylemeyeceğim çünkü söylesem gerçekten de anlamazsın, “Nalan’a dönmem için beni ikna etmeye çalışıyorsunuz” dersin.</st></span></p>
			<p><st c="11276">“Aşk bu, aşk işte... </st><st c="11298">Ben de size bunu anlatamıyorum. </st><st c="11330">Yedi yıldır Nalan’la gül gibi geçinip gittik. </st><st c="11376">Kimseye âşık oldum mu, olmadım. </st><st c="11408">Ama şimdi artık Laz kızından da vazgeçemiyorum. </st><st c="11456">Başımı belaya soktuğumun farkındayım ama belasız da mutluluk olmuyor ki... </st><st c="11531">Nalan gibi bu da hemen evleneceğimizi sanıyor.”</st></p>
			<p><st c="11578">“Siz daha baştan Nalan Hanım’la evlenmemeye kararlı mıydınız?”</st></p>
			<p><st c="11641">“Bilmem ki... </st><st c="11656">Ben o zamanlar Nalan için deli divane oluyordum. </st><st c="11705">Gözüm ondan başkasını görmüyor, dünya bir yana, Nalan bir yana diyordum. </st><st c="11778">Ah, ne çektim o zamanlar bir bilseniz! </st><st c="11817">Gerçi anlatsam da anlar mısınız bilmiyorum ki...”</st></p>
			<p><span><st c="11866">Yine gülüyorum. </st><st c="11883">Hayri bana bir türlü güvenemedi.</st></span></p>
			<p><st c="11915">“Anlamak istersem mutlaka anlarım Hayri Bey. </st><st c="11961">Hadi başlayın, bakalım anlayacak mıyım?”</st></p>
			<p><st c="12001">“İyi, anlatayım öyleyse... </st><st c="12029">Bizim bir arkadaş grubumuz vardır. </st><st c="12064">Çocukluktan beraber büyüdük. </st><st c="12093">Her birimiz ayrı sürünüyorduk. </st><st c="12124">Birbirimizin dertlerine derman olmaya çalışırdık. </st><st c="12174">Para yok, pul yok, arkanda sana sahip çıkan güçlü bir ailen yok... </st><st c="12241">Herkes kendi derdinde. </st><st c="12264">İşte o günlerden arkadaşız yani. </st><st c="12297">Kardeşten ileriydi dostluğumuz. </st><st c="12329">Kimin neyi varsa dökerdi ortaya. </st><st c="12362">Açsak birbirimizi doyurur, dertliysek içimizi yine birbirimize dökerdik. </st><st c="12435">Birileri bizi dövüyorsa, dayak yiyecek de olsak girerdik dövüşe. </st><st c="12500">Kimi öksüz, kimi yetim işte... </st><st c="12531">Bir de üstelik gelmişiz büyük şehre, beyazların içinde zenci gibi kalmışız. </st><st c="12607">Ayak yalın, baş açık... </st><st c="12631">Hayallerimizi peynir ekmek yapar yer, onlarla avunurduk. </st><st c="12688">Bir dolmuşçu abi vardı. </st><st c="12712">Severdi bizi. </st><st c="12726">Arada verirdi arabayı. </st><st c="12749">Geçerdim direksiyona, Hamsi Selim de muavinlik ederdi bana. </st><st c="12809">Teybi sonuna kadar açar, aklımız sıra hem keyif yapar, hem de etrafa hava atardık. </st><st c="12892">Bizim mahallede bir yer vardı. </st><st c="12923">Kuş uçmaz, kervan geçmez bir yer işte. </st><st c="12962">Alırdık elimize içkinin en ucuzunu, biraz da sarı leblebi, çıkardık tepeye. </st><st c="13038">Osman teybi açar, önce iyice efkârlanır, sonra da çiftetelli çalar, oynardık. </st><st c="13116">Gençlik işte... </st><st c="13132">Herkes o gün şehre indiyse ne gördüğünü anlatır, bizler ağzı açık ayran delisi gibi onu dinler, dalgamızı geçerdik. </st><st c="13248">Dalga geçmenin altında imrenme yatardı. </st><st c="13288">Şehir çocuklarına hem çok imrenir, hem de muhallebi çocuğu diye dalga geçerdik. </st><st c="13368">Ne yapalım, kahrımızdan çatlayıp ölelim mi, bari işi dalgaya alalım derdik. </st><st c="13444">Hiçbirimizin kendinden ümidi yoktu.”</st></p>
			<p><st c="13480">“Neden?”</st></p>
			<p><st c="13489">“Nedeni var mı? </st><st c="13506">Ümit etmek için bile insan önünde az da olsa bir ışık görmek istiyor. </st><st c="13576">Bizim hiç ışığımız yoktu.”</st></p>
			<p><st c="13602">“Sahi yok muydu?”</st></p>
			<p><st c="13620">“Sahi ya! </st><st c="13631">Anlamak için bunları yaşamak gerekir. </st><st c="13669">Siz hiç aç kaldınız mı?” </st></p>
			<p><span><st c="13694">İnsan yaşadığı şeyleri daha iyi anlıyor. </st><st c="13735">Çocuğum yokken anneleri anladığımı sanıyordum ama ben de anne olunca işin rengi değişti. </st><st c="13824">O zaman çok daha iyi anladım onları. </st><st c="13861">Eşimi kaybettiğim zaman da eş kaybı ne demekmiş bildim. </st><st c="13917">Ama aç kalmadım. </st><st c="13934">Acaba onu yeterince anlayabilecek miyim?</st></span></p>
			<p><span><st c="13974">Her başım sıkıştığında yaptığım gibi, hafifçe gülümseyerek bakıyorum ona. </st></span></p>
			<p><st c="14049">“Yaa! </st><st c="14055">Zor iş bunlar zor! </st><st c="14074">Aç kalmak insanı hayvanlaştırıyor. </st><st c="14109">İnsanlığınızdan utanıyorsunuz. </st><st c="14140">Boş gezenin boş kalfaları olarak evde yemek olsa bile onu yemeye utanırdık. </st><st c="14216">Her şeyden önce kendimizden ümidimiz yoktu. </st><st c="14260">Sevenimiz, başımızı okşayanımız olmadı ki, ümidimiz olsun.” </st></p>
			<p><span><st c="14320">Hüzünlendiriyorsun sen beni Hayri. </st><st c="14355">Ama öyle güzel anlatıyorsun ki, seni anlıyorum.</st></span></p>
			<p><st c="14402">“Yine de ufak tefek denemelerimiz oluyordu. </st><st c="14447">Ben boş kaldıkça babamın dükkânında çalışıyordum, Mustafa dolmuşta muavinlik yapıyor, Recep sebze halinde hamal olmuş, Hamsi de mahalleye gelen kömürü kovalarla evlere taşıyordu. </st><st c="14626">İşte kendimizi ancak bu tür işlere layık görüyorduk. </st><st c="14679">Derken ben liseden sonra inşaatlarda elektrik ustalarına çırak oldum, ardından Hamsi de benimle birlikte inşaatlarda çalışmaya başladı. </st><st c="14815">Mustafa sonradan minibüslere şoför oldu, Recep de sebze halinde al sat işleri yapıyor. </st><st c="14902">Hepimizin eli çok şükür ekmek tuttu. </st><st c="14939">‘Şimdi bana bunları neden anlatıyorsun?’ diye soracak olursanız, biz işte yola, sıcak evlerimizden çıkmadık. </st><st c="15048">Biz varoşun çocuklarıyız. </st><st c="15074">Yok dürüst olacaksın, yetim hakkı yemeyeceksin, büyüğe saygılı olacaksın, kadın kısmına kötü gözle bakmayacaksın filan... </st><st c="15196">Laf bunlar laf! </st><st c="15212">Önce adamın karnını doyuracaksın, yüreğini ısıtacaksın, sonra isteyeceksin bunları. </st><st c="15296">Bizim sahibimiz yoktu. </st><st c="15319">O zamanlar dert tasa kısmı bitince bütün hayalimiz kadınlar, kızlar olurdu. </st><st c="15395">Her birimiz âşık olacak birini mutlaka bulur, bunlarla tutunurduk hayata. </st><st c="15469">Sanki âşık olur, o kadını elde edebilirsek, kendimize olan inancımız artardı. </st><st c="15547">Demek ki biz de insanız, bizi de beğenen, seven var derdik. </st><st c="15607">Bunlarla teselli bulurduk. </st><st c="15634">Hangi erkek sevdiği kadın uğruna bir yıl deli divane olur. </st><st c="15693">Olmayacağını bile bile sokaklarda yatar, içer içer boş sokaklarda naralar atar, sabahlara kadar gözünden yaş eksik olmaz. </st><st c="15815">İşte bunu yapan delikanlılar da sadece varoşlardan çıkar.”</st></p>
			<p><st c="15873">“Böyle mi yapardınız?” </st></p>
			<p><span><st c="15897">Hüzünlü bir gülümseme yayılıyor yüzüne. </st><st c="15937">Hemen ardından yine gözlerini ateş bürüyor sanki.</st></span></p>
			<p><st c="15986">“Öyle yapardım ya!”</st></p>
			<p><st c="16006">“Nalan Hanım size gelmeseydi ne olacaktı?”</st></p>
			<p><st c="16049">“Kolay olmazdı unutmam. </st><st c="16074">Yenik sayardım kendimi. </st><st c="16098">Bu yenikliği de içime sindiremez, o zaman arabesk şarkıları daha çok dinler, kırk kadını ayartsam bile Nalan benimle birlikte mezara kadar gelirdi. </st><st c="16246">Bizim gibiler sevdiğini unutmazlar.”</st></p>
			<p><st c="16282">“Ama şimdi ondan vazgeçiyorsunuz. </st><st c="16317">Bu nasıl bir çelişki?”</st></p>
			<p><st c="16339">“Çelişki değil. </st><st c="16356">Çelişki yok! </st><st c="16369">Nalan benim olmuş, savaşı kazanmışım, yenilmemişim. </st><st c="16421">Tam yedi yıl ben bu aşkı doya doya yaşamışım. </st><st c="16467">Şimdi Nalan benim için hâlâ çok değerli ama aşk bitti. </st><st c="16522">Hepsi bu!”</st></p>
			<p><st c="16532">“Ama Nalan Hanım’da bitmemiş.”</st></p>
			<p><st c="16563">“O kadın! </st><st c="16574">Kadınların çoğu biz erkeklerden daha vefalı oluyor. </st><st c="16626">Bu da tabiat kanunu galiba. </st><st c="16654">Aslında aşk onda da bitti de, onun derdi başka.”</st></p>
			<p><st c="16702">“Nedir derdi?”</st></p>
			<p><st c="16717">“Çok bağlandı bana.”</st></p>
			<p><st c="16738">“Siz ona bağlanmadınız mı?”</st></p>
			<p><st c="16766">“Ben de bağlandım. </st><st c="16786">Bağlanmasam yedi yıldır benim ne işim olurdu onun yanında. </st><st c="16845">Zaten bu Laz olmasa, daha sürerdi bizim ilişkimiz. </st><st c="16896">Hayat işte! </st><st c="16908">Yarının ne getireceği belli değil.”</st></p>
			<p><st c="16943">“İlk zamanlar Nalan Hanım, karını boşamazsan gelmem deseydi ne yapardınız?”</st></p>
			<p><st c="17019">“Boşardım, hemen boşardım.”</st></p>
			<p><st c="17047">“Bu kadar kolay yani. </st><st c="17070">Türkân’ın boşanmam deme hakkı yok mu?”</st></p>
			<p><st c="17108">“Yok tabii... </st><st c="17123">Gerçi boşasam da ihmal etmezdim ben onları. </st><st c="17167">Nikâh dediğin nedir ki? </st><st c="17191">Ondan alır, öbürüne verirsin. </st><st c="17221">Ama Allah için Nalan hiç ısrar etmedi. </st><st c="17260">Çok yufka yürekli! </st><st c="17279">Kendinden önce hep başkalarını düşünüyor. </st><st c="17321">Bunları sonradan anladım. </st><st c="17347">Bazen şaka yapıyor zannederdim. </st><st c="17379">O kadar saf yani. </st><st c="17397">Onun ne kadar namuslu olduğunu da sonradan anladım. </st><st c="17449">Baştan Allah için, bana geldi, başkasına da gider diyordum. </st><st c="17509">Şimdi onu ordunun içine koysam, yine de tertemiz çıkacağını biliyorum. </st><st c="17580">Siz bakmayın benim böyle dediğime. </st><st c="17615">Aslında çok kıskanç bir erkeğim ben. </st><st c="17652">Nalan beni böyle yumuşattı. </st><st c="17680">Öyle güven verdi ki bana! </st><st c="17706">Onunla yaşadığımız bu yedi yılda çok şey öğrendim. </st><st c="17757">Her şeyden önce az da olsa artık insanlara güveniyorum. </st><st c="17813">Bakın, size bile güveniyorum. </st><st c="17843">Eskiden olsa, her söylediğinize çok kızar ve saçma sapan tepkiler gösterirdim.”</st></p>
			<p><st c="17922">“Nasıl yani?”</st></p>
			<p><st c="17936">“Daha baştan sizin bana karşı kötü niyetli olduğunuzu düşünür, sorularınıza asla doğru cevaplar veremez, hep sizi kandırmaya çalışırdım.”</st></p>
			<p><st c="18074">“Bunu neden yapardınız?”</st></p>
			<p><st c="18099">“Neden olacak, aşağılık duygusundan. </st><st c="18137">Beni beğenmedi, benimle alay ediyor, bana kazık atacak, Nalan’ı dolduracak...”</st></p>
			<p><st c="18215">“Şimdi ne düşünüyorsunuz?”</st></p>
			<p><st c="18242">“Onu bari sormayın.”</st></p>
			<p><st c="18263">“Bırakın da her şeyi sorayım.”</st></p>
			<p><st c="18294">“Nalan buraya ilk geldiğinde deli gibiydi. </st><st c="18338">Şimdi doktorun yanına girince kim bilir neler yapar, her türlü rezaleti çıkarır diyordum çünkü onu buraya neden getirdiğimi biliyordu. </st><st c="18473">Sonra bir de baktım, içerden kedi gibi çıktı. </st><st c="18519">Zaten ondan önce ben girdim, benim de ağzımın payını verdiniz. </st><st c="18582">‘Bu kadın hiç içinden konuşmuyor’ dedim. </st><st c="18623">‘Ne söylenmesi gerekiyorsa, adamın gözünün içine baka baka söylüyor. </st><st c="18692">Yani gizlisi saklısı yok.’ Siz insana bütün maskelerini çıkarttırıyorsunuz. </st><st c="18768">Başka türlü sizinle böyle rahat rahat konuşamazdım. </st><st c="18820">Siz bana kızsanız da hoşuma gidiyor. </st><st c="18857">‘Rahat rahat kızıyor ve bunu da hiç saklamıyor’ diyorum.”</st></p>
			<p><span><st c="18914">Boyundan büyük laflar ediyor bu adam. </st><st c="18953">Okumamış etmemiş ama hayatı iyi tanıyor. </st><st c="18994">Zaten okumak hayatı tanımaya ne zaman yetmiş ki... </st><st c="19045">Düşünüyorum da, ben tıp fakültesini bitirdiğim yıllar doktor olmuştum ama ne kadar cahildim yani pek çok şey öğrenmiştim ama hayatı hiç tanımıyordum. </st><st c="19195">Bana hayatı hem yaşadıklarım ama en çok da hastalarım öğretti. </st><st c="19258">Ne cahiller, neler öğrettiler bana. </st><st c="19294">Hayri’den de öğreneceğim çok şey var galiba.</st></span></p>
			<p><st c="19338">“Onun için artık burada dümdüz gidiyorum doktor hanım. </st><st c="19394">Hiçbir şeyi saklamıyorum. </st><st c="19420">Böyle konuşabilmek hoşuma gitti. </st><st c="19453">Ben daha önce bunu hiç yapmamışım çünkü hep bir hesap peşindeyim. </st><st c="19519">Burada hesap mesap yok. </st><st c="19543">Ne düşünüyorsan, söyle gitsin. </st><st c="19574">Onun için buraya gelmeyi çok seviyorum. </st><st c="19614">Nalan da öyle kedi gibi olunca, iyice güvendim size. </st><st c="19667">Zaten o, böyle kedi gibi olursa gideceğimi biliyordu. </st><st c="19721">Onun için buraya gelmek istememişti.”</st></p>
			<p><st c="19758">“Şimdi uslandı. </st><st c="19775">Gittiniz mi?”</st></p>
			<p><st c="19788">“Pek sayılmaz. </st><st c="19804">Baştan gitmeye kararlıydım ama şimdi neden bilmem, gidemiyorum. </st><st c="19868">Oysa siz Nalan’ı tam da benim istediğim kıvama getirdiniz. </st><st c="19927">Yani intihar ederimler bitti, günde yüz kere aramalar, ağlamalar, inlemeler bitti ama şimdi de ben bırakıp gitmeye kıyamıyorum.”</st></p>
			<p><st c="20055">“Nalan Hanım’a mı kıyamıyorsunuz, kendinize mi?”</st></p>
			<p><st c="20104">“Anlamadım.”</st></p>
			<p><st c="20117">“Anladınız. </st><st c="20130">Siz başkaları uğruna bir şeylerden vazgeçecek biri değilsiniz. </st><st c="20193">Nalan Hanım bile olsa!” </st></p>
			<p><span><st c="20217">Odada derin bir sessizlik oluyor. </st><st c="20251">Gerçekler işte bazen böyle çarpar adamı!</st></span></p>
			<p><st c="20291">“Öyleyse kendim için mi gitmiyorum, böyle mi demek istiyorsunuz?”</st></p>
			<p><st c="20357">“Evet. </st><st c="20365">Ondan vazgeçmeyi göze alamadınız. </st><st c="20399">Tıpkı Nalan Hanım uğruna eşinizden ayrılmayı göze alamadığınız gibi. </st><st c="20468">Üçü de kalsın istiyorsunuz.”</st></p>
			<p><st c="20496">“İyi de bunda ne kötülük var? </st><st c="20527">Evet, üçü de kalsın istiyorum. </st><st c="20558">Ben onları seviyorum, onlar da beni. </st><st c="20595">Bu kıskançlık neyin nesi? </st><st c="20621">Elinden gelse bu karıların üçü de gözümü oyacaklar. </st><st c="20673">Hem bana deli gibi tutkunlar, hem de ben sadece onların olayım istiyorlar. </st><st c="20748">Ulan birinizin olsam, iki kişi birden perişan olacak. </st><st c="20802">Birbirinize kastınız ne? </st><st c="20827">Ben nasıl olsa hiçbirinizi ihmal etmem, hepinizi de sevecek kadar geniş bir gönlüm var benim. </st><st c="20921">Ama nerdeee?” </st></p>
			<p><span><st c="20935">Demek yine bütün suç kadınlarda. </st><st c="20968">Adamın gönlü geniş. </st><st c="20988">Hiçbirini ihmal etmeyecek. </st><st c="21015">Ah bu kadınlar, laftan anlamıyorlar ki!</st></span></p>
			<p><span><st c="21054">Yine Nalan geliyor aklıma. </st><st c="21082">Kocası ona biraz sahip çıksaymış, biraz gönlünü hoş etseymiş, bunların hiçbiri olmayacakmış. </st><st c="21175">Bir yandan böyle diyor, bir yandan da, acaba ben de Hayri gibi mi yapıyorum, hep kadınları mı tutuyorum demekten kendimi alamıyorum.</st></span></p>
			<p><span><st c="21307">İnsan ruhu ne kadar karmaşık. </st><st c="21338">Herkes kendine göre ne kadar haklı. </st><st c="21374">Kendimizi bu kadar iyi anlarken karşı tarafı neden hep böyle pas geçiyoruz acaba?</st></span></p>
			<p><span><st c="21455">Acaba Hayri’nin eşi Türkân ne diyor bu işlere? </st><st c="21503">O ne hissediyor?</st></span></p>
			<p><st c="21519">“Gülseren Hanım bazı şeyleri yaparken uzun boylu düşünmüyor insan. </st><st c="21587">İşte benim amcamın oğlu bir hiç uğruna vurdu nişanlısını. </st><st c="21645">Meğer kızın da bir günahı yokmuş. </st><st c="21679">Bizimkinin kıskançlığı... </st><st c="21705">Amcamın oğlunun benden farkı yok ki, benim de ondan. </st><st c="21758">Biz eğer yedi yıldır böyle uslu uslu oturduysak, başımıza bir iş gelmediyse, bunun tek nedeni Nalan, onun sayesinde. </st><st c="21875">O beni öyle iyi tanıdı, ruhu da öyle temiz ki... </st><st c="21924">Başkası olsa neler olurdu, ben bile bilmiyorum.”</st></p>
			<p><st c="21972">“Şimdi başkası geliyor işte. </st><st c="22002">Göreceğiz bakalım, neler olacak.”</st></p>
			<p><st c="22035">“Laz kızını diyorsunuz. </st><st c="22060">O da günahsız bir gariban işte. </st><st c="22092">Zaten aynı çöplükten olduğumuz için birbirimizi çok iyi anlıyoruz. </st><st c="22159">Hayat onu da hiç gözünün yaşına bakmadan buralara sürüklemiş. </st><st c="22221">Kader bunlar... </st><st c="22237">Ama kadın belalı! </st><st c="22255">Sevgilisi daha da belalı! </st><st c="22281">Bakalım nasıl kalkacağız bu işin altından?”</st></p>
			<p><st c="22324">“Bir de sevgilisi mi var? </st><st c="22351">Yok artık! </st><st c="22362">”</st></p>
			<p><span><st c="22363">Öyle yüksek sesle söylüyorum ki bunu, odada sesim çınlayınca aklım başıma geliyor. </st><st c="22446">Bu nasıl bir hikâye? </st><st c="22467">Beni daha nasıl şaşırtacaklar!</st></span></p>
			<p><st c="22497">“Yıllardır ünlü bir işadamı bakıyormuş ona. </st><st c="22542">Adam şimdi yurtdışında. </st><st c="22566">Yakında gelir. </st><st c="22581">Bizim Laz’a şahane bir daire almış. </st><st c="22617">Dayamış, döşemiş, altına da bir cip çekmiş. </st><st c="22661">Cebinde bol parası, her biri kaç milyonluk kredi kartları... </st><st c="22722">Ama kadın onu değil, beni seviyor. </st><st c="22757">Bende para ne gezer! </st><st c="22778">Söylüyorum ama olsun, diyor. </st><st c="22807">O da para pul istemiyor. </st><st c="22832">Beni istiyor.”</st></p>
			<p><st c="22846">“Bunlar sizi gururlandırıyor galiba.”</st></p>
			<p><st c="22884">“Ee, tabii, biraz gururlanıyor insan ama dedim ya, bunun takıntısı çok. </st><st c="22957">Sevgilisi bir yandan, kendi bir yandan...”</st></p>
			<p><st c="22999">“Canınız bu kadar değersiz mi sizin?”</st></p>
			<p><st c="23037">“Canım değil, sevdiğim kadınlar canımdan daha değerli. </st><st c="23093">Ben böyle bir adamım işte. </st><st c="23120">Sevince gözüm dünyayı görmüyor. </st><st c="23152">Hem o Sedat denen adam karısının kıymetini bilseydi, Nalan onu bırakır da bana gelir miydi? </st><st c="23244">Adam olsaydı da karısına sahip çıksaydı. </st><st c="23285">Hödük işte! </st><st c="23297">Sadece okumakla adam olunmuyor. </st><st c="23329">İnsan karısıyla biraz ilgilenir. </st><st c="23362">Senin karın dünya güzeli bir kadın. </st><st c="23398">Üstelik hiç gözü açılmamış. </st><st c="23426">Biz erkekler bunları daha kadına bakar bakmaz anlarız. </st><st c="23481">Onun dünyadan haberi yok. </st><st c="23507">Neymiş, işadamıymış. </st><st c="23528">Sen kafesteki kuşu uçurduktan sonra ben seveyim senin işadamlığını. </st><st c="23596">Doğruya doğru... </st><st c="23613">Be adam, bu kadın senden önce hiç erkek yüzü görmemiş. </st><st c="23668">Güzel de... </st><st c="23680">Biraz kıymetini bilsene! </st><st c="23705">Kadın sevgi istiyor, öldün mü be adam, kadına bu sevgiyi göstersene! </st><st c="23774">O hiçbirini yapmamış. </st><st c="23796">Eee?”</st></p>
			<p><st c="23801">“Bütün bunları siz eşinize yapıyor musunuz?”</st></p>
			<p><st c="23846">“Yapıyorum tabii. </st><st c="23865">O benim kaç yıllık karım. </st><st c="23891">Severim, sevmem ama çocuklarımın annesi. </st><st c="23932">Eve gitmesem bile her gün onu arar, bir ihtiyacı var mı diye sorar, geceleri de gönlünü her türlü hoş ederim. </st><st c="24042">Karımın bu bakımdan bir şikâyeti yoktur benden. </st><st c="24090">Şimdi inanmayacaksınız ama o da çok sever beni. </st><st c="24138">Keşke bu kadar sevmese... </st><st c="24164">Bir tek bu durum arada bir içimi sızlatıyor. </st><st c="24209">Yazık kadına diyorum ama bu işler öyle yazık demekle filan olmuyor. </st><st c="24277">Ben de severim onu ama karım gibi değil, çocuklarımın annesidir, iyidir, hoştur, hepimize çok iyi bakar. </st><st c="24382">İşte bitti. </st><st c="24394">Gerisi yok yani.”</st></p>
			<p><st c="24411">“Onu aldattığınızı bilmiyor mu?”</st></p>
			<p><st c="24444">“Bilse ne olacak? </st><st c="24463">Ona gidip de ben başka kadınları sevdim diyecek halim yok ya... </st><st c="24527">Gerçi bir şeyleri anlıyor anlamasına da, saflığa vuruyor. </st><st c="24585">Nalan’ın evine kaç kere götürdüm onu. </st><st c="24623">Çocukları da alıp gittik. </st><st c="24649">Şirketten arkadaşım diyorum.” </st></p>
			<p><span><st c="24679">Yok artık! </st><st c="24690">Neler diyor bu adam!</st></span></p>
			<p><st c="24710">“Nasıl yani? </st><st c="24724">İkisi birbirini tanıyor mu?”</st></p>
			<p><st c="24752">“Tabii tabii! </st><st c="24767">Nalan hepsini de çok iyi ağırlar. </st><st c="24801">Çocuklarla tek tek ilgilenir. </st><st c="24831">Derslerde bilemediklerini ona sorarlar. </st><st c="24871">Bayramlarda biz çoluk çocuk önce onu ziyaret ederiz. </st><st c="24924">Çocuklara hediyeler alır. </st><st c="24950">Tek tek her biriyle sohbet eder.”</st></p>
			<p><st c="24983">“Eşiniz ne diyor Nalan Hanım için?”</st></p>
			<p><st c="25019">“Eşim de çok seviyor onu. </st><st c="25046">Benim hanım da ona yemek tarifleri verir. </st><st c="25088">Bizim yörenin etli ekmeği meşhurdur. </st><st c="25125">Evde yapıp ona götürür ama Allah için bunda Nalan’ın payını inkâr edemem.”</st></p>
			<p><st c="25199">“Demek öyle! </st><st c="25213">Gelelim Laz kızına!”</st></p>
			<p><st c="25233">“Gelelim, gelelim. </st><st c="25253">Onun da bütün hayali sevdiği bir adamla evlenmekmiş ve beni çok sevmiş.”</st></p>
			<p><st c="25325">“Siz ona inandınız mı?”</st></p>
			<p><st c="25349">“Hemen inanmam ben. </st><st c="25370">İyice düşünmeden, ne yaptığını görmeden hiçbir şeye inanmam. </st><st c="25431">Kadın çok hoşuma gitti ama önceleri orospunun teki dedim içimden. </st><st c="25497">Şimdi siz bu lafa da takarsınız.”</st></p>
			<p><st c="25530">“Yok, takmam, siz rahat olun.”</st></p>
			<p><st c="25561">“Neyse, onu tanıdıkça hiç de öyle olmadığını gördüm. </st><st c="25615">Kadın onlara parası için gitmiş. </st><st c="25648">Bende para mara yok. </st><st c="25669">Ne ona alıştığı o saray gibi evleri verebilirim, ne de altına araba. </st><st c="25738">Bunları ona açık açık söyledim. </st><st c="25770">Hiçbir şey istemem diyor, o beni istiyormuş, bir de kuru nikâh.”</st></p>
			<p><st c="25834">“Kuru nikâh?”</st></p>
			<p><st c="25848">“Yani düğün dernek istemem. </st><st c="25877">Nikâh dairesinde nikâhlanırız, olur biter diyor. </st><st c="25926">O da haklı. </st><st c="25938">Bunca yıldır kepaze olan adını temizleyecek.”</st></p>
			<p><st c="25983">“Onunkini anladık da siz bu işe neden giriyorsunuz?”</st></p>
			<p><st c="26036">“Beni böyle şartsız şurtsuz seven kadınlara, hele bir de çok güzelse bayılıyorum.”</st></p>
			<p><st c="26119">“İkisi de çok varlıklı işadamlarının karısı ya da sevgilisi. </st><st c="26181">Erkeklerle rekabet etmeyi de seviyorsunuz galiba!”</st></p>
			<p><st c="26231">“Belki de... </st><st c="26245">‘Ulan Hayri’ diyorum, ‘sokakta aç bilaç gezen, ensesinden tokat eksik olmayan o gariban çocuk mu yapıyor bunları? </st><st c="26359">Ama hiç olmazsa kadınlar anladı senin kıymetini.’ Yanlış mı doktor hanım? </st><st c="26433">Şimdi karı o herifi bırakıp bana gelecek. </st><st c="26475">Ben kimim? </st><st c="26486">Çulsuzun tekiyim. </st><st c="26504">Bir tek ağzım iyi laf yapıyor, bir de Allah için çok yakışıklıyım. </st><st c="26571">Beni görünce kadınların içi eriyor demek ki...”</st></p>
			<p><span><st c="26618">Yine ne söyleyeceğimi bilemiyorum. </st><st c="26654">Demek içi eriyor ha? </st><st c="26675">Biraz itibar, biraz değerli olabilmek, çok sevilebilmek uğruna aslında kendini harcıyor da, haberi yok. </st><st c="26779">Bu konuda onu daldığı uykudan uyandırabilir miyim acaba? </st><st c="26836">O sevilmeye, değerli ve üstün olabilmeye öyle aç ki...</st></span></p>
			<p><st c="26890">“Hepimiz sevilmek ve değerli olmak isteriz ama siz bu uğurda neleri feda ettiğinizin farkında mısınız?”</st></p>
			<p><st c="26994">“Nalan’ı mı diyorsunuz? </st><st c="27019">Yok, yok... </st><st c="27031">Onu feda etmeyeceğim galiba. </st><st c="27060">Hep birlikte yaşayıp gitmenin bir yolunu bulurum belki.”</st></p>
			<p><st c="27116">“Ben Nalan Hanım’dan değil, sizden söz ediyorum. </st><st c="27166">Değer görmeye olan açlığınız başınızı derde sokacak. </st><st c="27219">Kendi kendinize ihanet ediyorsunuz. </st><st c="27255">Yani kendi bacağınıza sıkıyorsunuz.”</st></p>
			<p><st c="27291">“Yok canım, onu da nereden çıkardınız?”</st></p>
			<p><st c="27331">“Çoğu erkeğin hayal bile edemediği bir düzen kurmuşsunuz. </st><st c="27390">Bu düzeni paramparça etmek sizce akılcı mı?”</st></p>
			<p><st c="27434">“Ben birine kafaya taktım mı, onun peşini bir daha bırakmam. </st><st c="27496">Siz Laz kızını tanısanız, bana hak verirdiniz. </st><st c="27543">Keşke onu da getirebilsem buraya. </st><st c="27577">Dedim ya, Laz kızı bunların hiçbirine benzemiyor. </st><st c="27627">O da benim gibi çok çekmiş hayattan. </st><st c="27664">Her neyse, onu getiremesem de, bizim hanımı da bir görün istiyorum. </st><st c="27732">Yıllardır zaman zaman bir yumru oturur boğazına. </st><st c="27781">Ne yutabilir, ne tükürebilir. </st><st c="27811">Saatlerce hıçkırır, durur. </st><st c="27838">Birkaç yere götürdüm ama geçiremediler. </st><st c="27878">Gördükçe acıyorum haline. </st><st c="27904">Yüzü kızarıyor, buz gibi ter geliyor sırtından. </st><st c="27952">Bayılacak sanıyorum, zor tutuyor kendini. </st><st c="27994">Yazık, yine de bana bir şey demez.”</st></p>
			<p><st c="28029">“Öyle mi? </st><st c="28040">Tamam, getirin. </st><st c="28056">Hem onunla da tanışmış oluruz.”</st></p>
			<p><st c="28087">“Siz artık aileden sayılırsınız. </st><st c="28121">Şimdi duyunca kim bilir nasıl sevinecek. </st><st c="28162">Ben Tuna Hanım’dan randevu alırım. </st><st c="28197">Ama ayrıca kendim için de alacağım. </st><st c="28233">Tamam, değil mi?”</st></p>
			<p><st c="28250">“Olur, bekliyorum.”</st></p>
			<p><st c="28270">“Bir kere daha konuşalım bakalım. </st><st c="28305">Bu söylediklerinizi de düşüneceğim. </st><st c="28341">Haftaya görüşmek üzere...”</st></p>
			<p><span><st c="28367">Böyle diyerek yine çevik bir hareketle yerinden kalkıp elimi kuvvetlice sıkarak çıkıyor Hayri. </st><st c="28463">Her şeyi bu kadar açık konuşan, duyguları bu kadar meydanda bir erkekle konuşmak güzel oluyor. </st><st c="28558">Hayri yanlış yapıp doğru söylüyor. </st></span></p>
			<p><span><st c="28593">Onu dinlerken hep kader denen şeyi düşünüyorum. </st><st c="28641">Gerçekten de kaderimiz biz daha çok küçükken yazılıyor. </st><st c="28697">Hepimiz bir yerlerimizden yaralıyız. </st><st c="28734">Hayri’nin yaraları çok açık. </st><st c="28763">O varoş çocuğu olmaktan çıkıp şehir çocuğu olmayı hayal etmiş. </st><st c="28826">Hep önemli, değerli biri olmak istemiş. </st><st c="28866">Çocukluğunda bunu hiç görememiş. </st><st c="28899">Anneyi çok erken kaybetmiş. </st><st c="28927">Kaybetmese de, köy yerinde kadınların, çocuklarından daha önemli işleri, dertleri var. </st><st c="29014">Ben, diyememiş. </st><st c="29030">Ben olamamış. </st><st c="29044">Kendine okumak, diploma sahibi olmak gibi hedefler de koyamamış. </st><st c="29109">Yıllarca bunların hayalini bile kuramadan yaşamış. </st><st c="29160">Aslında içindeki bu enerjiyi doğru hedeflere yönlendirebilse, Hayri her şey olurdu. </st><st c="29244">İşte bunu yapamamış çünkü kendinden ümidi yokmuş. </st><st c="29294">Ben diyemeyen, ben olamayan birinin kendinden ümidi olur mu?</st></span></p>
			<p><span><st c="29354">İşte bu ışığı ona kadınlar yakmış. </st><st c="29390">Hayri de ışığın peşine düşmüş. </st><st c="29421">Işık parladıkça Hayri daha çok koşmuş. </st><st c="29460">Hâlâ da koşuyor çünkü yıllardır ulaşamadığı hedeflere kadınlar sayesinde ulaşmış ve sonunda Hayri Bey olmuş. </st><st c="29569">Yıllardır hasret kaldığı beyliğin tadını çıkarıyor. </st><st c="29621">Böyle yaşamanın, eskisi gibi olmaktan, eskisi gibi yaşamaktan ne kadar farklı olduğunu hissetmek, Hayri’yi adeta sarhoş etmiş. </st><st c="29748">Bütün bunları kendinden beklemiyormuş.</st></span></p>
			<p><span><st c="29786">Sanırım Laz kızında, Nalan’la yaşadıklarının biraz da tersini yaşamak istiyor. </st><st c="29866">O gariban bir Laz kızı, bizimki ise çoktan Hayri Bey olmuş bile.</st></span></p>
			<p><span><st c="29930">Ancak şimdi hayat onu hiç fark ettirmeden başka yollara götürmeye niyetleniyor. </st><st c="30011">Beyninin bir kısmı, “Aferin sana Hayri” derken, öteki kısım hâlâ eski Hayri’de, gariban Hayri’de kalmış. </st><st c="30116">Geç bunları, diyor ona. </st><st c="30140">Ben senin ne olduğunu, ne olmadığını çok iyi biliyorum. </st><st c="30196">Bu kadar beylik yeter. </st><st c="30219">Şimdi sıra yine eski Hayri’de. </st><st c="30250">Hayri Bey olamayan Hayri’de... </st><st c="30281">Sen çuvalları Sarı’ya taşıtmışsın ama babandan da dayağı yemişsin. </st><st c="30348">Onu bile unutmazken, şimdi yaptıklarını görmez misin sanıyorsun? </st><st c="30413">Ne yani, bunların bedelini ödetmeyecek misin kendine? </st><st c="30467">Öyle yağma yok! </st><st c="30483">Ben değil, bu cezayı sen vereceksin kendine.</st></span></p>
			<p><span><st c="30527">İşte benim kulağıma böyle diyor bilinçdışı. </st><st c="30572">Kurşunu başkası değil, sen sıkıyorsun bacağına dedim ama anlamadı. </st><st c="30639">Bunu insanlar kolay anlamaz zaten! </st><st c="30674">Tanrı’nın insana kendi kaderini kendine yazdırdığını anlamak kolay mı? </st></span></p>
			<p><span><st c="30745">Bilinçdışı Laz kızına bayılmış. </st><st c="30777">Bugün olmazsa başka gün, Laz kızı olmazsa Çerkez kızını mutlaka bulur ve karşısına çıkarırdı onun. </st><st c="30876">Derdi kimin kızı olduğu değil, bilinçdışının derdi onu eski çöplüğüne geri döndürmek. </st><st c="30962">Kader motifi her zaman alıştığını, öğrendiğini, bildiğini arar. </st><st c="31026">Bazen güzellikler bile çok gelir ona. </st><st c="31064">İşte böyle bacağına sıktırarak seni alır, doğduğun evde yaşadığın duyguların aynısını yaşayacağın bir yerlere götürüverir.</st></span></p>
			<p><span><st c="31186">Kader, işte böyle bir şey! </st><st c="31214">Tesadüf dediğimiz hiçbir şey tesadüf değil aslında. </st><st c="31266">Bilinçdışımız, bize onu arayıp bulduruyor. </st><st c="31309">Ödülü de biz veriyoruz kendimize, cezayı da... </st></span></p>
			<p><span><st c="31356">Bela geliyorum diyor ama Hayri bunu görmüyor. </st><st c="31402">Kim bilir nasıl süründürecek onu Laz kızı. </st><st c="31445">Ve ben bunu biliyor ama Hayri’ye gösteremiyorum. </st><st c="31494">Görmek istemeyene doktor ne yapsın!</st></span></p>
			<p><span><st c="31529">Laz kızı Nalan gibi değil. </st><st c="31557">O çok farklı bir dünyadan geliyor. </st><st c="31592">Hem de buldozer gibi geliyor. </st><st c="31622">Ortalığı yakıp yıkmadan gitmez. </st></span></p>
			<p><span><st c="31654">Kim bilir böyle yaparak o da hangi suçların cezasını ödetecek kendine.</st></span></p>
		</div>
<div id="charCountTotal" value="31724"></div></body>
</html>
