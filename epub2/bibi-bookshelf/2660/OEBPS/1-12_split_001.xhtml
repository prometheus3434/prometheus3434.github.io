<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-12" xml:lang="tr-TR">
<div>
<p><st c="0">“İşte böyle Gülseren Hanım! </st><st c="29">Allah bana da böyle bir kader nasip etmiş. </st><st c="72">Bunların cezasını benim çekmemi uygun görmüş. </st><st c="118">Onları öldürmüş, benim gibi bir zavallıyı yaşatmış. </st><st c="170">El kadar sabinin ne suçu, ne günahı var dememiş. </st><st c="219">Bu kadar nefret edilen bir bebek nasıl ölmez, nasıl yaşar, anlamadım gitti.” </st></p>
			<p><span><st c="296">Nalan boğazına düğümlenen hıçkırıktan kurtulmak için elindeki mendili ağzına götürerek, birkaç kere küçük küçük öksürüyor. </st><st c="419">Bu konuyu sonuna kadar anlatmadan gitmeyecek. </st></span></p>
			<p><st c="465">“Benim doğduğum gün doktorlar anneyi kaybettiklerini söyleyince bizimkiler çıldırmış. </st><st c="551">Kendilerini yerden yere atmışlar. </st><st c="585">Sonra annemin cenazesi filan derken ben hastanede kalmışım. </st><st c="645">Arayan, soran olmamış. </st><st c="668">Sonra hastaneden bizimkileri aramış doktorlar. </st><st c="715">Bebeğinizi gelin alın diye. </st><st c="743">Bizimkilerden ses çıkmayınca doktorlar aksi halde bebeğin devlet korumasına alınmasını sağlayacağız demişler. </st><st c="853">Sonunda sanırım ben on beş yirmi günlükken gelip almışlar. </st><st c="912">O ara hemen Hafize Nine’yi bulmuşlar, bana baksın diye. </st><st c="968">Bir de halam gelmiş. </st><st c="989">Delidolu, hiç evlenmemiş, yıllarca babama sığınmış bir kadındır halam. </st><st c="1060">Sanırım biraz da onun zoruyla aldılar beni.”</st></p>
			<p><st c="1104">“Halanız yani dedenizin kız kardeşi mi?”</st></p>
			<p><st c="1145">“Evet evet! </st><st c="1158">Dedemin bütün sülalesi reddetmiş onları. </st><st c="1199">Bir tek halam bizimkilerin tarafında kalmış. </st><st c="1244">Onun malını mülkünü de elinden alamadıkları için, önce yıllarca babam halama bakmış, benden sonra da halam bize maddi destek sağlamış. </st><st c="1379">Bunca zaman beni de terk etmedi. </st><st c="1412">Nereye gitsem, yakınımda bir yerlerde olmayı başardı.”</st></p>
			<p><st c="1466">“Siz çocukken de ilgilenir miydi sizinle?”</st></p>
			<p><st c="1509">“Annem izin verse ilgilenecekmiş kadın. </st><st c="1550">Hatta verin ben bakayım demiş. </st><st c="1581">Ona da vermemişler. </st><st c="1601">Beni bir odaya tıkmışlar, başıma da Hafize Nine’yi dikmişler, bir sürü de özel öğretmen, işte öyle büyümüşüm ben.”</st></p>
			<p><st c="1715">“Nasıl yani? </st><st c="1729">Hafize Nine nasıl bir kadındı?”</st></p>
			<p><st c="1760">“Yaşlı, okuma yazması olmayan, çok temiz ve titiz bir kadındı. </st><st c="1824">Zaten başka türlü olsa annem onu eve almazdı.”</st></p>
			<p><span><st c="1870">Bu da çok garip. </st><st c="1888">Anladığım kadarıyla anneanne evde matmazellerle büyümüş, anadili gibi Fransızca konuşan bir kadın. </st><st c="1987">Ancak bebeğe baksın diye okuma yazması bile olmayan, yaşlı bir kadını alıyor eve. </st><st c="2069">Daha iyisini bebeğe layık mı görmüyor, öfkesini böyle mi çıkarıyor, bebeğe şefkat gösterecek birini mi arıyor?</st></span></p>
			<p><st c="2179">“Dünyaya gelmemle birlikte başta anneannem ve dedem olmak üzere, koca bir sülale yasa bürünmüş. </st><st c="2276">Bizimkileri biliyorum ama memlekettekiler yani anneannem ile dedemin aileleri ne yaptı, neler çekti bilmiyorum. </st><st c="2388">Bir tek bildiğim, ailedeki bekâr kızları düşünerek, ‘Biz bu kızları kime vereceğiz?’ dedikleri. </st><st c="2484">Sanırım bu olaydan sonra kimse onların sülalesinden kız almak, onlara kız vermek istememiş. </st><st c="2576">Adımız hepten kötüye çıkmış.” </st></p>
			<p><span><st c="2606">Tahmin ediyorum, böyle olmuştur. </st><st c="2639">Anadolu’da buna “Sülaleye kara çalındı” derler. </st><st c="2687">Anne tarafından biri yani kızın dayısı yeğenine tecavüz ediyor. </st><st c="2751">Bizim halkımız bunu affetmez. </st><st c="2781">Nasıl ki bir aileden bir fahişe çıkınca tüm aileyi lekelerse, bunda da aynısı olur. </st><st c="2865">Ötekilerin suçu ne diyen olmaz. </st><st c="2897">Böylece bir olay, bir kuşağın kaderini değiştirir.</st></span></p>
			<p><st c="2947">“Anneannem de dedem de benden çok yaşlıydı. </st><st c="2992">Ben onları anne baba bildiğim için onlardan söz ederken anne baba dersem sakın şaşırmayın, karıştırmayın.”</st></p>
			<p><st c="3098">“Tamam Nalan Hanım.”</st></p>
			<p><st c="3119">“Annem herkese kızının ve damadının bir trafik kazasında öldüğünü, bir tek benim kurtulduğumu söylerdi. </st><st c="3224">Bana da öyle söylerlerdi. </st><st c="3250">Yıllarca öyle bildim.”</st></p>
			<p><st c="3272">“Dayıya yani babanıza ne olmuş Nalan Hanım?”</st></p>
			<p><st c="3317">“Orası hâlâ karanlık. </st><st c="3340">Bana söylenen, annemin hamile kaldığı anlaşılınca onun ortadan kaybolduğu ama ben buna hiç inanmadım. </st><st c="3442">Belki de aile yok etti onu ama bu sadece bir tahmin. </st><st c="3495">Belki de intihar etti. </st><st c="3518">Yani iki genç birden hayatlarının baharında benim yüzümden yok oldular.” </st></p>
			<p><span><st c="3591">Yine susuyorum. </st><st c="3607">Şimdilik hiç araya girmemeliyim.</st></span></p>
			<p><st c="3639">“Annemi düşünürdüm hep... </st><st c="3666">Daha on üç-dört yaşındayken kara topraklara giren küçücük annemi... </st><st c="3734">Neler yaşadı, neler hissetti, çok korktu mu diye düşünür dururdum... </st><st c="3803">Ya babam? </st><st c="3813">O nasıl biriydi acaba? </st><st c="3836">Ondan, annemin ölümüne sebep olduğu için nefret mi etmeliydim, yoksa ona da üzülmeli miydim? </st><st c="3929">Babam, yani annemin dayısı, yani anneannemin erkek kardeşi kaybolduğunda ya da öldüğünde yirmi üç yaşındaymış. </st><st c="4040">O nasıl biriydi acaba? </st><st c="4063">Bir canavar mı, yeğenini iğfal eden kalpsiz, ahlaksız, kötü biri miydi? </st><st c="4135">O zaman hukuk fakültesinde okuyormuş... </st><st c="4175">Yani belki de hâkim olup suçlulara ceza verecekti... </st><st c="4228">Başkalarına ceza vermeyi öğrenirken, kendisi nasıl böyle bir şey yapmıştı? </st><st c="4303">Annemi çok zorlamış mıydı, yoksa aralarında yasak bir ilişki mi vardı? </st><st c="4374">Ama zavallı annem daha on üç-on dört yaşında, aşk nedir bilir miydi? </st><st c="4443">Anne dediğim anneannemin gözleri onun için mi hep yaşlıydı? </st><st c="4503">Akşama kadar namaz kılıp tövbe etmesi de mi bundan mıydı? </st><st c="4561">Bu işte onun ne suçu vardı? </st><st c="4589">Kendini neden bu kadar suçluyordu? </st><st c="4624">Baba dediğim dedem bu olaydan önce acaba arada bir de olsa güler miydi? </st><st c="4696">Beni kucaklarına aldıklarında ne hissetmişlerdi? </st><st c="4745">Benden iğrenmişler miydi? </st><st c="4771">Yoksa ben de öleyim diye Tanrı’ya dua mı etmişlerdi? </st><st c="4824">Adımı, onun için mi Nalan koymuşlardı? </st><st c="4863">Hepsi ölürken ben neden yaşamıştım? </st><st c="4899">Beni öldürmeye kıyamamışlar mıydı? </st><st c="4934">Yoksa çok uğraşmışlar ama ben yine de ölmemiş miydim? </st><st c="4988">Küçücük bir bebekken, kimsenin elini sürmeye cesaret edemediği, yüzüne bakmaya tahammül edemediği iğrenç bir varlık, dokunanın eline bulaşacak bir günahın en kesin kanıtı mıydım? </st><st c="5167">Benim yüzüme bakınca ne gördüler, kimi gördüler bende? </st><st c="5222">Ben kime benziyordum, dayısı tarafından iğfal edilen anneme mi, yoksa yeğenini iğfal eden babama mı?” </st></p>
			<p><span><st c="5324">Artık bunları bana değil, kendine ya da o küçük bebeğe anlatıyor. </st><st c="5390">Dalmış gitmiş... </st><st c="5407">Sanırım o küçük bebek kucağında, onunla konuşuyor. </st><st c="5458">Ah bir barışabilse, o küçük bebekle bir barışabilse, bu acılar öyle hafifler ki...</st></span></p>
			<p><st c="5540">“O bebek o karanlık, o zindan gibi evde nasıl büyüdü, neler yaşadı, neler çekti kimse bilir mi? </st><st c="5637">Çocukluğumda yaşadıklarımın hesabını ben şimdi kimden soracağım. </st><st c="5702">Hangi hâkim, hangi savcı dinleyecek beni. </st><st c="5744">Dinleseler bile onlar da sözün yarısında kalkıp gitmeyecekler mi? </st><st c="5810">Kimsenin sevmediğini, sahiplenmediğini Allah sever mi? </st><st c="5865">Sevse bile öteki kullarına bunu nasıl anlatır? </st><st c="5912">O zaman onlar sormazlar mı, onun yüzünden dünya başımıza yıkıldı, kimsenin yüzüne bakamaz olduk, kendimizden utandık demezler mi? </st><st c="6042">Bizim günahımız neydi diye sitem etmezler mi? </st><st c="6088">Yıllarca nefret ettiğim, beni sevmiyorlar, hiç sevmediler diye kin tuttuğum anneannemle dedeme yazık değil mi?” </st></p>
			<p><span><st c="6200">Demek o bebek, o evde hiç sevilmeden, okşanmadan büyüdü. </st><st c="6257">Demek Nalan gerçeği çok sonradan öğrendi. </st><st c="6299">Demek yıllarca ona bakan insanlardan nefret etti. </st><st c="6349">Gerçeği öğrenince de bütün nefreti kendine döndü.</st></span></p>
			<p><span><st c="6398">Aman Tanrım!</st></span></p>
			<p><span><st c="6411">İnsan yavrusu doğduğunda tamamen bakıma muhtaçtır. </st><st c="6463">Anne ile bebek arasında kurulan o ilk ilişki aslında kaderimize giden ilk basamaktır. </st><st c="6549">Eğer o anne bebeğin ihtiyaçlarını onun el kol sallamalarından, bakışlarından, çıkardığı seslerden hemen anlar ve anında bu ihtiyaçları karşılarsa, bebek bu yeni ortama güven duymaya başlar.</st></span></p>
			<p><span><st c="6738">Anne bu dönemde bebeğe nasıl davrandıysa, bebek büyüdükçe başkalarıyla kurduğu ilişkileri ilk öğrendiği bu anne bebek ilişkisi gibi kurar. </st><st c="6878">Anne ona güven verdiyse, o bebek için dünya güvenli bir yerdir. </st><st c="6942">Vermediyse güvensiz. </st><st c="6963">Bebek bu ilişkide aradığı güveni bulamazsa, gelecekte o yetişkin için tüm ilişkiler güvenilmezdir. </st><st c="7062">Bu ilişkilerde zorlandığı zaman ilişkiden hemen kaçar, mücadele etmez. </st><st c="7133">Kendini sakinleştirmenin yollarını arar. </st><st c="7174">Sürekli alışveriş yapma, gece yarıları kalkıp bol bol yemek yemek gibi... </st><st c="7248">Yani annesinin doyuramadığı duygusal açlığı ısrarla bunları yaparak doyurmaya çalışır. </st><st c="7335">Nalan’ın Hayri’yle beraber olana kadar bitmez tükenmez alışveriş merakı gibi. </st><st c="7413">Ya da bu kişiler sevdikleri insanla sürekli ilişki içinde ya da yan yana olmak ister. </st><st c="7499">Kafası sürekli sevgilisinin onu sevip sevmediğiyle meşguldür. </st><st c="7561">Bu konuda hep endişelidir. </st><st c="7588">Terk edilmekten hem çok korkar, hem de bir gün nasıl olsa terk edileceğinden emin gibidir.</st></span></p>
			<p><span><st c="7678">Kendi geçmişini doğru okumazsan, hayat boyu aynı geçmişi tekrarlar durursun ve bütün bunları bir kader gibi kendi çocuğuna geçirirsin.</st></span></p>
			<p><st c="7813">“İnsan eve kedi bile alsa, onu sadece doyurmakla, ısıtmakla kalmaz. </st><st c="7882">Kedi bile benimle ilgilenin diye ayaklarınıza sürünür, beni sevin der. </st><st c="7953">Ben onların ayaklarına bile sürünemezdim. </st><st c="7995">Bana dokunmaya korkarlardı. </st><st c="8023">Hafize Nine beni yedirir, içirir, giydirir, kuşatır ama onlar bucak bucak kaçardı benden. </st><st c="8113">Bırakın dokunmayı, görmek bile istemezlerdi. </st><st c="8158">Evin en büyük odasını benim için hazırlamışlardı. </st><st c="8208">Kendileri küçük odada yatarlardı. </st><st c="8242">Benim odamda bir çocuğun isteyebileceği her şeyin fazlası vardı. </st><st c="8307">En güzel yataklar, dantel örtüler, çeşit çeşit lambalar, oyuncaklar, kitaplar, kalemler, boyama defterleri, oyuncağın her türlüsü... </st><st c="8440">Bir tek ne yoktu biliyor musunuz? </st><st c="8474">Sevgi... </st><st c="8483">Ben varken hiç girmezlerdi odama. </st><st c="8517">Okul öncesi hep yalnızdım o odada. </st><st c="8552">Hafize Nine arada girer çıkar, bana bir şeyler yedirir, giydirir, oyuncaklarımı önüme döker giderdi.”</st></p>
			<p> <span><st c="8653">Hafize Nine de ona sevgi, şefkat göstermiyor. </st><st c="8700">Sadece yapılması gerekenleri yapıyor.</st></span></p>
			<p><st c="8737">“Anneannem bir yere gideceği zaman yine Hafize Nine beni yıkar, paklar, saçlarımı tarar, kurdelelerimi takar, üstüme en şık elbiselerimi giydirir, kolonyamı sürer kapıya çıkarırdı. </st><st c="8919">Ben orada bir süre anneannemi beklerdim. </st><st c="8960">Biraz sonra o giyinip kuşanıp gelir, birlikte aşağı inerdik. </st><st c="9021">Arabada yan yana otururken bile bana dokunmamaya özen gösterir ama gideceğimiz yere varınca işler değişirdi. </st><st c="9130">Sadece o zamanlar benim elimi tutar, yüzüne sahte bir gülümseme yerleştirir, gittiğimiz evde beni göklere çıkarır, ne kadar çalışkan, ne kadar akıllı ve uslu bir kız olduğumu anlatır dururdu. </st><st c="9322">İkramlar başlayınca yanlış bir şey yapmaktan ödüm kopar, gözümü onun gözünden hiç ayırmazdım. </st><st c="9416">Oradaki kadınlar benimle ilgilenir, sorular sorar, başımı okşar, beni ne kadar beğendiklerini söylerlerdi. </st><st c="9523">Ama bunların hepsi bir oyundu. </st><st c="9554">Oradan çıkınca arabaya biner binmez oyun biter, anneannem o mutluluk maskesini çıkarır, ben orada yokmuşum gibi davranırdı. </st><st c="9678">Ben yanlış bir şey mi yaptım diye sık sık dönüp ona bakar, bazen de, ‘Bana aferin dediler, beni beğendiler, di mi anne?’ diye sorardım çünkü benim en önemli görevim, daha doğrusu varlık sebebim aferin alabilmekti. </st><st c="9892">O da hiç yüzüme bakmadan başıyla beni onaylardı.”</st></p>
			<p><span><st c="9941">Kişiliği genel hatlarıyla ta o zaman çizilmiş. </st><st c="9989">Doğduğumuz evlerde yazılır kaderimiz. </st><st c="10027">Yıllar önce Dr. </st><st c="10043">Spock adlı bir Amerikalı, annelere yeni doğan bebekleriyle ilişkileri konusunda öneriler sunduğu bir kitap yayınlamıştı. </st><st c="10164">“Bırakın ağlasın. </st><st c="10182">Göreceksiniz iki üç gün ağlayıp sonra susacak, uslu, sizin kurallarınıza uyan bir bebek olacak” diyordu Dr. </st><st c="10290">Spock.</st></span></p>
			<p><span><st c="10296"> O yıllar bu kitabı okuyan annelerin bebekleri günlerce yataklarında haykırarak ağlamış, kusmuş, boğulacak gibi olmuş ama anneler doktorun önerilerine uyarak asla bebeğin yanına gitmemiş, onu kucağına almamış, sallamamış, ona ninni söylememişti.</st></span></p>
			<p><span><st c="10541">Gerçekten de bebekler bir süre sonra susmuştu. </st><st c="10589">Anneleri tarafından doyurulamayan bu bebekleri sonradan hayat hiç doyuramadı.</st></span></p>
			<p><span><st c="10666">Biri size, “Bebeği kucağına alma, şımartma, bırak ağlasın” derse sakın kulak asmayın. </st><st c="10753">Beynin gıdası ilişkidir. </st><st c="10778">Bebeğin beynini aç bırakmayın. </st></span></p>
			<p><span><st c="10809">Nalan’ın durumu Dr. </st><st c="10829">Spock’un bebeklerinden daha kötü. </st><st c="10863">Onu arada bir bile olsa kucağına alan, seven, okşayan kimse olmamış galiba. </st><st c="10939">Bunun tadını bile öğrenmemiş. </st><st c="10969">Aile onu öyle ihmal etmiş, öyle görmezden gelmiş ki, adeta ona, “Sen yoksun!” demiş, onu ihmal etmekle kalmamış, taciz de etmiş. </st><st c="11098">Bir odaya kapatıp dünyayla ilişkisini keserek bu sefer de ona adeta, “Seni sevmiyoruz” demiş!</st></span></p>
			<p><span><st c="11191">Bir türlü tadamadığı sevgiyi, şefkati, sahiplenmeyi ona Hayri yavaş yavaş tattırmış. </st><st c="11277">Bu ilişki bu kadar yavaş gelişmeseymiş, Nalan ona asla güvenmez, inanmaz, ona kendini teslim etmezmiş. </st><st c="11380">Hayri bu konuda onu bir öğretmen gibi ağır ağır eğitmiş. </st></span></p>
			<p><span><st c="11437">Şimdi bir şeyler kafamda yerli yerine oturmaya başlıyor. </st><st c="11494">Demek onun hedefi önce sevgi açlığını doyurmak sonra da toplumdan aferin alabilmek. </st><st c="11578">Sedat ne yapmış, onu hem sevmemiş, hem de aferin dememiş. </st><st c="11636">Beğenmemiş, eleştirmiş, Nalan’ın ailesi gibi onaylamamış onu. </st><st c="11698">Belki de fazla dokunmadı bile kıza.</st></span></p>
			<p><span><st c="11733">Hayri ne yapıyor? </st><st c="11752">Onu dünyalar kadar seviyor ve hep aferin diyor; beğeniyor, kraliçem diyor, hayranlık duyuyor.</st></span></p>
			<p><span><st c="11845">Aslında kaderinin onu götürdüğü yer Sedat’ın yanıymış. </st><st c="11901">Yani büyüdüğü evdeki alışkın olduğu duyguların hepsi Sedat’taymış. </st><st c="11968">Hepimiz genelde tam olarak bunu yaparız. </st><st c="12009">Bir gün aniden çocukken alışkın olduğumuz duyguları bize hissettirecek ilişkilerin içinde buluruz kendimizi. </st><st c="12118">Sonra da döner, bunu biz zorla arayıp bulduk demek yerine, kaderim böyleymiş der, geçeriz.</st></span></p>
			<p><span><st c="12208">Çocukluğunda aşağılanan, hırpalanan, adam yerine konulmayan çocuklar, günün birinde onlara aynı bu duyguları yaşatacak birilerini mutlaka bulurlar. </st><st c="12357">Hatta bu yüzden o kişiden ayrılır ama sonra daha beteri çıkar karşılarına. </st><st c="12432">Bunu onların karşılarına çıkaranın hayat olduğunu, kader olduğunu zannederler ama genelde hayat bizi takip eder, biz hayatı değil.</st></span></p>
			<p><span><st c="12562">Hayri piyangodan çıkmış. </st><st c="12588">Nalan da ona bütün gücüyle sarılmış.</st></span></p>
			<p><st c="12624">“Evde sizinle hiç konuşmazlar mıydı?”</st></p>
			<p><span><st c="12662">Düşünüyor. </st><st c="12674">Bu soruya hemen cevap veremedi. </st><st c="12706">Ne acı! </st><st c="12714">Onunla konuştukları anları bulmaya çalışıyor.</st></span></p>
			<p><st c="12759">“Okula başlayana kadar sanki cam bir fanusun içinde büyüdüm. </st><st c="12821">Doğru dürüst konuşamazdım bile. </st><st c="12853">Okula başladığım ilk yıl öğretmenler bir zekâ sorunum olduğunu düşünmüşler çünkü diğer çocuklar gibi konuşamıyor, olaylara tepki veremiyormuşum.”</st></p>
			<p><span><st c="12998">Uyaran eksikliği. </st><st c="13017">Bir çocuğu doğduğu gün yalnız bir odaya hapseder, onun hayatta kalmasını sağlamak için gerekli ihtiyaçlarını karşılamakla yetinirseniz çocuğun zihni gelişemez. </st><st c="13177">Yine de iyi kurtarmış Nalan. </st><st c="13206">Belki de Hafize Nine sayesinde.</st></span></p>
			<p><st c="13237">“Sonra yavaş yavaş adapte olmaya başlamışım ama öğretmenler çok uğraşmış benimle. </st><st c="13320">Şimdi daha iyi hatırlıyorum, sınıfta hepsi de en çok benimle konuşur, derse beni kaldırır, her şeyi bana anlattırırlardı. </st><st c="13442">Demek bazı şeylerin nedenini anladı onlar.”</st></p>
			<p><st c="13485">“Sanırım öyle. </st><st c="13501">Uyaran eksikliği sizde kalıcı bir iz bırakmamış. </st><st c="13550">Belki de öğretmenlerinizin sayesinde.”</st></p>
			<p><st c="13588">“Ah Gülseren Hanım, ah!”</st></p>
			<p><span><st c="13613">Ah, bence de ah! </st><st c="13631">Çocuğu resmen lüks bir hapishanede hücre cezasına çarptırmışlar.</st></span></p>
			<p><st c="13695">“Okula giderken sabah beni Hafize Nine giydirir, çantamı elime verir, özel arabayla Sadık Amca beni okula götürürdü. </st><st c="13813">Sonra çıkışta yine o alırdı. </st><st c="13842">Okul dönüşü annem şöyle bir uğrardı odama. </st><st c="13885">Bana dokunmadan kapıdan bakar, bana bir şey demez ama ben ona anlatırdım. </st><st c="13959">Şu dersten pekiyi aldım, soruların hepsini bildim filan işte. </st><st c="14021">O da uzaktan beni dinler, başını sallar ve giderdi. </st><st c="14073">Akşam babam gelince o da gelirdi odama. </st><st c="14113">Bana merhaba der, ben de ona uzaktan hoş geldiniz derim, ne var ne yok gibi bir şeyler sorar, sonra o da giderdi. </st><st c="14227">Akşam yemeklerini hep birlikte yerdik. </st><st c="14266">Babam iş güç filan bir şeyler anlatır, annem ona cevap verir, o da bugün gidip geldiği yerleri söyler, ben de onları dinlerdim. </st><st c="14394">Yemek yerken gürültü çıkarmamaya, çatalımı bıçağımı yere düşürmemeye çok dikkat eder, tabağıma konanı hiç canım istemese bile bitirmeye çalışırdım. </st><st c="14542">Sonra babam kitaplarına, annem de ya namaza ya da televizyonun başına gider, ben de odama kapanırdım. </st><st c="14644">Alışmıştım yalnızlığa. </st><st c="14667">O saate kadar zaten ödevlerim bitmiş olurdu. </st><st c="14712">En büyük odayı bana verdikleri için benim pencerem caddeye bakardı. </st><st c="14780">Işıkları söndürür, sadece yatağımın başucunda duran küçük gece lambasını yakar, geceliğimi giyer, pencerenin kenarına oturur, saatlerce camdan aşağı bakardım. </st><st c="14939">Hayatı işte o pencereden öğrenmeye çalışırdım. </st><st c="14986">Artık hangi saatte oradan kim geçer, hangi araba gelir, içinden kim iner, kim biner, hangi apartmandaki hangi dairede insanlar erken yatar, kimler oturur, mahallede, kaç kedi, kaç köpek var, hepsini ezbere bilirdim. </st><st c="15202">Hatta onlara isim bile takmıştım. </st><st c="15236">Kocaman siyah bir köpek vardı. </st><st c="15267">İnsan yolda görse korkar ama en uslusu oydu. </st><st c="15312">Kimseye sataşmaz, sadece karşı mahallenin köpekleri onların alanına girmesin diye sokağın başında uslu uslu nöbet tutardı. </st><st c="15435">Onun adı Mami’ydi. </st><st c="15454">Siyahlı beyazlı, atletik vücutlu, güzel mi güzel bir köpek daha vardı ama çok edepsizdi. </st><st c="15543">Her şeye kızar, bağırır, havlar, herkesi korkuturdu. </st><st c="15596">Onun erkek olduğunu düşünürdüm. </st><st c="15628">Efe efe gezerdi ortalıkta. </st><st c="15655">Ona Efe derdim. </st><st c="15671">Bir de Sarıkız vardı. </st><st c="15693">Sallana sallana yürürdü. </st><st c="15718">Öteki mahallenin köpekleri baskın yaparsa en çok dayağı o yerdi. </st><st c="15783">Hele Mami olmasa, parçalarlardı onu. </st><st c="15820">Bizim köpekler kedilerle pek kavga etmezdi. </st><st c="15864">Alışmışlardı birbirlerine.”</st></p>
			<p><st c="15891">“Mahallede tanıdığınız kimse yok muydu?”</st></p>
			<p><st c="15932">“Vardı, olmaz mı... </st><st c="15953">O saatte oradan geçen herkesi tanır, tanımadığımı da sonradan Hafize Nine’ye sorardım. </st><st c="16040">Sarhoş Muharrem vardı mesela. </st><st c="16070">Üç kızı varmış sarhoşun. </st><st c="16095">O da Sarıkız gibi sallana sallana yürür, köpekler ayaklarına dolanınca onlara verecek mutlaka bir şey bulur, köpek değil de insanmış gibi onlarla konuşur, onlara kızar, bağırır çağırır, sonra kıkır kıkır güler, oralarda döner, kendi kendine oynar, sonra da yine sallana sallana evine giderdi. </st><st c="16388">Çok severdim ben onu. </st><st c="16410">O benim arkadaşımdı. </st><st c="16431">Saat dokuz olsa da Sarhoş Muharrem gelse diye camda bekler, o gelmeden yatmazdım.”</st></p>
			<p><span><st c="16513">Ne ilginç bir durum. </st><st c="16535">Kızcağız yalnızlıktan kendine hayali bir dünya kuruyor, şizofrenlerde olduğu gibi. </st><st c="16618">Ama o bir şizofren değil. </st><st c="16644">Her şeyin kıyısından dönmüş.</st></span></p>
			<p><st c="16672">“Neden severdiniz onu?”</st></p>
			<p><st c="16696">“Çok tatlı bir adamdı. </st><st c="16720">O gülmeleri, oynamaları hoşuma gider, keşke o benim babam olsa derdim.” </st></p>
			<p><span><st c="16792">Bir sarhoş bile ona çok çekici geliyor. </st><st c="16832">Adam gülüyor, adam yaşıyor. </st><st c="16860">Hayri... </st><st c="16869">Sakın Hayri’ye olan aşkı köklerini Sarhoş Muharrem’den alıyor olmasın!</st></span></p>
			<p><st c="16939">“Nasıl bir adamdı Muharrem?”</st></p>
			<p><st c="16968">“Muharrem mi? </st><st c="16983">Yolda görsem tanımam. </st><st c="17005">Gece karanlık, sokak lambalarının altında ne kadar görüyorsam o kadar işte. </st><st c="17081">Esmerdi galiba. </st><st c="17097">Uzun boylu, iriyarı ama çok hareketliydi. </st><st c="17139">Hem kızar, hem severdi mahallenin köpeklerini. </st><st c="17186">O da benim gibi çok yalnızdı galiba. </st><st c="17223">Köpeklerle arkadaşlık ettiğine göre!” </st></p>
			<p><span><st c="17261">Anlattığı adam tam da Hayri! </st><st c="17290">Hayri de esmer, uzun boylu, iriyarı ve öfkeli. </st><st c="17337">Bu dünyanın işine akıl sır ermiyor. </st></span></p>
			<p><st c="17373">“Hatta bir gece o caddede bir olay olmuştu. </st><st c="17417">Beyaz bir araba, yolda giden bir gruba çarpmış, sonra aralarında kavga çıkmış, biri sıkı bir yumruk atıp adamı devirmiş, tam da o sırada Sarhoş Muharrem de oralarda olduğu için, o da kendini kavganın ortasında bulmuştu. </st><st c="17637">Polis gelince onlarla birlikte Muharrem’i de almıştı karakola. </st><st c="17700">Ben her zamanki gibi başımı cama dayamış pencereden bakıyor, her şeyi en ince ayrıntısına kadar görüyordum. </st><st c="17808">Belki de sarhoş olduğundan herkes onu suçlamış, ben de işin sonunu merak edip Hafize Nine’ye sormuştum. </st><st c="17912">Olan bizim Muharrem’e olacak deyince ben gördüklerimi tek tek ona anlatmış, Muharrem’in bir suçu olmadığını söylemiştim.”</st></p>
			<p><st c="18033">“Kaç yaşındaydınız o zaman siz?”</st></p>
			<p><st c="18066">“Sanırım dokuz-on yaşlarındaydım. </st><st c="18101">Sonra polis gelmiş, beni karakola götürmelerine ailem izin vermediği için hepsi birden beni evde dinlemişti.”</st></p>
			<p><st c="18210">“Korkmadın mı polislerden?”</st></p>
			<p><st c="18238">“Yok, hiç korkmadım. </st><st c="18260">Benimle ilgilenmeleri, bana soru sormaları hoşuma bile gitti. </st><st c="18322">Sen o saatte hep pencerede oturur musun diye hayretle soruşlarını unutamıyorum. </st><st c="18402">‘Ben o amcayı tanırım, her gece bu saatte buradan geçer, köpeklerle konuşur, sonra da evine gider. </st><st c="18501">O bir şey yapmadı. </st><st c="18520">Ben onu kalabalığın ortasında bile üstündeki kırmızı monttan tanırım’ dedim.”</st></p>
			<p><span><st c="18597">Yok artık! </st><st c="18609">Kırmızı mont ha!</st></span></p>
			<p><st c="18625">“‘Yumruğu vuran, koyu renk bir şeyler giyen biraz daha kısa boylu biriydi’ dedim. </st><st c="18708">Sonra Muharrem Amca’yı hemen bıraktılar.”</st></p>
			<p><st c="18749">“Sonradan tanıştınız mı onunla, size teşekküre geldi mi?”</st></p>
			<p><st c="18807">“Yok, gelmedi ama bana kıpkırmızı, şeker gibi elmalar yolladı Hafize Nine’yle. </st><st c="18887">Ondan sonra zaten her gece oradan geçerken yukarı bakar, bana başparmağıyla, ‘Aferin’ işareti yapardı ama benim baktığımı bildiği için eskisi gibi bağırıp çağırmaz, oynamazdı.”</st></p>
			<p><st c="19063">“Dünyaya açılan pencere! </st><st c="19089">Sizin o pencere dünya demekmiş, öyle değil mi?”</st></p>
			<p><st c="19136">“Öyle galiba!”</st></p>
			<p><span><st c="19151">Böyle derken bir hüzün bulutu yüzünü yalayıp geçiyor ama yine de bu konu, onu hüznün ve acının en yoğun olduğu bölgeden uzaklaştırdı.</st></span></p>
			<p><st c="19285">“Hiç arkadaşınız yok muydu?”</st></p>
			<p><st c="19314">“Vardı. </st><st c="19323">Okulda sonradan çok başarılı bir çocuk oldum. </st><st c="19369">Hiç yaramazlık yapmaz, hep en ön sırada oturur, her dersten en yüksek notu alırdım. </st><st c="19453">Öğretmenler çok severdi beni. </st><st c="19483">Hepsi de aferin derdi. </st><st c="19506">Onlar aferin dedikçe ben daha çok çalışır, onların gözüne girmeye uğraşırdım. </st><st c="19584">Sınıfta benim gibi uslu ve çalışkan birkaç kişi daha vardı. </st><st c="19644">Onlarla çok iyi anlaşırdık ama ben genelde sınıftaki herkese kendimi sevdirmeye çalışırdım. </st><st c="19736">Bana önce sinir olanlar bile sonradan benimle arkadaşlık ederdi.”</st></p>
			<p><span><st c="19801">Demek ki Nalan, çocukluğunda hiç sevilmeden, beğenilmeden ve kimseden onay almadan büyüdüğü için bütün bunları öncelikle hedef olarak görmüş. </st><st c="19944">Bir çocuk için ne büyük bir doyumsuzluk. </st><st c="19985">Çocuklukta aldığı bu yaralar, sonradan bu eksikliğin, bu duygusal açlığın acısını kim bilir ondan nasıl çıkardı.</st></span></p>
			<p><st c="20097">“Onlarla bahçede oynar mıydınız, birlikte bir şeyler yapar mıydınız?”</st></p>
			<p><st c="20167">“Evet, oynardık. </st><st c="20185">Ama benim her şeye dikkat etmem gerekirdi. </st><st c="20228">Üstümü kirletmez, bir şeyimi kaybetmez, kimseyle kavga etmezdim.”</st></p>
			<p><st c="20293">“Okul dışında?”</st></p>
			<p><st c="20309">“Yok, okulda biterdi her şey.”</st></p>
			<p><st c="20340">“Daha sonra, yani siz büyüdükçe nasıl oldu?”</st></p>
			<p><st c="20385">“Pek bir şey değişmedi. </st><st c="20410">Okuldan sonra eve özel öğretmenler gelirdi. </st><st c="20454">Kimi bana bale yapmayı, kimi genç kız gibi yürümeyi, kimi giyinmeyi, kimi de adabı muaşeret kurallarını öğretirdi.”</st></p>
			<p><span><st c="20569">Şimdi anlaşıldı neden kuğu gibi süzüldüğü. </st><st c="20613">Ders almış, çocukken öğrenmiş bunları.</st></span></p>
			<p><st c="20651">“Siz arkadaşlarınızla bir yerlere gitmek istemez miydiniz?”</st></p>
			<p><st c="20711">“Bilmem! </st><st c="20721">Onlardan izin istediğimi hiç hatırlamıyorum. </st><st c="20766">Öyle bir ihtimal yoktu sanki. </st><st c="20796">O evin kuralları dışında farklı bir şey düşünmek ya da istemek aklıma bile gelmezdi.”</st></p>
			<p><span><st c="20881">Şimdi başka bir şey daha aydınlandı kafamda. </st><st c="20927">Hayri’ye de itiraz etmiyor. </st><st c="20955">Kurallar neyse uyuyor ve farklı bir istekte bulunmak aklına bile gelmiyor. </st><st c="21030">Alıştığını yapıyor.</st></span></p>
			<p><span><st c="21049">Oysa Sedat’la evliyken çok farklı belki de oldukça özgür bir ortama girmiş. </st><st c="21126">Davetler, dışarda yenen yemekler, toplantılar filan. </st><st c="21179">Bunları hiç tanımıyor. </st><st c="21202">Oralarda olmayı, o ortamlarda insanlarla bir şeyler paylaşmayı, mutlu olmayı hiç denememiş, öğrenmemiş. </st><st c="21306">Olsa olsa oralarda da insanlardan aferin almaya çalışmıştır.</st></span></p>
			<p><span><st c="21366">Demek sadece Sedat değil, Hayri de onun kader motifinde kayıtlı. </st><st c="21432">Yasaklar, kurallar, evden çıkamamalar, yalnızlıklar, dışlanmışlıklar, her şeye boyun eğişler... </st><st c="21528">Çok ilginç... </st></span></p>
			<p><span><st c="21542">Hayatın sırrına ermek zor!</st></span></p>
			<p><st c="21568">“Ben kendimi bildim bileli hep bir yas, hüzün vardı bizim evde. </st><st c="21633">Nedenini bir türlü anlamazdım. </st><st c="21664">Ben hiç sevilmeden, gülmeden, eğlenmeden büyüdüm o evde. </st><st c="21721">Kimse benimle oyun oynamadı, kucağına almadı, hoplatmadı, zıplatmadı, parka götürüp salıncağa bindirmedi, elimden tutup gezdirmedi, balon almadı... </st><st c="21869">Bunların bir çocuk için ne kadar değerli olduğunu biliyorsunuz değil mi?”</st></p>
			<p><st c="21942">“Bilmez miyim?”</st></p>
			<p><st c="21958">“Bizim oturduğumuz evin karşısında bir Atıf Amca vardı. </st><st c="22015">Onun da benim yaşımda bir oğlu vardı. </st><st c="22053">Adı Oğuz’du. </st><st c="22066">Sanırım beş altı yaşlarında filandık. </st><st c="22104">Atıf Amca Oğuz’a küçük bir bisiklet almıştı. </st><st c="22149">Çok güzeldi. </st><st c="22162">Akşamları eve gelir gelmez baba oğul birlikte sokağa çıkarlar, Atıf Amca arkasından tutar, Oğuz da bisiklete binerdi. </st><st c="22280">Baba oğul sürekli konuşurlar, gülüşürlerdi. </st><st c="22324">Benim imrendiğim o bisiklet değildi. </st><st c="22361">Daha güzeli bende vardı zaten. </st><st c="22392">Ama babası arkasından tutunca, hep oğlunun yanında olunca o bisiklet değerli oluyordu. </st><st c="22479">Benim aslında her şeyim oldu; oldu da, sevenim olmadı.” </st></p>
			<p><span><st c="22535">Ne kadar haklı! </st></span></p>
			<p><st c="22551">“Okul çıkışı bir gün olsun annem babam beni almaya gelmedi. </st><st c="22611">Doğum günlerimde babam okula bütün sınıfa yetecek büyüklükte bir pasta gönderirdi. </st><st c="22694">Öğretmen beni çağırır, pastayı kestirir, arkadaşlarım da alkışlardı. </st><st c="22763">Annem babam gelmezdi o kutlamalara. </st><st c="22799">Sonra akşam yemeğinde bir pasta daha kestirirlerdi bana. </st><st c="22856">Kocaman bir paketin içinde gelen hediyeyi de elime verince görevlerini yapmış olurlardı. </st><st c="22945">O doğum günlerinde onların gözünden yaş eksik olmaz, ben de bunu bir türlü anlamazdım. </st><st c="23032">Meğer benim doğum günüm onların en acılı günüymüş. </st><st c="23083">Kızlarının ölüm günü yani...”</st></p>
			<p><span><st c="23112">Evet, tam da böyle. </st><st c="23133">Biri doğarken diğeri ölmüş. </st><st c="23161">Ne kötü bir alın yazısı...</st></span></p>
			<p><st c="23187"> “Ah Gülseren Hanım, ah! </st><st c="23212">Bizim oturduğumuz apartmanın kapıcısının kızına bile imrenirdim. </st><st c="23277">Benim her şeyim vardı ama yine de gözüm onda kalırdı. </st><st c="23331">Sanırım o da içinden bana imreniyordu. </st><st c="23370">Mahmut Efendi bizlere karşı çok saygılıydı ama eşine ve çocuklarına öyle değildi. </st><st c="23452">Arada bir kızı Hale’yi kulağından tuttuğu gibi atardı eve. </st><st c="23511">Ama sonra ne yapardı, kızını elinden tutar, köşedeki bakkala götürür, ona şeker alır, eline verir, sonra da ona sarılır öperdi. </st><st c="23639">Ben de bunları hep pencereden seyrederdim.”</st></p>
			<p><st c="23682">“Hale’yle arkadaşlık eder miydiniz?”</st></p>
			<p><st c="23719">“Etmeye çalışırdık. </st><st c="23740">Annem o gün iyi günündeyse Hale’nin bize gelmesine izin verirdi. </st><st c="23805">Hafize Nine hemen aşağı iner, Hale’yi alır gelirdi. </st><st c="23857">Hale bayılırdı bize gelmeye. </st><st c="23886">Benim odam, odamdaki birbirinden güzel ve değerli oyuncaklara çok imrenirdi. </st><st c="23963">Ben de o hangisini beğenir, hangisiyle oynamak isterse ona uyardım. </st><st c="24031">Hale o zaman çok sevinir, bana sarılıp öperdi. </st><st c="24078">Bir anda tüylerim diken diken olur, içime ılık ılık bir şeyler akar, sevinçten yanaklarım kızarırdı. </st><st c="24179">Hale o zaman güler, beni bir kere daha öperdi. </st><st c="24226">Çocukluğumda Hale’den başka kimse öpmedi beni.”</st></p>
			<p><st c="24273">“Anneniz nasıl bir kadındı, yani anneanneniz?”</st></p>
			<p><st c="24320">“Çok değişik biriydi annem. </st><st c="24349">Başkalarının yanında çok konuşkan, çok güler yüzlü, çok şık biri olurdu. </st><st c="24422">Eğer evdeyse yüzü hiç gülmez, sık sık namaz kılar, Kuran okur, dua eder, Hafize Nine evi her gün baştan aşağı pırıl pırıl temizlediği halde birimiz tuvalete girecek olursak hemen arkamızdan gelir ve oraları ovardı.”</st></p>
			<p><st c="24637">“Sadece tuvalet mi yoksa başka yerlerde de aynı titizliği gösterir miydi?”</st></p>
			<p><st c="24712">“Hayır hayır, sadece tuvalet banyo, bir de iç çamaşırları. </st><st c="24772">Her birimizin iç çamaşırı özel bir sepette toplanır, ağzı kapalı durur, çamaşır makinesine atılmaz, önce elde bir iki su yıkanır, sonra da küçük bakır kazanda kaynatılırdı. </st><st c="24945">Kış bile olsa kurumaları için arka balkondaki sadece onlar için kullanılan ip askıya asılırdı. </st><st c="25040">Son olarak da yine sadece onlar için kullanılan ütüyle iyice ütülenir, mikropları öldürülür, ondan sonra yerlerine kaldırılırdı.” </st></p>
			<p><span><st c="25170">Her şey ne kadar net, ne kadar anlaşılır. </st><st c="25212">İnsan bedeninin genital yani cinsel bölgeleri kirli ve mikropludur diye yazmış kafasına. </st><st c="25301">Bu takıntı ona iyi gelmiştir. </st><st c="25331">Bazen hastalıklar bizi korumak için vardır. </st><st c="25375">Zavallı kadıncağız bunlara takarak, kafasında onu asıl rahatsız eden düşüncelerden kendini kurtarmaya çalışmış.</st></span></p>
			<p><span><st c="25486">Hastalık mastalık ama ne kadar insanca. </st><st c="25527">Hastalık kadının derdine derman olmuş.</st></span></p>
			<p><st c="25565">“Biraz da üniversite yıllarından bahsetsenize!”</st></p>
			<p><st c="25613">“Liseyi bitirdiğim yıl ben, neden bilmem, ısrarla Hukuk fakültesinde okumak istemiştim. </st><st c="25702">Geçmişi, geçmişte yaşananları hiç bilmesem de demek ki adalet arıyordum hayatta. </st><st c="25783">Ailem buna şiddetle itiraz etti. </st><st c="25816">Olmaz dediler. </st><st c="25831">Sonra içmimarlık okudum.”</st></p>
			<p><st c="25856">“Siz direnmediniz mi?”</st></p>
			<p><st c="25879">“Ben mi? </st><st c="25889">Ne haddime! </st><st c="25901">Bizim evde her zaman annem babam ne derse o olur, buna hayır demek kimsenin aklından bile geçmezdi. </st><st c="26001">Ben tıpış tıpış onların istediği üniversiteyi kazandım ve gittim. </st><st c="26067">Annem okul açılmadan önce beni lüks bir butiğe götürdü, orada en şık ne varsa hepsini aldı bana. </st><st c="26164">Eve gelince dolabımdaki her şey, pijamalarım, geceliklerim dahil atıldı. </st><st c="26237">Dolap baştan aşağı silindi, mikroplardan arındırıldı, sonra da yenileri asıldı. </st><st c="26317">Sanırım okulun en şık kızıydım. </st><st c="26349">Bu arada ehliyet kurslarına gönderildim. </st><st c="26390">Ehliyetimi aldığım gün arabam da geldi. </st><st c="26430">Onu da halam hediye etmiş. </st><st c="26457">Camdan aşağı bir baktım, kapıda beyaz bir araba duruyor. </st><st c="26514">İnanmayacaksınız ama hediye paketi gibi kocaman, kırmızı bir kurdeleyle bağlanmış.”</st></p>
			<p><st c="26597">“Böylesine kim imrenmez?”</st></p>
			<p><st c="26623">“Evet, sanırım en çok Hale imrendi o arabaya. </st><st c="26670">Belki de ilk kez, bana alınan bir hediyeye ben de sevindim.”</st></p>
			<p><st c="26730">“Neden, diğerlerinden farkı ne?”</st></p>
			<p><st c="26763">“Araba özgürlük gibi geldi bana. </st><st c="26797">Sanki o dört duvardan o araba beni kurtaracak sandım ama yanılmışım. </st><st c="26866">Değişen hiçbir şey olmadı. </st><st c="26893">Sadece beni okula Sadık Amca götürmüyor, arabamla ben gidiyordum. </st><st c="26959">Üniversite hayatım bile okulla ev arasında geçti. </st><st c="27009">Odama kocaman yeni bir televizyon geldi. </st><st c="27050">Her türlü filmi seyredebileyim diye gerekli tertibat kuruldu ama ben o odadan yine çıkamadım. </st><st c="27144">Ta ki Sedat’la tanışana kadar.”</st></p>
			<p><st c="27175">“Başka erkek arkadaşınız, flörtünüz filan da mı olmadı?”</st></p>
			<p><st c="27232">“Fakültede erkekler hep etrafımda dolaşırdı ama ben kafamı kaldırıp da hiçbirinin yüzüne bakmazdım. </st><st c="27333">Daha doğrusu bakamazdım, utanırdım. </st><st c="27369">Annem bu konuda beni öyle sıkı tembihlemişti ki, yanlış bir şey yapacağım diye ödüm kopardı. </st><st c="27462">Şimdi halen arkadaşlık ettiğim Nur ve Çiğdem’le orada tanıştık. </st><st c="27526">Ben onlara gidemediğim için arada bir onlar bize gelir, benim odamda sohbet eder, bazen de film seyrederdik. </st><st c="27635">Hafize Nine bize hizmet eder, önümüze pastalar börekler getirirdi. </st><st c="27702">Yine de eskiye göre daha güzel günlerdi onlar.” </st></p>
			<p><span><st c="27750">Nasıl bir hayat anlatıyor bana! </st><st c="27782">Nasıl da lüks ve ihtişamlı. </st><st c="27810">Dıştan bakanın gözlerini kamaştırıyor ama içi boş. </st><st c="27861">Duygu yok, keyif yok, sevinç yok, mutluluk yok... </st><st c="27911">İnsanı heyecanlandırmayan, keyiflendirmeyen, hatta öfkelendirmeyen bir hayat insana ne verir? </st><st c="28005">Bir robotu istediğiniz kadar lüks yaşatın. </st><st c="28048">Bundan ne anlar robot? </st></span></p>
			<p><span><st c="28071">Daha baştan ne yapacağını, nerede, nasıl davranacağını programlamışlar, ihtiyacı olan her şeyi fazlasıyla vermişler, hepsi bu kadar! </st><st c="28204">Ama onun insan olduğunu unutmuşlar.</st></span></p>
			<p><span><st c="28239">Şimdi Hayri’ye olan aşkını, maddi yoksulluğun yanı sıra yaşadığı duygu dolu dünyayı daha iyi anlıyorum. </st><st c="28344">Hayri’den ayrılmanın ne demek olduğunu da daha iyi anlıyorum. </st><st c="28406">Yıllarca özlemini çektiği her şeyi vermiş ona Hayri. </st><st c="28459">Sarhoş Muharrem’e ne kadar benziyor bu adam! </st><st c="28504">Kırmızı montundan beden ölçülerine, içtiği içkiden arkadaşlarıyla oynadığı çiftetelliye kadar...</st></span></p>
			<p><span><st c="28600">Hayri bu kadının yıllardır aç olan karnını doyurmuş. </st><st c="28654">Onu öyle çok sevmiş ki, para pul, mal mülk, giyim kuşam hiç gözüne gelmemiş. </st><st c="28731">Hayri gerçekten de Nalan’a ilaç gibi gelmiş.</st></span></p>
			<p><st c="28775">“Şimdi yine camın önüne oturup sokağı seyrediyor musunuz Nalan Hanım?”</st></p>
			<p><st c="28846">“Bu soruyu sormak nereden aklınıza geldi?”</st></p>
			<p><st c="28889">“Bilmem, ben de severdim pencereden hayatı seyretmeyi. </st><st c="28945">Öylesine sordum işte.”</st></p>
			<p><st c="28967">“Hayri yanımdayken, pencereden bakmama hiç gerek kalmıyordu çünkü hayat yanımdaydı zaten ama o gideli yine akşamları oturuyorum pencerenin önüne.”</st></p>
			<p><st c="29114">“Bu sefer neler görüyorsunuz?”</st></p>
			<p><st c="29145">“Camdan bakma işine sil baştan başladığım için gelen geçenleri tanımıyorum ama geçen gün üst üste bizim resim atölyesinin hocasını gördüm yolda.”</st></p>
			<p><st c="29291">“Bu garip bir şey mi? </st><st c="29314">Kadıncağız belki oralarda bir yerde oturuyordur.”</st></p>
			<p><st c="29363">“Kadın değil Gülseren Hanım, erkek. </st><st c="29400">Hepimiz çok severiz onu. </st><st c="29425">Pek normal biri sayılmaz. </st><st c="29451">Belki de sanatçı olmak böyle bir şey. </st><st c="29489">Yoldan geçerken arada bir bizim apartmana doğru bakıyordu. </st><st c="29548">Ben pencerede, camın arkasında karanlıkta oturduğum için beni görmedi ama yine de dikkatimi çekti. </st><st c="29647">Her neyse, önemli değil ama belli ki bizim oralarda aradığı bir şeyler var. </st><st c="29723">Neyse, bugün lafı çok uzattım ama bu sefer Hayri’den pek söz etmedik. </st><st c="29793">Bu konuda bana söyleyeceğiniz bir şey var mı?” </st></p>
			<p><span><st c="29840">Onu eskisi gibi aramasa da, sormasa da Hayri onun için hâlâ hayatı temsil ediyor. </st><st c="29922">Oysa baştan Hayri konusunu epeyce konuştuk ama ona yetmiyor.</st></span></p>
			<p><st c="29982">“Hayır, şimdilik yeni bir şey söylemeyeceğim. </st><st c="30029">Sahneyi biraz Hayri’ye bırakalım. </st><st c="30063">Siz geride durmaya devam edin. </st><st c="30094">Edin ki o kadınla başınız derde girmesin.”</st></p>
			<p><span><st c="30136">Yine ağır ağır kalkıyor yerinden. </st><st c="30171">Gidiyor. </st><st c="30180">Ben de arkasından bakıyorum.</st></span></p>
			<p><span><st c="30208">Ben bu kadını Hayri’siz bir hayata nasıl hazırlayacağım?</st></span></p>
		</div>
<div id="charCountTotal" value="30265"></div></body>
</html>
