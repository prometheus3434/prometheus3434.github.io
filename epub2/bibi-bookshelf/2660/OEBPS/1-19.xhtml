<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-19" xml:lang="tr-TR">
		<div>
			<h2 id="_idParaDest-15"><st c="0">13</st></h2>
			<p><span><st c="3">Gidenler gidiyor ama hayat kalanlarla yoluna devam ediyor. </st><st c="63">Dün eşim Aydın’ın ölüm yıldönümüydü. </st><st c="100">Çocuklarla birlikte mezarının başına gittik. </st><st c="145">Aydın, o henüz yirmili yaşlardayken kaybettiği annesinin koynunda yatıyor. </st><st c="220">Bunu ben istedim. </st><st c="238">Onun ilk sahibi annesiymiş. </st><st c="266">Babasını zaten dokuz yaşında kaybetmiş. </st><st c="306">Annesinden sonra da onu ben devralmışım. </st><st c="347">Tam otuz dört yılın sonunda, ona en az annesi kadar şefkatle yaklaştıktan sonra onu tekrar sevgili annesinin kollarına bıraktım. </st></span></p>
			<p><span><st c="476">Onun orada yalnız kalmadığını hissetmek baştan beri içimi rahatlattı. </st><st c="546">Her zamanki gibi mezar tertemiz, pırıl pırıl ve her yanından çiçekler sarkıyor. </st><st c="626">Bunları kızım Yağmur yapıyor. </st><st c="656">O iyi bir çocuk. </st><st c="673">Vefalı.</st></span></p>
			<p><span><st c="680">Oradan çıkınca kliniğe gelemiyorum. </st><st c="717">Kendimi tekrar hayatın içine atabilmek için biraz zamana ihtiyacım oluyor. </st><st c="792">Ve bugün işte yine klinikteyim. </st><st c="824">Tuna beni yine kapıda karşılıyor. </st><st c="858">Heyecanlı. </st><st c="869">Belli ki bana anlatmaya hazırlandığı önemli bir şeyler var. </st><st c="929">Çişi gelmiş çocuklar gibi kıvranıp duruyor. </st><st c="973">Ben onun bu hallerini bilir ve onu böyle kıvrandırmaya bayılırım. </st><st c="1039">Sadist miyim acaba? </st></span></p>
			<p><span><st c="1059">Bir yandan da ona imrenmeden edemiyorum. </st><st c="1100">Tuna bu hayatı hep keyifli, heyecanlı ve doya doya yaşadı.</st></span></p>
			<p><span><st c="1158">“Tunacığım bir iki telefon görüşmem var. </st><st c="1200">Sen benim kahvemi hemen yap, ben de bu arada o işleri halledeyim.”</st></span></p>
			<p><span><st c="1266">“Şey diycektim ama... </st><st c="1289">Hemen söylesem de sonra şeytseniz...”</st></span></p>
			<p><span><st c="1326">Hay Allah, daha fazla uzatamayacağım çünkü bu sefer söyleyeceklerini ben de merak ediyorum. </st><st c="1419">Üstelik arkasında bir şeyler saklıyor. </st><st c="1458">Hayırdır inşallah.</st></span></p>
			<p><span><st c="1476"> Önce yandan çarklı gülüyorum. </st><st c="1507">Benim muzırlık peşinde olduğumu hemen anlıyor.</st></span></p>
			<p><span><st c="1553">“Ayol aşk olsun, söylemiycem işte...”</st></span></p>
			<p><span><st c="1591">“Söyle söyle. </st><st c="1606">Sen bana bakma. </st><st c="1622">Arada bir seni kızdırmazsam içim rahat etmiyor. </st><st c="1670">Ne oldu, anlat bakalım.” </st></span></p>
			<p><span><st c="1695">Böyle diyerek birlikte odama geçiyoruz. </st><st c="1735">Ben masama geçerken o da karşımdaki koltuğa keyifle oturuyor ve arkasına sakladığı kırmızı kurdeleyle bağlanmış kocaman bir kutuyu iki elinde tutmuş, bana gösteriyor. </st><st c="1902">Bu bir hediye paketi ama kim gönderdi acaba?</st></span></p>
			<p><span><st c="1946">“Bunu kim getirdi, biliyor musunuz?”</st></span></p>
			<p><span><st c="1983">“Tabii ki bilmiyorum Tuna, söyle kim getirdi?”</st></span></p>
			<p><span><st c="2030">“Ayol ben ortalığı düzeltirken sabahın köründe Nalan geldi.”</st></span></p>
			<p><span><st c="2091">“Nalan mı? </st><st c="2103">O mu getirdi bunu?”</st></span></p>
			<p><span><st c="2122">“O getirdi. </st><st c="2135">Size çok selamı var. </st><st c="2156">Ayol kadın bambaşka biri olmuş. </st><st c="2188">Hani yolda görse tanımaz insan.”</st></span></p>
			<p><span><st c="2220">“Nasıl yani?”</st></span></p>
			<p><span><st c="2234">“Üstündeki o kontes kıyafetlerini çıkarmış. </st><st c="2279">Siyah, kumaş bir pantolon, beyaz, tiril tiril bir gömlek giymiş. </st><st c="2344">Onun da üstünde çok güzel, küçük mavi bir ceket vardı. </st><st c="2399">Saçlarını kısacık kestirmiş, bir de hafif renkli bir gözlük takmış, bambaşka, genç, modern bir kadın olmuş. </st><st c="2507">Yarım saat kadar oturdu benimle. </st><st c="2540">Ona güzel bir fincan kahve yaptım. </st><st c="2575">Nasıl olsa bizden başka kimse yok diye birer de sigara yaktık. </st><st c="2638">Kırk yıllık dostmuşuz gibi uzun uzun sohbet ettik. </st><st c="2689">Ayol insan bu kadar mı değişir.”</st></span></p>
			<p><span><st c="2721">“Morali nasıldı?”</st></span></p>
			<p><span><st c="2739">“Moralini bilmem de, kadının aklı başına gelmiş. </st><st c="2789">Şimdi zaten bir mimarlık bürosunda çalışıyormuş ve işinden çok memnunmuş. </st><st c="2863">Ben onu hep ağlarken gördüğüm için bu haline inanamadım. </st><st c="2920">Kadının sanki yüzü değişmiş. </st><st c="2949">Şunu benim yanımda açın da, size ne getirdiğini ben de göreyim.” </st></span></p>
			<p><span><st c="3014">Böyle diyerek kocaman, bordo kadifeyle kaplı yuvarlak, silindir gibi uzun kutuyu masamın üzerine koyuyor ve benden önce açmaya başlıyor. </st><st c="3151">Ben de ayağa kalkmış, merakla bakıyorum kutuya. </st><st c="3199">Kapağı açılınca içinde kat kat, jelatin kâğıtlara sarılmış bir şeyler görüyoruz. </st><st c="3280">Önce harika bir kahve fincanı çıkıyor. </st><st c="3319">Tabağı rengârenk işlenmiş, kendi kırmızı. </st><st c="3361">Fincanı tabağa koyup havaya doğru kaldırıp bakıyorum. </st><st c="3415">Ne kadar güzel! </st><st c="3431">Üstelik küçük, yani tam da benim istediğim gibi. </st><st c="3480">Sonra küçük bir tepsi, kutu kutu kahveler, rengârenk çikolatalar, lokumlar, badem şekerleri, kokulu mumlar ve en altta küçük, mercan bir tespih. </st><st c="3625">Ucu gümüş ve üzerine adımın baş harfleri yazılmış. </st><st c="3676">Bu kadın bunları sevdiğimi nasıl da biliyor.</st></span></p>
			<p><span><st c="3720"> Tam bitti derken kutunun tabanındaki küçük, pembe zarfı görüyorum. </st><st c="3788">İşte en çok da bu zarf heyecanlandırıyor beni. </st><st c="3835">Biliyorum çünkü o zarfta Nalan var. </st><st c="3871">Heyecanla açıyorum, çok özenle seçilmiş o zarfı. </st><st c="3920">Mektup mavi mürekkepli bir dolmakalemle yazılmış. </st><st c="3970">Yazısı resim kadar güzel Nalan’ın.</st></span></p>
			<p><span><st c="4004">Sevgili Gülseren Hanım,</st></span></p>
			<p><span><st c="4028">Sizden sonra günlerce eve kapandım ve bana kaderimin çizdiği o yolu düşündüm. </st><st c="4107">Yıllarca odasında oturup camdan hayata bakan o kızı düşündüm.</st></span></p>
			<p><span><st c="4168">Sözleriniz kulaklarımda çınlarken gözlerim de babamın benim için yaptığı resimlerdeydi. </st><st c="4257">İşte ta oralardan yani camdaki kızdan çıktım yola. </st><st c="4308">Annem, anneannem, dedem, Hafize Ninem, halam, derken Sedat ve ailesi, sonra Hayri, ardından siz ve babam. </st></span></p>
			<p><span><st c="4414">Hayri bana hiç tanımadığım sevgiyi, aşkı tattırmak için, siz benim katran karası hayatımı aydınlatmak için, babamsa acılara “dur” demek için gelmiş. </st><st c="4563">Yıllardır içimde taşıdığım suçluluk, kusurluluk torbaları, sırtıma yüklenen günahlar yavaş yavaş boşalmaya başladı. </st><st c="4679">Hafifledim.</st></span></p>
			<p><span><st c="4690">Hani demiştiniz ya, hayat sevdiği kullara hafifleme dönemleri armağan eder diye. </st><st c="4772">Bu armağanı bana da verdiğini hayretle gördüm. </st><st c="4819">Demek dedim, hayat beni affetti, ben de hayatı. </st></span></p>
			<p><span><st c="4867">Meğer hafif yaşamak ne kadar güzelmiş. </st></span></p>
			<p><span><st c="4906">Ben şimdi başarılı bir mimarım. </st><st c="4938">Mimar oldun da ne çiziyorsun derseniz, ben de babam gibi resim çiziyorum. </st><st c="5012">O resimlerini tablolara, bense duvarlara çiziyorum. </st><st c="5064">Çizmeye başlarken ne çizeceğimi ben de bilmiyorum. </st><st c="5115">Sanki fırça benim elimde değilmiş gibi, karşısına geçip bakınca yaptıklarıma ben de inanamıyorum. </st><st c="5213">Benim resimlerim artık karanlık değil. </st><st c="5252">Aydınlandım ben. </st></span></p>
			<p><span><st c="5269">Acının değil, yaşamanın, mutluluğun, huzurun tiryakisi olmaya çalışıyorum.</st></span></p>
			<p><span><st c="5343">Kaderin beni götürdüğü yolun önüne duvar ördüm. </st><st c="5392">Bambaşka, ışıklı yollar beni bekliyor. </st><st c="5431">Ve bu ışığı siz yaktınız benim hayatıma.</st></span></p>
			<p><span><st c="5471">Sizin de gözlerinizden ve yüreğinizden ışık eksik olmasın sevgili hocam.</st></span></p>
			<p><span><st c="5544">Nalan</st></span></p>
			<p><span><st c="5550">Tuna karşıma dikilmiş, ben mektubu okurken merakla bakıyor yüzüme. </st><st c="5618">Biliyorum, orada yazanların beni üzüp üzmediğini anlamaya çalışıyor.</st></span></p>
			<p><span><st c="5686">Gülerek kaldırıyorum başımı.</st></span></p>
			<p><span><st c="5715">“Tunacım hazır vakit varken, ikimize de birer şekerli kahve yapsan, bir süre telefonlara da bakmasan, şöyle ağız tadıyla sohbet etsek seninle. </st><st c="5859">Ne dersin?”</st></span></p>
			<p><span><st c="5870">“Allah derim vallahi... </st><st c="5895">Şu yeni gelen fincana yapayım sizinkini. </st><st c="5936">Pek de güzelmiş. </st><st c="5953">Çikolatalar da çok güzel görünüyor. </st><st c="5989">Onlardan da yer miyiz?” </st></span></p>
			<p><span><st c="6013">Başımla onu onaylayarak ve bir yandan da gülümseyerek bakıyorum yüzüne. </st><st c="6085">Çocuk gibi seviniyor. </st><st c="6107">Sadece o mu, ben de onunla birlikte çocuk gibi seviniyorum.</st></span></p>
			<p><span><st c="6166">Sevinecek, mutlu olacak ne çok şey var hayatta!</st></span></p>
			<p><span><st c="6214">Demek Nalan aylardır ona anlatmak istediklerimi sonunda anladı. </st><st c="6279">Demek karanlık yollarda yürümekten vazgeçti. </st><st c="6324">Demek kaderine dur diyebildi. </st><st c="6354">Demek emekler boşa gitmedi. </st><st c="6382">Denizden bir kum tanesi daha çıkarabildim.</st></span></p>
			<p><span><st c="6424">Bu da beni sevindiriyor. </st><st c="6450">Kolay mı, ömrümün büyük bir kısmını insanları dinleyerek, onların dertlerine derman olabilmek için geçirmişim. </st><st c="6561">Kiminde büyük hayal kırıklıkları yaşamışım, kiminde işte böyle güzel haberler...</st></span></p>
			<p><span><st c="6641">Yıllardır sanırım yüzbinden fazla insanının hayat hikâyesini dinledim. </st><st c="6713">Sonuç olarak, terapist de olsam, ben de insanım. </st><st c="6762">Ben de kendi yaşam maceramda öyle ya da böyle epeyce yaralanmışım. </st><st c="6829">Zaten yara almadan bu dünyada yaşayabilmek mümkün mü? </st><st c="6883">Ancak biliyorum ki insan bu yaralarla büyüyor, var oluyor.</st></span></p>
			<p><span><st c="6941">Varoluşun da, kayboluşun da altındaki imza hep bu yaralara aittir. </st><st c="7009">Başarılar da, yenilgiler de bu yaraların eseri.</st></span></p>
			<p><span><st c="7056">Bir terapist olarak insanları dinledikçe, onların anlattığı hikâyelerin bir yerlerinde kendimi de gördükçe, o acılarla onlarla birlikte yoğruldukça, sadece onlar değil, ben de yoğun bir terapiden geçtim.</st></span></p>
			<p><span><st c="7260">Artık onları da, kendimi de daha iyi anlıyorum. </st><st c="7309">Kader yolumuz bizi her zaman başarıya ve mutluluğa götürmüyor. </st><st c="7372">Ancak o yolun bizi nereye götürdüğünü bilmekse, bize düşüyor.</st></span></p>
			<p><span><st c="7433">Ve son olarak hastalığın sevgisizlikten, şifanın ise her zaman sevgiden, şefkatten geldiğini çok daha iyi biliyorum.</st></span></p>
			<p><span><st c="7550">Sevgiyle yaşanacak nice günlere...</st></span></p>
		</div>
<div id="charCountTotal" value="7585"></div></body>
</html>
