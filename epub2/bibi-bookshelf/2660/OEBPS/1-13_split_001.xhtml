<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
<div>
<p><span><st c="0">İşin ilginç yanı, ben de kendimi onlara çok daha yakın hissediyorum. </st><st c="70">Sanki geçmişte bir yerlerde onlarla tanışmışız gibi bir duygu oluyor bende.</st></span></p>
			<p><span><st c="145">“Ne içersiniz?” diye soruyorum. </st><st c="178">Önce bir şey içmem diyor ama sonra çay istiyor. </st><st c="226">Tuna çaylarımızı getirdikten sonra, ben daha bir şey sormadan anlatmaya başlıyor.</st></span></p>
			<p><st c="307">“Gülseren Hanım, benim derdim çok. </st><st c="343">Şimdiye kadar kimselere anlatamadım bunları. </st><st c="388">Zaten anlatılacak gibi de değil ama son zamanlarda kendimi çok kötü hissediyorum. </st><st c="470">Ne yapacağımı, bu işin altından nasıl kalkacağımı bilemedim. </st><st c="531">Sonunda ta nerelerden kalkıp sizin yanınıza geldim. </st><st c="583">Belki bana bir yol gösterirsiniz.”</st></p>
			<p><st c="617">“İyi etmişsiniz Zeynep Hanım.”</st></p>
			<p><st c="648">“Bana Zeynep deseniz daha iyi olmaz mı?”</st></p>
			<p><st c="689">“Olur tabii. </st><st c="703">Anlat bakalım Zeynep, seni dinliyorum.”</st></p>
			<p><st c="742">“Hocam, önce size kısaca hayat hikâyemi anlatayım. </st><st c="794">Ben herkes gibi yaşamadım. </st><st c="821">Filmlerdeki gibi değişik bir hayatım oldu. </st><st c="864">Bugünlere nasıl geldim, inanamıyorum.”</st></p>
			<p><span><st c="902">İçini çekiyor. </st><st c="918">Gözleri doldu. </st><st c="933">Ha ağladı, ha ağlayacak. </st><st c="958">Demek geçmiş onu hüzünlendiriyor. </st><st c="992">Daha dikkatli bakınca onda farklı bir şeyler görüyorum ama ne olduğunu da tam anlayamıyorum. </st><st c="1085">Giyimi kuşamı, genel görünüşü orta halli bir ev hanımını hatırlatıyor ama bakışları çok farklı. </st><st c="1181">Sanki karşımda yüksek seviyede eğitim almış, ciddi işler yapan biri oturuyor.</st></span></p>
			<p><st c="1258">“Ben çok fakir bir ailenin kızıyım. </st><st c="1295">Babam inşaat işçisiydi, annem de evlere temizliğe giderdi. </st><st c="1354">Biz üç kardeşiz. </st><st c="1371">İki kız, bir oğlan. </st><st c="1391">Ben ailenin en küçüğüyüm. </st><st c="1417">Ağabeyim Remzi okulda çok başarılı bir çocuktu ama babam onun okumasını istemedi. </st><st c="1499">Eve ekmek getir, ben seni okutamam diye tutturdu.”</st></p>
			<p><st c="1549">“Nasıl biriydi baban?”</st></p>
			<p><st c="1572">“Aman sormayın, hayırsızın tekiydi. </st><st c="1609">Akşama kadar inşaatlarda didinir, kazandığı üç kuruşu da akşam meyhanelerde yerdi. </st><st c="1692">Evi zaten annem geçindirirdi. </st><st c="1722">Bu kadarla kalsa neyse ama eve gelir, annem ağzını açacak olsa kıyamet kopar, önce onu, sonra da bizi döverdi. </st><st c="1833">Kadıncağız oğlunu okutmayı çok istedi. </st><st c="1872">Zaten evde kavgalar genelde bu yüzden çıkardı. </st><st c="1919">Annem, nasıl olsa parasını ben veriyorum, oğlanı okuldan almayalım dedikçe babam daha çok kızar, evde kırılmadık eşya bırakmazdı. </st><st c="2049">Bu arada Remzi’yi çok döver, ‘Bunlar hep senin yüzünden oluyor!’ diyerek çocuğu suçlardı. </st><st c="2139">Remzi bir yandan babamın yanında inşaatlarda çalışmaya başladı, bir yandan da akşam lisesine yazıldı. </st><st c="2241">Çocuk çok zeki, babası gibi olmak istemiyor. </st><st c="2286">Oğlana yol parası bile vermiyor. </st><st c="2319">Çocuk inşaattan çıkıp okula gitmek için kilometrelerce yürüyor. </st><st c="2383">Ben o zaman daha küçüğüm. </st><st c="2409">Eve ablam bakıyor. </st><st c="2428">O da daha on yaşında. </st><st c="2450">Hem okula gidiyor, eve gelince de evin işlerini yapıyor.”</st></p>
			<p><st c="2507">“Sen evde yalnız mı kalırdın?”</st></p>
			<p><st c="2538">“Yalnız kalırdım tabii. </st><st c="2563">Kim bakacak. </st><st c="2576">Annem sabahın köründe işe giderdi. </st><st c="2611">Remzi zaten babamla çıkar evden. </st><st c="2644">Ablam Gülbin de okula gidince, ben korkudan o gelene kadar camın önünde otururdum.”</st></p>
			<p><st c="2727">“Kaç yaşındaydın o zaman?”</st></p>
			<p><st c="2754">“Bilmem ki! </st><st c="2767">İki üç yaşından sonra beni evde bırakıp kapıyı üstümden kilitleyip gitmişler. </st><st c="2845">Tabakla önüme yiyecek bir şeyler koyarlardı, hepsi o. </st><st c="2899">Ablam gelince sevinçten deliye döner, hiç yanından ayrılmazdım. </st><st c="2963">O da daha küçük, ilkokula gidiyor. </st><st c="2998">Beraber başımızın çaresine bakardık. </st><st c="3035">Bir zaman sonra Remzi hastalandı. </st><st c="3069">Remzi’ye önce zatürree dediler, sonra verem. </st><st c="3114">Aylarca yattı hastanede. </st><st c="3139">Başına giden de yok. </st><st c="3160">Annem sık sık akşam işten çıkınca gider, giderken de yanında evde yaptığı börek çörekten götürürdü. </st><st c="3260">Ben beş yaşıma geldiğimde Remzi öldü. </st><st c="3298">Annem bize sarılır, yavrum diye feryat ederek saatlerce ağlardı. </st><st c="3363">O ölünce babamla araları iyice açıldı. </st><st c="3402">‘Senin yüzünden öldü oğlum!’ diye söylendikçe babam kızar, ‘Vadesi o kadarmış, benim ne suçum var’ diye evde yine kıyameti koparırdı. </st><st c="3536">O ara annem babamdan ayrılmaya kalktı. </st><st c="3575">‘Bu evi nasıl olsa ben geçindiriyorum, artık sana ihtiyacımız yok’ dedi.”</st></p>
			<p><st c="3648">“Annenin yakın bir akrabası filan var mıydı?”</st></p>
			<p><st c="3694">“Var ama hepsi köyde. </st><st c="3717">İstanbul’da kimsemiz yok. </st><st c="3743">Kalkıp köye gitsek, hep beraber aç kalacağız. </st><st c="3789">Babam da bunu biliyor. </st><st c="3812">Zaten kıskanç bir adam. </st><st c="3836">Evde yine kıyamet koptu. </st><st c="3861">Babam mutfaktan bıçağı alıp geldi, öldürürüm hepinizi diye. </st><st c="3921">Ben çığlık çığlığa bağırıyorum.”</st></p>
			<p><span><st c="3953">Ne büyük çaresizlik! </st><st c="3975">Onlara sahip çıkması beklenen babaya bakın. </st></span></p>
			<p><span><st c="4019">Demek Zeynep böyle bir evde dünyaya gözlerini açtı. </st><st c="4071">Onun tanıdığı dünya hep tehlikeli, hep kötü, merhametsiz ve hiç adil değil.</st></span></p>
			<p><span><st c="4146">O günleri hatırladıkça bakışları kararıyor ve odaya ilk girdiğinde gözlerinde gördüğüm ışıltı kayboluyor.</st></span></p>
			<p><st c="4252">“Çok zor günlermiş!”</st></p>
			<p><st c="4273">“Ah hocam, zor değil, korkunçtu. </st><st c="4307">Günlerce yataklarımızda uyuyamadık çünkü babamın ne yapacağı belli değil. </st><st c="4381">Annem bu evliliği sürdürmek istemiyor çünkü oğlunun ölümünden hep babamı sorumlu tutuyor. </st><st c="4471">Aynı şeyi size yapmayacağı ne malum diyor kadın.”</st></p>
			<p><st c="4520">“O zaman ablan okuyor muydu?”</st></p>
			<p><st c="4550">“Annemin korkusundan ablamı okula yollamıştı. </st><st c="4597">O sırada ben de gidiyordum okula ama ablam ortaokuldan ayrıldı. </st><st c="4661">Okuyamadı. </st><st c="4672">Karnesinde zayıf getirdikçe babam kızar, bu kadar masrafı boşuna ediyoruz diyerek kızı saçlarından tuttuğu gibi yere çarpardı. </st><st c="4799">Zaten on sekizini doldurmadan evlendi gitti.”</st></p>
			<p><st c="4844">“Nasıl şimdi?”</st></p>
			<p><st c="4859">“Nasıl olacak, perişan. </st><st c="4884">Onun muradı evlenmek değil, o evden bir an önce kurtulmaktı. </st><st c="4945">İlk karşısına çıkan oğlanla kaçtı evden. </st><st c="4986">O da fakir bir yerin çocuğu. </st><st c="5015">O da gidince evde bir tek ben kaldım. </st><st c="5053">İlkokulu bitirdiğim sene babam beni okuldan aldı. </st><st c="5103">‘Ötekini yolladık da ne oldu, ne kendine faydası oldu, ne de bize. </st><st c="5170">Sen bunu gittiğin yerlere götür, biraz iş güç öğrensin’ dedi anneme. </st><st c="5239">Bu sefer annem de pek itiraz edemedi. </st><st c="5277">Ablam evden kaçınca babam bu yüzden de hep annemi suçladı, ‘Okula gönderdin, bu oğlanı da oradan buldu. </st><st c="5381">Evde otursaydı mahalleye böyle rezil olmazdık. </st><st c="5428">Sizin yüzünüzden namusum lekelendi’ dedi.”</st></p>
			<p><span><st c="5470">Konuşurken sık sık gözlerini kapatıyor, sanki o günleri görmek ister gibi ama yine de konuşması, ses tonu, mimikleri, oturuşu, el kol hareketleriyle anlattığı hikâye arasında ciddi bir uyumsuzluk var. </st><st c="5672">Bu kız, hiç de öyle bir evden çıkmış birine benzemiyor. </st><st c="5728">İşin kötüsü hemen hayatını anlatmaya başladığı için ona henüz yaşını, mesleğini bile soramadım. </st><st c="5824">Bana hiçbir şey söylemese, onun çok eğitimli bir kadın olduğunu düşünürdüm.</st></span></p>
			<p><span><st c="5899">Bakalım bu hikâyenin sonu nereye gidecek.</st></span></p>
			<p><st c="5941">“Sen nasıl bir öğrenciydin?”</st></p>
			<p><st c="5970">“Ben çok çalışkandım. </st><st c="5993">Karnelerim hep çok iyi gelirdi ve babam beni okuldan alınca günlerce ağladım, yalvardım ama babam beni dinlemedi bile. </st><st c="6112">Annem de bu sefer bana hiç destek olmadı. </st><st c="6154">Biz o zaman annemin çalıştığı eve birlikte gitmeye başladık. </st><st c="6215">Annem çok zengin bir ailenin yanında çalışıyordu. </st><st c="6265">Orta yaşlı bir karıkoca. </st><st c="6290">Çocukları olmamış. </st><st c="6309">Adam devlette üst düzey bürokrattı, kadın önceden çalışıyormuş, sonra sağlık sorunları nedeniyle emekli olmuş.”</st></p>
			<p><st c="6420">“Nesi varmış?”</st></p>
			<p><st c="6435">“Romatoid artrit. </st><st c="6454">Gittikçe beli bükülüyor, bütün eklemleri iltihaplanıyordu.”</st></p>
			<p><span><st c="6513">Demek romatoid artrit. </st><st c="6537">Bunu da bir sağlıkçı kadar net söylüyor.</st></span></p>
			<p><st c="6577">“Biz annemle giderken gelirken, annem evin işini yapıyor, ben de evin hanımı Nermin Hanım’a hizmet ediyordum. </st><st c="6688">Çok iyi yürekli, sevecen bir kadındı. </st><st c="6726">Beni büyük adam yerine koyar, dinlerdi.”</st></p>
			<p><span><st c="6766">O güne kadar onu kimse adam yerine koyup dinlemediği için, Nermin Hanım’ın dinlemesi ona çok garip gelmiş.</st></span></p>
			<p><st c="6873">“Ben de ona okumayı ne kadar istediğimi ama babamın okutmadığını söylerdim. </st><st c="6950">‘Okuyup ne olacaktın?’ derdi bana. </st><st c="6985">Ben de ‘Avukat olacağım’ derdim.”</st></p>
			<p><span><st c="7018">Hayatın daha baştan adaletsiz davrandığı çocukların çoğu büyüyünce avukat olmak ister. </st><st c="7106">Ne kadar haklılar!</st></span></p>
			<p><st c="7124">“Bir gün bana dedi ki, ‘Sen bizim kızımız ol. </st><st c="7171">Annenden babandan izin alalım, bundan sonra bizimle yaşa. </st><st c="7229">Ben seni okula gönderirim, hem de evde bana arkadaşlık edersin.’”</st></p>
			<p><st c="7294">“Güzel bir teklif! </st><st c="7314">Ne dedin, ne hissettin?”</st></p>
			<p><span><st c="7338">Susuyor. </st><st c="7348">Yine gözlerini kapattı, ne hissettiğini düşünüyor. </st><st c="7399">Demek ki daha önce bunu kendine hiç sormadı.</st></span></p>
			<p><st c="7443">“Bilemedim. </st><st c="7456">Hem çok sevindim, hem içime bir korku girdi. </st><st c="7501">Düşünsenize, kötü bir gecekondudan çıkıp lüks bir apartman katına taşınmak, o evde, o evin hizmetçisi değil de kızı olmak ne demek! </st><st c="7633">Koşarak anneme gittim, hanım seni çağırıyor diye. </st><st c="7683">Nermin Hanım ona söyledi durumu. </st><st c="7716">Annem de ne diyeceğini bilemedi. </st><st c="7749">Babasına soralım dedi. </st><st c="7772">Biz oradan çıkınca eve gelene kadar hem sevincimizden yerimizde duramıyoruz, hem de benim gibi onun içine de bir korku geldi. </st><st c="7898">Gece olup da babam eve gelince ona hemen söylemedik. </st><st c="7951">Sarhoş kafayla ne diyeceği belli değil. </st><st c="7991">Sabah oldu ama bende uyku ne gezer. </st><st c="8027">Bir de kalktım ki, babam evin içinde kollarını kaldırmış, oynuyor. </st><st c="8094">Gel kızım, gel otur şöyle dedi. </st><st c="8126">Babam bana ilk defa kızım dedi.”</st></p>
			<p><span><st c="8158">Boncuk boncuk yaşlar iniyor gözlerinden. </st><st c="8200">Ben de hüzünleniyorum. </st><st c="8223">Benim babam geliyor aklıma. </st><st c="8251">Ben çocukken bütün babalar benim babam gibidir sanırdım. </st><st c="8308">Çocuklarına hep kızım diyen, onlara büyük insan gibi saygılı ve sevgili davranan, onları uzun uzun dinleyen, akşamları gelirken onlara balık çikolata getiren, hep lacivert takım elbiseler giyen, güleç, yakışıklı, pırıl pırıl beyefendiler...</st></span></p>
			<p><st c="8548">“Çok sevinmişti. </st><st c="8566">‘Piyangodan para çıktı’ desene, diyordu anneme. </st><st c="8614">O böyle deyince annem de sevindi. </st><st c="8648">Hemen o gün küçük bir bavul hazırladılar bana. </st><st c="8695">İçine eski püskü elbiselerim, eskimiş okul çantam, bir çift de ayakkabı, gittik Nermin Hanımların evine. </st><st c="8800">Kadın elimizde bavulla geldiğimizi görünce onlarla kalacağımı anladı. </st><st c="8870">Annemi oturttu önüne. </st><st c="8892">‘Sakine Hanım’ dedi, ‘artık o bu evin kızı. </st><st c="8936">Siz nasıl olsa bu eve her gün geliyorsunuz. </st><st c="8980">Böylece kızınızı istediğiniz gibi görür, konuşursunuz. </st><st c="9035">Bu bavulu götürün, mahallede ihtiyacı olanlara dağıtın; burada bunlara artık ihtiyacı olmayacak.’ Annem de, ‘Eti sizin, kemiği bizim’ diyerek Nermin Hanım’ın elini öptü. </st><st c="9205">Böylece ben o eve yerleştim. </st><st c="9234">Hemen o gün Nermin Hanım beni çarşıya götürdü, ne lazımsa birlikte aldık ama öyle çok şey almışız ki, taşıyamıyoruz. </st><st c="9351">Kocası Ekrem Bey araba gönderip bizi aldırdı. </st><st c="9397">Odalardan birini bana verdiler. </st><st c="9429">O hafta içinde hemen okullarla görüşüldü, odaya eşyalar alındı ve bir hafta içinde biraz geç de olsa ortaokula başladım.”</st></p>
			<p><span><st c="9550">Rüya gibi... </st><st c="9564">Gerçekten de bunlar sadece filmlerde olur sanıyor insan. </st><st c="9621">O yaşta bir çocuk bütün bunlardan nasıl etkilenmiştir acaba?</st></span></p>
			<p><st c="9681">“Nasıl hissettin Zeynep? </st><st c="9707">O yaşta bu ani değişiklik nasıl etkiledi seni?”</st></p>
			<p><st c="9754">“Hocam, uzun süre bunun bir rüya olmasından korktum. </st><st c="9808">‘Şimdi uyanacağım, kendimi yine o gecekonduda bulacağım, babamın sesiyle yataktan fırlayacağım!’ diye korktum. </st><st c="9919">Benim odamı öyle bir dayayıp döşediler ki, ben böylesini hiç görmemişim. </st><st c="9992">Bembeyaz karyolalar, dantelli yatak örtüleri, kuştüyü yastıklar, beyaz bir çalışma masası, üzerinde bir lamba. </st><st c="10103">Çeşit çeşit defterler, kalemler, suluboya takımları; dolapta birbirinden güzel elbiseler, bembeyaz çoraplar, birbirinden güzel ayakkabılar... </st><st c="10245">Her birini tek tek elime alır, onlara sarılırdım. </st><st c="10295">Geceliklerimi görseniz, rengârenk, çiçekli böcekli. </st><st c="10347">Üstelik paralı okulda, zengin çocuklarıyla birlikte okuyorum. </st><st c="10409">Sabah beni okul arabası alıyor, akşam bırakıyor. </st><st c="10458">Eve gelince pasta börek çörek hazır, annem yapmış. </st><st c="10509">Her taraf pırıl pırıl temizlenmiş. </st><st c="10544">Nermin Hanım beni her zaman gülerek, sarılarak karşılıyor. </st><st c="10603">Akşam olunca Ekrem Bey geliyor. </st><st c="10635">Evde ne kavga var, ne gürültü. </st><st c="10666">Yediğin önünde, yemediğin arkanda. </st><st c="10701">Okula giderken cebime para koyuyorlar. </st><st c="10740">Ben bir süre yerde miyim, gökte miyim bilemedim. </st><st c="10789">Böyle şeylere alışkın değilim. </st><st c="10820">O kadar çok yemek yiyorum ki, bu sefer karnım ağrıyor. </st><st c="10875">Yemekle kalmıyor, bir şeyleri yatağımın altına saklıyorum. </st><st c="10934">Görgüsüzlük işte! </st><st c="10952">Sonra Nermin Hanım anladı durumu. </st><st c="10986">Benim odama küçük bir buzdolabı koydular. </st><st c="11028">İçini doldurdular. </st><st c="11047">Bunların hepsi senin, azaldıkça yerine konacak. </st><st c="11095">Acele etme, ne zaman istersen ye dediler. </st><st c="11137">Şu yaptıklarıma bakın! </st><st c="11160">Bunlar kime anlatılır?”</st></p>
			<p><st c="11183">“Tam da yerine gelmişsin Zeynep. </st><st c="11217">Bunları en doğru adreste anlatıyorsun ama ben seni senin kadar kınamıyorum. </st><st c="11293">Daha çocuksun o zaman. </st><st c="11316">Daha önce böyle bolluk görmemişsin. </st><st c="11352">O çocuk için bunlar çok doğal değil mi?”</st></p>
			<p><st c="11392">“Öyle mi diyorsunuz? </st><st c="11414">Ne bileyim, ben çok utanıyorum yaptıklarımdan.”</st></p>
			<p><st c="11461">“Onlar da kınamamışlardır bunları. </st><st c="11497">Seni daha önceden tanıyorlarmış.”</st></p>
			<p><st c="11530">“Hocam daha önce ye diye önüme koyduklarını bile utanır, yemezdim. </st><st c="11598">O eve yerleşince neye uğradığımı şaşırdım. </st><st c="11641">Derken yavaş yavaş alıştım onlara. </st><st c="11676">Bir yılın sonunda okulun bir numaralı öğrencisi oldum. </st><st c="11731">Artık ben de onlar ne yerse onu yiyor, gözüm bir şeylerde kalmıyordu ama aklım hep ailemde, daha doğrusu annemdeydi.”</st></p>
			<p><st c="11848">“Annen gelmeye devam ediyor muydu?”</st></p>
			<p><st c="11884">“Tabii, düzenli olarak geliyordu. </st><st c="11919">Bize kahvaltı hazırlıyor, ben yer yemez hemen giyinip servise binip okula gidiyordum. </st><st c="12005">Annem akşama kadar o evi siliyor, süpürüyor, akşam yorgun argın eve gidiyordu. </st><st c="12084">Evde babam kim bilir ona neler yapıyordu. </st><st c="12126">Sofrada yediklerim içime sinmiyor, hep acaba onlar ne yiyor diye düşünüyordum. </st><st c="12205">Derken birinci yılın sonunda, benim o eve iyice yerleştiğimi anlayınca babam kapıya dayandı. </st><st c="12298">Borcum var, bana para lazım dedi. </st><st c="12332">Ekrem Bey onu iş yerine çağırdı. </st><st c="12365">Orada konuşmuşlar. </st><st c="12384">Ekrem Bey onu başka bir işe sokmuş. </st><st c="12420">Artık onun da düzenli bir işi oldu. </st><st c="12456">Daha iyi para kazanıyordu. </st><st c="12483">O eski gecekondudan çıkıp biraz daha düzgün bir gecekonduya çıktılar ama bu sefer de annem her sabah geldiğinde bana düşman gibi bakmaya başladı. </st><st c="12629">Ben sofrada otururken o ayakta hizmet ediyor, ben sanki bir suç işlemişim gibi kötü kötü bakıyordu bana.”</st></p>
			<p><st c="12734">“Neden acaba?”</st></p>
			<p><st c="12749">“Anneler kızlarını kıskanır mı?”</st></p>
			<p><span><st c="12782">Hiç hoşlanmadım bu sorudan. </st><st c="12811">Evet desem bir türlü, hayır desem bir türlü ama anneler de insandır ve insana has iyi ve kötü bütün özellikleri taşırlar.</st></span></p>
			<p><st c="12932">“Sen ne düşünüyorsun?”</st></p>
			<p><st c="12955">“Bilmem ki... </st><st c="12970">Benim o evde el üstünde tutulduğumu gördükçe sanki için için kızıyordu bana. </st><st c="13047">Eskiden o evde ikimiz birden çalışıyorduk. </st><st c="13090">Okula gitmesem yine yardım ederdim ona ama ben okula gidiyordum. </st><st c="13155">Nermin Hanım durumu fark etmişti. </st><st c="13189">Ben annemin o bakışları olmasa çok mutluydum. </st><st c="13235">Ben de artık okuldaki diğer öğrenciler gibiydim. </st><st c="13284">Veli görüşmelerine bile Nermin Hanım geliyor, öğretmenlerim beni övdükçe öz annemmiş gibi gururlanıyor, bana ödül olarak hediyeler alıyordu.”</st></p>
			<p><st c="13425">“İyi bir kadınmış o. </st><st c="13447">Okul kapanınca ne yapıyordun? </st><st c="13477">Kendi evinize gidiyor muydun?”</st></p>
			<p><st c="13507">“Hayır, okul kapanır kapanmaz biz Nermin Hanım’la birlikte İstanbul, Büyükada’daki yazlık eve gidiyorduk. </st><st c="13614">Ekrem Bey işi nedeniyle sadece bir ay gelebiliyor, annem de o eve gelip gitmeye devam ediyordu. </st><st c="13710">Ekrem Bey gelince annem de bir ay köyüne gidiyordu. </st><st c="13762">Ah hocam, Allah o zaman yüzüme baktı da kadıncağız bana sahip çıktı ama ben onun kıymetini bilemedim.”</st></p>
			<p><st c="13864">“Neden öyle söyledin?”</st></p>
			<p><st c="13887">“Şimdi hepsini anlatacağım size. </st><st c="13921">Ben ortaokulu bitirdiğim yıl, Ekrem Bey emekli oldu ve aile İstanbul’a taşınmaya karar verdi.”</st></p>
			<p><st c="14015">“O zamana kadar nerede yaşıyordunuz?”</st></p>
			<p><st c="14053">“Ankara’da yaşıyorduk. </st><st c="14077">Ben çok üzüldüm. </st><st c="14094">Ne de olsa bu sefer ailemden temelli ayrılacaktım. </st><st c="14145">Gerçi babamı hiç görmesem de olurdu ama aklım annemde kalacaktı. </st><st c="14210">Ama annem hiç üzülmüş gibi görünmüyordu. </st><st c="14251">Yıllardır Nermin Hanımların yanında çalıştığı için onlar da anneme yüklü bir tazminat ödediler. </st><st c="14347">Böylece annemin eline iyi bir para geçti. </st><st c="14389">Bundan sonra çalışmam artık diyerek, sevinerek gitti evine. </st><st c="14449">Beni yolcu etmeye bile gelmedi. </st><st c="14481">Biz İstanbul Moda’da bir eve yerleştik. </st><st c="14521">Yazları yine Büyükada’ya gidiyoruz. </st><st c="14557">Derken ben yavaş yavaş ailemi unuttum. </st><st c="14596">Benim ailem artık Nermin Hanım ile Ekrem Bey’di.”</st></p>
			<p><st c="14645">“Ailenle hiç görüşmüyor muydunuz?”</st></p>
			<p><st c="14680">“Ben onları sık sık arıyor, hal hatır soruyordum. </st><st c="14731">Her aradığımda annem bol bol babamdan şikâyet ediyor, ablam kocasından yediği dayakları anlatıyor, babam da sürekli para istiyordu. </st><st c="14863">Bende para ne gezer. </st><st c="14884">Nermin Hanım’dan iste diye tutturuyor, bazen de Ekrem Bey’i arayıp ondan istiyordu. </st><st c="14968">Artık bu sitemler beni de yıldırmıştı. </st><st c="15007">Kolejden mezun olduktan sonra üniversiteye başladım. </st><st c="15060">Nermin Hanım annem gibi olmuştu dedim ya, benim her sorunumla ilgileniyor, ihtiyaçlarımı ben söylemeden fark ediyor ve bana hep çok sıcak davranıyordu. </st><st c="15212">Ben de eve koşarak geliyordum. </st><st c="15243">Ana kız gibi oturuyor, her şeyden konuşuyorduk. </st><st c="15291">Üniversitede bir delikanlıya âşık olmuştum. </st><st c="15335">Adı Faruk’tu. </st><st c="15349">Bunları bile ona rahat rahat anlatıyordum. </st><st c="15392">Bir yere gideceksem, beni oraya arabayla gönderiyor, sonra da yine şoförle aldırıyorlardı. </st><st c="15483">Hatta Nermin Hanım da Faruk’la tanışmış ve onu çok beğenmişti.”</st></p>
			<p><st c="15546">“Ailenin haberi var mıydı?”</st></p>
			<p><st c="15574">“Nereden olacak. </st><st c="15592">Onlar bana sen nasılsın, ne yapıyorsun diye bile hiç sormadılar ki... </st><st c="15662">Tek dertleri paraydı. </st><st c="15684">Beni de insanlara mahcup ediyorlardı. </st><st c="15722">Annem sanki eski annem değildi. </st><st c="15754">Benim bu evde lüks içinde yaşıyor olmam ona diken gibi batıyor, her aradığımda canımı sıkacak bir şey söylüyordu. </st><st c="15868">Derken ben hukuk fakültesinden mezun olduğum sene...”</st></p>
			<p><st c="15921">“Sen hukuk fakültesinden mi mezun oldun?”</st></p>
			<p><st c="15963">“Evet hocam.”</st></p>
			<p><st c="15977">“Şunu baştan söylesene. </st><st c="16002">İçeri girdiğinden beri bakıp duruyorum ama bir türlü ne olduğunu anlayamadım.”</st></p>
			<p><st c="16080">“‘Hukuktan mezun olup avukat olmuş ama şu haline bak’ diyorsunuz değil mi?” </st></p>
			<p><span><st c="16157">Bazen ben hastalarımın zihinlerini okuyorum, bazen de onlar benim. </st><st c="16224">Tam da böyle düşünüyordum.</st></span></p>
			<p><st c="16250">“Aynen öyle diyordum. </st><st c="16273">Ne bu halin Zeynep?”</st></p>
			<p><st c="16293">“Yerde miyim, gökte mi bilmiyorum ki...”</st></p>
			<p><st c="16334">“Neden, ne oldu?”</st></p>
			<p><st c="16352">“Başıma gelmeyen kalmadı. </st><st c="16379">Allah’ın verdiği şansı da kullanamadım. </st><st c="16419">Ah bu benim aptal kafam ah!”</st></p>
			<p><span><st c="16447">Ne oldu acaba? </st><st c="16463">Hayatı bir anda değişmiş, bambaşka ve çok güzel yaşayıp gidiyormuş.</st></span></p>
			<p><st c="16530">“Ne oldu Zeynep?”</st></p>
			<p><st c="16548">“Ben okulu bitirdiğim yıl Faruk da hemen askere gitti. </st><st c="16604">Dönüşte güya evlenecektik. </st><st c="16631">Nermin Hanım bu haberi aileme usulüyle söyledi. </st><st c="16679">‘Delikanlıyı biz de çok beğendik. </st><st c="16713">Kısmetse askerden gelince evlenecekler. </st><st c="16753">Zeynep de bu arada avukatlık stajını yapacak. </st><st c="16799">İsterseniz siz de Faruk’u araştırın. </st><st c="16836">Zaten askerden dönünce sizinle tanışmaya ve kızınızı istemeye gelecekler’ dedi. </st><st c="16916">Ne olduysa ondan sonra oldu. </st><st c="16945">Babam evde kıyameti koparmış. </st><st c="16975">Burada annesi babası dururken onlar kim oluyor da kızı vermeye kalkışıyorlar diye. </st><st c="17058">Derken haftasına İstanbul’a geldiler. </st><st c="17096">İkisinin de suratı beş karış. </st><st c="17126">‘Biz kızımızı başkasına vereceğiz. </st><st c="17161">Damadımız doktor. </st><st c="17179">Uzaktan da akrabamız olur. </st><st c="17206">Daha fazlasına siz karışmayın artık’ diyerek...” </st></p>
			<p><st c="17255">“Sen tanıyor muydun doktor damadı?”</st></p>
			<p><st c="17290">“Küçüklükten biliyordum. </st><st c="17316">Bizim köyden bir o çıktı zaten. </st><st c="17348">Ailesi oğlumuz okuyor, doktor olacak diye övünüp duruyordu. </st><st c="17408">Biz neye uğradığımızı şaşırdık. </st><st c="17440">Nermin Hanım beni bir kenara çekti, ‘Kızım’ dedi, ‘sen artık çocuk değilsin. </st><st c="17517">Kendi kararlarını alacak yaştasın. </st><st c="17552">Ben sana bir şey diyemem ama bunca yıllık dostun olarak yanlış yapmandan korkuyorum. </st><st c="17637">Bu senin hayatın, senin kararın. </st><st c="17670">İyi düşün, acele karar verme.’”</st></p>
			<p><st c="17701">“Sen ne yaptın Zeynep?”</st></p>
			<p><span><st c="17725">Ağlıyor. </st><st c="17735">Kara bulutlar çöküyor yüzüne. </st><st c="17765">Belli ki onu sonradan çok mutsuz edecek bir karar almış.</st></span></p>
			<p><st c="17821">“Annem geçmiş karşıma, ağlıyor, ‘Eğer bizimle gelmezsen hakkımı helal etmem!’ diyor başka bir şey demiyor. </st><st c="17929">Onunla birlikte oğlunun ölümüne bile ağlamayan babam da boynunu bükmüş, o da ağlıyor. </st><st c="18015">‘Sen bizim kızımızsın. </st><st c="18038">Tanımadığımız biriyle evlenip de perişan olma. </st><st c="18085">Mehdi çok iyi bir çocuk. </st><st c="18110">Soyunu sülalesini tanıyoruz. </st><st c="18139">O seni epeydir internetten takip ediyormuş. </st><st c="18183">Kapımıza geldiler. </st><st c="18202">Seni en iyi yerlerde yaşatacaklar’ filan diye bir yandan ağlayıp bir yandan sürekli konuşuyorlar. </st><st c="18300">Sonunda Nermin Hanım’ı da ikna edip bir haftalığına diyerek beni kolumdan tuttukları gibi eve götürdüler. </st><st c="18406">Ben bir yandan ağlıyorum, bir yandan ne yapacağımı şaşırmışım. </st><st c="18469">Derken ertesi gün Mehdi geldi. </st><st c="18500">Yolda görsem tanımam. </st><st c="18522">O da evet de diye gözümün içine bakıyor. </st><st c="18563">Derken bir haftanın içinde bana evet dedirttiler.”</st></p>
			<p><st c="18613">“İstemeyerek mi evet dedin Zeynep?”</st></p>
			<p><st c="18649">“Bilmiyorum. </st><st c="18663">Hâlâ o zaman nasıl böyle dediğimi bilmiyorum. </st><st c="18709">Anneme kıyamadım hocam. </st><st c="18733">Hakkımı helal etmem deyince...”</st></p>
			<p><span><st c="18764">Hayatımıza yön veren suçluluk duyguları bunlar. </st><st c="18813">Annesine kıyamamanın anlamı tam da bu. </st><st c="18852">Kendisi lüks içinde yaşarken annesinin sefalet içinde geçen hayatından kendini sorumlu tutmuş. </st><st c="18947">Vicdanı sızlamış. </st><st c="18965">Annesinin ona kötü kötü baktığını söylüyordu. </st><st c="19011">O bakışların o küçük Zeynep’in yüreğinde nasıl büyük yaralar açtığını şimdi daha iyi anlıyorum. </st><st c="19107">Sanırım o bakışları Zeynep tam da böyle yorumladı. </st><st c="19158">Her şeyi anneme borçluyum dedi. </st><st c="19190">Annem bana kızıyorsa haklı dedi. </st><st c="19223">Yazık ona dedi. </st></span></p>
			<p><span><st c="19239">Yazık...</st></span></p>
			<p><span><st c="19247"> Kader motifi tuzak kurmuş Zeynep’e. </st><st c="19284">Onu dünyaya geldiğinde ilk tanığı duygulara geri çekmeye çalışıyor. </st><st c="19352">Kader motifi böyledir işte. </st><st c="19380">İlk tanıdığınız duygular iliklerinize işler. </st><st c="19425">Aynı duyguları hayatınız boyunca arar durursunuz. </st><st c="19475">İyiyse iyi, kötüyse kötü.</st></span></p>
			<p><st c="19500">“Sonra ne oldu Zeynep?”</st></p>
			<p><st c="19524">“Biz iki ay nişanlı kaldık. </st><st c="19553">Sonra alelacele evlendik.”</st></p>
			<p><st c="19579">“Mehdi’yle tanıdınız mı birbirinizi?”</st></p>
			<p><st c="19617">“İki ay hemen her gün geldi bize. </st><st c="19652">Bazen evde oturduk, bazen beraber dışarı çıktık. </st><st c="19701">Zaten ailesi o hafta eve gelip istedi beni. </st><st c="19745">Yüzükler takıldı. </st><st c="19763">Mehdi o zaman tayin bekliyordu. </st><st c="19795">Mecburi hizmeti Malatya’ya çıktı. </st><st c="19829">Biz de apar topar evlenip Malatya’ya gittik.”</st></p>
			<p><span><st c="19874">İnanılacak gibi değil. </st><st c="19898">Hukuk fakültesinden mezun olmuş, İstanbul’un en lüks yerlerinde büyümüş biri söylüyor bunları.</st></span> </p>
			<p><st c="19992">“Nasıl biriydi Mehdi?”</st></p>
			<p><st c="20015">“Bizim köyden, benim gibi okumaya azimli, başarılı biriydi. </st><st c="20076">İyi desem iyi değil, kötü desem o da değil. </st><st c="20120">Ben o zaman annemden o kadar etkilendim ki, Faruk bile gözüme görünmedi. </st><st c="20193">‘Ömür boyu vicdan azabıyla yaşayacağıma, gözümü kapatır, ne istiyorlarsa yaparım’ diye düşünüyordum.</st></p>
			<p><st c="20293">“Nasıl bir vicdan azabı?”</st></p>
			<p><st c="20319">“Nasılı var mı hocam? </st><st c="20342">‘Annem hakkımı helal etmem’ diyor, ağlıyor kadın. </st><st c="20392">Ben zaten yıllar önce terk etmişim onları...”</st></p>
			<p><span><st c="20437">“Terk etmişim” diyor. </st><st c="20460">Demek kafasına böyle kodladı. </st><st c="20490">Oysa onlar vermiş kızlarını o aileye. </st><st c="20528">Babası piyango çıktı bize diye oynamış. </st><st c="20568">Bunu nasıl böyle yorumluyor acaba?</st></span></p>
			<p><st c="20602">“Zeynep ne dediğini kulakların duyuyor mu? </st><st c="20646">Sen mi onları terk ettin, yoksa onlar mı seni o aileye verdiler?”</st></p>
			<p><st c="20711">“Ben de istedim ama...”</st></p>
			<p><st c="20735">“Sen o zaman kaç yaşındaydın?”</st></p>
			<p><st c="20766">“On bir filan...”</st></p>
			<p><st c="20784">“Yani çocuktun. </st><st c="20801">Bu kararı ailen almış. </st><st c="20824">Nermin Hanımlar istemiş, ailen de vermiş. </st><st c="20866">Sana sordular mı gitmek istiyor musun diye?”</st></p>
			<p><st c="20910">“Sormadılar ama ben istiyordum zaten. </st><st c="20949">Siz olsanız istemez misiniz?”</st></p>
			<p><st c="20978">“Ben de isterim ama ailem ne derse o olur. </st><st c="21022">Ama senin hayatında kararları hep ailen almış. </st><st c="21069">Çocukken orada yaşamana izin vermişler, büyüyüp yetişkin biri olduğunda yine senin yerine evleneceğin kişiye bile onlar karar vermiş. </st><st c="21203">Çocukken bu durum çok doğal ama üniversite mezunu, artık bir meslek sahibi biri için pek doğal sayılmaz. </st><st c="21308">İstesen onlara itiraz edebilirdin.”</st></p>
			<p><st c="21343">“Sanki onları çok üzdüm, yanlış yaptım, şimdi o yanlışı düzeltmem gerekiyormuş gibi hissettim. </st><st c="21439">O zaman Nermin Hanım çok sık aradı beni, ‘Kızım sen ne yapıyorsun, stajın var, mesleğin var, yanlış yapıyorsun, hemen gel’ dedi ama...”</st></p>
			<p><st c="21574">“Gitmedin.”</st></p>
			<p><st c="21586">“Gidemedim. </st><st c="21599">Annemin gözyaşları duvar gibi dikildi önüme. </st><st c="21644">Baktım, Mehdi de iyi bir çocuk. </st><st c="21676">‘Ne aşkı’ dedim kendi kendime, ‘sen kaderin neyse onu yaşayacaksın.’”</st></p>
			<p><st c="21745">“Kaderin neydi senin Zeynep? </st><st c="21775">Seni gecekondulardan çıkarıp Büyükadalara götüren, en iyi kolejlerde okutan kaderin ne istiyordu senden?”</st></p>
			<p><st c="21880">“Ne isteyecek? </st><st c="21896">İşte Mehdi’yi çıkardı karşıma.”</st></p>
			<p><st c="21927">“Onu kaderin değil, ailen çıkarmış karşına. </st><st c="21972">İkisini karıştırma. </st><st c="21992">Kaderin seni çok başka yerlere götürüyormuş.”</st></p>
			<p><st c="22037">“Yanlış yapmışım değil mi?”</st></p>
			<p><st c="22065">“Bilmiyorum. </st><st c="22079">Sonrasını sen anlat.”</st></p>
			<p><st c="22100">“Biz iki ay nişanlı kaldık ya, akşam yemeğe çıktığımızda Mehdi mutlaka rakı içer, bana da verirdi. </st><st c="22200">Ben Nermin Hanımların evinde arada kırmızı şarap içerdim ama daha önce hiç rakı içmemiştim. </st><st c="22292">Onunla beraber ben de bir kadeh rakı içiyordum ama onun alkolik olduğunu hiç anlamadım o zamanlar. </st><st c="22391">Aklım Faruk’ta ama Mehdi’yle rakı içiyorum. </st><st c="22435">Ne aptalım değil mi?”</st></p>
			<p><st c="22456">“Buna aptallık diyemedim. </st><st c="22483">Hayat seni çocukken alıştığın ortama çekiyor ve sen de tıpış tıpış gidiyorsun.”</st></p>
			<p><st c="22562">“Evet, aynen öyle yaptım. </st><st c="22589">Oysa babamdan biliyorum bunları. </st><st c="22622">İstanbul benim kafamı karıştırdı galiba. </st><st c="22663">Orada arkadaşlar hep birlikte bazı akşamlar yemeğe gider, hepimiz az çok bir şeyler içerdik. </st><st c="22756">Faruk da arada bir benimle kırmızı şarap içerdi. </st><st c="22805">Ama onun dışında içki içmezdi Faruk.”</st></p>
			<p><st c="22842">“Ona olan aşkın ne oldu?”</st></p>
			<p><st c="22868">“Aşk meşk bir anda silindi kafamdan. </st><st c="22906">Ben Faruk’la evlenerek aileme ihanet edecektim. </st><st c="22954">O zaman böyle hissettim. </st><st c="22979">Nermin Hanım beni çok uyardı ama onu dinlemedim. </st><st c="23028">Annem evde zaten başımın etini yiyordu, Mehdi’den başkasına gidersem hakkını helal etmeyeceğini söylüyordu. </st><st c="23136">Sonunda Malatya’ya gittik. </st><st c="23163">Mehdi devlet hastanesinde mecburi hizmete başladı. </st><st c="23214">Ben de orada bir avukatlık bürosunda staja başladım. </st><st c="23267">Birkaç ay sonra hamile kaldım. </st><st c="23298">Derken bir kızım oldu. </st><st c="23321">Ama bir türlü ay sonunu getiremiyoruz. </st><st c="23360">Mehdi sık sık nöbetim var diyerek eve gelmiyor. </st><st c="23408">Ben çocukla evdeyim. </st><st c="23429">Zaten eve hiç ayık gelmiyor, hep sarhoş. </st><st c="23470">‘Hastanede çok daraldım, çıkınca arkadaşlarla bir iki kadeh içtik’ diyor. </st><st c="23544">Kızım bir yaşına geldiğinde ben stajımı bitirmiş, staj yaptığım yerde avukat olarak işe başlamıştım. </st><st c="23645">Ben de para kazanıyordum ama eşim artık eve beş kuruş getirmiyordu. </st><st c="23713">Her gün bir bahane buluyor, ödemeyi bir türlü bitiremediği borçlardan söz ediyordu. </st><st c="23797">Ben önceleri kazandığı parayı köydeki ailesine gönderiyor sanıyordum. </st><st c="23867">Ne de olsa Mehdi de fakir bir ailenin çocuğuydu. </st><st c="23916">Zaten ben de aynı şeyi yapıyor, para kazanmaya başladıktan sonra her ay aileme para gönderiyordum.”</st></p>
			<p><st c="24015">“O zaman memnun muydun hayatından?”</st></p>
			<p><st c="24051">“Ben Nermin Hanımların evinden çıktıktan sonra hiç mutlu olmadım. </st><st c="24118">Ben mutluluğumu o evde bıraktım.”</st></p>
			<p><span><st c="24151">Söylediklerini anlamak ne kadar zor! </st><st c="24189">Mehdi’yle değil de Faruk’la evlenseydi, ailesine bunun ne zararı olacaktı? </st><st c="24264">Yine kazandığı paranın bir kısmını onlara gönderebilir ama kendi mutlu olurdu. </st><st c="24343">Bunu neden yaptığını kendisi bile bilmese de ben anlıyorum. </st><st c="24403">Kader motifi mıknatıs gibi çekiyor onu.</st></span></p>
			<p><st c="24442">“Sonradan bir de öğrendim ki, Mehdi beni aldatıyor. </st><st c="24495">Hem de olmadık bir kadınla.”</st></p>
			<p><st c="24523">“Olmadık kadın ne demek?”</st></p>
			<p><st c="24549">“Bir doktor arkadaşının eski kız arkadaşıymış. </st><st c="24597">Kız onu başkasıyla aldatınca oğlan kızdan ayrılmış. </st><st c="24649">Hatta derdini de uzun uzun Mehdi’ye anlatmış. </st><st c="24695">Mehdi sonradan araya girip onları barıştırmak isterken bu sefer de Mehdi’yle aralarında bir ilişki başlamış. </st><st c="24804">Mehdi o ara kazandığı tüm parayı bu kızla harcıyormuş. </st><st c="24859">Hatta kızın eski erkek arkadaşları kocamı tehdit etmiş, öldürmeye kalkmışlar. </st><st c="24937">Meğer bütün bunları hastanede benden başka bilmeyen kalmamış. </st><st c="24999">Mehdi bir de üstelik gırtlağına kadar borçlanmış. </st><st c="25049">Sonunda bizim büroda çalışan bir arkadaşım bana Mehdi’nin kızla beraber çekilmiş resimlerini gösterdi. </st><st c="25152">Ben onları görünce çılgına döndüm. </st><st c="25187">Eve gelince Mehdi’nin bütün eşyalarını bir çöp poşetine doldurup kapıya koydum. </st><st c="25267">Eve geldi, kapıyı açmadım. </st><st c="25294">Kendimi tecavüze uğramış gibi hissettim hocam. </st><st c="25341">Ben sabahtan akşama kadar ekmek paramızı kazanabilmek için çalışırken, fazladan beş kuruş harcamazken, akşam bakıcıdan çocuğumu alıp sabahlara kadar onunla uğraşırken benim kocam elin ne idüğü belirsiz kızıyla gününü gün ediyormuş. </st><st c="25573">Çocuğumun nafakasını ellerle yiyormuş.”</st></p>
			<p><span><st c="25612">Yine ağlıyor. </st><st c="25627">Hayatıyla ilgili nasıl yanlış bir karar aldığını yeni anlıyor galiba.</st></span></p>
			<p><st c="25696">“O ara sanki akılımı kaybettim. </st><st c="25729">Başka biri oldum. </st><st c="25747">Ertesi gün Mehdi kapıyı anahtarıyla açıp girdi içeri. </st><st c="25801">Ona nasıl saldırdım, size anlatamam. </st><st c="25838">Sanki gören de yıllardır onunla bununla dövüşüyor sanır. </st><st c="25895">Adamı parçalayacağım. </st><st c="25917">Önce yapma etme filan dedi. </st><st c="25945">Sonra beni bir dövdü! </st><st c="25967">Ağzım gözüm parçalandı. </st><st c="25991">Kan revan içinde kaldım. </st><st c="26016">Sonra da karşıma oturup, ‘Rahatladın mı?’ dedi.”</st></p>
			<p><span><st c="26064">Ah! </st><st c="26069">Ağlıyor.</st></span></p>
			<p><st c="26077">“Belki siz de şaşacaksınız ama evet, rahatladım.”</st></p>
			<p><st c="26127">“Ruhun istediği cezayı almış Zeynep. </st><st c="26165">Çok suçlamışsın kendini.”</st></p>
			<p><st c="26190">“Maalesef öyle olmuş. </st><st c="26213">Kocam yaralarıma ilaç filan sürdü, ben de gidip yattım. </st><st c="26269">Ertesi gün eşyalarımı toplayıp Nermin Hanımların İstanbul’daki evlerine gittim. </st><st c="26349">Nermin Hanım beni karşısında görünce şaşırdı kaldı. </st><st c="26401">Kucağımda kızım, girdim içeri. </st><st c="26432">Başıma gelenleri anlattım. </st><st c="26459">Ne diyeceğini bilemedi kadıncağız. </st><st c="26494">Günlerce yattım orada. </st><st c="26517">Annemler bir yandan, kocam bir yandan hiç rahat bırakmadılar bizi ama Nermin Hanım hiçbirine pabuç bırakmadı. </st><st c="26627">‘Hasta, yatıyor, düzelince kendisi arar sizi’ deyip kapattı telefonu. </st><st c="26697">Kızıma da, bana da çok iyi baktılar ama ben o günden sonra bir daha yataktan kalkamadım. </st><st c="26786">Şimdi üç aydır burada yatıyorum. </st><st c="26819">Bu arada sizin kitaplarınızı okudum. </st><st c="26856">Onlar bana iyi geldi. </st><st c="26878">Bu hayatta yalnız değilim dedim. </st><st c="26911">Benim gibi başkalarının da başına olmadık işler geliyor.”</st></p>
			<p><span><st c="26968">Demek benim kitaplar bu anlamda da işe yarıyor! </st></span></p>
			<p><st c="27017">“Kızın nasıl?”</st></p>
			<p><st c="27031">“O iyi. </st><st c="27040">Sağ olsunlar, Nermin Hanım ile Ekrem Bey ona benden iyi bakıyorlar ama ben bittim hocam. </st><st c="27129">Vurgun yemiş gibi hissediyorum kendimi. </st><st c="27169">Yatak beni çekiyor. </st><st c="27189">Akşama kadar odamdan hiç çıkmıyor, kızımı bile görmek istemiyorum. </st><st c="27256">Bu üzerimdeki kıyafetler benim Malatya’da, eşimin zoruyla giydiğim kıyafetler. </st><st c="27335">Zaten gelirken yanıma sadece kızımın ihtiyacı olan şeyleri aldım. </st><st c="27401">Şimdi artık yaşamak istemiyorum. </st><st c="27434">Kendine hayrı olmayanın kime hayrı olabilir ki...”</st></p>
			<p><span><st c="27484">Depresyon bütün ağırlığıyla çökmüş üstüne. </st><st c="27528">O kolay, bana izin verirse o depresyonu birkaç ayda düzeltebiliriz ama kendini affedebilecek mi, işte şimdilik bunları bilmiyorum. </st><st c="27659">İnsanın kendine ettiğini kimse edemiyor.</st></span></p>
			<p><span><st c="27699">Zeynep’le uzun uzun konuşuyoruz o gün. </st><st c="27739">Hep o anlatıyor, ben dinliyorum. </st><st c="27772">Bu depresyondan çıkmadan zaten ben ne desem boş. </st><st c="27821">Hiçbirini anlamayacak. </st><st c="27844">Eline ilaçları veriyorum. </st><st c="27870">Bunları düzenli olarak alacağına söz vererek çıkıyor odadan.”Bakalım kader motifinin yolunu değiştirebilecek miyiz?</st></span></p>
		</div>
<div id="charCountTotal" value="27985"></div></body>
</html>
