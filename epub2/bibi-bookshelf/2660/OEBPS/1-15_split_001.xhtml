<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
<div>
<p><st c="0">“Biliyorsunuz bizim hanım dışarıda bekliyor. </st><st c="46">Ben çıkınca o girecek içeri.”</st></p>
			<p><st c="75">“Öyle mi? </st><st c="86">Hayhay. </st><st c="94">Türkân Hanım’la tanışmaktan memnun olurum. </st><st c="137">Lütfen söylediklerimi iyi düşünün Hayri Bey. </st><st c="182">Bir an önce karar verin. </st><st c="207">Siz karar verip bu kararı da bir an önce bana bildirin ki Nalan’ı da, eşinizi de ona göre hazırlamaya çalışayım.”</st></p>
			<p><st c="320">“Vallahi bana kalsa dediğim gibi üçü de bir yere gitmesin derim ama bu sefer iş benden çıktı. </st><st c="415">Laz kızı bütün düzenini benim yüzümden bozdu. </st><st c="461">Şimdi artık geri adım atarsam halim duman olur. </st><st c="509">Bırakın geri adım atmayı, üç gün beklemeye tahammülü yok. </st><st c="567">Karım boşanmaya yanaşmıyor da ondan ayrılamıyorum sanıyor.”</st></p>
			<p><st c="626">“Eşinizi boşayacaksınız öyleyse.”</st></p>
			<p><st c="660">“Evet, evet... </st><st c="676">Başka çarem yok.”</st></p>
			<p><st c="693">“Eşiniz ne der bu işe?”</st></p>
			<p><st c="717">“Ne diyecek? </st><st c="731">Ne dersem paşa paşa yapacak ama boşasam da elimi onların üstünden çekmeyeceğimi bilir Türkân.”</st></p>
			<p><st c="825">“Laz kızı buna izin verecek mi?”</st></p>
			<p><st c="858">“O kadar da değil artık.”</st></p>
			<p><st c="884">“Ya Nalan?”</st></p>
			<p><st c="896">“Nalan kolay. </st><st c="911">Kızsa da o benden vazgeçemez.”</st></p>
			<p><st c="941">“Öyle olsun Hayri Bey. </st><st c="965">Yine de Laz kızını hafife almayın. </st><st c="1000">İyi şanslar. </st><st c="1013">Şimdi artık eşinizi içeri gönderebilirsiniz.”</st></p>
			<p><st c="1058">“İşte geldim, işte gidiyorum. </st><st c="1089">Şen olasın Halep Şehri...”</st></p>
			<p><st c="1115">“Nasıl?”</st></p>
			<p><st c="1124">“Bilmem, birden aklıma geldi işte. </st><st c="1160">Efkârlandım yine...”</st></p>
			<p><span><st c="1180">Onu kapıya kadar uğurluyorum. </st><st c="1211">Koridorda yürürken arada bir dönüp bana bakıyor. </st><st c="1260">Çocuk gibi... </st><st c="1274">Hayri bu sefer eskisi kadar çevik değil. </st><st c="1315">Elimi bile sıkarken onda eski gücü ve enerjiyi hissetmiyorum. </st><st c="1377">Hüzünlü bir gülümseme var yüzünde. </st><st c="1412">Kaybedeceğini bile bile masaya oturan bir kumarbaza benziyor.</st></span></p>
			<p><span><st c="1473">Nalan’ın gözünden düştüğünün de farkında. </st><st c="1516">Kafası buna da takılıyor. </st><st c="1542">Karısını boşamayı aslında hiçbir ilişkide düşünmemiş. </st><st c="1596">Bu sefer de nasıl olsa bir yolunu bulurum demiş ama bulamamış. </st><st c="1659">Bakalım kader bunların gerisini nasıl yazacak.</st></span></p>
			<p><span><st c="1705">Laz kızı aslında tam da kendi gibi biri. </st><st c="1747">Yani Hayri’nin dişisi. </st><st c="1770">İstenmemiş, değer görmemiş, orada burada sürünmüş, toplum tarafından dışlanmış, aşağılanmış bir kadın. </st><st c="1873">Hayri sanırım onda kendini gördü. </st></span></p>
			<p><span><st c="1907">Hayri nasıl Nalan’la sınıf atladıysa, aynı şeyi Laz kızı da Hayri’yle yapacak. </st><st c="1986">Namusunu temizleyecek. </st></span></p>
			<p><span><st c="2009">Hayatımızı, hayatın içinde aldığımız kararları işte en çok çocukluk acılarımız şekillendirir. </st><st c="2103">Bilinçdışı bir yandan o acılara çare ararken, bir yandan da o acıları bize tekrar tekrar yaşatmanın yollarını arar. </st><st c="2219">Acıların tiryakisi olur çıkarız.</st></span></p>
			<p><span><st c="2251">Ben arabesk şarkıları dinlemeyi psikiyatrist olduktan sonra sever oldum. </st><st c="2325">Sanki bilinçdışı tarafından yazılmış her biri. </st><st c="2372">Hepsi de acıyı anlatıyor. </st></span></p>
			<p><span><st c="2398">Bir ara radyolarda çok sık çalınan bir şarkı geliyor aklıma.</st></span></p>
			<p><span><st c="2458">Hani mutluluktu bu aşkın sonu</st></span></p>
			<p><span><st c="2488">Hani sevecektin bir ömür boyu</st></span></p>
			<p><span><st c="2518">Nasıl yaptın zalim, sen bana bunu</st></span></p>
			<p><span><st c="2552">Kader diyemezsin, sen kendin ettin.</st></span></p>
			<p><span><st c="2588">Arabeski daha çok bu acıyı en derinden yaşayanlar seviyor. </st><st c="2648">Bir de üstelik hayatın içinde insanlar bilmeden de olsa bu acıları kendilerine tekrar tekrar yaşattıkları için, arabesk şarkılar onların duygularına tercüman oluyor.</st></span></p>
			<p><span><st c="2813">Bu sırada kapı yavaşça açılıyor ve bir çift mavi göz, kapı aralığından bana bakıyor. </st><st c="2899">Türkân bu.</st></span></p>
			<p><span><st c="2909">Ağır ağır, utana utana, yüzünde sevimli bir gülümsemeyle giriyor içeri. </st><st c="2982">Onu kapıda karşılıyorum. </st><st c="3007">Ne kadar güler yüzlü, ne kadar sevimli bir kadın Türkân. </st><st c="3064">Gri, uzun bir pardösü giymiş. </st><st c="3094">Başında rengârenk desenli bir eşarp var. </st><st c="3135">Beni sanki kırk yıldır tanıyormuş gibi bakıyor yüzüme. </st><st c="3190">Karşımdaki koltuğun ucuna oturup ellerini dizlerine koyduktan sonra benim ona soru sormamı bekliyor.</st></span></p>
			<p><st c="3290">“Hoş geldiniz Türkân Hanım! </st><st c="3319">Nasılsınız?”</st></p>
			<p><st c="3331">“Hoş bulduk doktor hanım. </st><st c="3358">İyiyim çok şükür, siz nasılsınız?” </st></p>
			<p><span><st c="3393">Galiba Türkân Hanım’la bir altın gününde sohbet ediyoruz. </st><st c="3451"> Bana kimse, ‘Siz nasılsınız?’ diye sormaz. </st><st c="3496">Şimdi ne desem bilmem ki...</st></span></p>
			<p><st c="3523">“İyiyim çok şükür. </st><st c="3543">Bazı şikâyetleriniz varmış. </st><st c="3571">Onları anlatın isterseniz.” </st></p>
			<p><span><st c="3599">Önce başını, sonra da bedenini mahzun bir ifadeyle, sanki mevlit dinler gibi öne arkaya salladıktan sonra, bu sefer hiç yüzüme bakmadan anlatıyor şikâyetlerini. </st><st c="3760">Arada bir nasıl tıkandığını, boğazına koca bir yumrunun oturduğunu, nefes bile alamadığını, yüzünün kızardığını, terlediğini ardından da dakikalarca devam eden hıçkırığı... </st><st c="3933">Bunlar sıkıntıdan olur. </st><st c="3957">Sorunlar birikince, işte böyle gelir, insanın boğazına oturur. </st><st c="4020">Uzun uzun dinliyorum onu. </st><st c="4046">Bu kadın sıkılmasın da kim sıkılsın?</st></span></p>
			<p><st c="4082">“Demek öyle... </st><st c="4098">Bunlar biraz da sıkıntıdan olur. </st><st c="4131">Nasıl gidiyor hayat?”</st></p>
			<p><st c="4152">“İyi çok şükür. </st><st c="4169">Üç kızım var. </st><st c="4183">Allah bağışlasın. </st><st c="4201">Büyüdüler artık. </st><st c="4218">Ev işlerinde bana yardım ediyorlar. </st><st c="4254">Çarşıya pazara onlarla beraber gidiyoruz. </st><st c="4296">Ben hastalanınca ölürüm diye korkuyor kızlar. </st><st c="4342">Bir oğlan doğursam iyiydi ama Allah nasip etmedi. </st><st c="4392">Çok şükür karnımız doyuyor. </st><st c="4420">Renkli televizyon da aldı Hayri, hem de büyüğünden, akşamları kızlarla televizyon izliyoruz. </st><st c="4513">Zaten akşama kadar kıçım yer görmüyor. </st><st c="4552">Kızlar demli bir bardak çay veriyorlar elime, o zaman ferahlıyorum.”</st></p>
			<p><st c="4620">“Akşamları Hayri Bey evde olmaz mı?”</st></p>
			<p><st c="4657">“Onun sağı solu belli olmaz. </st><st c="4687">Gelir, gelmez, biz ona hesap soramayız. </st><st c="4727">Ama şu sıra bir Laz kızı dadandı eve. </st><st c="4765">Boyuna bana çekil aradan diyor. </st><st c="4797">Kocamla evlenecekmiş. </st><st c="4819">Deli mi ne? </st><st c="4831">Ninem derdi, ahir zaman gelince, karılara bir azgınlık gelirmiş Zaten boyu uzun, bir de uzun pardösü giyiyor üstüne, iyice direk gibi oluyor. </st><st c="4973">Bıraksam, kadın beni neredeyse dövecek. </st><st c="5013">Hiç utanması, arlanması da yok. </st><st c="5045">Benden çok kızlar kızıyor. </st><st c="5072">‘Kız orospu, babam evli zaten. </st><st c="5103">Seninle nasıl evlenecekmiş?’ diyorlar. </st><st c="5142">Arada bir de elleriyle nanik yapıyorlar kadına.”</st></p>
			<p><st c="5190">“Siz ne diyorsunuz bu işlere?”</st></p>
			<p><st c="5221">“Ben ne deyim, Hayri’nin işleri... </st><st c="5257">Bir an önce yaşlansa da uslansa diyorum ama ben kocadım, onun yaşlanacağı filan yok. </st><st c="5342">Bu kadını alır mı dersiniz?” </st></p>
			<p><span><st c="5371">Eyvah! </st><st c="5378">Bunu neden bana soruyor acaba?</st></span></p>
			<p><st c="5408">“Bilmem. </st><st c="5418">Hayri Bey’i siz daha iyi tanırsınız. </st><st c="5455">Nasıl biridir kocanız? </st><st c="5478">Memnun musunuz?”</st></p>
			<p><st c="5494">“Allah’a şükür, çok iyidir Hayri. </st><st c="5529">Karılarla gezer tozar ama hiçbirine para yedirmez. </st><st c="5580">Beş kuruş kazansa getirir, elime verir. </st><st c="5620">Çoluk çocuk ancak yetiyor zaten. </st><st c="5653">Evi de kayınbabam aldı. </st><st c="5677">Kira derdimiz de kalmadı. </st><st c="5703">İçkisi vardır ama artık bana el kaldırmıyor.”</st></p>
			<p><st c="5748">“Ya eskiden?”</st></p>
			<p><st c="5762">“Eskiden çok döverdi beni. </st><st c="5790">Vara yoğa döverdi ama severdi de. </st><st c="5824">Sonradan şehir karıları kocamın aklını çeldiler. </st><st c="5873">Şimdi ne dövmesi kaldı ne de sevmesi.”</st></p>
			<p><st c="5911">“Sen onu sever misin?”</st></p>
			<p><st c="5934">“O benim erimdir doktor hanım, sevmem mi? </st><st c="5977">Eskisinden de çok severim. </st><st c="6004">Kızlar da deli olur babalarına. </st><st c="6036">Her akşam gelmeyeceğini bile bile yolunu gözleriz.” </st></p>
			<p><span><st c="6088">Hem böyle diyor, hem de dedikleri utandırıyor onu. </st><st c="6139">Anadolu insanı böyledir işte. </st><st c="6169">Hem hiç sakınmadan, lafı dolandırmadan içindekini söyler, hem de böyle utanır. </st><st c="6248">Bir yandan da ne kadar çaresiz! </st><st c="6280">Sevdiği adam, üç çocuğunun babası her gün başka kadınla beraber, o ise bundan şikâyet etmeyi bile bilmiyor. </st><st c="6388">Sonra, bilmez mi, diyorum içimden. </st><st c="6423">Bilir bilmesine de, o ne pahasına olursa olsun kocasını kaybetmek istemiyor.</st></span></p>
			<p><st c="6499">“Ben alıştım artık. </st><st c="6520">Tilkinin dönüp dolaşıp geleceği yer kürkçü dükkânıymış. </st><st c="6576">İşte o hesap, bizimki de döner dolaşır, çok şükür sonunda evin yolunu bulur. </st><st c="6653">Ama yine de sever bizi. </st><st c="6677">Az gördükleri için kızlar durup durup boynuna atılırlar. </st><st c="6734">Yorgun bile olsa geri çevirmez. </st><st c="6766">Sever hepsini. </st><st c="6781">Kızlar ne isterse alır. </st><st c="6805">Bizimkiler dondurma delisi, kışın ortasında bile dondurma isterler babalarından, o da alır.”</st></p>
			<p><st c="6897">“Sizinle arası nasıldır?”</st></p>
			<p><st c="6923">“Hiç! </st><st c="6930">İyidir. </st><st c="6938">Bana bir şey olsun istemez ama yüzüme de hiç bakmaz. </st><st c="6991">Benim de çenem durmaz, ona sitem üstüne sitem ederim. </st><st c="7045">Aman doktor hanım, yine de talihim varmış da, üvey anası beni Hayri’ye almış. </st><st c="7123">O almasa, belki de ben şimdi köy yerinde sürünüyor olacaktım. </st><st c="7185">Aldı almasına da, sonradan bana çok eziyet etti o karı. </st><st c="7241">Kaynananın üveyi daha kötü oluyormuş. </st><st c="7279">Buz gibi evlerde yatırdı bizi. </st><st c="7310">Kömür yok desem, o da vardı. </st><st c="7339">Biz de yakarsak koca kış nasıl geçermiş. </st><st c="7380">Lafa bak lafa! </st><st c="7395">Neyse çoluk çocuk oldu da, karının dilinden de elinden de kurtulduk. </st><st c="7464">Artık eskisi gibi sık da gelemiyor bize. </st><st c="7505">Hayri surat asıyor o gelince. </st><st c="7535">Kayınbabam derseniz, bir ayağı çukurda.”</st></p>
			<p><st c="7575">“Hayatınızdan memnunsunuz yani.”</st></p>
			<p><st c="7608">“Çok şükür, ama zamanında çok çektim doktor hanım. </st><st c="7660">Kendi ailem çok fakirdi. </st><st c="7685">El kapısından ne kazanılırsa, o kadar işte. </st><st c="7729">Yiyemedik, içemedik. </st><st c="7750">Her işe koşturdular bizi. </st><st c="7776">Öteki kardaşlarım hâlâ perişan. </st><st c="7808">Köy yerinde, yarı aç, yarı tok idare ediyorlar. </st><st c="7856">İlk zamanlar biz de köydeydik. </st><st c="7887">Kayınbabam bu dükkânı açınca bizi de aldı yanına. </st><st c="7937">Sonra Hayri’ye iş bulundu. </st><st c="7964">Kocamın eli ekmek tutmaya başlayınca sesleri kesildi. </st><st c="8018">Ayrı eve çıktık. </st><st c="8035">Şimdi artık ben Hayri’nin yanına yakışmıyorum bile.”</st></p>
			<p><st c="8087">“Neden öyle dediniz?”</st></p>
			<p><st c="8109">“Ee, Hayri İstanbul’da o işten bu işe, o kadından bu kadına derken halis İstanbullu oldu. </st><st c="8200">Öyle olacağını bilse beni alır mıydı? </st><st c="8238">Tövbe almazdı. </st><st c="8253">Beni görüyorsunuz işte. </st><st c="8277">Okuma yazmam bile yok. </st><st c="8300">Sağ olsun, Nalan Hanım onu da öğretiyor bana. </st><st c="8346">Şimdi iyi yazamasam da, okuyorum.” </st></p>
			<p><span><st c="8381">Şimdi, “Nalan Hanım kim?” desem olmaz, “onu tanıyorum” desem, bu da olmaz. </st><st c="8456">Kuzu gibi dinleyeceğim galiba.</st></span></p>
			<p><st c="8486">“Hani buraya da geliyor ya! </st><st c="8515">Sizin hastanız Nalan’ı diyorum.” </st></p>
			<p><span><st c="8548">Ay onu da mı biliyor?</st></span></p>
			<p><st c="8569">“A, evet, hatırladım.”</st></p>
			<p><st c="8592">“Çok iyi kadındır Nalan Hanım. </st><st c="8624">Bizim kızları oraya sık götürüyorum ki, biraz hanımlık öğrensinler. </st><st c="8692">Ben de ona ağız tadıyla yemek yapmayı öğretiyorum. </st><st c="8743">Onun bildikleri hep alafranga yemekler. </st><st c="8783">Bizimkiler dururken kim bakar onların yüzüne. </st><st c="8829">Bazen de beraber örgü örüyor, iş işliyoruz. </st><st c="8873">Çarşıya da beraber gittiğimiz oluyor. </st><st c="8911">Hayri’nin gömleklerini eskiden iyi ütüleyemezdim. </st><st c="8961">Şimdi onu da öğretti bana. </st><st c="8988">Hanım kadın. </st><st c="9001">Her gidişimizde bizi misafir gibi ağırlar. </st><st c="9044">Evinde pasta, börek eksik olmaz. </st><st c="9077">Ben de hiç elim boş gitmem. </st><st c="9105">Hiç olmazsa evde hamur açar, onu götürürüm.”</st></p>
			<p><st c="9149">“Nalan Hanım’ı seviyorsunuz.”</st></p>
			<p><st c="9179">“He, severim. </st><st c="9194">O da beni sever. </st><st c="9211">Sadece beni mi, Hayri’yi de çok sever.” </st></p>
			<p><span><st c="9251">İlişkiyi de mi biliyor yoksa? </st><st c="9281">Bir anda çok mahcup hissediyorum kendimi. </st><st c="9323">Sanki onu kandıran benmişim gibi.</st></span></p>
			<p><st c="9356">“Kadın Hayri yüzünden gül gibi kocasından ayrılmış. </st><st c="9409">Onun yaptığını deli yapmaz. </st><st c="9437">Okumuş etmiş ama aklı kıt galiba.”</st></p>
			<p><st c="9471">“Siz ne diyorsunuz bu işe?”</st></p>
			<p><st c="9499">“Ne diyeceğim. </st><st c="9515">Desem beni kim dinler zaten. </st><st c="9544">Baştan yüreğim çok sızladı ama sonra onunla ahbap olduk. </st><st c="9601">Benim babam iki evliydi. </st><st c="9626">Biz ikinci hanımdan çok çektik. </st><st c="9658">Bu kadın öyle değil.”</st></p>
			<p><st c="9679">“Nasıl yani?”</st></p>
			<p><st c="9693">“Hayri’yi elimizden almaya kalkmadı. </st><st c="9731">Siz de gördünüz ya, Hayri’ye beş basar. </st><st c="9771">Gönül işte! </st><st c="9783">Aslına bakarsanız o benim kumam. </st><st c="9816">Bizim oralarda öyle derler. </st><st c="9844">Kimse sevmez kumasını ama biz iyi geçiniyoruz. </st><st c="9891">Bizi gören kuma değil de akraba sanır. </st><st c="9930">Öyle yani.”</st></p>
			<p><st c="9941">“Yani ondan bir şikâyetiniz yok.”</st></p>
			<p><st c="9975">“Yok elhamdülillah. </st><st c="9996">Kızlar da sever onu. </st><st c="10017">Onu sayesinde benim kızlarım da hanım olacak. </st><st c="10063">Zaten artık aramızda kumalık neyin kalmadı. </st><st c="10107">Başım sıkışsa ona giderim. </st><st c="10134">Beni dinler, güldürür. </st><st c="10157">Ferahlarım onun yanında. </st><st c="10182">Kızlarla masaya oturur, ders çalışırlar. </st><st c="10223">Kızlara elbise bile diker. </st><st c="10250">Maşallah her iş geliyor elinden. </st><st c="10283">Şu Laz kızına benden çok o kızıyor. </st><st c="10319">O da onun kuması olacak. </st><st c="10344">Hayri elin bir soysuzuna gidene kadar Nalan Hanım’a gitse, daha iyiydi.”</st></p>
			<p><span><st c="10416">Onun her söylediği söz beni daha çok şaşırtıyor. </st><st c="10466">Nasıl da kolay kabullenmiş her şeyi. </st><st c="10503">Onunki kabullenmek değil, mecburiyet sanki. </st><st c="10547">Biraz da Nalan Hanım’la gururlanıyor gibi geldi bana. </st><st c="10601">Kocasının kendinden çok üstün bir kadınla beraber olması, onun da ruhunu okşamış. </st><st c="10683">Kızlar bile bu işe karşı çıkmıyor. </st><st c="10718">Türkân Hanım bana yepyeni şeyler öğretiyor. </st><st c="10762">Bunlar bizim kesimin tanıdığı duygular değil. </st></span></p>
			<p><span><st c="10808">Babam da iki evliydi, diyor. </st><st c="10837">Doğduğu yerde erkeklerin birden fazla eşi olması doğal demek ki... </st><st c="10904">Üstelik Nalan Hanım’ın o kadından çok farklı olmasına şükrediyor. </st><st c="10970">İçinde yaşadığı dünyayla barışık.</st></span></p>
			<p><span><st c="11003">Aynı ülkede yaşayan ama birbirinin derinliklerini hiç bilmeyen bir milletiz biz. </st><st c="11085">Nasıl da kopmuşuz birbirimizden. </st></span></p>
			<p><span><st c="11118">Bana bu ülkenin her yerinden, çok farklı insanlar gelir. </st><st c="11175">Her birini uzun uzun dinlerim ama böylesini hiç anlatmamışlardı. </st><st c="11240">Zaten bu hikâyede beni şaşırtan öyle çok şey var ki... </st><st c="11295">Türkân’ın hikâyesi başka, Laz kızınınki başka, Hayri’ninki başka, Nalan’ın hikâyesi ise bambaşka. </st><st c="11393">Geriye kaldı Sedat. </st><st c="11413">Keşke onu da tanıyabilsem. </st><st c="11440">Onun ne hissettiğini merak ediyorum.</st></span></p>
			<p><st c="11476">“Şu Laz kızına ne diyorsunuz?”</st></p>
			<p><st c="11507">“Ha, o orospuya bakmayın siz. </st><st c="11538">Güzelim diye kendini bir şey sanıyor. </st><st c="11576">Hayri ona üç gün bakar, sonra gönlü geçince bırakır yine gelir. </st><st c="11640">Görgüsüz bunlar, görgüsüz. </st><st c="11667">Hem Hayri beni boşasa ne olacak? </st><st c="11700">O benim üç çocuğumun babası. </st><st c="11729">Hadi beni boşadı, çocuklar ne olacak? </st><st c="11767">Onları da mı boşayacak? </st><st c="11791">Hiç akıl yok bu karıda. </st><st c="11815">Beş paralık aklı olsa boyu kadar üç kızı olan adamın peşine düşmezdi. </st><st c="11885">Bir de akıllıyım diye gezerler. </st><st c="11917">Nalan Hanım’a da söyledim. </st><st c="11944">Bu karı böyle böyle diyor dedim. </st><st c="11977">Önce telefonda diyordu, şimdi utanmadan bir de eve geliyor. </st><st c="12037">‘Sen korkma, olmaz öyle şey, zorla evlilik mi olurmuş’ dedi bana. </st><st c="12103">O öyle deyince biraz ferahladım. </st><st c="12136">Size bir şey dedi mi Hayri?”</st></p>
			<p><st c="12164">“Hangi konuda?”</st></p>
			<p><st c="12180">“Şu Laz kızı diyorum, beni boşar da onu alır mı bu herif?” </st></p>
			<p><span><st c="12240">Ne tatlı kadın bu Türkân! </st><st c="12266">Konuştukça konuştukça yanakları pembe pembe olup bir yandan da terliyor. </st><st c="12339">Gözleri boncuk gibi. </st><st c="12360">Yumuk yumuk! </st><st c="12373">Arada bir arkaya kayan çok renkli başörtüsünü hışımla önüne çekiyor ama o yine kayıyor arkaya.</st></span></p>
			<p><span><st c="12467">Konuşurken sık sık iki elini birleştirip öne arkaya sallıyor, sonra yine namaz kılar gibi dizlerinin üzerinde birleştirip öne arkaya hafifçe sallanarak anlatmaya devam ediyor.</st></span></p>
			<p><span><st c="12643">Açıkça söylemese de Hayri’nin onu boşayıp Laz kızını almasından çok korkuyor.</st></span></p>
			<p><st c="12721">“Bilmem.”</st></p>
			<p><st c="12731">“Ben değil ama kızlar çok yanar bu işe. </st><st c="12772">Hepsi de babalarına hayran hayran bakar durur. </st><st c="12819">Şimdi bir de kulüp mü ne zıkkımsa, oraya müdür olmuş. </st><st c="12873">Bizim kızlar müdür kızıyız diye övünüp duruyorlar. </st><st c="12924">Aylar önce bir kere bizi de götürmüştü oraya. </st><st c="12970">Nasıl da güzel her yer. </st><st c="12994">Garsonlar Hayri’nin etrafında dört dönüyor. </st><st c="13038">Eee, kolay mı, Hayri hepsinin amiri. </st><st c="13075">Masamıza kırmızı çiçekler koyuyorlar. </st><st c="13113">Kızlar koklayıp duruyor. </st><st c="13138">‘Kız bırakın gül koklamayı tabağınızdaki yemeğinizi yiyin’ diyorum ama hepsinin gözü etrafta. </st><st c="13232">Bir kadınlar geliyor oraya, maşallah nazar değmesin. </st><st c="13285">Süslü mü süslü. </st><st c="13301">Kızlar onlara bakıp bakıp gülüyor. </st><st c="13336">Hepsini de tanıyor Hayri. </st><st c="13362">Öyle süslensem, ben de güzel olurum. </st><st c="13399">Böyle deyince Hayri de gülüyor. </st><st c="13431">‘Sen onlardan güzelsin zaten’ diyor bana. </st><st c="13473">Yalan da olsa, insanın hoşuna gidiyor. </st><st c="13512">Benim güzelliğim mi kalmış.” </st></p>
			<p><span><st c="13541">Demek böyle Hayri Efendi! </st><st c="13567">Demek sen beraber olduğun bütün kadınları mutlu etmenin bir yolunu buluyorsun. </st><st c="13646">Karın nasıl da seviyor seni. </st><st c="13675">Tıpkı Nalan gibi... </st><st c="13695">Laz kızı da böyle hayran mı sana?</st></span></p>
			<p><span><st c="13728">Bıraksam Türkân gece yarısına kadar bana Hayri’yi anlatacak. </st><st c="13790">Hayri giderse çok üzüleceği belli. </st><st c="13825">Kızların üstüne atıyor ama asıl o perişan olacak. </st><st c="13875">Onun bütün dünyası Hayri. </st><st c="13901">Kocası onun arkasındaki kale.</st></span></p>
			<p><st c="13930">“Bu kadar güzel kadının arasında çalışıyor demek. </st><st c="13981">Kocanızı hiç kıskanmıyor musunuz Türkân Hanım?”</st></p>
			<p><st c="14028">“Neye kıskanacakmışım? </st><st c="14052">Ben onun bugüne bugün resmi nikâhlı karısıyım. </st><st c="14099">Bunu ben değil, onun peşine düşen karılar düşünsün. </st><st c="14151">Hem neyse ne, bir günden bir güne Hayri bizi ihmal etmiş mi? </st><st c="14212">Etmemiş. </st><st c="14221">Bir dediğimizi iki etmiş mi? </st><st c="14250">Onu da etmemiş. </st><st c="14266">Gerisine Allah kerim.” </st></p>
			<p><span><st c="14289">Başını önüne eğip biraz düşünüyor. </st><st c="14324">Bu konu onun da kafasını karıştırıyor. </st><st c="14363">Bu sefer öne arkaya sallanmalarının dozu artıyor. </st><st c="14413">Birkaç kere konuşacak gibi olup ağzını şapırdatıyor.</st></span></p>
			<p><st c="14465">“Alacak olsaydı Hayri Nalan’ı alırdı. </st><st c="14504">O dururken Laz kızını ne yapsın. </st><st c="14537">Karı kendi başına hayal kuruyor işte. </st><st c="14575">Ama o Nalan Hanım gibi değil. </st><st c="14605">Edepsiz, çok edepsiz! </st><st c="14627">Konu komşuya rezil olduk. </st><st c="14653">Gelip kapıya dayanıyor. </st><st c="14677">Neymiş efendim, Hayri bizim eve hiç gelmeyecekmiş. </st><st c="14728">Ben aradan çekileymişim. </st><st c="14753">Miş de miş. </st><st c="14765">Arada olan ben değilim ki, sensin utanmaz kadın. </st><st c="14814">Kızlara kalsa, hep bir olup kadını dövelim diyorlar. </st><st c="14867">Çocuk aklı işte... </st><st c="14886">Biz onu dövebilir miyiz? </st><st c="14911">At gibi kadın. </st><st c="14926">Hem öyle bir şey yapsak Hayri ne der? </st><st c="14964">O kaltak dururken bize kızar. </st><st c="14994">Bazen şeytan diyor ki karıyı çek kenara, ‘Sen bizimle uğraşana kadar Nalan Hanım’a git. </st><st c="15082">Onu kıskan’ de.”</st></p>
			<p><st c="15098">“Sahi der misiniz bunu?”</st></p>
			<p><st c="15123">“Demem, der miyim? </st><st c="15143">Sonra Hayri beni ne yapar! </st><st c="15170">Hem Nalan Hanım’a da yazık. </st><st c="15198">Biz neyse de, o bu karılarla nasıl başa çıkılır bilmez. </st><st c="15254">O benden çok üzülüyordur bu işe.”</st></p>
			<p><st c="15287">“Öyle mi?”</st></p>
			<p><st c="15298">“Çok seviyor Hayri’yi.”</st></p>
			<p><st c="15322">“Başka bir kadının Hayri’yi bu kadar çok sevmesi sizi üzmüyor mu?”</st></p>
			<p><st c="15389">“Ben de şehirli olsaydım çok üzülürdüm. </st><st c="15430">Biz köyde yetiştik doktor hanım. </st><st c="15463">Oranın her şeyi buralardan çok farklı. </st><st c="15502">Erkek dediğin mübarektir. </st><st c="15528">Çocuğun bile erkeği kıymetlidir. </st><st c="15561">İşte ben, bir oğlan bile doğuramadım. </st><st c="15599">Zarife karısı söylendi durdu. </st><st c="15629">Yüz kere başıma kaktı. </st><st c="15652">Hatta ‘Hayri’ye oğlan doğuracak bir karı alayım da sen gör!’ bile dedi. </st><st c="15724">Buruk karı...”</st></p>
			<p><span><st c="15738">Buruk karı! </st><st c="15751">Ne demek acaba?</st></span></p>
			<p><st c="15766">“Ama Hayri bir günden bir güne bunu yüzüme vurmadı. </st><st c="15819">Bir şeycikler demedi.”</st></p>
			<p><st c="15841">“Ama çocuğun kız mı erkek mi olduğu...”</st></p>
			<p><st c="15881">“Yok canım... </st><st c="15896">Bizim oralarda bu laflar sökmez. </st><st c="15929">Kadının hası oğlan doğurandır. </st><st c="15960">Bana kalsa daha doğururdum da, belki de o zaman oğlan olurdu. </st><st c="16022">Hayri yeter dedi. </st><st c="16040">O, kızlarından memnunmuş. </st><st c="16066">Başka da çocuk istemezmiş. </st><st c="16093">Zaten onun başka kadınlardan da hiç çocuğu yok.”</st></p>
			<p><st c="16141">“Bu da iyi bir şey mi?”</st></p>
			<p><st c="16165">“İyi olmaz mı? </st><st c="16181">Benim oğlan kardaşımın kumadan bir oğlu var. </st><st c="16226">Bizim gelin çocuk oğlan olunca çok üzüldü.”</st></p>
			<p><st c="16269">“Sizin oralarda erkeklerin evlendikten sonra kendine başka sevgili bulması normal mi yani?”</st></p>
			<p><st c="16361">“Sade bizim oralarda değil ki, şehirde de adamların sevgilisi var. </st><st c="16429">Aha, bizim üst katta oturan Sevgi Hanım’ın kocası kadın kuaförü. </st><st c="16494">Adamın genç bir sevdiği var. </st><st c="16523">Hepimiz biliyoruz. </st><st c="16542">Sevgi Hanım da biliyor. </st><st c="16566">Çok kavga ettiler ama ne fayda! </st><st c="16598">Bizim gelin de çok kavga eder kocasıyla. </st><st c="16639">Çok üzdü kardaşımı. </st><st c="16659">Üzse ne ki? </st><st c="16671">Bi faydası mı oldu? </st><st c="16691">Karı bir de oğlan doğurunca kıymetinden kıyamet koptu.” </st></p>
			<p><st c="16747">“Sizin gelin ne yaptı? </st><st c="16770">Kocasından ayrılmayı düşünmedi mi hiç?”</st></p>
			<p><st c="16809">“Ne yapsın! </st><st c="16822">Ayrılsa ne olacak? </st><st c="16841">Karı gelip onun yerine yerleşecek. </st><st c="16876">Olan geline olacak. </st><st c="16896">Bizde kadınlar bu işe üzülse de kimse ayrılmaya kalkmaz. </st><st c="16953">Biraz çekişir, kavga eder, sonra yine her şey olacağına varır. </st><st c="17016">Bizim geline de söylüyorum, Allah bağışlarsa onun da iki kızı var, ‘Kavga edip durma. </st><st c="17102">Çocukları da arada bırakma’ diyorum ama beni dinlemiyor. </st><st c="17159">Ne de olsa adımız görümce. </st><st c="17186">Senin kocanın da başka karılardan çocuğu olsaydı da görseydin diyor. </st><st c="17255">Benimki yapmadı da ne oldu. </st><st c="17283">Aha işte Laz kızı kapımızdan eksik olmuyor. </st><st c="17327">Olsun diyor. </st><st c="17340">Seninkiler bir şey değil.” </st></p>
			<p><span><st c="17367">Beterin beteri var yani. </st><st c="17392">Çok tatlı bu kadın, çok da sevimli.</st></span></p>
			<p><st c="17427">“Doktor hanım sizin kimseye eyvallahınız yok. </st><st c="17474">Okumuş etmiş, kendi geçiminizi sağlıyorsunuz. </st><st c="17520">Biz cahil kaldık. </st><st c="17538">Hele kız çocuğunu köyde tövbe okutmazlar. </st><st c="17580">Ele vereceğe kıza neden para harcasın? </st><st c="17619">Adamlar da haklı. </st><st c="17637">Şimdi benim kızlarım da şehirde büyüyorlar. </st><st c="17681">Onlar da Nalan Hanım gibi olacaklar. </st><st c="17718">Babası hepsini de okutacak. </st><st c="17746">Büyük kız Nalan Hanım gibi mimar olacakmış. </st><st c="17790">Olsun bakalım. </st><st c="17805">Ortancada iş yok. </st><st c="17823">Onun gözü okumada değil. </st><st c="17848">Otursun televizyonun başına, akşama kadar artistlerin ne giydiğine baksın. </st><st c="17923">Bakalım en küçük ne yapacak. </st><st c="17952">Daha onun ne olduğu belli değil.”</st></p>
			<p><span><st c="17985">İşler iyice altın gününe döndü. </st><st c="18018">Benimle güzel güzel sohbet ediyor bu kadın. </st><st c="18062">Sohbeti de çok tatlı. </st><st c="18084">Hastalığı unuttu bile. </st><st c="18107">Zaten ona pek de çare aramıyor. </st><st c="18139">Hastalığı da elinden alırsak, geriye neyi kalacak? </st><st c="18190">İhtiyacı olan ilgiyi, sevgiyi, merhameti sanırım sadece hastalık yoluyla alabiliyor. </st><st c="18275">Bu kadın hastalığıyla barışık. </st><st c="18306">Onu elinden almasam daha iyi olacak galiba.</st></span></p>
			<p><st c="18349">“Türkân Hanım, biraz da hastalığınızdan konuşalım. </st><st c="18401">Bu hastalık için daha önce de başka doktorlara gittiniz galiba.”</st></p>
			<p><st c="18465">“He, gittik. </st><st c="18479">Hayri beni alır alır götürür. </st><st c="18509">Ona kaç kere dedim, götürüp durma. </st><st c="18544">Cebimizdeki paraya yazık. </st><st c="18570">Çare bulamıyorlar işte. </st><st c="18594">Bu sefer tuttu kolumdan size getirdi.”</st></p>
			<p><st c="18632">“Demek kimse çare bulamıyor. </st><st c="18662">Çok sık geliyor mu bu krizler?”</st></p>
			<p><st c="18693">“Belli olmuyor. </st><st c="18710">Bazen gelmez, durur. </st><st c="18731">Gitti sanırsın ama olmadık yerde yine gelir.”</st></p>
			<p><st c="18776">“Yalnızken mi yoksa kalabalıkta mı geliyor?”</st></p>
			<p><st c="18821">“Kalabalık dediğin neresi ola? </st><st c="18853">Çarşıda pazarda gelmez. </st><st c="18877">Yalnızken de pek gelmez. </st><st c="18902">Aman, ne zaman geleceği belli mi?” </st></p>
			<p><span><st c="18937">Anlaşıldı. </st><st c="18948">Çarşı pazar gezerken nasıl olsa keyfi yerinde. </st><st c="18995">Kriz mıriz gelmiyor. </st><st c="19016">Evde yalnızken de gelmiyor. </st><st c="19044">Demek ki ne zaman geliyor? </st><st c="19071">Hayri’nin ya da kızların yanında. </st><st c="19105">Bu kadarcık nazın da olsun be Türkân. </st><st c="19143">Bırakalım, hastalık sende kalsın.</st></span></p>
			<p><st c="19176">“Türkân Hanım, bu hastalık sıkıntıdan olur. </st><st c="19221">Siz de galiba zamanında çok çekmişsiniz. </st><st c="19262">Bir yandan kayınvalide, bir yandan çocuklar, bir yandan Hayri Bey!”</st></p>
			<p><st c="19329">“Yok, Hayri’den bir şey çektim desem Allah’ın gücüne gider. </st><st c="19390">O benim kıymetimi hep bildi. </st><st c="19419">O Zarife karısına bile ezdirmedi beni. </st><st c="19458">Bir günden bir güne ihmal etti desem, Allah çarpar. </st><st c="19510">Asıl o olmasaydı, ben ne yapardım, işte onu bilmiyorum.”</st></p>
			<p><st c="19566">“Doğru doğru, haklısınız. </st><st c="19593">Şimdi ben size bir ilaç vereyim. </st><st c="19626">Bu ilacı sadece o kriz gelince alın.”</st></p>
			<p><st c="19663">“Başka zaman almayacak mıyım?”</st></p>
			<p><st c="19694">“Almayın.”</st></p>
			<p><st c="19705">“İyi öyleyse. </st><st c="19720">Zaten her gün ilaç içmeyi sevmem. </st><st c="19754">Öteki doktorlar verdiler, uykudan başımı kaldıramadım.” </st></p>
			<p><span><st c="19810">Daha fazla sorulacak da, söylenecek de bir şey kalmadı. </st><st c="19866">Türkân giderken bana iyice sarılıp yanaklarımdan öpmeden çıkmıyor odadan. </st><st c="19940">Hemen ardından Hayri giriyor içeri.</st></span></p>
			<p><st c="19975">“Nasıl buldunuz benim hanımı?”</st></p>
			<p><st c="20006">“Çok tatlı, bayıldım Türkân’a. </st><st c="20038">Önemli bir şeyi yok. </st><st c="20059">Kriz geldiğinde alması için bir ilaç verdim ama korkulacak bir şeyi yok. </st><st c="20132">İlaç alırsa kriz daha kolay geçer, zamanla da kaybolur.”</st></p>
			<p><st c="20188">“Oh, iyi öyleyse. </st><st c="20207">Elinize sağlık. </st><st c="20223">Bizim sülaleyi iyice tanıdınız. </st><st c="20255">Hepimize de çok iyi baktınız. </st><st c="20285">Bir gün kısmet olursa çaya da bekleriz. </st><st c="20325">Bizim hanım etli ekmeği pek güzel yapar. </st><st c="20366">Keşke gelseniz de beraber yesek.” </st></p>
			<p><span><st c="20400">Sanki hanımla hiçbir sorunu yok, onu boşamaya çalışan Hayri değil, bir de beni çağırıyor. </st><st c="20490">Ama yine de öyle güzel, öyle içten bir davet ki bu.</st></span></p>
			<p><st c="20541">“İnşallah Hayri Bey, kısmet olursa belki bir gün gelirim.” </st></p>
			<p><span><st c="20601">Uzaktan el sallayarak çıkıyor odadan. </st><st c="20639">Acının tadı var bu adamda. </st><st c="20666">Hep acıyla beslenmiş, yarınları hiç olmamış, hep bugünü yaşamış ama yine de yarınlara aşk meşk hayalleri yüklemekten hiç vazgeçmemiş, yaralı bir varoş çocuğu o. </st></span></p>
			<p><span><st c="20827">Çok düşmüş kalkmış, aç susuz, beş parasız gezmiş ama kendi çapında bir gururu var. </st><st c="20910">Arkadaşları da kendi gibi... </st><st c="20939">Acıya alışkın, acıyla mest olan, ruhlarını onunla doyuran gençler yani. </st><st c="21011">Çalışmayı, disiplini sevmez, buldukları işte sebat göstermez, sonra da hayata sitem etmeye, çiğ köfteye, kebaba, arabeske bayılır, içtikçe coşar, keyfi de, acıyı da birbirlerinde bulur.</st></span></p>
			<p><span><st c="21196">Aşk demek onlar için acı çekmek demektir. </st><st c="21239">Âşık olduklarında aşkları çok derin ve yakıcıdır. </st><st c="21289">Bir söyler, bin ah eder, aşk uğruna canlarını verir, aşk uğruna ağlar, aşk uğruna söylerler. </st><st c="21382">Aşağının acılı, yenik ve ezik insanlarıdır onlar. </st><st c="21432">Hayri de öyle. </st><st c="21447">İçindeki bu ateş kendini yakmasa bari...</st></span></p>
			<p><span><st c="21487">Aynı ülkenin birbirine yabancı çocuklarıydık biz ama artık hiç de yabancı değiliz. </st><st c="21571">Birbirimizi anladık ve birbirimizi sevdik.</st></span></p>
			<p><span><st c="21613">Nalan, Türkân ve Laz kızı üçlüsünden en huzurlu ve hayatından memnun olan Türkân.</st></span></p>
			<p><span><st c="21695">Hiç bunları beklemiyordum. </st><st c="21723">Hastalarım hâlâ beni şaşırtmaya devam ediyor ve ben bu durumdan çok memnun ve mutluyum.</st></span></p>
			<p><span><st c="21810">Tuna koridorda koca vücudunu sallayarak, yine bir hışımla giriyor odama.</st></span></p>
			<p><span><st c="21883"> “Söyle Tuna, yine ne oldu?”</st></span></p>
			<p><span><st c="21911">“Ne oldusu var mı canım, kaç saattir bir bardak su bile içmediniz. </st><st c="21979">Ben yandaki odaya bir şeyler hazırladım. </st><st c="22020">Dün akşam zeytinyağlı yaprak sarması yapmıştım. </st><st c="22068">Siz yemeden içime sinmiyor. </st><st c="22096">Bir de anam babam kurabiyesi var. </st><st c="22130">Bir bardak çayla şunları yiyin.”</st></span></p>
			<p><span><st c="22162">“Hastalar ne olacak?”</st></span></p>
			<p><span><st c="22184">“Bir şey olmaz. </st><st c="22201">Yeni gelen hastaya da bir bardak çay verdim. </st><st c="22246">Siz rahat rahat yiyin. </st><st c="22269">Ben onu oyalarım.” </st></span></p>
			<p><span><st c="22288">Tuna da olmasa yanmıştık. </st><st c="22314">Bana kalsa akşama kadar bir şey yemeden içmeden otururum bu masada. </st><st c="22382">Ama sabah kahvesini unutmam. </st><st c="22411">Bir tek onu unutmam zaten.</st></span></p>
			<p><span><st c="22437">Nazlanarak kalkıyorum masadan. </st><st c="22469">Oh, ne güzel de hazırlamış. </st><st c="22497">Hazıra konmak güzel oluyor. </st><st c="22525">Aç değilim diyordum ama afiyetle yiyorum dolmaları. </st><st c="22577">Tuna’nın yaptığı yemeği kimse yapamaz. </st><st c="22616">Ağzının tadını biliyor maşallah. </st><st c="22649">Zaten kilosundan belli. </st><st c="22673">İnşallah yine rejim yapacağım diye tutturmaz. </st><st c="22719">Kurabiye de güzelmiş. </st><st c="22741">Tuna ona anam babam kurabiyesi diyor. </st><st c="22779">Benim annem de yapardı. </st><st c="22803">Okuldan gelip de evde kurabiye kokusunu duyunca, biz üç kardeş aç kurtlar gibi saldırırdık kurabiyelere. </st><st c="22908">Bir de cevizli çörek yapardı ki, tokken bile yer insan.</st></span></p>
			<p><span><st c="22963">Ben odama geçerken Tuna yine görünüyor koridorda. </st><st c="23014">Bir yandan gülüp, bir yandan da çocuk gibi iki yana sallanarak geliyor.</st></span></p>
			<p><span><st c="23085"> “Oh, afiyet şeker olsun. </st><st c="23111">Nasıl, beğendiniz mi bari?”</st></span></p>
			<p><span><st c="23138">“Sen yaparsın da ben beğenmez miyim Tunacım. </st><st c="23184">Ellerine sağlık. </st><st c="23201">İkisi de harika olmuş.”</st></span></p>
			<p><span><st c="23224">“Başka bir şey ister misiniz?”</st></span></p>
			<p><span><st c="23255">“Daha ne isteyeceğim Tunacığım. </st><st c="23288">Sen bir an önce al hastayı.”</st></span></p>
			<p><span><st c="23316">Biri girip biri çıkacak, her birini tek tek dinleye dinleye akşamı edeceğim.</st></span></p>
			<p><span><st c="23393">Akşam! </st></span></p>
			<p><span><st c="23401">Hayatımızdan bir günün daha eksilmesi demek aslında ama ben yine de çok severim akşamları...</st></span></p>
		</div>
<div id="charCountTotal" value="23493"></div></body>
</html>
