<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<h2 id="_idParaDest-5"><st c="0">3</st></h2>
			<p><span><st c="2">Bugün Nalan’ın sevgilisi Hayri gelecek. </st><st c="42">Umarım onu, kırmadan ve kızmadan dinleyebilirim.</st></span></p>
			<p><span><st c="90">Kapı tak tak diye bir iki kez vurulduktan sonra Hayri giriyor içeri. </st><st c="160">Bu sefer kırmızı mont yerine gri, oldukça şık bir takım elbise var üzerinde. </st><st c="237">Kırmızı kravat bağlamayı da ihmal etmemiş. </st><st c="280">Yakışıklı bir adam. </st><st c="300">Yine elimi kuvvetlice sıkıp elindeki ıvır zıvırı sehpanın üzerine adeta atarcasına koyuyor ve yüzüme bakmamaya özen göstererek karşımdaki koltuğa oturuyor. </st><st c="456">Ondan hoşlanmadığımı anlamış.</st></span></p>
			<p><span><st c="485">Psikiyatrist olmak her zaman kolay olmuyor. </st><st c="530">Özellikle olumsuz duyguları gizleyebilmek bazen zor geliyor insana. </st><st c="598">Kadınları bu kadar aşağılamasa onunla belki daha kolay anlaşırız.</st></span></p>
			<p><st c="663">“Hoş geldiniz Hayri Bey!”</st></p>
			<p><st c="689">“Hoş bulduk. </st><st c="703">Beni görmek istemişsiniz. </st><st c="729">Nalan söyledi. </st><st c="744">Aslında ben de sizinle uzun uzun konuşmak istiyordum. </st><st c="798">O gün biraz aceleye geldi ve ben çok öfkeliydim.”</st></p>
			<p><st c="847">“Evet, öyleydiniz.”</st></p>
			<p><span><st c="867">Yine bana doğru yaklaşıyor, kolunu hafifçe masama dayayarak konuşuyor. </st><st c="939">Bütün hareketleri çok geniş bu adamın. </st><st c="978">Gören de onu dünyanın sahibi sanır. </st><st c="1014">Omuzları hep yukarıda. </st></span></p>
			<p><st c="1037">“Siz o gün bana kızdınız, kadın olarak belki de haklısınız ama biraz da beni anlayın. </st><st c="1123">Evdeki hanımı çocuklarımın anasıdır diye boşayamıyorum. </st><st c="1179">Nalan benim sadece sevgilim. </st><st c="1208">İnsan sevgilisinden ayrılamaz mı? </st><st c="1242">Gerçi Nalan çok saf, temiz bir kadındır. </st><st c="1283">Ne söylesen inanır. </st><st c="1303">Önceleri bir insanın bu kadar saf olabileceğine ben de inanamadım. </st><st c="1370">İyi bir ailenin, üniversite mezunu kızı o. </st><st c="1413">Üstelik Koroğlu’nun geliniydi. </st><st c="1444">Adamlar onu kraliçe gibi yaşatıyorlardı. </st><st c="1485">Aslında Nalan gerçekten de kraliçe gibi bir kadındır. </st><st c="1539">Onu tanıyan bütün erkeklerin gözü ondadır ama onun dünyadan haberi yok. </st><st c="1611">Bir gün olsun kafasını kaldırıp da kimseye bakmaz. </st><st c="1662">Ben yıllardır o şirkette çalışıyordum. </st><st c="1701">Her birinin ne mal olduğunu iyi bilirim. </st><st c="1742">Aslında Sedat Bey de efendi adamdı. </st><st c="1778">Herkes sever onu ama demek ki Nalan’ı açmamış.”</st></p>
			<p><st c="1825">“Siz eşini de tanıyorsunuz yani.”</st></p>
			<p><st c="1859">“Tanımaz mıyım? </st><st c="1876">Dedim ya, yıllarca orada çalıştım diye.”</st></p>
			<p><st c="1916">“O zaman Nalan Hanım’la beraber olmaya korkmadınız mı?”</st></p>
			<p><st c="1972">“Korkmaz mıyım ama aşk işte, gönül ferman dinlemiyor. </st><st c="2027">Bu iş ortaya çıkınca zaten hemen ayrıldım işten. </st><st c="2076">O ara can derdine düşmüşüm. </st><st c="2104">İş miş umurumda değil. </st><st c="2127">Derken hemen yeni bir iş buldum. </st><st c="2160">Ne de olsa Koroğlu’nun şirketinin işlerini yapmışım yıllarca.”</st></p>
			<p><st c="2222">“Demek Nalan Hanım’la beraber olabilmek için siz de bir şeyleri göze aldınız. </st><st c="2301">Can derdine düştüm derken ne demek istediniz? </st><st c="2347">Gerçekten ölüm var mıydı işin ucunda.”</st></p>
			<p><st c="2385">“Siz benimle dalga mı geçiyorsunuz doktor hanım? </st><st c="2435">Koroğlu’nun gelinini almışım ellerinden. </st><st c="2476">Adamı öldürmekle de kalmaz, ölünü bile bulamazlar.”</st></p>
			<p><st c="2527">“Bunları da biliyorsunuz yani.”</st></p>
			<p><st c="2559">“Biliyorum tabii! </st><st c="2578">Aşk dediğin ölümü göze almadan olmaz. </st><st c="2616">Sevdiğin için gerekirse öleceksin. </st><st c="2651">Erkekliğin kitabında böyle yazar. </st><st c="2685">Siz tabii bilmezsiniz bunları.”</st></p>
			<p><span><st c="2716">Bunları söylerken bana yan yan bakarak alaycı bir gülümseme yayılıyor yüzüne. </st><st c="2795">Ufaktan şimdi de o benimle dalgasını geçiyor. </st><st c="2841">İkide bir de bana, “Siz bunları anlamazsınız” demesi beni çok kızdırıyor. </st><st c="2915">Neden anlamayacakmışım!?</st></span></p>
			<p><span><st c="2939">Acaba bu adamı gerçekten yargılamadan, suçlamadan, ona kızmadan dinleyebilecek, onu anlayabilecek miyim? </st></span></p>
			<p><span><st c="3045">Bir anda annem geliyor aklıma. </st><st c="3076">Ben büyüdükçe, omzuma yüklediği sorumluluklar arttıkça ve ben bunların altından kalkmayı başardıkça demek ki bana olan güveni artmış. </st><st c="3210">Belki de içinden, biraz daha zorlarsam her dediğimi yapar demiş. </st><st c="3275">İşte bunlardan sonra annem benden bir şeyler isteyip de “Ben ona yapamam” dersem, gözlerini açar ve “Yapamam ne demek? </st><st c="3394">Yapacaksın tabii...” derdi. </st><st c="3422">Evet, yapacağım, yapmalıyım zaten.</st></span></p>
			<p><span><st c="3456">Onca yıldır her tür insanı dinledim. </st><st c="3494">Fakiri de geldi zengini de, okumuşu da geldi okumamışı da... </st><st c="3555">Hepsini anladım da sıra bu adama gelince neden zorlanıyorum, tutuluyorum? </st><st c="3629">Aslında cevabı da biliyorum. </st><st c="3658">O, hemcinslerimi çok üzmüş. </st><st c="3686">Karısı bir yanda, Nalan bir yanda. </st><st c="3721">Şimdi bir de Laz kızı çıktı...</st></span></p>
			<p><span><st c="3751">Bu sefer de Kenan Bey geliyor aklıma. </st></span><span><st c="3790">Kral Kaybederse kitabımın kahramanı Kenan Baran. </st><st c="3839">O da böyle yapmamış mıydı? </st><st c="3866">Ona kızsam da onu anlamıştım. </st><st c="3896">Öyleyse fark ne? </st></span></p>
			<p><span><st c="3913">Sonunda sanırım cevabı buldum. </st><st c="3944">Kenan Bey bana gelmeden önce kadınlarla çok haşır neşir olmuştu ama bana geldiğinde o kadınları değil, kadınlar onu terk etmiş ve kral işte o zaman kaybetmişti. </st><st c="4105">Yani kaybeden kadın değil, erkekti. </st><st c="4141">Şimdi ise kadınlar kaybediyor ve ben buna tahammül edemiyorum. </st></span></p>
			<p><span><st c="4204">Yine annemin sesi geliyor kulaklarıma: “Tahammül edemem ne demek, edeceksin.”</st></span></p>
			<p><span><st c="4281">Evet, edeceğim tabii. </st><st c="4304">Hayri’yi dinleyecek, anlayacak, onunla empati kuracak ve yardım etmeye çalışacağım.</st></span></p>
			<p><span><st c="4387">Suçlamak, yargılamak, kızmak yok.</st></span></p>
			<p><span><st c="4421">Böyle deyince hemen bir gülümseme yayılıyor yüzüme. </st><st c="4474">Hayri ona güldüğümü sanıyor ama ben kendime gülüyorum. </st><st c="4529">Ses tonum bile hemen değişiyor.</st></span></p>
			<p><st c="4560">“Haklısınız Hayri Bey. </st><st c="4584">İnsan kırk yıllık psikiyatrist de olsa her şeyi bilemiyor. </st><st c="4643">Ya da bilmek işine gelmiyor. </st><st c="4672">Keşke erkekliğin kitabında böyle yazmasa. </st><st c="4714">Her neyse, demek Nalan Hanım’a kör kütük âşık olduğunuz o günlerde ona kavuşabilmek için gerçekten ölümü göze aldınız. </st><st c="4833">Burayı bana biraz daha açar mısınız? </st><st c="4870">Nasıl hissediyordunuz o zamanlar?”</st></p>
			<p><st c="4904">“Ne hissedeceğim, ‘Nalan’la el ele verir gerekirse dağlara çıkarız. </st><st c="4973">Ölümse ölüm, zulümse zulüm. </st><st c="5001">Ben hepsine varım’ diyordum. </st><st c="5030">Öyle dönmüştü gözüm. </st><st c="5051">Aslında aynı tehlike Nalan için de vardı. </st><st c="5093">Beni öldürür de, onu sağ korlar mıydı?”</st></p>
			<p><st c="5132">“Nalan Hanım da biliyor muydu bunları?”</st></p>
			<p><st c="5172">“Bilmez mi? </st><st c="5185">Koroğlu’nu o benden iyi tanıyor. </st><st c="5218">Sedat Bey değil ama Koroğlu’dan her şey beklenir. </st><st c="5268">Rengi belli değildir onun. </st><st c="5295">Bu yüzden piyasa çok korkar ondan. </st><st c="5330">Bir bakarsın dünyanın en iyi, en merhametli adamı, bir de bakarsın azılı düşman olmuş. </st><st c="5417">Tozunu alınca üstünden, altından ne renk çıkar bilemezsin. </st><st c="5476">Hem her türlü adam var elinde. </st><st c="5507">Bizim sonumuz onun iki dudağının arasındaydı. </st><st c="5553">Onlar bizi öldürürdü öldürmesine de, artık millete kepaze olmaktan mı korktular, yoksa Muzo mu araya girdi, bilmiyorum.”</st></p>
			<p><st c="5673">“O kadar yani?”</st></p>
			<p><st c="5689">“O kadar tabii! </st><st c="5706">Ben yıllarca Koroğlu’nun ekmeğini yemişim. </st><st c="5749">Bilmez miyim kiminle dans ettiğimi ama belki de Nalan’a kıyamadılar. </st><st c="5818">Artık günahı boyunlarına ama Nalan öyle saf ki, Koroğlu beni sever, böyle şeyler yapmaz diyordu, ben de kızı korkutmamak için üzerine gitmedim ama aylarca içim pır pır etti durdu. </st><st c="5998">Gerçeği bilse bir de onunla uğraşacağım. </st><st c="6039">Ama var ya, iyi kurtardık. </st><st c="6066">O zamanlar bu işin içinde bir şeyler döndü ama hâlâ anlamış değilim. </st><st c="6135">Belki de adam Nalan para pul istemeyince üzerimize fazla gelmedi yoksa Koroğlu affetmez böyle şeyleri... </st><st c="6240">Çok şükür o defterler çoktan kapandı. </st><st c="6278">Yapsalar zamanında yaparlardı.”</st></p>
			<p><st c="6309">“Demek ilk zamanlar siz hep bu korku içinde yaşadınız. </st><st c="6365">Nalan Hanım bana bunlardan hiç söz etmedi.”</st></p>
			<p><st c="6408">“Saf işte! </st><st c="6420">Ona kalsa bu dünyada kötü yok. </st><st c="6451">Herkesi kendi gibi sanıyor.”</st></p>
			<p><span><st c="6479">Saf diyor. </st><st c="6491">“Asıl saflığı sana âşık olurken yapmış” diyorum içimden. </st><st c="6548">Hay Allah, hani ben kızmayacaktım!</st></span></p>
			<p><st c="6582">“Beni bu kadından bir an önce kurtarın diyen Hayri ile bugün bana eski günleri anlatan Hayri birbirine hiç benzemiyor. </st><st c="6702">Demek sizin aşkınız öyle böyle değildi.” </st></p>
			<p><st c="6743">“Değildi tabii! </st><st c="6759">Zamanında siz de birilerine böyle âşık olsaydınız, beni daha iyi anlardınız.”</st></p>
			<p><span><st c="6836">Yine benimle uğraşıyor.</st></span></p>
			<p><span><st c="6860">Düşünüyorum da, sadece ben değil, çevremdeki hiçbir arkadaşım yaşamadı bunları. </st><st c="6941">Sadece çok eskilerden, Gül diye bir kadın geliyor aklıma. </st><st c="6999">Benim annem yaşındaydı. </st><st c="7023">Ben de çocuktum o zamanlar. </st><st c="7051">Tayyar der, başka bir şey demezdi. </st><st c="7086">“Ah Tayyar, ah” derdi, “bizi ayıranlar cennet yüzü görmesin.”</st></span></p>
			<p><span><st c="7147">Çok gençken, tam da Tayyar’la evlenecekleri sırada bir şeyler olmuş, bunlar ayrılmışlar. </st><st c="7237">Tayyar’ı bilmem ama Gül Teyze evlense de, çoluk çocuğa karışsa da onu hiç unutmamıştı. </st><st c="7324">Sonra bir gün Tayyar’ın ölüm haberi geldi. </st><st c="7367">Annem, “Eyvah” dedi, “Gül şimdi perişan eder kendini. </st><st c="7421">Aradan epey bir zaman geçtikten sonra Gül Teyze geldi bize. </st><st c="7481">Hiç de annemin sandığı gibi perişan filan değildi. </st><st c="7532">Sanki rahatlamıştı kadın. </st><st c="7558">“Öteki dünyada o beni bekliyor. </st><st c="7590">Artık ölümden de korkmuyorum” deyivermişti.</st></span></p>
			<p><span><st c="7633">Ölüm onu neden böyle rahatlattı diye sonradan çok sordum kendime. </st><st c="7700">Sonunda büyük aşkı artık başka kadınların koynunda değil, toprağın koynundaydı. </st><st c="7780">İnsanı anlamak ne kadar zor!</st></span></p>
			<p><span><st c="7808">Bunları düşündükçe Hayri’ye daha dikkatli bakmaya başlıyorum. </st><st c="7871">Ondan öğreneceğim çok şey var galiba.</st></span></p>
			<p><st c="7908">“Şimdi de aynı şey Laz kızı için geçerli galiba. </st><st c="7958">Daha biri bitmeden öbürü başlıyor. </st><st c="7993">Sanki aşk sizin yaşamanız, hayatınıza devam edebilmeniz için ekmek, su kadar gerekli.”</st></p>
			<p><st c="8079">“Orası öyle. </st><st c="8093">Âşık adam başka türlü bakar bu dünyaya. </st><st c="8133">Yeni gelen bahar gibidir aşk. </st><st c="8163">İçiniz kıpır kıpır eder. </st><st c="8188">Yaşamanın tadına tat katar. </st><st c="8216">Bitmeyen dertler, tasalar vız gelir size. </st><st c="8258">Nasıl olsa her şeyin bir yolu bulunur dersiniz. </st><st c="8306">Takmazsınız yani. </st><st c="8324">Gece yatmanın, sabah kalkmanın bile tadı başka olur. </st><st c="8377">Karınıza daha iyi bir koca, çocuklarınıza daha iyi bir baba, patronunuza daha dost bir çalışan olursunuz. </st><st c="8483">Trafikte küfür etmek yerine şarkı söyler, rakıyla başka türlü sarhoş olursunuz. </st><st c="8563">Eskisinden daha yakışıklı olur, herkes hastalıktan kırılırken siz hasta bile olmazsınız. </st><st c="8652">Şimdi bir şey daha söyleyeceğim, yine güleceksiniz.”</st></p>
			<p><st c="8704">“Tamam, hadi gülelim, söyleyin bakalım.” </st></p>
			<p><span><st c="8746">Ben böyle deyince ceketini iki tarafından tutup arkaya doğru bir iki kere attıktan sonra koltuğuna iyice yerleşip bacak bacak üstüne atıyor. </st><st c="8887">Gözünü benden alıp pencereye doğru dikiyor. </st><st c="8931">Derin bir oh çektikten sonra başlıyor konuşmaya. </st><st c="8980">Keyfi yerine geldi.</st></span></p>
			<p><st c="8999">“Aşk, doktor hanım, aşk her şeyin ilacıdır. </st><st c="9044">Siz âşıksanız eğer, Allah bile daha bağışlayıcı olur gibi gelir size. </st><st c="9114">Eskisi gibi kızmaz, yüzünüzü eğmez, işte o zaman ölümden bile korkmazsınız. </st><st c="9190">Öbür dünyaya da gülerek gidersiniz. </st><st c="9226">Şu ölümlü dünyada bundan daha güzel ne olabilir ki?” </st></p>
			<p><span><st c="9279">Ohh! </st><st c="9284">Aşka bakın. </st><st c="9296">Nelere kadirmiş meğer. </st><st c="9319">Bu yaştan sonra âşık mı olsam acaba? </st><st c="9356">Hazır öbür tarafa gitme zamanı eskiye göre daha yakınken...</st></span></p>
			<p><span><st c="9415">Gülüyorum. </st><st c="9427">O da gülüyor ama bu sefer eskisi gibi yan yan bakmıyor bana. </st><st c="9488">Yani bu odada ilk kez onunla beraber gülüyoruz. </st><st c="9536">Benim bu halim hoşuna gitti. </st><st c="9565">İyi geldi ona. </st><st c="9580">Artık kızmadığımı, onu bir dost gibi dinlediğimi fark etti.</st></span></p>
			<p><st c="9639">“Aşk bir kere geldi mi, yakar kavurur, küle döndürür adamı ama başka türlü bir yangındır o. </st><st c="9732">Yanmayı sever, kavruldukça daha çok yanmak istersiniz. </st><st c="9787">O günleri düşünüyorum da, ayaklarım yerden kesilmişti. </st><st c="9842">Sürekli başım dönüyor, dünyayı çok farklı görüyordum. </st><st c="9896">Sanki dünyanın rengi değişmiş, her şey başka türlü parlıyordu. </st><st c="9959">Yalnızken bile durup durup gülmek, hayata gülümsemek geliyordu içimden. </st><st c="10031">Daha önce hayata hiç gülümsememiş, hep küfretmiştim. </st><st c="10084">Beni hiç mutlu etmemişti hayat. </st><st c="10116">Havadaki bulutları, sokak köpeklerini, ayaklarıma dolanan kedileri bile seviyordum. </st><st c="10200">Bizim hanımla bile kavga etmiyor, ona bile başka türlü davranıyordum. </st><st c="10270">Biraz önce söylediğim gibi, artık ölüm bile korkutmuyordu beni. </st><st c="10334">Eskiden tam bir gariban gibi ölecektim ama artık gariban değildim. </st><st c="10401">Nalan vardı... </st><st c="10416">Beni seven, benim gibi birine âşık olan, prenses gibi, kraliçe gibi bir kadın vardı. </st><st c="10501">Artık ben vardım yani! </st><st c="10524">‘Ulan’ diyordum kendi kendime, ‘şimdiye kadar bu dünyadan hiçbir şey anlamamışsın. </st><st c="10607">Meğer dünya ne güzelmiş de senin haberin yokmuş.’ Eskiden, işyerinde bile yanımda çalışanlara her sefer bir bahane bulur, kızardım. </st><st c="10739">Biz genelde inşaatlarda çalışırız. </st><st c="10774">Oraların da tozu toprağı, gürültüsü hiç bitmez. </st><st c="10822">O gürültüler bile bana dünyanın en güzel müziği gibi gelirdi. </st><st c="10884">Hele sabah uyanmak var ya, sabah uyanmak, güne başlamak, başka türlü bir şey. </st><st c="10962">Kafanda kelebekler uçuşur, için kıpır kıpır... </st><st c="11009">Hemen kalkmazsın yataktan. </st><st c="11036">Bu keyfi biraz yaşamak istersin. </st><st c="11069">Sonra yüzünde bir gülümsemeyle atarsın kendini yataktan. </st><st c="11126">Canın bir şeyler yemek istemez. </st><st c="11158">Bir iki bardak çay, bol sigara içersin. </st><st c="11198">Sıra giyinmeye gelince yine başlar elin ayağın titremeye. </st><st c="11256">Kolay mı, işin ucunda kendini Nalan’a beğendirmek var. </st><st c="11311">Aynanın karşısında saatlerce saçlar taranır, gömleğin yakası iyice düzeltilir, bir de tıraş losyonunu sürdün mü, heyecandan ayakların birbirine dolaşarak, ıslık çalarak çıkarsın evden.” </st></p>
			<p><span><st c="11497">Ohh, aşkı anlatıyor. </st><st c="11518">Yaşamayan aşkı böyle anlatamaz. </st><st c="11550">Hayri aşkı dibine kadar yaşamış.</st></span></p>
			<p><st c="11582">“Nalan Hanım da o zamanlar bu kadar âşık mıydı size?”</st></p>
			<p><st c="11636">“Başta onun dünyadan haberi yoktu. </st><st c="11672">Ben önceleri sadece içimde yaşıyordum bu aşkı. </st><st c="11719">Sonra sonra o da anlamaya başladı. </st><st c="11754">Herkes kendi çapında yaşar aşkı. </st><st c="11787">Eminim o da fena çarpılmıştı. </st><st c="11817">Üstelik benim aşkı kenarından köşesinden yalamışlığım var. </st><st c="11876">Onda o da yoktu. </st><st c="11893">Başka türlü olsa, insan bunca şeyi nasıl göze alır.”</st></p>
			<p><st c="11945">“Eşinize de böyle âşık olmuş muydunuz?”</st></p>
			<p><st c="11985">“Yok canım! </st><st c="11998">O bizim köyden komşu kızı. </st><st c="12025">Bizimkiler al dedi, güçlü kuvvetlidir, elinden iyi iş gelir, yarın öbür gün ihtiyarlarsak hepimize bakar dedi, ben de aldım.”</st></p>
			<p><st c="12150">“Demek öyle dediler, ‘Al’ dediler. </st><st c="12186">Onu sevdiniz mi bari?”</st></p>
			<p><st c="12208">“Vallahi, ne desem bilmem ki... </st><st c="12241">Bizim oralarda evdeki hanımın yeri başkadır, dışardaki kadınların yeri başka. </st><st c="12319">Ne de olsa çocuklarımın annesidir. </st><st c="12354">Beni çok sever. </st><st c="12370">Bu yüzden de afrası tafrası, sitemi hiç bitmez. </st><st c="12418">Haklı kadın. </st><st c="12431">Ondan başka herkese yar olmuşum. </st><st c="12464">Hizmeti de iyidir. </st><st c="12483">Bütün evi çekip çevirir. </st><st c="12508">Ben, kızlarımın kaçıncı sınıfta olduğunu sorsanız bilmem. </st><st c="12566">Gerçi her birini çok severim, okutmak için elimden geleni yapıyorum ama gerisi hanımın işi.”</st></p>
			<p><span><st c="12658">Ne garip bir ülkede yaşıyoruz. </st><st c="12690">Bu anlattıkları ülkenin bazı kesimleri için hâlâ çok doğru ve geçerli. </st><st c="12761">Hatta bazı yerlerde daha da katı kurallar var. </st><st c="12808">Ancak bizim yaşadığımız çevre bambaşka. </st><st c="12848">Hepimiz, çok farklı kurallarımız, örf ve âdetlerimiz olsa da, aynı ülkenin çocuklarıyız. </st><st c="12937">Kökümüz aynı. </st><st c="12951">Birbirimize bazen kızsak da, söylensek de birbirimize el değiliz. </st><st c="13017">Babaannemin sık söylediği bir laf vardı, “Kardeş kardeşi atar, yar başında tutar” derdi. </st><st c="13106">Yani uçuruma kadar götürse de aşağı atmaz, demekmiş.</st></span></p>
			<p><span><st c="13158">Ancak bu büyük farklılıklar zamanla başımıza çok işler açacak gibi geliyor bana. </st><st c="13240">Zaten gazetelerin üçüncü sayfa haberleri de benim bu düşüncemi doğruluyor. </st><st c="13315">Orada okuduklarımızın çoğu, işte bu farklılıklar yüzünden yaşanıyor. </st><st c="13384">Doğrularımız değişti. </st><st c="13406">Kim haklı, kim haksız eskiden apaçık belliydi. </st><st c="13453">Şimdi artık belirsiz oldu. </st><st c="13480">Herkes haklı. </st><st c="13494">Asıl tehlike de bu ya...</st></span></p>
			<p><span><st c="13518">Eskiden bütün memleket bir bütünmüş. </st><st c="13556">Kurallar, gelenekler belliymiş. </st><st c="13588">Öyle olunca da herkes bunlara uyarmış. </st><st c="13627">Haklı haksız belliymiş. </st><st c="13651">Ancak gelişim, değişim, modernleşme, çağa uyma dediğimiz şeyler kolay olmuyor. </st><st c="13730">Çok sancılı geçiyor bu değişim. </st><st c="13762">Çok şehit veriyor toplum. </st><st c="13788">O üçüncü sayfalarda gördüğümüz ölenler de, öldürenler de işte bu geçiş döneminin şehitleri bence.</st></span></p>
			<p><span><st c="13885">Hayri bu farklılığın en iyi örneklerinden biri. </st><st c="13934">O sadece duygularıyla yaşıyor. </st><st c="13965">Bugün deli gibi âşık olduğu kadın uğruna ölümü bile göze alırken, hanımı evde dört gözle onu bekliyor. </st><st c="14068">Başka bir gün uğrunda ölmeye kalktığı sevgilinin yerini bir başka kadın alıyor. </st><st c="14148">Hanım yine evde.</st></span></p>
			<p><span><st c="14164">Çocuk gibi ilkel, çocuk gibi doğal ve çocuk gibi içten. </st><st c="14221">Uygarlık, işte en çok bu çocuğu yok ediyor. </st><st c="14265">Bir yandan onu büyütüp eğitirken bir yandan da duygularına dur demeyi öğretiyor. </st><st c="14346">O zaman ne böyle aşklar kalıyor, ne de böyle ölenler ve öldürenler...</st></span></p>
			<p><span><st c="14415">Hayri, freni olmayan bir arabaya benziyor. </st><st c="14459">Ne zaman, nereye çarpacak, çarpınca kendisiyle birlikte acaba kimlere zarar verecek, haberi bile yok. </st><st c="14561">O sadece seviyor, âşık oluyor. </st><st c="14592">Aklı başında, yetişkin biri gibi değil; o sevince deli gibi seviyor. </st><st c="14661">Sadece o değil, kadınlar da onu seviyor. </st><st c="14702">Hem de çok.</st></span></p>
			<p><st c="14713">“Nalan’a, daha ilk gördüğüm gün vurulmuştum. </st><st c="14759">Onu tavlayabileceğim kırk yıl düşünsem aklımdan geçmezdi. </st><st c="14817">Demek ki hacet kapılarının açık olduğu bir gün, Allah duydu sesimi. </st><st c="14885">Ve kadın tıpış tıpış düştü önüme. </st><st c="14919">Sevincimden içim içime sığmıyor, onu bir an bile görebilmek için deli divane oluyordum. </st><st c="15007">Yıllarca koştum peşinden ama sonunda kadın gık demeden ayrıldı o heriften. </st><st c="15082">Ben bile şaştım kaldım bu işe. </st><st c="15113">Bu devirde öyle zengin bir adamdan ayrılmak ne demek? </st><st c="15167">Üstelik Sedat Bey kim, ben kimim? </st><st c="15201">Doğrusunu söylemek gerekirse, ben çulsuzun tekiyim. </st><st c="15253">Hem de kadın bunu benim uğruma yapıyor. </st><st c="15293">Allah, dedim, kadın da vuruldu bana. </st><st c="15330">O sıralar sanırım yürüyüşüm bile değişti. </st><st c="15372">Ben artık kendi gözümde çok önemli bir adamdım.” </st></p>
			<p><span><st c="15421">O da Nalan gibi... </st><st c="15440">Hem sadece aşkı konuşmayı seviyor hem de her şeyi dümdüz anlatıyor. </st><st c="15508">Sözcükleri giydirmeden, tam da içinden geldiği gibi... </st><st c="15563">Dupduru bir su gibi kalbini açıp gösteriyor bana. </st><st c="15613">Çok garip değil mi? </st><st c="15633">Bunu kolay kolay herkes yapamaz.</st></span></p>
			<p><st c="15665">“Bu aşk sizi çok değiştirmiş.”</st></p>
			<p><st c="15696">“Değiştirmez mi? </st><st c="15714">Koskoca Sedat Bey’in karısı, etrafta onca adam varken, onları değil, beni seçiyor. </st><st c="15797">Zaten beraber olmaya başladıktan sonra ondan çok şey öğrendim. </st><st c="15860">Ne de olsa biz köylü çocuğuyuz. </st><st c="15892">Ne kadar uğraşsak da kökten şehirliler gibi olamıyoruz. </st><st c="15948">Ama sonradan bende bir korku başladı. </st><st c="15986">Kadın güzel, kocasından da ayrıldı. </st><st c="16022">Biri aklını çeler de elimden alıverir diye ödüm kopuyordu.”</st></p>
			<p><st c="16081">“Onun için mi her şeyi yasakladınız kadına?”</st></p>
			<p><st c="16126">“Onun için tabii. </st><st c="16145">Nalan gibi bir sevgilisi olsa her erkek kıskanır. </st><st c="16195">Kadın dul, bir sevgilisi var ama olsun. </st><st c="16235">Düşerler peşine. </st><st c="16252">Zaten evden çıkacak, bir yerlere gidecek diye bütün huzurum kaçıyordu. </st><st c="16323">O da sağ olsun, beni hiç kırmadı. </st><st c="16357">Benden bir günden bir güne bir şeycikler istemedi. </st><st c="16408">Ne para, ne pul, ne de hediye. </st><st c="16439">Başka türlü olsa ben yedi yıl aynı kadınla bir ilişki sürdürecek adam değilim doktor hanım. </st><st c="16531">Âşık olduğum doğru ama aşk dediğiniz nedir ki? </st><st c="16578">Ortalığı birbirine katan bir fırtına! </st><st c="16616">Meltem değil ki, uzun uzun sürsün. </st><st c="16651">Vurdu mu adamı yerle bir eder ama çabuk geçer. </st><st c="16698">Yine de Nalan’a olan aşkım kolay dinmedi. </st><st c="16740">Yıllarca, ilk günün tazeliğiyle devam etti. </st><st c="16784">Gözümden bile kıskandım onu. </st><st c="16813">Ama her şeyin bir sonu var. </st><st c="16841">Yedi yıldır ne ben onu incittim, ne de o beni. </st><st c="16888">Sayesinde adam oldum. </st><st c="16910">Oturmam, kalkmam, insanlarla konuşmam bile değişti. </st><st c="16962">Kendime güvenmeyi öğretti bana Gülseren Hanım. </st><st c="17009">Allah için hakkını yememek lazım. </st><st c="17043">Çok iyi ve çok dürüst bir kadındır. </st><st c="17079">Ben de ona dürüst olayım istedim ve gidip lafı dolandırmadan, ‘Ayrılalım, ben başkasını seviyorum’ deyiverdim.” </st></p>
			<p><span><st c="17191">Farklı bir dürüstlük anlayışı! </st><st c="17222">Kadın böyle ortalığı ayağa kaldırmasa, gerçekten de arkasını dönüp gidecek miydi acaba? </st><st c="17310">Nerde kaldı aşk? </st><st c="17327">Nalan’ın sayesinde adam oldum diyor ama...</st></span></p>
			<p><st c="17369">“Bizimki çıldırdı. </st><st c="17389">Bugüne kadar hiç yapmadığını yaptı. </st><st c="17425">Kontrol edemedim. </st><st c="17443">Ne gecem kaldı, ne gündüzüm. </st><st c="17472">Resmen taciz etti beni. </st><st c="17496">Telefonlarım bir dakika susmadı. </st><st c="17529">Açmayacağım ama yine intihara yeltenir, olmadık bir iş yapar diye korktum. </st><st c="17604">Sonra size getirmek geldi aklıma. </st><st c="17638">Daha önce bir arkadaşım daha gelmişti size...”</st></p>
			<p><st c="17684">“Eskiden elimden alırlar diye çok kıskanıyormuşsunuz Nalan Hanım’ı. </st><st c="17753">Şimdi artık almazlar mı?”</st></p>
			<p><st c="17778">“Kim, Nalan’ı mı? </st><st c="17797">Bilmem ki? </st><st c="17808">Gerçi ben bıraksam da o beni bırakamaz ama...”</st></p>
			<p><st c="17854">“Nasıl yani?”</st></p>
			<p><st c="17868">“Çok namuslu kadındır Nalan. </st><st c="17898">Öyle her önüne çıkanın peşinden gitmez. </st><st c="17938">Benden ayrılsa bile oturur evinde.”</st></p>
			<p><st c="17973">“Öyle mi? </st><st c="17984">Neden?” </st></p>
			<p><span><st c="17992">İşte adamı böyle köşeye sıkıştırırlar Hayri Efendi... </st><st c="18046">Sen onu bir gecede sil at, o evinde oturup senin yasını tutsun. </st><st c="18110">Var mı böyle dünya? </st><st c="18130">Bunları tek tek sokacağım gözüne. </st><st c="18164">Hani sen bana aşkı anlatıyordun ya, ben de sana gerçekleri anlatacağım.</st></span></p>
			<p><span><st c="18235">Bir anda yüzü allak bullak oluyor. </st><st c="18271">Bir iki kere koltuğunda sağa sola kımıldadıktan sonra bir yandan ellerini ovuştururken bir yandan da inanmaz gözlerle bana bakıyor. </st><st c="18403">Benim canım onu biraz daha köşeye sıkıştırmak istiyor.</st></span></p>
			<p><st c="18457">“Siz de zaten böyle istiyorsunuz sanmıştım ben. </st><st c="18506">Hani düşsün artık yakamdan demiştiniz ya!”</st></p>
			<p><st c="18548">“Orası öyle de, benim bildiğim Nalan böyle şeyler yapmaz.”</st></p>
			<p><st c="18607">“Ama başka türlü ömür boyu ne yakanızdan düşecek, ne de içindeki acı ve öfke bitecek. </st><st c="18694">Yani ömür boyu yas mı tutsun bu kadın? </st><st c="18733">Sizin yasınızı.”</st></p>
			<p><st c="18749">“Orası da öyle ya...”</st></p>
			<p><span><st c="18771">Şimdiye kadar böyle bir olasılık Hayri’nin aklından bile geçmemiş. </st><st c="18839">Nasıl da güveniyor Nalan’a. </st><st c="18867">Hatta kendinden bile daha çok güveniyor. </st><st c="18908">Belki de haklı. </st><st c="18924">Nalan’ın kalbine çivi gibi çakılmış Hayri. </st></span></p>
			<p><span><st c="18967">Aslında bu aşkı başlatan da, daha en başından beri kadına deli gibi âşık olan da Hayri. </st><st c="19055">Kendini zorla sevdirmiş ona. </st><st c="19084">Ve şimdi, Nalan onun için bütün dünyayı bir kenara itivermişken, yani dünya bir yana, sen bir yana demişken çekip giden yine o. </st><st c="19212">Çok büyük bir adaletsizlik var bu işte. </st><st c="19252">Ve adaletsizlik her yerde. </st><st c="19279">Hayri’nin bir de karısı var. </st><st c="19308">Asıl adaletsizlik belki de baştan beri ona yapılıyor.</st></span></p>
			<p><st c="19361">“Evlilik nasıl gidiyor Hayri Bey? </st><st c="19396">Eşiniz ne diyor bu işlere?”</st></p>
			<p><st c="19423">“Evlilik mi? </st><st c="19437">Şöyle böyle yürüyor işte. </st><st c="19463">Daha önce de söylediğim gibi köy yerinde komşu kızını beğenip aldı annem. </st><st c="19537">Annem desem de o benim öz annem değil. </st><st c="19576">O zamanlar babam, anne diyeceksiniz dedi, biz de dedik.”</st></p>
			<p><st c="19632">“Ne zaman kaybettiniz annenizi?”</st></p>
			<p><st c="19665">“Çok erken. </st><st c="19678">Ben altı yedi yaşlarında filandım. </st><st c="19713">Sümüklünün tekiydim. </st><st c="19734">Annem bıktım senin sümüğünden der, boyna burnumu siler, sonra da sertçe başımı okşardı. </st><st c="19822">Kim bilir, belki de annem başımı okşasın diye akıtırdım o sümüğü. </st><st c="19888">Bir de annemin yaptığı yufka ekmeğinin kokusu hiç gitmez burnumdan. </st><st c="19956">Kıtır kıtır olurdu. </st><st c="19976">Sıcak... </st><st c="19985">Arasına yağ sürer, kıvırır, verirdi elimize. </st><st c="20030">Yüzünü hatırlamıyorum bile... </st><st c="20060">Sadece öldüğü zaman yerde çarşafın altına gizlemeye çalıştıkları açık kalmış kara gözleri aklımda.” </st></p>
			<p><span><st c="20160">Hay Allah! </st><st c="20171">Şimdi de o beni köşeye sıkıştırdı. </st><st c="20206">Nasıl da içten, nasıl da hissederek anlatıyor. </st><st c="20253">Sanki yere doğru baksam, yerde yatan, gözleri açık kalmış kadıncağızı ben de göreceğim.</st></span></p>
			<p><span><st c="20340">Devam ediyor Hayri, dinliyorum.</st></span></p>
			<p><st c="20372">“Bahçede koca bir kazanda su kaynattılar, yıkadılar, pakladılar, sonra da gömdüler annemi. </st><st c="20464">Biz çocuklara da toprak at, dediler. </st><st c="20501">Avuç avuç toprak attım üstüne ama canım hiç toprak atmak istemiyordu. </st><st c="20571">Biz attıkça annem yavaş yavaş kayboluyordu. </st><st c="20615">Sonra öyle çok toprak attık ki, annemin üzerinde koca bir tümsek oldu. </st><st c="20686">Eve geldiğimizde helva yapmışlardı. </st><st c="20722">Tadı güzeldi; çocukluk işte. </st><st c="20751">O gece, annem artık oradan çıkamaz, dedim ama çabuk unuttuk annemi. </st><st c="20819">Zaten babam hemen evlendi. </st><st c="20846">Evlenmeyip de ne yapacak. </st><st c="20872">Onca çocuk ortada kalmış.”</st></p>
			<p><st c="20898">“Neden öldü anneniz?”</st></p>
			<p><st c="20920">“Neden mi? </st><st c="20932">Bilmem. </st><st c="20940">Köy yerinde insanlar hastalanır ve ölür. </st><st c="20981">Buradaki gibi değil yani. </st><st c="21007">Bunları sorgulamak kimsenin aklına gelmez. </st><st c="21050">Bu yaşıma geldim, annem neden öldü diye sormak aklıma gelmemiş. </st><st c="21114">Ne kötü değil mi?” </st></p>
			<p><span><st c="21133">Şimdi bunu bana niye soruyor yani. </st><st c="21168">Ne garip bir adam! </st><st c="21187">Zaten ben duyduklarımdan fena halde etkilenmişim... </st><st c="21239">Allahtan o da cevap beklemiyor. </st><st c="21271">Anlatmaya devam ediyor.</st></span></p>
			<p><st c="21294">“Üvey annem, iyi desem iyi değildi, kötü desem, kötü de sayılmaz. </st><st c="21361">Sonra o da iki çocuk doğurdu. </st><st c="21391">Bizi kendi çocukları kadar sevecek değil ya, biz hep itildik, kakıldık. </st><st c="21463">En ağır işlere bizi yani oğlan çocuklarını sürdüler. </st><st c="21516">Koca koca buğday çuvalları vardı. </st><st c="21550">Değirmene gider, un olup geri gelirdi. </st><st c="21589">Onları her sefer arabaya yüklemek ağabeyimle bana kalırdı. </st><st c="21648">Çuvallar bizden büyüktü ama girerdik altına, belimiz büküle büküle... </st><st c="21718">Ben arada bir kaytarırdım. </st><st c="21745">O zaman ağabeyim gözlerini belerterek bağırırdı bana. </st><st c="21799">Ulan kalleş, yine mi, diye... </st><st c="21829">Yaşı benden büyüktü ama ben ondan iriydim. </st><st c="21872">Kaçardım, beni döver diye korkardım ama o değil de babam döverdi. </st><st c="21938">Enseme elinin tersiyle öyle okkalı vururdu ki, gözlerimden ateş çıkardı. </st><st c="22011">Yine de kaytarırdım. </st><st c="22032">Kaytardığım da o kadar işte. </st><st c="22061">Ne yapsam dayaktan kurtulamazdım. </st><st c="22095">Ulan dayak yiyeceğine çuvalı taşısana! </st><st c="22134">Yok, illa o dayağı yiyeceğim. </st><st c="22164">Ama iyi oğlandı Sarı. </st><st c="22186">Sonradan bunu daha iyi anladım ama geç...”</st></p>
			<p><st c="22228">“Sarı? </st><st c="22236">Geç?”</st></p>
			<p><st c="22241">“Abim... </st><st c="22251">Sarı, abim. </st><st c="22263">Traktörün altında kaldı garip. </st><st c="22294">Zaten çelimsizin tekiydi. </st><st c="22320">Sarı benizli olduğundan ona herkes Sarı derdi. </st><st c="22367">Bir sıkımlık canı vardı. </st><st c="22392">Yine de tehlikeli işlere bayılırdı. </st><st c="22428">Babam ona kaç kere demişti, traktörün orasına oturma, düşersin, diye. </st><st c="22498">Yine de otururdu. </st><st c="22516">Hem oturur, hem de traktörün direğini tutmazdı. </st><st c="22564">Düşmüş işte... </st><st c="22579">Teker üstünden geçmiş. </st><st c="22602">Hemen ölmüş. </st><st c="22615">Ben olsam hemen ölmezdim. </st><st c="22641">O zaman hep böyle söylemiştim kendi kendime. </st><st c="22686">Ben ölmezdim ama o öldü işte. </st><st c="22716">Ona da attık toprak. </st><st c="22737">Ama bu sefer on bir yaşındaydım. </st><st c="22770">Toprak atsak da, atmasak da gelmeyeceğini biliyordum. </st><st c="22824">Ortalıkta hiçbir şey olmamış gibi efe efe dolandım ama gece olup da yatağa yatınca çok ağladım. </st><st c="22920">Kimse duymasın diye yorganı çektim başıma, bir yandan öldü diye kızıyorum, ağzıma geleni söylüyorum, bir yandan ağlıyorum. </st><st c="23043">‘Ulan Sarı’ diyorum, ‘sen bu çuvalları taşımamak için mi öldün? </st><st c="23107">Ulan senin derdin benimle miydi? </st><st c="23140">Ben taşımıyor da ne yapıyordum? </st><st c="23172">Sen oradan bakarken, ben eşek sudan gelene kadar dayak yiyordum. </st><st c="23237">Sen yiyor muydun? </st><st c="23255">Yine de neden tutmadın direği?’” </st></p>
			<p><span><st c="23288">Öff... </st><st c="23295">Nasıl da duygulu anlatıyor! </st><st c="23323">Gözlerim yaşardı ve ben bunları onun görmesini istemiyorum.</st></span></p>
			<p><st c="23382">“Çok üzülmüşsünüz o zaman.”</st></p>
			<p><st c="23410">“Üzülmek ne Gülseren Hanım, yandım, kül oldum! </st><st c="23458">O benim hem ağabeyim, hem kardeşim, hem can yoldaşımdı. </st><st c="23514">Küçük de olsam, onu hep ben korurdum. </st><st c="23552">Birileriyle dövüşürken onu hep arkama alırdım. </st><st c="23599">Keşke çuvalları da taşıtmasaydım ona. </st><st c="23637">Ne bileyim hemen öleceğini. </st><st c="23665">Hiç ayrılmayız, ne yaparsak beraber yaparız diyordum. </st><st c="23719">Neydi acelesi bilmem ki...”</st></p>
			<p><st c="23746">“Ölümle çok erken tanışmışsınız.”</st></p>
			<p><st c="23780">“Köyde yaşıyorsanız, ölümle hep iç içesiniz zaten. </st><st c="23832">Orada ölüm bile size hep çok yakındır. </st><st c="23871">Beraber yıkar, beraber gömersiniz. </st><st c="23906">Kadınlar ağlar, erkekler susar. </st><st c="23938">Ama ben demek ki o zaman daha erkek olmamışım. </st><st c="23985">Bir tek gece değil, pek çok gece ağladım durdum. </st><st c="24034">Gizli gizli... </st><st c="24049">Hâlâ görürüm onu rüyamda. </st><st c="24075">Çuvalları taşımıyorum diye kızar bana. </st><st c="24114">Sonra da geçer karşıma yamuk yamuk güler. </st><st c="24156">O zaman rahatlarım. </st><st c="24176">Kimi sevsek, kime sığınsak, bırakıp gidiyor. </st><st c="24221">Ötekileri pek sevmezdim zaten. </st><st c="24252">Bir annem, bir de Sarı. </st><st c="24276">Ne aceleleri varsa, ikisi de çekip gitti.”</st></p>
			<p><span><st c="24318">Terk edilmiş... </st><st c="24335">Böyle hissetmiş. </st><st c="24352">Çocuklukta ölüm, terk edilmekle eşdeğerdir.</st></span></p>
			<p><st c="24395">“Her neyse, geçti gitti o günler ama acısı bir türlü gitmiyor. </st><st c="24459">Bir daha asla çocuk olmak istemem.”</st></p>
			<p><span><st c="24494">Herkesin iç dünyasının derinliklerine saklanan hüzünlü mü hüzünlü bir hikâyesi mutlaka vardır. </st><st c="24590">Hayri’ninki beni de hüzünlendiriyor. </st><st c="24627">Ölümü de, acıyı da, terk edilmişliği, yalnızlığı da çok erken tanımış. </st><st c="24698">Hafızasından silemediği sahneler var.</st></span></p>
			<p><span><st c="24735">Bir an o görüntüleri uzaklaştırmak ister gibi başını iki tarafa birkaç kere salladıktan sonra kaldığı yerden anlatmaya devam ediyor.</st></span></p>
			<p><st c="24868">“Zaman hızlı geçiyor. </st><st c="24891">Sonra neler yaşadığımı hiç hatırlamıyorum. </st><st c="24934">Askerden gelince ilk işleri beni evlendirmek oldu. </st><st c="24985">İkimiz de daha çok gençtik. </st><st c="25013">Sonra babam Ankara’da küçük bir işyeri açtı. </st><st c="25058">İşyeri dedimse, mahalle bakkalı işte... </st><st c="25098">Ondan sonra hep beraber buraya taşındık. </st><st c="25139">Küçük bir gecekonduya hep birlikte sığıştık. </st><st c="25184">Babam çağırdıkça dükkânda çalışır, boş kaldıkça da Yeşiltepe’ye atardık kendimizi. </st><st c="25267">Ne çok hayal kurardık o zamanlar.”</st></p>
			<p><st c="25301">“O zamanlar bugün yaşadıklarınızı hayal bile edemiyordunuz belki de.”</st></p>
			<p><st c="25371">“Aynen öyle. </st><st c="25385">Düşünüyorum da, ne kadar şanslıymışım. </st><st c="25424">Dükkânda çalışmak çok zoruma giderdi. </st><st c="25462">Sabahın köründe babam beni yollardı dükkâna. </st><st c="25507">Bense öyle bir yerde ömür tüketecek biri hiç değildim. </st><st c="25562">Biraz daha kalsam orada çürürdüm. </st><st c="25596">Kasaları kaldır, indir, yerleri paspasla, ortalığı düzenle, para al, para ver, veresiye defterini düzgün tut falan filan işte... </st><st c="25725">Bir de üstelik babam gelince yaptıklarımı beğenmez, kırk tane eksik bulur, yüzünü döker, boyuna söylenirdi. </st><st c="25833">Senin aklın işte değil, oynaşta derdi.”</st></p>
			<p><st c="25872">“Haklı mıydı?”</st></p>
			<p><st c="25887">“O yaşta oynaşta olmayıp da ne olacak? </st><st c="25927">Ben de onun gibi mi olsaydım? </st><st c="25957">Ahı gitmiş, vahı kalmış. </st><st c="25982">Bir de beni beğenmiyor. </st><st c="26006">Ama ilk takım elbise giyeceğim gün babam belki de hayatında ilk kez sırtıma vurdu. </st><st c="26089">Sever gibi... </st><st c="26103">Siz bunları anlıyor musunuz?” </st></p>
			<p><span><st c="26133">Öfff! </st><st c="26139">Anlıyorum işte, hem de çok iyi anlıyorum. </st><st c="26181">Keşke bu kadar anlamasam!</st></span></p>
			<p><st c="26206">“Anlıyorum Hayri Bey, anlıyorum. </st><st c="26240">Öyle güzel anlatıyorsunuz ki, anlamamak mümkün mü?”</st></p>
			<p><span><st c="26291">Dikkatle bakıyor gözlerime. </st><st c="26320">Onu anladığımı görmek istiyor gözlerimde. </st><st c="26362">Görüyor da... </st></span></p>
			<p><span><st c="26376">Bu sefer mahzun bir ifade yerleşiyor yüzüne.</st></span></p>
			<p><st c="26420">“Daha sonra Hayri gitti, yerine Hayri Bey geldi. </st><st c="26470">Yepyeni bir hayata başlıyorum diyordum kendime. </st><st c="26518">O yıllar öyle asılıyordum ki işe, gecem gündüzüm kalmamıştı. </st><st c="26579">Çünkü Koroğlu’nun yanında işe girmiştim ve Koroğlu da benden çok memnundu. </st><st c="26654">Koroğlu’nun adama selam vermesi, hal hatır sorması önemli bir olaydır o şirkette. </st><st c="26736">Her neyse, işte böyle böyle bugünlere geldik çok şükür. </st><st c="26792">Üstelik Nalan gibi bir kadınla tam yedi yıl birlikte yaşadım. </st><st c="26854">Çok şükür Allah’a! </st><st c="26873">Hayallerimi gerçek etti. </st><st c="26898">Zaman insanı ne kadar çabuk değiştiriyor Gülseren Hanım. </st><st c="26955">Size anlattıkça benim içim de bir tuhaf oluyor. </st><st c="27003">İnsan yalnızken bunları unutuyor. </st><st c="27037">Zaten her şey herkese de anlatılmıyor. </st><st c="27076">Şimdi siz sormasanız, ben bile pek çok şeyi unutmuştum. </st><st c="27132">Sanki onları yaşayan ben değil de bir başkasıydı. </st><st c="27182">Siz bana kızsanız da, bana unuttuklarımı hatırlatıyorsunuz. </st><st c="27242">Ben Nalan’la birlikte sınıf atladım.”</st></p>
			<p><st c="27279">“Nasıl yani?”</st></p>
			<p><st c="27293">“İnsanlar bana Hayri Bey de dese, ben bey olmadığımı bilirdim. </st><st c="27357">Ama sonra, Nalan’la birlikte beyliği hak etmiş gibi hissettim. </st><st c="27420">O bir kraliçe, bir prensesti. </st><st c="27450">Hâlâ da öyle ya. </st><st c="27467">Nalan’a çuval giydirseniz, o yine kraliçe olarak kalır çünkü onu kraliçe yapan giydiği, kuşandığı değildir. </st><st c="27575">Beni soracak olursanız, beni altın tahta bile oturtsanız, ben kral olamam. </st><st c="27650">İçimde yok. </st><st c="27662">Beyliğim bile Nalan’la geldi. </st><st c="27692">İşte şimdi de gidip Laz kızını buldum. </st><st c="27731">Hani sizinle ilk tanıştığımız gün var ya, siz zaten daha o gün, benimle beş on dakika konuştuktan sonra teşhisi koydunuz.”</st></p>
			<p><st c="27853">“Ne teşhisi?”</st></p>
			<p><st c="27867">“Hani ben tam çıkarken, ‘Laz kızı size daha uygun’ dediniz ya...”</st></p>
			<p><span><st c="27933">Demek unutmamış ve bu sözümden çok etkilenmiş. </st><st c="27981">Öfkeyle bile söylenmiş olsa, tam da gerçeği söylemişim.</st></span></p>
			<p><st c="28036">“Doğru, benim layığım tam da o. </st><st c="28069">Ben bey de olsam içim değişmemiş demek ki... </st><st c="28114">Sizin anlayacağınız çöplüğüme geri dönüyorum.” </st></p>
			<p><span><st c="28161">Hay Allah, neler söylüyor bu adam. </st><st c="28196">Üstelik ne yaptığının çok farkında. </st><st c="28232">Gözleri doldu. </st><st c="28247">Ha ağladı, ha ağlayacak. </st><st c="28272">Kader motifinin onun nereye götürdüğünü bile bile yolundan dönmüyor. </st><st c="28341">‘Çöplüğe geri dönüyorum’ diyor. </st></span></p>
			<p><span><st c="28373">Kader motifi işte tam da böyle bir şeydir. </st><st c="28416">Çocukken o motif size ne yaşattıysa, ne hissettirdiyse, çevreniz değişir, insanlar değişir ama motif değişmez. </st><st c="28527">Ne yapar eder, sizi aynı motifin saldığı kokulara doğru mıknatıs gibi çeker. </st><st c="28604">Yalnız mıydınız, çok mu aşağılandınız, kimse size değer mi vermedi, terk mi edildiniz, umutsuzluğa, karanlıklara mı itildiniz...</st></span></p>
			<p><span><st c="28732">İşte her ne yaşadıysanız, o zaman her kimdiyseniz, sizi yine o yapar. </st><st c="28803">Hayri tam olarak bir kader motifi kurbanı olmaya hazırlanıyor. </st><st c="28866">Beylik ona yabancı gelmiş. </st><st c="28893">Şimdi beyliği bırakıp eski çöplüğüne geri dönüyor. </st><st c="28944">İçindeki Hayri ısrarla onu çağırıyor. </st><st c="28982">O çöplük onun evi. </st><st c="29001">Onun en iyi bildiği, en iyi tanıdığı yer. </st></span></p>
			<p><span><st c="29043">Falda işte bunları görüyorum ben. </st><st c="29077">İyi ama bunları Hayri’ye nasıl anlatacağım. </st><st c="29121">Anlamak istemeyene bir şeyleri anlatmak kolay mı?</st></span></p>
			<p><st c="29170">“Keşke hiç gelmeseydim size.”</st></p>
			<p><st c="29200">“Neden öyle söylediniz?”</st></p>
			<p><st c="29225">“Nedeni var mı? </st><st c="29242">Bunların hiçbirini görmeden, bilmeden yaşayıp gidiyordum. </st><st c="29300">Siz insanın gözlerini açıyorsunuz ama benim gibi birinin gözlerinin açılması iyi mi, kötü mü, işte bunu bilemedim. </st><st c="29415">Sizinle konuştukça, içimi döktükçe, sanki bunları anlatan ben değilmişim de, bir başkası beni bana anlatıyor gibi oluyor.”</st></p>
			<p><st c="29537">“Fena mı? </st><st c="29548">İnsanın kendini tanıması, neyi neden yaptığını bilmesi her zaman iyi bir şeydir. </st><st c="29629">Bakın biraz önce bana çöplüğüme geri dönüyorum dediniz. </st><st c="29685">Bunu neden yaptığınızı hiç düşündünüz mü?”</st></p>
			<p><st c="29727">“Size azıcık da olsa geçmişimden söz ettim. </st><st c="29772">Köy yerinde, ortalıkta, toz toprak içinde, yarı aç yarı tok, her gün bir bahaneyle ondan bundan dayak yiyerek büyüyen bir çocuğu İstanbul gibi bir yere getirirseniz ne olur? </st><st c="29946">Siz hiç bunu düşündünüz mü?”</st></p>
			<p><st c="29974">“Zor olur herhalde.”</st></p>
			<p><st c="29995">“Aşağılık duygusu nedir, biliyorsunuz değil mi? </st><st c="30044">İşte yıllarca o pis duyguyla boğuştum ben. </st><st c="30087">Nalan’ı bulana kadar debelenip durdum. </st><st c="30126">Nalan beni sevince, işte o zaman bir şeyler değişti içimde. </st><st c="30186">Yani zenciydim, beyaz oldum.”</st></p>
			<p><st c="30215">“Güzel! </st><st c="30224">Ama şimdi yine bir zenci çağırıyor sizi. </st><st c="30265">Bunca emek boşa mı gidecek?”</st></p>
			<p><st c="30293">“Kim? </st><st c="30300">Laz kızını mı diyorsunuz?”</st></p>
			<p><st c="30326">“Evet, onu diyorum.”</st></p>
			<p><st c="30347">“Dedim ya, çöplüğüme geri dönüyorum.”</st></p>
			<p><st c="30385">“Neden? </st><st c="30394">Buralara gelebilmek için az emek vermemişsiniz. </st><st c="30442">Şimdi bu geri dönüş neyin nesi?”</st></p>
			<p><st c="30474">“Onun adı aşk doktor hanım, aşk. </st><st c="30508">Neden anlamıyorsunuz?”</st></p>
			<p><st c="30530">“Nalan Hanım’ın da adı aşkmış bir zamanlar. </st><st c="30575">Ama bakın o aşkın altından neler çıktı. </st><st c="30615">Meğer o aşk sizin hangi yaralarınıza merhem olmak için varmış. </st><st c="30678">Bunları siz anlattınız bana.”</st></p>
			<p><st c="30707">“Öyle, öyle de, bunun da altında vardır bir şeyler. </st><st c="30760">Nasıl olsa kokusu çıkar yakında.”</st></p>
			<p><st c="30793">“Ben şimdiden alıyorum o kokuyu. </st><st c="30827">Umarım siz de bir an önce ne yapmaya çalıştığınızı görür ve öyle gelirsiniz bana.”</st></p>
			<p><st c="30909">“Yine mi geleyim yani?”</st></p>
			<p><st c="30933">“Eğer isterseniz tabii!”</st></p>
			<p><st c="30958">“Gelirim, tabii gelirim. </st><st c="30984">Bunları konuşmak iyi geldi bana. </st><st c="31017">Ama Nalan için değil, kendim için geleceğim değil mi?”</st></p>
			<p><st c="31071">“Tabii ki... </st><st c="31085">Bu arada Nalan Hanım nasıl?”</st></p>
			<p><st c="31113">“Gülseren Hanım, siz bu soruyu bilerek mi en sona bıraktınız?”</st></p>
			<p><span><st c="31176">Vay canına? </st><st c="31189">Adamdaki dikkate bakın! </st><st c="31213">Gerçekten de bilerek en sona bırakmıştım çünkü buraya sırf Nalan Hanım için gelmiş gibi hissetmesini istemedim. </st><st c="31325">Ve o bunu fark etti. </st><st c="31346">Nasıl bir adam bu Hayri? </st><st c="31371">Beni şaşırtıyor.</st></span></p>
			<p><st c="31387">“Evet. </st><st c="31395">Ben bugün sizi dinlemek istedim.”</st></p>
			<p><st c="31428">“Beni dinlemek değil, beni tanımak istediniz. </st><st c="31475">Tanıdınız mı bari?”</st></p>
			<p><st c="31494">“Tanıdım galiba. </st><st c="31512">Haftaya da eksikleri tamamlarız inşallah.”</st></p>
			<p><st c="31554">“Öyle olsun. </st><st c="31568">Nalan daha iyi. </st><st c="31584">Yine çok tedirgin ama size çok güvenmiş. </st><st c="31625">Ben de onu eskisi kadar sıkıştırmıyorum. </st><st c="31666">Bir de ilaç vermişsiniz, geceleri de uyuyor.”</st></p>
			<p><st c="31711">“Laz kızıyla nasıl gidiyor?”</st></p>
			<p><st c="31740">“Beni bu kadar sıkıştırmasa çok iyi gidiyor da adeta hırsız polis oynuyoruz. </st><st c="31818">O Nalan gibi değil. </st><st c="31838">Çok baskı yapıyor bana. </st><st c="31862">Nalan’a bile gizli saklı gidiyorum. </st><st c="31898">Onu da öğrenirse yandı gülüm keten helva.”</st></p>
			<p><st c="31940">“Dikkatli olun. </st><st c="31957">Tehlikeli şeyler bunlar. </st><st c="31982">İşin içinde bir de yalan dolan var. </st><st c="32018">İki ateş arasında kalmayın.”</st></p>
			<p><st c="32046">“Kalmam, kalmam. </st><st c="32064">Eh, ben gideyim artık. </st><st c="32087">Haftaya görüşürüz.” </st></p>
			<p><span><st c="32107">Hızla kalkıyor ayağa. </st><st c="32129">Sehpanın üzerine dizdiği eşyalarını bir çırpıda toplayıp yine elimi kuvvetlice sıktıktan sonra bana hafifçe gülümseyerek çıkıyor odadan. </st><st c="32266">Gülümsemek onu olduğundan daha yakışıklı gösteriyor. </st><st c="32319">Yavaş yavaş ona da ısınmaya başladım galiba...</st></span></p>
			<p><span><st c="32365">Benim bu sefer onu Nalan için değil, kendi sorunları için çağırmam Hayri’yi çocuk gibi sevindirdi. </st><st c="32465">Bu adamın duyguları nasıl da apaçık. </st><st c="32502">Kızdığı da, üzüldüğü de, sevindiği de hemen yüzüne yansıyor. </st><st c="32563">Uygar insanların yüzünde, zamanla daha da kalınlaşan maske onda yok. </st><st c="32632">Nalan sanırım Hayri’de en çok bunu sevdi. </st><st c="32674">Hayri ona olan aşkını en şiddetli biçimde göstermiş.</st></span></p>
		</div>
<div id="charCountTotal" value="32726"></div></body>
</html>
