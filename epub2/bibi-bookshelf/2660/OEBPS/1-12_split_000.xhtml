<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>CAMDAKİ KIZ</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-12" xml:lang="tr-TR">
		<div>
			<h2 id="_idParaDest-8"><st c="0">6</st></h2>
			<p><span><st c="2">Bu toprakların insanlarını çok seviyorum. </st><st c="44">Her birimiz çok farklı görünsek de bizde ortak çok şey vardır. </st><st c="107">Bu ortak şeyleri en çok şarkılarımızda, türkülerimizde, şiirlerimizde; onları söyleyenlerde, dinleyenlerde görüyorum.</st></span></p>
			<p><span><st c="224">Bizim en neşeli şarkılarımızda bile, bizlere has ince bir hüzün vardır. </st><st c="297">Bizler başı dumanlı, göğsü çimenli dağlardan sevgilimizi isteriz. </st><st c="363">Kimse anlamıyorsa halimizden hiç olmazsa gökteki yıldızlar, batan güneş anlasın isteriz. </st><st c="452">Vuslattan çok hasreti severiz. </st><st c="483">Sevgiliye duyduğumuz özlemi severiz. </st><st c="520">Şerefe kalkan kadehleri, insanlar gözleri dolarak içer. </st><st c="576">Bizim sevincimizde bile ince bir hüzün vardır.</st></span></p>
			<p><span><st c="622">Biz zaten Müslüm Baba’yı, Orhan Baba’yı, Ferdi Tayfur’u, Sezen Aksu’yu, Zeki Müren’i, Bülent Ersoy’u, Müzeyyen Senar’ı, Ahmet Özhan’ı, söyledikleri şarkılarda buram buram kokan hüznü bize çok iyi hissettirdikleri için severiz. </st><st c="850">Hüznü severiz biz. </st><st c="869">Öyle severiz ki, bizi hüzünlendiren bu şarkıları söyleyenlere “kim olursan ol, gel” der, gönül kapılarımızı onlara sonuna kadar açarız.</st></span></p>
			<p><span><st c="1004">Sesi Anadolu kokan biri, “Ankara’nın bağları, büklüm büklüm yolları” derken biz o sesteki doğallığa kaptırırız kendimizi. </st><st c="1127">Nerede olursa olsun, belki bir düğün salonunda, belki bir dost meclisinde, belki de yol kenarında kendimizi tutamaz, kaldırıveririz kollarımızı. </st><st c="1272">Hem oynar, hem gözlerimizden yaş gelene kadar güler, sonra da birbirimize sarılırız. </st><st c="1357">Gülerken gözlerden akan o yaşlar nedir bilir misiniz? </st><st c="1411">İşte o, yüreğimize doğduğumuz gün taht kuran hüznün ta kendisidir.</st></span></p>
			<p><span><st c="1477">Hüzün, elimiz kolumuz, kaşımız gözümüz gibi bizim bir parçamızdır. </st><st c="1545">Bizi döven, söven, aşağılayan, ruhumuzu inciten analarımızı, babalarımızı, kocalarımızı yine de sever, anamdır, babamdır, atamdır der, içimiz yansa da isyan etmez, onlardan vazgeçmeyiz.</st></span></p>
			<p><span><st c="1730">Hep kalabalık yaşar, kalabalık gezer tozar, birbirimize kızsak da, kırsak da, kırılsak da birlikte yer içeriz. </st><st c="1842">Sevmeyiz yalnızlığı.</st></span></p>
			<p><span><st c="1862">Batılı insanın yalnızlığı ile bizim yalnızlığımız bir değildir. </st><st c="1927">O zaten doğduğu gün yalnız bir dünyaya geldiğini bilir. </st><st c="1983">Alışkındır bu yalnızlığa. </st><st c="2009">Bizde durum farklıdır. </st><st c="2032">Biz kalabalık bir dünyada açarız gözlerimizi. </st><st c="2078">Aile, akraba, konu komşu, eş dost, arkadaş, mahalledeki bakkal, manav, kasap, metroda, otobüste, trende, vapurda, dolmuşta yanımıza oturan delikanlı ya da yaşlı teyzelerin her biri bizim kalabalıklarımızdır. </st><st c="2286">Bizdendir. </st><st c="2297">Onun için bizim yalnızlığımız onlarınki kadar zindan karanlığında değildir.</st></span></p>
			<p><span><st c="2372">Onlar hayatlarını özgür ama yalnız yaşar ve ölürler. </st><st c="2426">Biz ise hiç özgür olamadan, kalabalıklar içinde, bağımlılığın en koyusuyla harman olarak, hüzünle yaşar ve ölürüz. </st></span></p>
			<p><span><st c="2541">Onun için ne onlar bizi anlar, ne de biz onları. </st><st c="2590">Arada bir onlara imrensek de, biraz içlerine girip de o koyu yalnızlığın kokusu burnumuza gelince kaçacak delik ararız.</st></span></p>
			<p><span><st c="2709">Bir yandan ne kadar yalnız olduğumuzu bilir, bir yandan da hep kalabalık yaşarız. </st><st c="2792">Bazen birbirimizin gözünü oyar, bazen de ayağına taş değecek diye korkarız.</st></span></p>
			<p><span><st c="2867">Ben de bu toprakların çocuğu olarak tam da böyleyim işte. </st><st c="2926">Şarkıları dinlerken hüzünlenir, sonra da, “Ah bu şarkıların gözü kör olsun” der ve dinlemeye devam ederim.</st></span></p>
			<p><span><st c="3032">Geçen gün bir dost meclisinde, uzun süre Amerika’da yaşamış biri, ülkeye geri döndükten sonra bizim müziğimizi dinlemekte ne kadar zorlandığını, o müzikteki hüznün içine bir türlü giremediğini anlatıyor ve bize o hüzne nasıl tahammül ettiğimizi soruyordu. </st><st c="3289">Bunu soran birine biz kendimizi anlatamayız ki... </st><st c="3339">Anlatsak da anlamaz ki... </st><st c="3365">Kopmuş bizden. </st><st c="3380">Yabancılaşmış.</st></span></p>
			<p><span><st c="3394">Son yıllarda pek çok Batılı ülkeye gittim. </st><st c="3438">Oraları gezerken hep aklıma bizim topraklarımızda doğup ömrü boyunca bizimle yaşadığı halde bir türlü bizlerden biri olamayan Batı hayranlığını anlata anlata bitiremeyen insanlar geldi. </st><st c="3624">Ne kadar istesem de onlar gibi bakamadım oralara. </st><st c="3674">Güzel mi? </st><st c="3684">Güzel ama bizimki hepsinden güzel... </st><st c="3721">Bir de İstanbul’u biraz daha yakından tanıdıkça, İstanbul’un eşi benzeri yok bu dünyada dedim.</st></span></p>
			<p><span><st c="3815">Ben yine böyle düşüncelere dalıp gitmişken kapı yavaşça açılıyor ve Nalan bütün zarafetiyle odama adeta süzülüyor. </st><st c="3931">Üzerinde yine siyahlar var. </st><st c="3959">Bu kıyafetine alıştım artık. </st><st c="3988">Kuğu gibi süzülerek karşımdaki koltuğa doğru geliyor ve oturmadan önce elini uzatıyor bana. </st><st c="4080">Yüzünde belli belirsiz bir gülümseme var. </st><st c="4122">Ben onu yine heyecanla karşılıyorum. </st><st c="4159">Bana baktıkça yüzündeki korku dolu donukluk kayboluyor ve yerini biraz daha rahat bir ifadeye bırakıyor.</st></span></p>
			<p><span><st c="4263">Ona baktıkça içimden hep şöyle diyorum: “Sevgi, bütün dertlere şifadır. </st><st c="4336">Bu kadının en çok ihtiyacı olan şey, sevgi...”</st></span></p>
			<p><span><st c="4382">Ve hemen başlıyorum sormaya. </st></span></p>
			<p><st c="4412">“Ne var, ne yok Nalan Hanım, nasılsınız?”</st></p>
			<p><st c="4453">“Teşekkür ederim, fena sayılmam. </st><st c="4487">Elimden geldiği kadar sizin tavsiyelerinize uymaya çalışıyorum. </st><st c="4551">Resim atölyesine artık düzenli olarak gidiyorum. </st><st c="4600">Oradaki hocam ve arkadaşlarım da bundan çok memnun. </st><st c="4652">Onlarla ilişkilerimiz giderek yakınlaşıyor. </st><st c="4696">Artık pek ağlamıyorum. </st><st c="4719">Hayri’yi hiç aramıyorum ama ben aramadıkça onun beni aramaları giderek artıyor. </st><st c="4799">En önemlisi o kadından tamamen vazgeçti. </st><st c="4840">Ama bu sefer de kadın onun peşini bırakmıyor. </st><st c="4886">Evine, eşine kadar ulaşmış. </st><st c="4914">Telefonlarla Türkân Hanım’ı rahatsız ediyormuş. </st><st c="4962">Hatta telefonda kadına hakaret ediyor, Hayri’yle evlenmeye karar verdiklerini, onun aradan çekilmesi gerektiğini söylüyormuş. </st><st c="5088">Hayri ne yapacağını şaşırdı. </st><st c="5117">Bir yandan kendini bana affettirmeye çalışıyor, bir yandan da kadının beni bulmasından korkuyor.”</st></p>
			<p><span><st c="5214">Demek Hayri Laz kızından vazgeçti. </st><st c="5250">Yok canım! </st><st c="5261">Numaradır hepsi. </st><st c="5278">Hayri kolay vazgeçmez. </st><st c="5301">Yeni bir masal daha anlatmış, Nalan da bunlara inanmak istiyor. </st><st c="5365">Hepsi bu.</st></span></p>
			<p><st c="5374">“Affettiniz mi Hayri Bey’i?”</st></p>
			<p><st c="5403">“Önce, olayları anlamaya çalışıyorum. </st><st c="5442">Meğer Hayri, bütün bu kötülüklerden beni korumaya çalışıyormuş. </st><st c="5506">Çünkü o geceden sonra, bu kadının nasıl biri olduğunu ve onu nasıl bir tuzağa düşürdüklerini anlamış. </st><st c="5608">Hayri benim ondan soğumam, nefret etmem, hem de kadının benimle olan ilişkisini bilmemesi için bana öyle demiş. </st><st c="5720">Utanmış yaptıklarından. </st><st c="5744">Bana karşı çok suçlu hissetmiş kendini. </st><st c="5784">Bana layık olmadığına karar vermiş ve bir başka kadın var derken amacı, benim ondan nefret etmemi sağlamakmış. </st><st c="5895">Böylece benim ondan hiç üzülmeden uzaklaşacağımı, ona bol bol kızacağımı düşünmüş. </st><st c="5978">Yazık, o ara kendisi çok acı çekmiş. </st><st c="6015">Çünkü bir yandan beni deli gibi severken, bir yandan beni kendisinden uzaklaştırmaya çalışmak kolay olmasa gerek.”</st></p>
			<p><st c="6129">“Eski Türk filmlerini aratmıyor bu hikâye Nalan Hanım.”</st></p>
			<p><st c="6185">“Ama Gülseren Hanım, Hayri haklı, karısına bunları yapan, bana kim bilir neler yapardı?”</st></p>
			<p><st c="6274">“Buna ben de katılıyorum ama neden gerçeği söylemek yerine, böyle yapmış?”</st></p>
			<p><st c="6349">“Bana gerçeği söyleyemezdi. </st><st c="6378">Çünkü ne de olsa ortada bir başka kadın vardı ve Hayri’nin yanlışı yüzünden durum bu hale gelmişti.”</st></p>
			<p><st c="6478">“Nedir onun yanlışı?”</st></p>
			<p><st c="6500">“Ne olacak, o gece kadını evine kadar bırakmasa, sonra kadının davetini kabul edip içeri girmese, bütün bunlar başımıza gelmeyecekti. </st><st c="6635">Bana öyle geliyor ki, o gece kadın Hayri’nin içkisine bir şeyler koymuş. </st><st c="6708">Çünkü ondan sonra olanların hiçbirini hatırlamıyor. </st><st c="6760">Hayri içkiye alışkın bir adamdır. </st><st c="6794">Öyle kolay sarhoş olmaz. </st><st c="6819">O da zaten böyle düşünüyor. </st><st c="6847">Demek ki bu tuzak, özel olarak hazırlanmış.”</st></p>
			<p><st c="6891">“Neden böyle bir şey yapsınlar?”</st></p>
			<p><st c="6924">“Artık orasını bilemem ama belki de kadının Hayri’de gözü vardı.”</st></p>
			<p><st c="6990">“O gece tanışmamışlar mıydı?”</st></p>
			<p><st c="7020">“Belki de kadın daha önceden tanıyordu Hayri’yi. </st><st c="7070">Hayri de bu olanlara bir anlam veremiyor. </st><st c="7112">‘Böyle bir şey bana anlatılsa, güler geçerim, böyle saçmalık olmaz’ derim, diyor. </st><st c="7194">Olaylar gerçekten de inanılması zor bir gidiş gösteriyor. </st><st c="7252">Zaten bu kadar yıldır tanıdığım ve sevdiğim adamın, bunları nasıl yapabildiğine bir türlü aklım ermiyordu. </st><st c="7359">Demek işin içinde iş varmış.”</st></p>
			<p><st c="7388">“Bütün bunlara inanıyor musunuz?”</st></p>
			<p><st c="7422">“Siz inanmadınız mı yoksa?”</st></p>
			<p><span><st c="7450">Çığlık atar gibi bir sesle söylenen bu son cümle odada yankılanıyor. </st><st c="7520">Bunu sorarken, Nalan’ın rengi bir anda kızarıyor ve sesi titremeye başlıyor. </st><st c="7597">Vereceğim cevap onu çok korkutuyor. </st><st c="7633">“İnanmıyorum” dersem, aylardır Hayri’nin ince ince yaptığı “sırça köşk” bir anda yıkılacak. </st><st c="7725">Nalan benim bu konudaki görüş ve düşüncelerime güveniyor. </st><st c="7783">İşin kötüsü Hayri de güveniyor bana. </st><st c="7820">Muhtemelen Nalan’ı buraya her seferinde o getiriyor. </st><st c="7873">Ve asıl gerçeği zaten bana kendisi anlatıyor.</st></span></p>
			<p><span><st c="7918">Ne tuhaf bir adam. </st><st c="7938">Nasıl da Nalan’ın gözünün içine baka baka yalan söylüyor. </st><st c="7996">Laz kızından vazgeçtiği doğru mu acaba? </st><st c="8036">Ama kadın Nalan kadar kolay lokma değil gibi gelmişti bana. </st><st c="8096">Yanılmış olabilir miyim? </st><st c="8121">Hayri ona da evlenme sözü vermiş olmalı ki, kadın hakkını arıyor. </st><st c="8187">Bir de kadının sevgilisi vardı. </st><st c="8219">O ne yaptı acaba, yurtdışından döndü mü, olayı duydu mu, Hayri’yi buldu mu? </st><st c="8295">Bütün bunları bilmiyorum ama tahminime göre o adam kadını terk etti ve kadın Hayri yüzünden eski sevgilisinden de ayrıldı ve şimdi bütün bunların hesabını Hayri’den soracak.</st></span></p>
			<p><span><st c="8468">Bence Nalan’a anlattıklarından tek doğru olan şey, Laz kızının Nalan’ı tespit etmesini istemiyor oluşu. </st><st c="8573">Eğer bu ilişki ortaya çıkarsa, Hayri’nin Laz kızıyla başı iyice derde girecek. </st><st c="8652">Hem söylediği yalanlar ortaya çıkacak, hem de Nalan’ı bu sefer belki de gerçekten kaybedecek. </st><st c="8746">Onun için elinden geldiği kadar onu gizlemeye çalışıyor.</st></span></p>
			<p><span><st c="8802">Nalan’a gelince, bu yalanlara inanmak istemese, inanmazdı. </st><st c="8862">Her şey o kadar açık ki... </st><st c="8889">Demek bunlara inanmak şimdilik onun da işine geliyor. </st><st c="8943">Bunu bilinçli yaptığını sanmıyorum. </st><st c="8979">Bilinç dışının bir oyunu bu, ama bir yandan da korku dolu gözlerle bana bakıyor. </st><st c="9060">Açıkça korkuyor benim bu hikâyeyi reddetmemden. </st><st c="9108">Zaten böyle bir şansım yok ki, istesem de gerçeği söyleyemem ona. </st><st c="9174">Meslek kuralları buna izin vermez. </st></span></p>
			<p><span><st c="9209">Cevap vermem geciktikçe, Nalan’ın korkusu artıyor. </st><st c="9260">Eskiye göre bu konuda daha güçlü olduğu kesin ama yine de son darbeye hazır değil. </st><st c="9343">Tamam, ben de onun hazır olduğu zamanı beklerim. </st></span></p>
			<p><st c="9392">“Sizin anlattıklarınızı üst üste koyunca, belki de böyledir. </st><st c="9453">Demek sizi korumaya çalışıyor. </st><st c="9484">Aferin Hayri’ye.”</st></p>
			<p><span><st c="9501">Derin bir oh çekiyor Nalan. </st><st c="9530">Rahatladı. </st><st c="9541">Şimdi yine eski kısık, yatak odası sesiyle konuşmaya başlıyor.</st></span></p>
			<p><st c="9603">“İlahi adalet diye bir şey var, ben çok inanırım buna. </st><st c="9659">Tanrı’nın sopası yok, insan yaptığının cezasını böyle çeker işte. </st><st c="9725">Karşısına öyle belalı bir kadın çıktı ki, bana yaptıklarının intikamımı alıyor ondan. </st><st c="9811">Kadının kardeşleri de tehdit etmeye devam ediyorlarmış Hayri’yi. </st><st c="9876">Herkesi benim gibi zannetti. </st><st c="9905">Şimdi anlıyor benim kıymetimi ama çok geç. </st><st c="9948">Bir kere başı derde girdi. </st><st c="9975">Karısı da çok huzursuzmuş. </st><st c="10002">Evde kavga gürültü eksik olmuyormuş. </st><st c="10039">Ev telefonunu değiştirmiş ama kadın yine bulmuş yeni numarayı. </st><st c="10102">Zaten evinin yakınında nöbet tutuyormuş.”</st></p>
			<p><st c="10143">“Yani sürekli takip ediliyor, öyle mi?”</st></p>
			<p><st c="10183">“Öyleymiş. </st><st c="10195">Düşünsenize kadın evinin bahçesine kadar gelmiş. </st><st c="10244">Yakında içeri de girip karısını daha fazla rahatsız eder gibi geliyor bana. </st><st c="10320">Çok sıkıştı. </st><st c="10333">Ne yapacağını bilemiyor. </st><st c="10358">Ben hiç anlamadım bu kadını. </st><st c="10387">Bu devirde olacak iş değil yaptıkları. </st><st c="10426">Zorla olmaz ki böyle şeyler. </st><st c="10455">Bana pek sık gelemiyor Hayri. </st><st c="10485">Ben de zaten bunu istemiyorum. </st><st c="10516">Kadın bir de benim varlığımdan haberdar olursa, kim bilir neler olur? </st><st c="10586">Bundan korkuyorum. </st><st c="10605">Ben böyle şeylere alışkın değilim. </st><st c="10640">İnşallah bir terslik olmaz. </st><st c="10668">Bana çektirdiklerini çekeceksin diyorum Hayri’ye.”</st></p>
			<p><st c="10718">“O ne diyor?”</st></p>
			<p><st c="10732">“‘Senin ahın tuttu’ diyor bana. </st><st c="10765">Ama siz biliyorsunuz ne kadar üzüldüğümü. </st><st c="10807">Yine de bana ders oldu yaşadıklarım. </st><st c="10844">Artık eskisi gibi güvenemem ona. </st><st c="10877">Halbuki bütün yaşantımı ona göre düzenlemiştim ben. </st><st c="10929">O, yine eskisi gibi sürdürdü hayatını. </st><st c="10968">Ben çok şey kaybettim ama bunun için onu hiç suçlamadım, sitem etmedim. </st><st c="11040">Kaderime razı olup oturdum. </st><st c="11068">Bir kadın daha ne yapabilir Gülseren Hanım?”</st></p>
			<p><st c="11112">“Haklısınız, bence yaptıklarınızın fazlası var, eksiği yok. </st><st c="11173">Ama çok kolay bir kadın olmuşsunuz Nalan Hanım. </st><st c="11221">Eşi gibi. </st><st c="11231">Sizin de eşinden bir farkınız kalmamış. </st><st c="11271">Bir düzen tutturmuş gidiyorsunuz. </st><st c="11305">Bence Hayri Bey yeni bir heyecan arıyor. </st><st c="11346">İlk yıllar sizinle çok heyecanlı, inişli çıkışlı bir ilişki yaşamış. </st><st c="11415">Zaten siz onun pek ulaşamayacağı bir kadınsınız. </st><st c="11464">Size ulaşabilmek, sizi elde edebilmek, kim bilir ne kadar heyecanlandırmıştır onu. </st><st c="11547">Sizi elde ettikten sonra, aradan yıllar geçmiş. </st><st c="11595">Bu, bir aşk ilişkisi için oldukça uzun bir süre. </st><st c="11644">Belki ilk yıllar sorunlarınız oldu ama sonra siz her şeyi kabul etmiş ve köşenize çekilmişsiniz. </st><st c="11741">Sizi kaybetme gibi bir risk de kalmamış. </st><st c="11782">Böyle olunca sıra yeni heyecanlar aramaya gelmiş. </st><st c="11832">O gece, o kadını evine götürmesini böyle yorumluyorum ben.”</st></p>
			<p><st c="11891">“Kadın ile erkek bu anlamda birbirinden çok farklı demek ki, çünkü ben, ilişkimizdeki bu huzur ve güvenden hiç sıkılmadım. </st><st c="12015">Yeni bir heyecan aramak hiç gelmedi aklıma. </st><st c="12059">Zaten Hayri’yle ilişkimizin başlangıcında bile aradığım yeni bir heyecan değildi. </st><st c="12141">Beni gerçekten sevdiğine inandığım bir erkekle yaşamak istiyordum. </st><st c="12208">Hayri’nin bana olan tutkusu çok yoğundu. </st><st c="12249">Üzerime titriyor, gözümün içine bakıyordu. </st><st c="12292">Bir prensesmişim gibi hissettiriyordu bana. </st><st c="12336">İlişkimiz boyunca bu hep böyle devam etti. </st><st c="12379">Benim de elimden gelen buydu işte. </st><st c="12414">Kötü mü yapmışım yani?”</st></p>
			<p><st c="12437">“Kötü değil ama insanlar gariptir, bazen iyilik yetmez insana. </st><st c="12501">Sırf çok iyi olduğu için kaybeden çok insan tanıyorum. </st><st c="12556">Haklı olmak, iyi olmak, her zaman beraberinde kazanmayı getirmez. </st><st c="12622">Bu dünyada artık haksız da olsa, kötü de olsa güçlü olan kazanıyor. </st><st c="12690">Bu gücü de insana kendine duyduğu güven getiriyor. </st><st c="12741">Aşk ilişkilerinde bile bu böyle oluyor.”</st></p>
			<p><st c="12781">“Sizce ben güçlü müyüm güçsüz mü?”</st></p>
			<p><st c="12816">“İlişkinin ilk zamanlarında güçlü taraf sizmişsiniz ama zamanla durum değişmiş. </st><st c="12897">Siz çok kan kaybetmişsiniz. </st><st c="12925">Hayri Bey’e mahkûm olmuşsunuz. </st><st c="12956">Mecbur olmuşsunuz. </st><st c="12975">İlişkideki başrolü o almış. </st><st c="13003">Siz figüran olarak kalmışsınız. </st><st c="13035">Hayri’siz yapamayan, bütün hayatını ona bağlamış, sanki başka hiçbir seçeneği kalmamış bir figüran. </st><st c="13135">Aslında böyle bir mecburiyet yok ortada, siz isterseniz Hayri Bey olmadan da yeni bir hayat kurabilirsiniz kendinize. </st><st c="13253">Bunu o da biliyor ama siz bunu ne düşünmüş, ne de ifade etmişsiniz. </st><st c="13321">Yani gereğinden fazla iyi bir kadın olmuşsunuz. </st><st c="13369">Her şeyin fazlası zarardır Nalan Hanım. </st><st c="13409">Fazla rahat ettirmişsiniz onu. </st><st c="13440">Her şeye dümdüz bakıyorsunuz.”</st></p>
			<p><st c="13470">“Her gelişimde şaşırtıyorsunuz beni. </st><st c="13508">Ben hayata gerçekten çok düz bakmışım. </st><st c="13547">Eğrisini doğrusunu pek fazla düşünmemişim.”</st></p>
			<p><st c="13590">“Buraya ilk geldiğiniz gün söylemiştim size, önce kendini tanımalı insan. </st><st c="13665">Sonra da, bütün hayatını paylaşmaya karar verdiği insanı. </st><st c="13723">Siz Hayri Bey’i seçmemişsiniz, o sizi seçmiş. </st><st c="13769">Siz, onun size olan aşkının, tutkusunun, sevgisinin peşine düşmüşsünüz. </st><st c="13841">Bu sevgiyi gösteren Sedat olsaymış, onunla sanırım devam edecektiniz. </st><st c="13911">Yani bu oyunda kendinize hiç başrolü vermemişsiniz.”</st></p>
			<p><st c="13963">“Ay durun Gülseren Hanım, ne olur durun, söylediğiniz her şeyi kafama kaydetmeliyim. </st><st c="14049">Ben bütün bunları yaşarken kendimi, kendi duygularımı, hatta geleceği bile düşünmek aklıma gelmedi. </st><st c="14149">Ben demeyi bilmeyen biri bunları nasıl düşünsün ki!”</st></p>
			<p><span><st c="14201">Ben demeyi bilmeyen biri mi Nalan? </st><st c="14237">Gerçekten böyle mi? </st><st c="14257">Ben diyememek, yani ilişkilerde kendinden çok başkalarının düşünce ve duygularına göre hareket etmek insanın bu dünyadaki varlığını inkâr etmesi, var olamaması gibi bir şeydir.</st></span></p>
			<p><st c="14433">“Peki Nalan Hanım, şimdi yavaş yavaş kendinizi tanımaya başladınız. </st><st c="14502">Belki bir yenilgi yaşadınız ama her yenilgi yeni bir kapı açar insan hayatında. </st><st c="14582">Bu yaşadıklarınızı hemen unutmanızı önermiyorum size. </st><st c="14636">Bunu bir kin haline getirin demiyorum ama yaşadıklarınızdan ders almaya çalışın. </st><st c="14717">Ayrıca geçmişi doğru değerlendirin. </st><st c="14753">Hayri Bey, çok düşkün olduğunu söylediği üç çocuğuna rağmen, yedi yıl önce sizinle bir ilişki kurmuş. </st><st c="14855">Belki çok ısrar etseniz, sizinle evlenmeyi bile düşünecekti. </st><st c="14916">Bir insan bir şeyi bir kere yaptıysa, bunu yeniden yapma ihtimali oldukça yüksektir. </st><st c="15001">Belki sizden önce de böyle ilişkileri oldu onun. </st><st c="15050">Bunu bilmiyoruz. </st><st c="15067">Şu anda Hayri Bey ilişkinizi yeniden düzeltmeye çalışıyor. </st><st c="15126">İnşallah her şey iyi gider ama siz her şeye hazır olmalısınız. </st><st c="15189">Yani gereğinde yalnız yaşamak bile bir seçenek olabilir. </st><st c="15246">Bunlardan korkmamalı, kendi kendinize yetebilmeyi hedeflemelisiniz.”</st></p>
			<p><st c="15314">“Eskiye göre kendime olan güvenim arttı. </st><st c="15356">Artık Hayri’yle eskisi kadar sık görüşmesek de sıkılmıyorum, panik yapmıyorum. </st><st c="15435">Yalnız kalmak eskisi kadar korkutmuyor beni. </st><st c="15480">Hayat öyle uygun görmüşse yalnız da kalabilirim. </st><st c="15529">Ayrıca daha önce de söylediğim gibi, bir iki yakın arkadaşım var. </st><st c="15595">Bu son yaşadıklarımı onlar da biliyor. </st><st c="15634">Eskiden üzüntülerimi, sıkıntılarımı kimseyle paylaşmazdım. </st><st c="15693">İnsanların beni kınayacağını, ayıplayacağını düşünürdüm hep. </st><st c="15754">Buraya gelmeyi de o yüzden istememiştim. </st><st c="15795">Sizin de beni yargılayacağınızı sanmıştım. </st><st c="15838">Sonra gördüm ki, siz yargılamıyor, kınamıyor, beni bana tanıtırken bir yandan da tüm gerçekleri hiç tereddüt etmeden söylüyorsunuz yüzüme.” </st></p>
			<p><span><st c="15978">Kendimi bir sahtekâr gibi hissediyorum. </st><st c="16018">Durum hiç de onun düşündüğü gibi değil. </st><st c="16058">Bildiğimin yarısını bile söylemedim ona. </st><st c="16099">Bunları kaldırabileceği günleri bekliyorum. </st></span></p>
			<p><span><st c="16143">Hayri’den aldığım bilgileri Nalan’a söyleyemem ama gerçeği anlamasını ne yapar eder sağlarım. </st><st c="16237">Zaten şimdi de ne dediğime dikkat etse, işine geldiği gibi yorumlamasa, gerçeği söylüyorum ona.</st></span></p>
			<p><st c="16332">“Bazılarına çok üzüldüm ama gelecekte daha fazla üzülmemem için, bunları bugünden bilmem gerekiyor benim. </st><st c="16439">Arkadaşlarımdan bahsediyordum. </st><st c="16470">Hayri’ye eskiden de kızarlardı, şimdi daha çok kızıyorlar. </st><st c="16529">Hiç olmadığı kadar yakınlar bana.”</st></p>
			<p><st c="16563">“Belki de bu sefer siz biraz daha açık oldunuz onlara. </st><st c="16619">Duygularınızı saklamadınız.”</st></p>
			<p><st c="16647">“Saklamadım. </st><st c="16661">Bunu ilk kez yapıyorum ben. </st><st c="16689">Eskiden korkardım insanlara kendi duygularımı açmaya. </st><st c="16743">Böyle olunca da kendimi eskisi gibi yalnız hissetmiyorum. </st><st c="16801">Yalnızlık, sevgisizlik çok zor Gülseren Hanım. </st><st c="16848">Keşke zamanında karnım aç kalsaydı, yırtık pırtık giyinseydim de başka türlü açlık çekmeseydim. </st><st c="16944">Ah bu benim kaderim! </st><st c="16965">Hangisine yanayım, bilmem ki...”</st></p>
			<p><span><st c="16997">Neden söz ediyor acaba? </st><st c="17022">Hangi açlık, hangi kader? </st><st c="17048">Rafet Koroğlu’nun geliniydi o! </st><st c="17079">Çocukluğu mu yoksa?</st></span></p>
			<p><st c="17098">“Düşünüyorum da, çok farklı, çok lüks, gösterişli bir hayatı bırakıp gelmişsiniz Hayri Bey’e. </st><st c="17193">Toplumun itibarlı insanları sizi el üstünde tutuyorlarmış. </st><st c="17252">Gazetelerde boy boy resimleriniz çıkıyor, en ünlü markalar sizi giydirmek için yarışıyormuş. </st><st c="17345">Ve şimdi oldukça mütevazı bir hayatınız var. </st><st c="17390">Çocukluğunuzda nasıl bir çevreden ve aileden geldiniz bilmiyorum ama sizin bu yaptığınızı bu devirde pek az kişi yapabiliyor. </st><st c="17516">Devir para ve lüks devri oldu. </st><st c="17547">Lüksün, ihtişamın peşine düştü çoğu insan. </st><st c="17590">Siz ise bunun tam tersini yapmışsınız. </st><st c="17629">Hiç pişman olmadınız mı, eski ihtişamı hiç özlemediniz mi?” </st></p>
			<p><span><st c="17689">Hüzünlü, sanki biraz da alaycı bir gülümseme yayılıyor yüzüne.</st></span></p>
			<p><st c="17751">“Lüks, ihtişam, konfor benim yabancı olduğum şeyler değil Gülseren Hanım. </st><st c="17826">Hayatım hep öyle geçti zaten ama onlar beni o zaman da mutlu etmemişti. </st><st c="17898">Karnı aç biri sarayda da açtır, kulübede de. </st><st c="17943">Her gün yeni bir şey almak, lüks arabalara binmek, köşklerde, konaklarda yaşamak kimsenin açlığını doyurmuyor aslında. </st><st c="18062">Ha, belki size aç olduğunuzu bir süre unutturabilir. </st><st c="18115">Hepsi bu! </st><st c="18125">O zamanlar bunları ben de çok düşündüm. </st><st c="18165">O zamanlar ben de kendimi bu ihtişama kaptırıp her gün daha pahalı, daha gösterişli, kimsenin giyemediğini giyerek, kimsenin takamadığını takarak duygusal açlığımı doyurmaya çalışıyordum. </st><st c="18353">Dıştan bakan biri bunları anlamaz. </st><st c="18388">Hatta onlara imrenir durur. </st><st c="18416">İnsan isterse kendini çok güzel kandırabiliyor. </st><st c="18464">Hatta kendini çok mutlu olduğuna bile inandırabiliyor. </st><st c="18519">Çoğu arkadaşım geçmişinde bunları yaşamadıkları, bu ihtişama hep uzaktan baktıkları için, en iyi onlar kandırabiliyordu kendini. </st><st c="18648">Ama aynı şey, lükse ve ihtişama alışkın olanlar için pek de geçerli değildi. </st><st c="18725">Alışkın oldukları hayatı yaşıyorlardı sadece ve bu hayat onları sanıldığı gibi mutlu filan etmiyordu. </st><st c="18827">Ben bütün bunları Hayri’yle birlikte yaşamaya başladığım zaman daha iyi anladım. </st><st c="18908">İliklerime kadar hissettim belki de. </st><st c="18945">Özellikle yeni evlendiğim zaman onlar gibi ben de kendimi bunlarla kandırmaya çok çalıştım ama olmadı. </st><st c="19048">Belki de onlar benim kadar aç kalmamışlardır, kim bilir?”</st></p>
			<p><st c="19105">“Açlık derken tam olarak ne demek istiyorsunuz Nalan Hanım?”</st></p>
			<p><span><st c="19166">Aslında ben onun ne dediğini gayet iyi biliyorum, o duygusal açlıktan, sevgisizlikten söz ediyor bence. </st><st c="19271">Ancak bunu ondan duymak istiyorum.</st></span></p>
			<p><span><st c="19305">Nalan, suç işlerken yakalanmış bir çocuk gibi kıpkırmızı olmuş yüzüyle, başını önüne eğmiş, öylece duruyor. </st><st c="19414">Bir an ben de ne yapacağımı şaşırıyorum. </st><st c="19455">Güzel güzel konuşuyorduk. </st><st c="19481">Bir anda ne oldu bu kadına?</st></span></p>
			<p><span><st c="19508">Gerçi buraya geldiği ilk günden beri giyimi, kuşamı, hayattaki duruşu, hep mahzun ve biraz suçlu bakan gözleri, en olmadık zamanlarda hayatıyla ilgili olarak aldığı kılıç gibi keskin kararlar, bu kararları hayata geçirme biçimleri, aşka olan inanılmaz tutkusu bana hep geçmişte onarılması zor şeyler yaşadığını düşündürdü. </st><st c="19832">Ancak konu sandığımdan daha derin galiba. </st><st c="19874">Bunları bana bugün anlatmazsa, bir daha hiçbir yerde ve hiç kimseye anlatamayacak bu kadın. </st><st c="19966">Ona yardımcı olmalıyım.</st></span></p>
			<p><st c="19989">“Aslında hepimizin içinde bir ‘anlatılamayan hikâye’ vardır Nalan Hanım. </st><st c="20063">Ve bizi en çok yaralayan, içimizi en çok sızlatan, bazen kendimizden bile sakladığımız, işte bu hikâyelerdir. </st><st c="20173">Mümkün olsa en uzak diyarlardaki çöp kutularına atıp kurtulmak isteriz bunlardan ama biz atmaya çalıştıkça, onlar daha çok yapışır yakamıza. </st><st c="20314">Bundan biraz olsun kurtulmanın, acılarımızı azaltmanın en iyi yolu, bunları paylaşmaktır. </st><st c="20404">Her şey herkesle paylaşılmaz, bunu biliyorum. </st><st c="20450">Şimdi canınızı çok acıtan bu çivileri sizinle birlikte çıkarabiliriz. </st><st c="20520">Sizinle ilgili bazı tahminler yapmamı ister misiniz?”</st></p>
			<p><st c="20573">“Hayır, istemem! </st><st c="20591">Zaten buraya gelmeyi en çok bunun için istemedim. </st><st c="20641">Yüzüme bakar bakmaz alnımdaki damgayı görecek dedim.” </st></p>
			<p><span><st c="20695">Anlamamdan çok korktuğu bir şeyler var. </st><st c="20735">Bakar bakmaz anlayacağımı düşündüğü damgaları var demek ki... </st><st c="20797">Yani bu kadın damgalı! </st><st c="20820">Bir kadın alnında bir damga olduğunu düşünüyorsa eğer, bunun mutlaka cinsel bir dayanağı vardır. </st><st c="20917">Utançtan ve korkudan kıpkırmızı olmuş yüzüne bir kere daha dikkatle bakıyorum. </st><st c="20996">Hayır, tecavüz ya da taciz değil bu. </st><st c="21033">Daha başka bir şey. </st><st c="21053">Bir suç, bir günah ama nasıl bir suç? </st><st c="21091">Tecavüz ya da taciz değilse cinsellikle ne ilgisi var? </st></span></p>
			<p><span><st c="21146">Ama var! </st><st c="21155">Bir şekilde damgalanmış bu kadın. </st><st c="21189">Alnında bu damgayla gezdiğini düşünüyor. </st><st c="21230">Buraya ilk geldiği günden beri benden de bunun için korkuyor. </st><st c="21292">O damgayı er ya da geç göreceğimi biliyor. </st><st c="21335">Gözlerinde hep gördüğüm korkuyu anlatıyor bana.</st></span></p>
			<p><span><st c="21382">Hay Allah! </st></span></p>
			<p><span><st c="21394">Şimdi onunla birlikte karanlık bir kuyunun içine gireceğiz. </st><st c="21454">Ben o kuyuya ışık tutabilecek miyim acaba? </st><st c="21497">Demek sonunda o gün geldi. </st><st c="21524">Konuyu kendisi başlattı. </st><st c="21549">Demek kuyunun kapağı artık açılmaya hazır.</st></span></p>
			<p><st c="21591">“Sizinle, sizin geçmişinizle ilgili bazı tahminlerim olduğu doğru. </st><st c="21659">Örneğin, sizin hep bir cam fanusta yaşadığınızı düşünüyorum. </st><st c="21720">Herkes gibi bir hayatınız olmamış. </st><st c="21755">Bir cam fanusun içinden seyretmişsiniz hayatı. </st><st c="21802">Hayatın içine pek girmemiş veya girememişsiniz. </st><st c="21850">En iyi tanıdığınız duygu yalnızlık ve yalnızlığa bağlı acı ve hüzün. </st><st c="21919">Bir de üstelik hayatınızdaki bu acının tek sebebi sizmişsiniz gibi, sürekli suçluyorsunuz kendinizi. </st><st c="22020">Ve suçunuz önde, siz arkada, uzun ince bir yola girmiş gidiyorsunuz. </st><st c="22089">İyi, kötü hepimizin bir kaderi var. </st><st c="22125">Bu kaderi nereye kadar değiştirebildiğimizi ben de bilmiyorum. </st><st c="22188">Bazen sanki her şey bizim elimizdeymiş gibi geliyor insana. </st><st c="22248">Psikiyatri bilimi kader denen şeyi çözmeye çok uğraşıyor. </st><st c="22306">Ama bir yandan dünyaya gelirken bize atalarımızdan miras kalan genlerimiz, bir yandan yaşadıklarımız, bizi en çok sevenlerin istemeden de olsa içimizde açtığı yaralar, son olarak toplumun bize öğrettikleri hep bir araya gelince kolay çıkamıyoruz işin içinden. </st><st c="22566">Bazen bir yere takılıyoruz, onu çözebilmek için tüm hayatımızı veriyoruz. </st><st c="22640">Ben açık olmayı seviyorum. </st><st c="22667">İlk tanıştığımız günden beri sizi çok ilginç buldum.”</st></p>
			<p><st c="22720">“Beni mi?”</st></p>
			<p><st c="22731">“Bir kadın düşünün, aşkı, sevgisi uğruna bütün dünyayı karşısına almaktan korkmuyor. </st><st c="22817">Ve bunun bedelini de çatır çatır ödüyor. </st><st c="22858">Bu nasıl bir güç ve bu kadın bu gücü nereden alıyor diye sordum kendime? </st><st c="22931">Biraz daha açık sorayım isterseniz, ona bu gücü veren içindeki hangi yaralar? </st><st c="23009">Hangi devasız dertlerin, hangi ifade edilememiş öfkelerin üzerine basıyor bunları yaparken? </st><st c="23101">Ve hak ettiğine inandığı hangi cezayı arıyor bu yolda?” </st></p>
			<p><span><st c="23157">Nalan gözlerini dikmiş, bir korku filmi seyreder gibi bakıyor bana. </st><st c="23225">Yüzündeki bütün adaleler buzlukta dondurulmuş gibi. </st><st c="23277">Sonra yavaşça ellerini yüzüne doğru götürüyor, iki eliyle yüzünü kapatıyor. </st><st c="23353">Bir süre öylece duruyor. </st><st c="23378">Ağlayacak sanıyorum ama ağlamıyor. </st><st c="23413">İnsan her zaman ağlayamaz. </st><st c="23440">Demek ki şimdi ağlayamayacak kadar kötü hissediyor kendini. </st><st c="23500">Biraz sonra atlatacak bunu. </st></span></p>
			<p><span><st c="23528">Anlata anlata atlatacak...</st></span></p>
			<p><span><st c="23554">Ben hiç konuşmadan bekliyorum. </st><st c="23586">Başka ne yapabilirim ki... </st><st c="23613">Yapacağımı yaptım zaten. </st></span></p>
			<p><span><st c="23638">Sonra elleri aşağı doğru kayıyor, dudakları bir iki kere hafifçe titriyor.</st></span></p>
			<p><span><st c="23712">Anlatacak!</st></span></p>
			<p><st c="23723">“Ben annemle babamın çocuğu değilim. </st><st c="23761">Onların torunuyum.” </st></p>
			<p><span><st c="23781">“Annemle babamın torunu...” Nasıl yani!</st></span></p>
			<p><st c="23820">“Asıl annem ailenin tek kızıymış. </st><st c="23855">Anneannemin uzun süre çocuğu olmamış. </st><st c="23893">Kırk yaşlarında, uzun tedavilerin sonunda doğurabilmiş annemi. </st><st c="23956">Gözünün içine bakarak büyütmüşler kızlarını. </st><st c="24001">Üzerine titrermiş ikisi de. </st><st c="24029">Annem tam da ergenlik çağına gelirken, anneannemin en küçük erkek kardeşi, yani annemin dayısı okumak üzere yanlarına gelmiş...” </st></p>
			<p><span><st c="24158">Eyvah! </st><st c="24165">Ensest bir ilişki mi yoksa?</st></span></p>
			<p><st c="24192">“Anne dediğim anneannem, aslında çok bilindik, çok köklü ve saygın bir ailenin kızıymış. </st><st c="24282">O devirde bile daha beş altı yaşlarındayken kardeşlerin hepsi eve gelen matmazellerden Fransızca dersleri alırmış. </st><st c="24397">Anneannem Fransızcayı anadili gibi konuşurdu. </st><st c="24443">Annemle doğduğu günden itibaren hep Fransızca konuşmuş. </st><st c="24499">Böylece annem iki dili birden öğrenerek büyümüş. </st><st c="24548">Baba dediğim dedem ise anneannemin yaşadığı memlekete kaymakam olarak gelmiş. </st><st c="24626">Onun da bütün sülalesi ya vali ya da kaymakam ya da hâkim... </st><st c="24687">Bu meslek neredeyse sülalede nesilden nesile geçen bir gelenek haline gelmiş. </st><st c="24765">Derken dedem anneannemi bir yerlerde görmüş ve ona âşık olmuş. </st><st c="24828">Büyükler de uygun görmüşler ve anneannemle dedem evlenmişler. </st><st c="24890">Bir süre memlekette kaldıktan sonra dedemin mesleği nedeniyle tayini başka bir yere çıkmış. </st><st c="24982">Memleket memleket gezmişler. </st><st c="25011">Ancak ne kadar isteseler de uzun süre çocukları olmamış. </st><st c="25068">Nihayet kırk yaşlarında anneannem hamile kalmış. </st><st c="25117">Bütün aile bu haberle bayram yapmış ve sonunda annem doğmuş. </st><st c="25178">Aileye güneş gibi doğdu diyerek annemin adını Güneş koymuşlar. </st><st c="25241">İki aile de annemden sonra onların evine sık sık gelip gider olmuşlar. </st><st c="25312">Her gelen yeni bir hediyeyle geliyormuş. </st><st c="25353">Yani el bebek gül bebek büyümüş annem. </st><st c="25392">O sırada dedem doğuda bir ile vali olmuş. </st><st c="25434">Annem ilkokulu bitirince onu ünlü okullarda okutmak amacıyla anneannem annemi de alıp Ankara’ya gelmiş. </st><st c="25538">Hafta sonları dedem de yanlarına geliyormuş. </st><st c="25583">İşte o yıllarda anneannemin en küçük kardeşi okumak üzere yanlarına gelmiş. </st><st c="25659">Çok terbiyeli, utangaç, saygılı bir delikanlıymış. </st><st c="25710">Oturdukları beş odalı evin bir odasını da ona vermişler. </st><st c="25767">Başı hep önünde girer çıkar, eniştesine yani dedeme çok saygı gösterir, yemekten sonra da odasına çekilir ders çalışırmış. </st><st c="25890">Hukuk fakültesinde ikinci sınıfa geçtiği yıl olmuş, ne olmuşsa. </st><st c="25954">Annem o zaman kolejde orta üçüncü sınıftaymış.”</st></p>
			<p><st c="26001">“Daha çocuk sayılır.”</st></p>
			<p><st c="26023">“Yaşı küçük olduğu için sanırım, hamile kaldığını anlayamamış. </st><st c="26087">Ben karnında altı yedi aylık olunca anneannem fark etmiş durumu. </st><st c="26152">Aile çok büyük bir şok yaşamış. </st><st c="26184">Ne yapacaklarını şaşırmış ve çok utanmışlar. </st><st c="26229">Çok doktor gezmişler beni yok etmek için ama çok geç demiş doktorlar. </st><st c="26299">Kızınızın da hayatı tehlikeye girebilir. </st><st c="26340">Yani benden kurtulmayı başaramamışlar.” </st></p>
			<p><span><st c="26380">Ondan kurtulmayı başaramamışlar demek! </st><st c="26419">Nasıl da duygusuz, donuk bir ifadeyle söylüyor bunları. </st><st c="26475">Düşünüyorum da, bunlar hissedilerek söylenebilir mi? </st><st c="26528">Nalan gibi bir kadın bunu nasıl kaldırsın.</st></span></p>
			<p><st c="26570">“Bu dünya beni hiç istememiş ama ben yine de gelmişim. </st><st c="26626">Hem de nasıl biliyor musunuz?”</st></p>
			<p><span><st c="26656">Ne demek nasıl? </st><st c="26673">Bu nasıl bir soru, ben anlamadım. </st><st c="26707">Ben ona ne diyeceğimi bilemezken o anlatmaya devam ediyor.</st></span></p>
			<p><st c="26765">“Annem ölüp kurtulmuş benden ama anneannemle dedem, ne kadar isteseler de kurtulamamışlar.” </st></p>
			<p><span><st c="26858">Ah! </st><st c="26862">Demek küçük anne doğururken ölmüş. </st><st c="26897">Aman Allahım!</st></span></p>
			<p><st c="26910">“Karabasan gibi çökmüşüm bütün ailenin üzerine. </st><st c="26959">Atsalar atamamışlar, satsalar satamamışlar. </st><st c="27003">Gözlerinin bebeği o gencecik çocuk, beni bir türlü doğuramamış. </st><st c="27067">Doğuramadan da ölmüş zaten. </st><st c="27095">Sonunda doktorlar onu değil ama beni yaşatmayı başarmış. </st><st c="27152">İnsanlar kızlarının yasını mı tutsun, elâleme ne diyeceklerini mi düşünsün, bilememişler.” </st></p>
			<p><span><st c="27243">Aman aman... </st><st c="27256">Allah kimsenin başına vermesin böyle şeyleri. </st><st c="27302">Gerçekten de ne büyük acı, ne büyük kayıp ve ne büyük bir felaket... </st><st c="27371">İnsancıklar nasıl katlandı acaba bunlara? </st></span></p>
			<p><span><st c="27413">Nalan’ın dediği gibi işin bir de toplumsal yanı var. </st><st c="27466">Kime, ne diyeceklerini şaşırmışlardır. </st><st c="27505">Üstelik bütün bunları yapan da el değil. </st><st c="27546">Kızın öz dayısı!</st></span></p>
			<p><span><st c="27562">Son yıllarda ensest yani aile içinde yaşanan bu tür taciz ve tecavüz kurbanları çok geliyor bana. </st><st c="27661">Bu işler arttı mı, yoksa insanlar artık bu sırları hiç olmazsa psikiyatristlerle paylaşmayı mı öğrendiler, şimdilik bilemiyorum.</st></span></p>
			<p><span><st c="27789">Demek Nalan’ın annesi de bu kurbanlardan biriymiş ve bu yüzden hayatını kaybetmiş. </st><st c="27873">Hayatını kaybeden sadece o değil ki... </st><st c="27912">Ya geride kalanlar ne yapsın?</st></span></p>
			<p><st c="27941">“Zaten durum ortaya çıkar çıkmaz bizimkiler Ankara’yı terk edip İstanbul’a gelmiş. </st><st c="28025">Dedem de anneannem de emekliliklerini istemiş ve tanıdıkları herkesle ilişkilerini kesip kendilerini toplumdan tecrit etmişler.</st></p>
			<p><st c="28152">“Anneannen de çalışıyor muydu?”</st></p>
			<p><st c="28184">“Fransızca öğretmeniymiş. </st><st c="28211">İstanbul’da uzak bir semte kapatmışlar kendilerini. </st><st c="28263">Bu facianın bütün sorumluluğunu anneannem üstlenmiş. </st><st c="28316">‘Her şey benim suçum, bir tanecik kızımı korumak bana düşerdi. </st><st c="28379">Vereceğiniz her cezaya razıyım!’ demiş. </st><st c="28419">Dedemin ailesi olayı duyar duymaz kesin tavır koymuş.”</st></p>
			<p><st c="28473">“Nasıl yani, nasıl bir tavır?”</st></p>
			<p><st c="28504">“‘Bırak gel’ demişler. </st><st c="28528">‘Ya bırakır gelirsin, yani karını boşarsın, o çocuğu da bir daha görmezsin ya da biz seni reddederiz.’ Dedem bunları yapmayınca da bizimkilerle maddi, manevi tüm ilişkilerini kesmişler. </st><st c="28714">Sanki bu işte adamcağızın bir suçu varmış gibi...”</st></p>
			<p><st c="28764">“Maddi manevi derken?”</st></p>
			<p><st c="28787">“Dedem aileden kalan ve hakkı olan her türlü mal mülkten men edilmiş. </st><st c="28858">‘Biz o çocuğa mal mülk bırakmayız demişler.’ Belki de çocuğu yok edin, yoksa sizi mirastan yoksun bırakırız demişler işte. </st><st c="28981">Dedem de notere gidip bütün haklarını kardeşlerine ve o zaman hayatta olan annesine devretmiş. </st><st c="29076">Çok varlıklıymış dedemin ailesi.”</st></p>
			<p><st c="29109">“Demek yok edin demişler. </st><st c="29136">Deden de sana kıyamamış.”</st></p>
			<p><span><st c="29161">İşte tam da bu sözümden sonra bir çığlık geliyor kulağıma. </st><st c="29221">Adeta haykırarak ağlamaya başlıyor Nalan. </st><st c="29263">Nihayet sıkı sıkı kapalı kepenkler açıldı. </st><st c="29306">Açılsın, bir an önce açılsın o demirden kepenkler. </st><st c="29357">Bu acıyla başka türlü nasıl yaşanır. </st><st c="29394">Hiç olmazsa acının bir kısmı aksın dışarı.</st></span></p>
			<p><span><st c="29436">Ne büyük bir talihsizlik!</st></span></p>
			<p><span><st c="29462">Masamda Nalan’a doğru eğilmiş, hüzünle bakıyorum ona. </st><st c="29517">Aman Tanrım, bu nasıl bir ağlama! </st><st c="29551">O küçücük, narin elleriyle oturduğu koltuğun kenarlarını, ayaklarıyla yerdeki kırmızı halıyı dövüyor.</st></span></p>
			<p><span><st c="29652">Ah!</st></span></p>
			<p><span><st c="29656">İnsanoğlu hayatın karşısında bazen ne kadar aciz kalabiliyor. </st><st c="29719">Bir ölüm, bir de ayrılık diyor şairler ama bizleri böyle aciz bırakan başka şeyler de var bu dünyada.</st></span></p>
			<p><span><st c="29820">Nalan bir yandan haykırarak ağlarken, bir yandan da bir şeyler söylüyor. </st><st c="29894">Anlamak için dikkat kesiliyorum. </st><st c="29927">Ne diyor?</st></span> </p>
			<p><st c="29936">“Hayır, hayır, hayır... </st><st c="29961">Kıydılar... </st><st c="29973">İstemediler... </st><st c="29988">Nefret ettiler benden!”</st></p>
			<p><span><st c="30011">Nefret ettiler demek! </st><st c="30034">Ah!</st></span></p>
			<p><span><st c="30037">İsteseler de sevmeyi başaramadılar mı acaba? </st><st c="30083">Kızlarının ölümüne neden olan bu bebeği sevemediler mi?</st></span></p>
			<p><span><st c="30138">Ağla be Nalan! </st><st c="30154">Korkma, ağla... </st><st c="30170">İstediğin kadar bağır, çağır, koltukları yumrukla, halıları tekmele, ne istiyorsan yap. </st><st c="30258">Bunca yıl sonra bu kadarına bari hakkın olsun.</st></span></p>
			<p><span><st c="30304">Ağlamaya başlayalı ne kadar zaman geçti, bilmiyorum. </st><st c="30358">Benim de gözlerim doldu. </st><st c="30383">Bir de benimkileri görürse daha çok, çok çok ağlayacak. </st><st c="30439">Utanıyorum onun karşısında gözlerimin dolmasından. </st><st c="30490">“Yapma be Gülseren, böyle yapma, bunca yıl sonra bari yapma” diyorum içimden.</st></span></p>
			<p><span><st c="30567">Gerçi şifa her zaman paylaşımdadır, acıya ortak olmaktadır. </st><st c="30628">Psikiyatrist etkilenecek ki, anlayacak, hissedecek, onunla her türlü acıyı paylaşacak ki o da etkilenebilsin. </st><st c="30738">Etkilenebilsin ki, şifa uzak bir yerlerden ışığını yaksın, geliyorum desin Nalan’a.</st></span></p>
			<p><span><st c="30821">İki damla yaş gözlerimden aşağı doğru yuvarlanınca biraz rahatlıyorum. </st><st c="30893">İki damla gözyaşı bile bazen rahatlatıyor insanı.</st></span></p>
			<p><span><st c="30942">Demek böyle Nalan! </st><st c="30962">Demek bunca yıl sen bu acıyla, bu ıstırapla, bu günah duygusuyla yaşadın. </st><st c="31036">Şimdi bilmece çözüldü. </st><st c="31059">Bir suç, bir günah, bunların yanında bir de cinsellik var diyordum ama ortadaki kelimeyi bulamamıştım. </st><st c="31162">Demek bunları sen değil annen, o küçük anne yaşadı, bedelini de hayat sadece ona canıyla değil, sana da acıyla, utançla, suçlulukla, kusurlulukla, günahkârlıkla ödetiyor. </st><st c="31333">Oysa buradaki en masum ve en günahsız kişi sensin ama gel gör ki, o gün işlenen günahların ucu, ne yazık ki bugün sana kadar uzanmış.</st></span></p>
			<p><span><st c="31466">Ah!</st></span></p>
			<p><span><st c="31470">Ne kadar zaman geçti yine bilmiyorum. </st><st c="31509">Nalan’ın gücü tükendi. </st><st c="31532">Artık gözünde yaş da kalmadı. </st><st c="31562">Şimdi artık belki hikâyenin sonunu da anlatır.</st></span></p>
			<p><st c="31608">“Doğuramamış işte! </st><st c="31628">Çocukmuş daha... </st><st c="31645">Kanamayı durduramamışlar. </st><st c="31671">Belki de kurtuldu kızcağız. </st><st c="31699">Bu dünyanın kahrından, acısından kurtuldu. </st><st c="31742">İşte onun yerine ben yaşıyorum, kimsenin istemediği, dokunmaya korktuğu, herkesin hayatına bir kara bulut gibi çöken ben yaşıyorum. </st><st c="31874">Bu dünyada hiç yeri olmayan, çok değerli bir başka genç kızın hayatını elinden alan, hayatını çalan ben...”</st></p>
			<p><span><st c="31981">Onu teselli etmek, “Senin ne suçun var...” filan gibi beylik sözler söylemek gelmiyor içimden. </st><st c="32077">Onun şu anda ihtiyacı olan teselli değil, o anlaşılmak istiyor.</st></span></p>
			</div>
<div id="charCountTotal" value="32140"></div></body>
</html>
