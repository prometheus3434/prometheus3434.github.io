<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>www</title>
    <meta name="generator" content="pdftohtml 0.36"/>
    <meta name="author" content="Yasar Mutlu"/>
    <meta name="date" content="2009-02-21T16:20:35+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre2" id="calibre_pb_3">I </h2>
<p class="calibre1">Rabbi, o yavrucağızın çektiği!... Anası olacak karı, affedersiniz yani, sözümona, annelik taslıyacak. Gider çocuğun başına: «Haydi, ne duruyorsun uyuşuk, sü-nepe!... Tembel, miskin!... Bak, başkalarının çocuklarına!...» Hep lafları bu. Birgün olsun çocuğun güler yüz gördüğü yok. Ah ya Rabbi, yürekler acısı... </p>
<p class="calibre1">— Üstelik döverler de...  Çocuğun feryatlarına taş olsa dayanmaz da acır vallahi... Baba değil, bir canavar... O melek gibi çocuğa nasıl el kalkar!... Zavallının cebine beş kuruş harçlık koymazlar. </p>
<p class="calibre1">— İşte böyle yapa yapa, o çocuğu en sonunda zorla kötü ettiler. İftihar listelerine adı geçen çocuk, ikmale kaldı. Ertesi sene sınıfta kaldı. </p>
<p class="calibre1">— Serseri oldu çıktı oğlan... Geceleri bile eve gelmediği oluyor. Ama şimdi annesini babasını bir görseniz... </p>
<p class="calibre1">— Çocuğa kul-köle oldular. Özel hocalar mı tutmaya kalkmıyorlar, avuç dolusu paralar mı dökmüyorlar...  Neye yarar, çocuğu zorla serseri  ettikten sonra... Uğraşa uğraşa çocuğu berbat ettiler. Şimdi ağlayıp sızlıyorlar ama, boşuna... </p>
<p class="calibre1">— Geçen gün oğlan sofrada, annesinin başına çorba dolu tabağı fırlatmış. Kadın: «Ah yavrum, yine neye sinirlendin?...» diye ağlamaya başladı. Biz aşağı kattan duyduk... </p>
<p class="calibre1">— Öyle  ana-baba  olmaz  olsun.  Ulan  aşağılık herif desen, affedersiniz, ulan eşşek herif desen, affedersiniz, şimdi böyle kul-köle olacağınıza, şu çocuğun kıymetini zamanında bilseydiniz de, çocuğu da serseri etmeseydiniz, olmaz mıydı?... Ha?... Olmaz mıydı?... Zorla melek gibi  çocuğu serseri yap, sonra da kul-köle ol... Zamanında kıymetini bilsene!... </p>
<p class="calibre1">172 </p>
<p class="calibre1">Birkaç gün sonraydı. Çok yorgun olduğum için, yatmağa hazırlanıyordum. 6 numarada oturan komşularımız, «güle güle oturun» demeye geldiler. Bunlar, genç bir karı-koca ile, kadının çok bilmiş annesiy-di. </p>
<p class="calibre1">Koltuklara oturalı beş dakika olmuş, olmamıştı, kaynana, </p>
<p class="calibre1">— 1 numaradakilerle tanıştınız mı ? -diye sordu. </p>
<p class="calibre1">— Hayır, henüz tanışamadık... </p>
<p class="calibre1">— Aaa... Bir tanışın da bakın. Böyle bir aile görülmemiştir. </p>
<p class="calibre1">— Ne gibi efendim ? </p>
<p class="calibre1">Ne gibi olduğunu, sözü birbirlerinin ağzından kaparak, üçü birden anlatmaya başladılar: </p>
<p class="calibre1">— Evin beyini aşağı-yukarı sekiz, on yıldır tanırız. Ah nasıl adamdı, dille tarif edilmez. </p>
<p class="calibre1">— Namuslu, çalışkan, dürüst... Evine, yuvasına bağlı, karısına, çocuğuna düşkün... </p>
<p class="calibre1">— Ne çare, bir cadaloz karıya düşmüş ki, tasavvur edilir gibi değil. Kadın kocasının kıymetini birtürlû anlamadı. </p>
<p class="calibre1">— Boyuna vırvır, boyuna dırdır... Zavallı adamı zorla evinden barkından soğuttu. Allah öyle kadını düşmanımın başına vermesin... Adamın kafasının etini yer: «Vay, neye geç kaldın... </p>
<p class="calibre1">Vay, bana neden şunu dedin, vay, neden demedin...» Adamcağızın geç kaldığı, bişey dediği, yada demediği falan da yok... </p>
<p class="calibre1">— Sonunda   adam   dayanamadı   artık.   Ağzına içkinin damlasını koymazken, her akşam içmeye başladı. Derken meyhanelere dadandı. Geceleri sabaha karşı şunun bunun sırtında eve zil zurna geliyor. </p>
<p class="calibre1">— O kadar mı yalnız? Ya karısına hakaretleri!... </p>
<p class="calibre1">173 </p>
<p class="calibre1">Nasıl küfürler ediyor, duyunca insanın yüzü kızarır. </p>
<p class="calibre1">— Dayak da atıyor. Kapıdan içeri girer girmez, bir nağra atıp, karısını ayağının altına alıyor... </p>
<p class="calibre1">Dayaktan kadının her yerleri çürük içinde, mosmor... </p>
<p class="calibre1">¦— Kadını şimdi görseniz, şaşar kalırsınız, «Kocacığım, kocacığım» diyor da bir daha demiyor. </p>
<p class="calibre1">Akşam oldu mu, giyinip kuşanıp, süslenip püslenip pencere önünde kocasının yolunu gözlüyor. </p>
<p class="calibre1">Tek geceleri dı-şarda kalmasın diye, kocasına ne içki sofraları hazırlıyor. </p>
<p class="calibre1">— Ama   neye yarar efendim, iş işten geçti. O melek gibi adamı zorlaya zorlaya en sonunda şeytana çevirdi. Bundan sonra kulu, kölesi olmuş neye yarar!... Herif de her gece döve döve karısının pestilini çıkarıyor. </p>
<p class="calibre1">— Oh oldu şırfıntıya, affedersiniz, zorla istedi, kaşındı... </p>
<p class="calibre1">— A namussuz karı desen, çok affedersiniz, ulan a alçak karı desen, affedersiniz, şu kocanın kıymetini zamanında bilsen de, adamı da bu hallere sokmasan olmaz mı?... Adam sonunda bir haydut oldu, ancak o zaman kadın da yoluna saçını süpürge etti... A kaltak desen, affedersiniz, madem hanım hanımcık olmasını becerirsin,  şunu önceden yapsan da... efendim?... </p>
<p class="calibre1">İnsanoğluna demek, rahat batıyor. </p>
<p class="calibre1">Geceyarısım epiy geçmişti kalktıklarında. </p>
<p class="calibre1">— İyi geceler... Yine buyurun, bekleriz!... -diye onları uğurlarken, eşik üstünde bile bu konuyu anlatıyorlardı. </p>
<p class="calibre1">Aradan birkaç gün geçti. Yetiştiremediğim işlerimi eve getirmiş, çalışacaktım. Masama daha yeni oturmuştum. 5 numarada oturanların hizmetçisi   gelmiş» </p>
<p class="calibre1">174 </p>
<p class="calibre1">vaktimiz müsaitseymiş, beyle hanım bize gelecekler- </p>
<p class="calibre1">miş- </p>
<p class="calibre1">— Buyursunlar... </p>
<p class="calibre1">Canlanmış şarap fıçısına benzer bir adamla malak iriliğinde bir kadın, bir de her oynak yerinden cilve dökülen kızları geldiler. Anlattıklarına bakılırsa, bunların da derdi, zoru 3 </p>
<p class="calibre1">numaralı dairede oturanlarla... </p>
<p class="calibre1">— Demek tanışmadınız?... Çok tip bir adamdır. Bizim dairede memurdur. Bize yeni bir müdür gelmişti. Ama görseniz, ne centilmen, ne kibar bir adamdı. Sanki karşısındaki memur müdürmüş   de,   kendisi memurmuş gibi...   Çok asil bir adam canım, tasavvur edemezsiniz. </p>
<p class="calibre1">Gayet terbiyeli, nazik...    «Efendim»siz konuşmaz. Kimseye sert bir söz söylemez. Bizim daireye şimdiye kadar böyle bir müdür gelmemiş. Bu, 3 numarada oturan herif, bu kadar yumuşak adamı buldu ya, artık şımardı da şımardı... Müdüre çıkışır, işe geç gelir, bazen hiç gelmez. Müdür yine de sesini çıkarmaz. Yalnız «Rica ederim efendim» diye nezaketle ihtarda bulunur. Ama kime?... Bu 3 numaradaki, verilen vazifeleri yapmaz, müdürü takmaz. Bir, iki, üç, beş... Ehhh... Artık adamda sabır kalmadı. Beyim, bu melek gibi müdürü o herif, nasıl zorla barut yaptı bir bilseniz... Ama yalnız ona karşı... Şimdi hele bir sabah beş dakika geç kalsın, akşam iki dakika erken çık-Sın... Vay vay vay... O nazik müdür buna açıyor ağzı-Qı&gt; yumuyor gözünü...  Söylemedik söz bırakmıyor. Hani o sözleri köpek işitse kudurur. Ama bu herif ipsine katlanıyor. «Ne yapayım, çoluk çocuk var. Kovulursam aç kalırım» diyor. Hem de korkusundan </p>
<p class="calibre1">"asıl çalışıyor, bir görseniz... İki-üç kişinin işi üstüne diklenmiş... Şimdi böylesine ne denir? </p>
<p class="calibre1">Ulan bre na- </p>
<p class="calibre1">175 </p>
<p class="calibre1">mussuz, hâşâ huzurdan, madem böyle korkacaktın, ma, dem böyle efendi efendi çalışacaktın, peki bunu evvel. den yapsana... Şu müdürü de zorla kabalaştırmasan olmaz mı? A alçak desen, affedersiniz... Bu, öyle bir heriftir ki... Şimdi müdürün baş dalkavuğu, müdür beye kul-köle... </p>
<p class="calibre1">Bir gece önce sinemaya gittiğimiz için erkenden uyumak istediğimiz bir akşamdı. 2 numaralı daire komşumuz «Gülegüle oturun» demeye geldiler. Çocuklarını zorlaya zorlaya serseri yapan bu aileyi çok merak ediyorduk. Oğlanı getirmemişlerdi. Daha ancak biriki cümle konuşmuştuk ki, kadın, </p>
<p class="calibre1">— Beş numarada oturanlarla tanıştınız mı, aman çok acayip insanlardır... -dedi. </p>
<p class="calibre1">Kocası, karısının sözünü tamamladı: </p>
<p class="calibre1">— Zavallı kızı, zorlaya zorlaya sonunda kötü yola düşürdüler. </p>
<p class="calibre1">Bir karısı, bir kocası anlatıyordu: </p>
<p class="calibre1">— Efendim, bunların bir kızları var. </p>
<p class="calibre1">— Doğrusu çok güzel bir kız... Güzellik  yarışmasına girse... </p>
<p class="calibre1">— Birinciliği alır... </p>
<p class="calibre1">— Kraliçe seçilir. Yalnız güzel değil... </p>
<p class="calibre1">— Çok da tatlı bir kızdı. Namuslu kızdı neme gerek... </p>
<p class="calibre1">— Kıza yıldan yıla bir entari yapmazlar. </p>
<p class="calibre1">— Bir iskarpin... </p>
<p class="calibre1">— Almazlar... Hizmetçiler bile... </p>
<p class="calibre1">— Ondan iyi giyinir. Sonra da... </p>
<p class="calibre1">— Başında kızın bir baskı, bir baskı... </p>
<p class="calibre1">— Kızın kısmeti çıktı... </p>
<p class="calibre1">— Vermediler...  Biri daha istedi... </p>
<p class="calibre1">176 </p>
<p class="calibre1">— Ona da vermediler. Biri çok yaşlıymış, öbürü &lt;je daha... </p>
<p class="calibre1">— Çok gençmiş... Bir başkası istedi... </p>
<p class="calibre1">— Zengin diye vermediler... Sonra... </p>
<p class="calibre1">— İyi bir adam istedi, ona da... </p>
<p class="calibre1">— Fakir diye vermediler. Sonra... </p>
<p class="calibre1">— Ona da vermediler. Kızı kapıdan dışarı... </p>
<p class="calibre1">— Bırakmıyorlar. Zavallı kız, kül kedisi oldu. Sinemaya bırakmazlar, bir arkadaşıyle konuşturmazlar. İşte böyle böyle... </p>
<p class="calibre1">— Derken zavallı kızı zorla kötü yola ittiler. Şimdi   kızı   görseniz... </p>
<p class="calibre1">— Şaşarsınız, iki dirhem bir çekirdek. Bir çiçek oldu ki, koklayanın burnu düşer. </p>
<p class="calibre1">— Konsomatrislik yapıyormuş barlarda...  Hatta... </p>
<p class="calibre1">— Randevu evine bile düşmüş, görenler var. Annesi babası derseniz... </p>
<p class="calibre1">— Kızın etrafında pervanelere döndüler: «Aman kızım üzülecek, aman yavrum sinirlenecek...» </p>
<p class="calibre1">— «Biraz çıksın dolaşsın... Haydi istersen sinemaya git kızım... Sana bu senenin moda renginden manto yaptırayım...» Kızı koyacak yer bulamıyorlar, işte en sonunda... </p>
<p class="calibre1">— Tepelerine çıkardılar. Şimdi kızın... </p>
<p class="calibre1">— Kıymetini anladılar ki... </p>
<p class="calibre1">— Şu kızın babasına, a hayvan desen, affedersiniz, gonca gül gibi kızının kıymetini zamanında bilse-ne a dürzü, affedersiniz... Şimdi kul-köle olmuşsun, neye yarar... Bre namussuz herif... </p>
<p class="calibre1">sözüm   buradan dışarı... </p>
<p class="calibre1">Başka bir akşam da 3 numarada oturanlar, hani </p>
<p class="calibre1">177 </p>
<p class="calibre1">şu yumuşak müdürü zorla kabalaştıran memurla karısı geldi. Ben o akşam yıkanacaktım. Onlar </p>
<p class="calibre1">«Bir sakınca yoksa gelelim mi?» diye haber gönderip sorunca, yıkanmaktan vazgeçtim. </p>
<p class="calibre1">Kahvelerimizi içerken adam anlatmaya başladı: — Dört numarada oturanlarla tanışmışsınız a-ma, onların ne mal olduğunu bilmezsiniz. Bu adamın Bankalar caddesinde mağazası var, İthalâtçılık yapar. Bunun bir de muhasebecisi var ki, namuslu insan olursa, bu kadar olur. Hem de çalışkan bir adam... Muhasebeciliği, kâtipliği, idare müdürlüğünü, bütün işleri birbaşına o yapıyor. Ayda da aldığı ne sanki... Topu topu altı yüz lira... Öyle adam altı yüze değil, altı bin liraya bulunmaz. Çünkü efendim, iş hırsızlığa çok müsait. Adamcağız, ayda onbin lira iç etse, patronun ruhu bile duymaz. Gelgelelim, bu adam kırk para haram yemez, tenezzül etmez. </p>
<p class="calibre1">Daha doğrusu etmezdi... Bu, bizim dört numaralı dairede oturan herif, hiç yok yere adamcağızdan beş kuruşun hesabını sorar: «Ne oldu bugün paranın üstü?...», «Sen bana bak, benim gözümden kaçmaz!», «Anladın mı, ben adama on para sektirmem!...», «Sen benim gözüme baksana, bende kül yutacak göz var mı?», «Katakulliye   gelmem  haaa...» </p>
<p class="calibre1">Bu hergün böyle çekilir mi? Bir gün değil, bir ay değil, tam beş sene... Ulan, işte namuslu, sadık, çalışkan bir adam bulmuşsun, kadrini kıymetini bilsene... Buldun da bunuyorsun... </p>
<p class="calibre1">Böyle diye diye en sonunda zavallı adamı zıvanadan çıkardı. Şimdi o namuslu adam, ayda en aşağı patronuna beş-on bin lira kazık atıyor. Hem de göz göre göre... Bu bizim dört numarada oturan konışu-178 </p>
<p class="calibre1">0J    da sesini bile çıkaramıyor... Çünkü adam iş biliyor, becerikli. Onbin çalıyorsa, yüzbin lira da kazandırıyor- Bunu çıkarıp yerine başkasını alsa, yeni gelen jjirsız olacak   diye çıkaramıyor. </p>
<p class="calibre1">Yani dünyanın en flamuslu adamını zorla hırsız yaptı çıktı. Ancak ondan sonra  adamın  kadrini kıymetini  anladı.   Böylesine De denir beyim?... Ulan namussuz, affedersiniz, madeni adamın aylığını arttırmak lâzımdı, şu adamı zorla hırsız yapmadan arttırsan, olmaz mıydı? Şimdi, yanımdan çıkacak da işlerim bozulacak diye ödü patlıyor. Çünkü adam, herifin bütün dalaverelerini biliyor. Yalnız vergi kaçakçılığını söylese, yandı beriki... A hayvan desen, pardon yani, hak etti de, iş işten geçtikten sonra aklın başına gelmiş, neye yarar... </p>
<p class="calibre1">Apartman komşularımızdan 1 numarada oturanlarla en sonra tanıştık. Hasta olduğum bir akşamdı... </p>
<p class="calibre1">— Vakitleri  müsait  mi,  misafir  kabul  ederler mi? -diye haber göndermişler. </p>
<p class="calibre1">— Buyursunlar!... </p>
<p class="calibre1">1 numarada oturan komşularımızın da dertleri günleri 6 numaradaki kiracılardı. Erkek, </p>
<p class="calibre1">— Efendim, bir karışık, acayip aile... -dedi. Kadın tamamladı: </p>
<p class="calibre1">— Aman bey acayip de laf mı ?... Dünyada bulunmaz bir kadın. Bir kere eşsiz bir ev kadını. Evi çiçek gibiydi. Yemek, pasta, dikiş, çiçek, on parmağında on marifet var kadının... </p>
<p class="calibre1">— Ya kültürü?... Lise mezunu ama, benim diyen üniversite  mezununu cebinden çıkarır. Her şeye aklı erer. Bir konuşması var... </p>
<p class="calibre1">Durmadan da okur... </p>
<p class="calibre1">179 </p>
<p class="calibre1">1   '" r </p>
<p class="calibre1">\\                 —Öyle de güzel ki... </p>
<p class="calibre1">— Gelgeldim kocası bir avanak. Nasıl kıskanç bîr adam, anlatamam. Hani kıskanılacak   da ortada birşey olsa bari... Kadının kocasından başka hiçbir erkekte gözü yok. Gel de anlat herife... </p>
<p class="calibre1">— O pis herifin de nesini severdi, bilmem ki... </p>
<p class="calibre1">— Yolda  beraber  giderlerken,  «Neye o  herife baktın?»   diye   hiç   yoktan kavga  çıkarır. </p>
<p class="calibre1">Kadın, «Baktımsa kör olayım» diye ağlar.   Evde bitürlü, sokakta bitürlü...   Evde olsa, «Neye pencerenin perdesi açık?... Karşı apartmandaki oğlan değil mi?...» Kadın, yapma, etme diye yalvarır, ağlar, para etmez... Akşam gelir, «Bugün eve hangi herifi aldın?...», «Kaç zamparan var?...» </p>
<p class="calibre1">— En sonunda efendim, kadın da, «Ya öyle mi, ben sana göstereyim...» demiş olacak zahir... </p>
<p class="calibre1">— Yaaa... Zavallı kadının zorla baştan çıkmasına sebep oldu.  Şimdi görseniz,  zamparalar evde  cirit oynuyor, kocası olacak herif de zamparalara hizmet ediyor. Bir kere kadına deli gibi âşık, ayrılamıyor. A namussuz desen, yani affedersiniz, madem bu kadından ayrılamayacaktın, böyle seviyordun da şu kadın sana bağlıyken kıymetini bilsen olmaz mıydı?... Şimdi kadının kölesi... «Ruhum, hayatım, emret!» diyor. Kadın «öl!» dediği yerde ölecek. A pezevenk, desen yani, çok affedersiniz, ulan şu kadının kıymetini... </p>
<p class="calibre1">Bütün apartman komşularımız bize «gülegüle oturun»a gelmişlerdi. Artık misafirlik sırası bizdeydi. </p>
<p class="calibre1">Bir sabah apartmandan çıkarken alt kat merdivende bir adam, </p>
<p class="calibre1">— Günaydın beyefendi...  -dedi. </p>
<p class="calibre1">— Günaydın... </p>
<p class="calibre1">180 </p>
<p class="calibre1">— Biz yeni taşındık buraya... 8 numaralı daire-oin kiracısıyız. </p>
<p class="calibre1">Demek bizim dairenin karşısındaki 8 numaraya da kiracı gelmişti. Birlikte sokağa çıktık. Otobüs durağına geldik. Konuşkan bir adammış. </p>
<p class="calibre1">— Şu  bizim dairenin karşısındaki 7 numarada bir herif oturuyormuş... -dedi. </p>
<p class="calibre1">7 numarada biz oturuyorduk. Adam yüzüme karşı benden «herif» diye söz edince «Orada ben oturuyorum,»   diyemedim. </p>
<p class="calibre1">— Ne adamlar var şu dünyada... -dedi. </p>
<p class="calibre1">— Ne gibi ? -diye sordum. </p>
<p class="calibre1">— Efendim bu herif, buraya taşınmadan önce, 300 lira kira ile bir apartmanda oturuyormuş. </p>
<p class="calibre1">Kaloriferli, asansörlü bir apartman. Dairesi altı oda, bir salon... Parke döşeli... E insaf beyim, böyle bir apart- </p>
<p class="calibre1">' manda 300 liraya olur mu ? Apartman sahibi, «Hiç olmazsa 400 lira verin» demiş. Bu herif, </p>
<p class="calibre1">«Kırk para fazla vermem» diye diretmiş. Bunun üzerine iş mahkemeye düşmüş. Apartman sahibi, «Oğlum oturacak» diye tahliye kararı alınca, bu sefer bu herif apartman sahibinin eline ayağına düşmüş, «Aman 800 lira vereyim de beni çıkarma!» diye yalvarmaya başlamış. Apartman sahibi de kızmış, «Sen madem zamanında 400 Ura bile vermedin, şimdi 800 değil, 8000 versen kabul değil» demiş. Bu 7 numarada oturan herif var ya, dört odalı daireyi 900 </p>
<p class="calibre1">liraya tutmuş. Dört odalı daireye 900 lira verilir mi ulan?... Tabiî o 900 verince apartman sahibi bize de daha aşağı vermedi. Şimdi böylesine ne denir?... Madem 800 vereyim diye apartman sahibine yalvaracaksın, şunu zamanında... — Benim otobüs geldi... -diyerek, o sırada durağa 181 </p>
<p class="calibre1">f, </p>
<p class="calibre1">gelen gideceğim yerin tersine giden otobüse hemen atladım. </p>
<p class="calibre1">8 numaralı dairede oturan komşumuzun alacağı olsun, ben ona göstereceğim. Sanki ben onun ne maı olduğunu öğrenemez miyim?... İşte buyüzden apart-mandaki komşularımızdan </p>
<p class="calibre1">hiçbirine gidip gelmiyoruz. </p>
<p class="calibre1">182 </p>
<p class="calibre1">DOĞULU TARTIŞMA </p>
<p class="calibre1">Şu karşıda oturmuş, kavga eder gibi konuşan iki kişiyi görüyor musunuz? Evet onlar... </p>
<p class="calibre1">Bağırarak konuşmalarından, kızgınlıkla ellerini kollarını oynatmalarından, aralarında büyük bir anlaşmazlık olduğu belli. İsterseniz, ağız kavgası eder gibi yüksek sesle konuşan bu iki kişi arasındaki anlaşmazlığı size anlatabilirim. </p>
<p class="calibre1">Bu iki kişiden gözlüklü olanı, tanınmış yazarlarımızdan Muhtar Tatarağası'nm çok bilgisiz, densiz, terbiyesiz, hatta namussuz bir adam olduğunu söylüyor. Yanında oturan koç burunlu arkadaşıysa, tanınmış yazar Muhtar Tatarağası'm savunuyor, onun çok derin bilgili, yürekli, sözünü sakınmayan, namuslu bir yazar olduğunu, buna karşılık ünlü yazarlarımızdan Bahir Kozoğlu'nun eşi görülmemiş bir alçak, ikiyüzlü, dalkavuk, hem de çok bilgisiz bir şarlatan olduğunu söylüyor. Gözlüklü adam da ünlü yazar Bahir Kozoğlu'nu tutuyor, onun bilgisini, doğruluğunu, yılmazlığını öve öve göklere çıkarıyor. </p>
<p class="calibre1">183 </p>
<p class="calibre1">Yam şu karşıda gördüğünüz, en oeıırıı özellikleri, birinin koç burnu, öbürünün kalın çerçeveli gözlüğü olan iki kişi, tanınmış yazarlarımızdan Muhtar Tatarağası ile Bahir Kozoğlu yüzünden birbirlerine girmişlerdir. Handiyse bu tartışmayı kavgaya dökecekler. </p>
<p class="calibre1">Müsaade ederseniz ben size gerçek durumu anlatayım. Şöyle ki: </p>
<p class="calibre1">Tanınmış yazarlarımızdan Muhtar Tatarağası «Doğru Yol» adlı günlük siyasî gazetede «Sabah sabah» başlığı altında her gün fıkralar yazmaktadır. </p>
<p class="calibre1">Ünlü yazarlarımızdan Bahir Kozoğlu da «Son Haber» adlı günlük siyasî gazetede «Buna ne buyru-lur?» başlığı altında fıkralar yazıyor. </p>
<p class="calibre1">Şimdi şu karşıda tartışmakta olan iki kişiden koç burunlu olanı Doğru Yol gazetesi okur, başka gazete okumaz. Uzun yıllardan beri Doğru Yol'a alışmıştır. Çünkü bu gazetenin «Önüne bakma, falına bak!» başlıklı yıldız falı, bütün öteki gazetedeki yıldız fallarından daha eğlencelidir. </p>
<p class="calibre1">Gözlüklü olan adam da, bir gazeteden fazlasını almaya parası, okumaya da vakti </p>
<p class="calibre1">yetmediğinden her-gün yalnız bir gazete alır. O da yıllardan beri tiryaki olduğu Son Haber gazetesidir. Çünkü bu gazetenin bulmacası, bütün öbür gazetelerin bulmacalarından çok daha kolay çözüldüğü gibi, bu gazete oldum-olasıya Fenerbahçe takımını tutar. Bu gözlüklü adam da, çocukken, rahmetli amcası Fenerbahçeli olduğundan, o takımdan yanadır. </p>
<p class="calibre1">Günlerden birgün, tanınmış yazarlarımızdan Muhtar Tatarağası'nın ilham kaynağı kurumuş, bir gece önce arkadaşlanyle sabaha kadar içmiş olduğu </p>
<p class="calibre1">184 </p>
<p class="calibre1">jçin yorgunluktan o gün yazacak fıkra konusu bulamamıştı- Kendisine böyle zamanlarda yüzvermeyen jlbanı perisiyle vuslata eremeyince tatlı üslubuna güvenerek, en ipe sapa gelmez bir konuyu, felsefe kırıntılarıyla süsleyerek şiir diliyle yazardı. O gün de öyle yaptı. Yazısının başlığı «Kuru fasulyenin faziletleri ve mercimeğin reziletleri» idi. Fıkra şöyle başlıyordu: </p>
<p class="calibre1">«Şark âleminin, muasır garp medeniyetinin men-ba-ı feyzi olan büyük mütebahhir ve âlimi İbn-i Merte-bâni "Der fazilet-i fasûlliyye ve der rezilet-i alâ mercimek" nâm eserinde buyururlar ki...» </p>
<p class="calibre1">Yazı bundan sonra üstadın akıcı üslubuyla sürüp gidiyor, fasulye ve mercimek hakkında derin bilgiler veriyordu. Gerçekteyse, ne «İbn-i Mertebânî» adın'da bir bilgin, ne de «Der fazilet-i fasûliyye ve der rezilet-i alâ mercimek-i uslûbiyye» diye bir kitap vardı. Ama böyle bir bilginin ve böyle bir kitabın olup olmadığını kendisi gibi başkaları da bilmediği için, tanınmış </p>
<p class="calibre1">yazarlarımızdan Muhtar Tatarağası o gün, zevkten okurlarının ağızlarının suyunu akıtan çok tatlı bir fıkra yazmış oldu. </p>
<p class="calibre1">Bu fıkra Doğru Yol gazetesinde çıktığı gün, Son Haber gazetesinin «Buna ne buyrulur?» başlıklı fıkra yazarı Bahir Kozoğlu, bir gece önce hayranlarından birinin verdiği ziyafette geç saatlere kadar uykusuz kaldığından, ertesi sabah kalemindeki tıkanıklığı Mtürlü gideremiyordu. Bir fıkra konusu bulmak için gazeteleri karıştırırken Doğru Yol gazetesindeki Muhtar Tatarağası'nın fıkrasına gözü takıldı. Baştan birkaç &amp;tır okumaya çalıştıysa da, o gün canı çok sıkkın ol-185 </p>
<p class="calibre1">duğundan, okuduğunu anlayamadı, eıınoen gazeteyi bıraktı. Şu Muhtar Tatarağası ile bir polemiğe gir. se nasıl olurdu? Bir iki haftadır kimseyle polemiğe girmemişti. Oysa büyük polemikçiydi, kavgacı bir kalemi vardı. Okurlar da onu buyüzden çok tutarlar-di. Muhtar Tatarağası'na oldum olasıya içerlerdi. Hazır eline bir fırsat geçmişken, herifin canına okumalıydı. Aldı eline kalemi yazıya girişti: </p>
<p class="calibre1">«Muhterem meslekdaşım, pek kıymetli muharrir, terimizden Muhtar Tatarağası, Doğru Yol gazetesinde dün çıkan fıkrasında istiridyelerden bahsederken yazı-sının bir yerinde, bu deniz hayvanlarının bir dişinin emri altında, kırk-elli erkek istiridyeden mürekkep sürüler halinde yaşadığını da yazmak gafletine düşmüştür. Üstadın bu bilgisine, doğrusu yalnız biz değil istiridyeler ve bütün kabuklu deniz hayvanatı da kahkahalarla gülecektir. Çünkü, malûm olduğu üzere, istiridyelerin erkekleri ve dişileri ayrı ayrı olmayıp, bir tek hayvandır. Ve bu hayvanın dişisi ise, kendiliğinden erkek ve sonra yine dişi olabilir. Dişi istiridyeler, erkek olarak kendi kendilerini ilkah eder, sonra yine dişiliğe dönerler. Bu kadar basit bir hakikati bile bilmeyen sayın Muhtar Tatarağası nın artık demokrasi, hürriyet ve insan hakları hakkında hergün okurlarına verdiği derslere, ne dereceye kadar inanılabileceğini, biz söylemeyelim de yine sayın okurlarımız takdir buyursunlar.» </p>
<p class="calibre1">Bu yazıyı okuyan Son Haber gazetesi okurları, birgün önceki Doğru Yol gazetesini görmedikleri, orada Muhtar Tatarağası'nın ne yazdığını bilmedikleri için, Bahir Kozoğlu'nun eleştirmesine yerden kadar hak verdiler. </p>
<p class="calibre1">186 </p>
<p class="calibre1">Muhtar Tatarağası, bu yazıyı okuyunca küplere bindi. Değil dünkü yazısında, kalemi eline aldığı günden bugüne kadar bir kere bile «istiridye» kelimesini yazmış değildi. Çok kızdı. O kızgınlıkla şu yazıyı yazdı: </p>
<p class="calibre1">«Güneş balçıkla sıvanmaz!» </p>
<p class="calibre1">Son Haber isimli bir varakpârenin muharrir müsveddelerinden birisi, dünkü yazısında epiyce herzeler karıştırdıktan sonra aynen şöyle demektedir: </p>
<p class="calibre1">«Kristof Kolomp, 1848 Prusya ihtilâlinde, Şeks-pir ordularına karşı savaşırken ölmüş ve son sözü "Ey hürriyet, sen ne şeker şeysin..." olmuştur. Bu da gösteriyor ki, ekmek midenin gıdası, musiki ruhun gıdası olduğu gibi, hürriyet de beynin gıdasıdır.» </p>
<p class="calibre1">Bu yazının ben neresini düzelteyim ? Bir muharrirde he/ şeyden önce fikir namusu olmazsa, ona ne söylerseniz boştur. Çanak yalayıcıhğı ederek her devrin adamı olanlar, güneşi balçıkla sıvamak isteseler de, er geç hakikat nuru doğacaktır...» </p>
<p class="calibre1">Muhtar Tatarağası'nın bu yazısını okuyanlar, Bahir Kozoğlu'nun bilgisizliğine çok şaştılar. Ama Bahir Kozoğlu hiç de altta kalmadı, ertesi gün Son Haber gazetesinin «Buna ne buyrulur» </p>
<p class="calibre1">başlıklı fıkrasında şunu yazdı: </p>
<p class="calibre1">«Bir hayâsıza cevap» </p>
<p class="calibre1">Girdiğimiz ilmî bir münakaşayı yürütemiyeceğini anlayınca işi şahsiyata döken, Doğru Yol paçavrasının kalemşorlarından Muhtar Tatarağası denilen alçak, paçama saldırarak hiçbir aslı ve esası olmayan iftiralarda bulunuyor. Kem söz sahibinindir, demişler. Biz onun ne mal olduğunu bilmekteyiz. Şimdilik, merhum </p>
<p class="calibre1">187 </p>
<p class="calibre1">büyük şairimiz Süleyman Sebati Bey'in evinden, pal. tosunun altına saklayarak çamaşır makinesini çalmış olduğunu söylemekle iktifa ediyoruz. Bu sözümüze inanmayanlar olursa, lütfen, namus-u mücessem olup, uzun müddet polis müdürlüğü yapmış olan merhum Nazmi Bey'den sorup hakikati öğrenebilirler. Biz daha onun «Dağ çeşmesi» adlı romanının, meşhur Fransız müellifi Jan Paul Pier'in «La Fontaigne de la Montaigne» adlı eserinden aşırma olduğunu şimdilik söylemiyoruz. Ancak iftiralarında devam ederse, açıklayacağımız daha birçok kirli çamaşırları olduğunu ve icap ederse kendisi ile adalet huzurunda hesaplaşacağımızı bildiririz.» </p>
<p class="calibre1">Son Haber gazetesi okurları yazısını görmedikleri Muhtar Tatarağası'ndan nefret ediyorlardı. Bu ne bayağı bir adamdı... </p>
<p class="calibre1">Doğru Yol gazetesinde «Sabah sabah» fıkrasında ertesi günü, Muhtar Tatarağası'nın şu yazısı çıktı: </p>
<p class="calibre1">«İftira makinesi çamur atıyor!» </p>
<p class="calibre1">Adı «Son Haber» olan gazetenin «Buna ne buy-rulur» sütununun, örtülü ödenek beslemesi olan muharriri Bahir Kozoğlu, bir münakaşayı ilmî seviyede yürütemeyeceğini anlayınca, demagoji yoluna sapmıştır. Her şeyden önce bu adam Fransızca bilmediği halde Fransızca tercümelere kalkarak yüzüne gözüne bulaştırır. Meselâ, «Dans la nature et la notion qui avec mon per est il son surmenaje» cümlesini «Manejda babamla beraber koşarken nalım </p>
<p class="calibre1">düştüğünden naturam bozuldu» diye tercüme etmiştir. Hakikatte ise, bir ortaokul talebesinin bile anlayacağı üzere bu Fransızca cümle onun tercüme ettiği gibi tercüme edilmez. Yerim müsait </p>
<p class="calibre1">188 </p>
<p class="calibre1">olmadığı ve yazımı uzatmak istemediğim ve zamanınızı almamak için cümlenin doğrusunu buraya yazmaktan sarfınazar   ediyorum. Bu cahil muharrir, hiç olmazsa /carisinin gece gündüz beraber bulunduğu son aile dostundan sorsaydt bu Fransızca cümlenin ne demek olduğunu, ondan öğrenebilirdi. İşi hiç bir zaman şahsiyyata dökmek istemediğimiz içindir ki, bu matbuat gangsterinin Erzincanlı olduğunu, babasının da sattığı yağlara hiyle karıştırmaktan belediye cezasına çarptırılmış bir bakkal olduğunu açıklamıyoruz. Yalnız şu var ki, dalkavukluğu sayesinde geçen sene Avrupa'ya giden bu zatın dönüşte getirdiği elektrikli tıraş </p>
<p class="calibre1">makinesinin gümrük vergisini ödemeden ve bavulunda, söylemesi ayıp, bazı şey levazımatı kaçırdığını bilmeyen yoktur sanırız. Daha söyleyecek çok sözümüz varsa da, kalem terbiyemiz müsait olmadığından...» </p>
<p class="calibre1">Muhtar Tatarağası'nın bu yazısı, Doğru Yol gazetesi okurlarına Bahir Kozoğlu'nun nasıl bir mal olduğunu iyice anlatmaktaydı. Her ne kadar Bahir Kozoğlu Erzincanlı değil idiyse de Erzincanlı Doğru Yol okurları Bahir Kozoğlu'nu hemşerilikten istifaya davet ediyorlardı. Bahir Kozoğlu kaleme sarıldı. </p>
<p class="calibre1">«Hükümetin dikkat nazarına: Bir solcu havlamağa başladı...» </p>
<p class="calibre1">Dikkat, tehlike var... Memleketimizde bir yandan muzır cereyanlarla mücadele edilirken, öte yandan solcu kalemler hertürlü kılığa girerek sinsi sinsi halkı aldatmakta devam ediyorlar. Bu melunların metodu önce memleketin hakikî değerlerini yıkarak, ortalığı kendi oyunları için boş </p>
<p class="calibre1">bırakmaktır. Bunların en azılılarından biri olan,  Doğru Yol paçavrasının mülev- </p>
<p class="calibre1">189 </p>
<p class="calibre1">ves kalemi, bana saldırmaktadır. Ama bu sefer kafasını sert kayalara çarpmıştır. Onun bütün içyüzünü ortaya dökmek, bize borç oldu...» </p>
<p class="calibre1">Bu yolda sürüp giden fıkranın sonunda savcının dikkati Bahir Kozoğlu'nun yazıları üstüne çevrilmekteydi. </p>
<p class="calibre1">Muhtar Tatarağası buna «Hoşştt!...» başlıklı bir yazıyla cevap verdi. Bu uzun yazısında, bundan sonra cevap vermeye tenezzül etmeyeceğini yazmaktaydı. </p>
<p class="calibre1">Bahir Kozoğlu'nun cevabı «Hadi ordan!» başlığı altında çıktı. Bu son cevaptı... </p>
<p class="calibre1">İşte karşıda oturan koç burunlu adamla, kalın çerçeveli gözlüklü adam, bu iki yazar için çok şiddetli bir tartışmaya girmişler. Birisi yalnız Doğru Yol gazetesini, öbürü de yalnız Son Haber gazetesini okudukları için, bitürlü anlaşamıyorlar. </p>
<p class="calibre1">Ben her iki gazetedeki tartışma yazılarım da okuduğum için durumu biliyorum. Bişey daha biliyorum, bu iki kişi burda nerdeyse kavga edecek gibi şiddetle tartışırlarken, onların tartışma konusu olan iki tanınmış ve ünlü yazar, Başbakanın ziyafetinde yanyana bulunuyorlar ve birbirlerine iltifatlar ediyorlar. Çünkü onlar, fikir hürriyetinin ne demek olduğunu bilen, birbirlerine karşıt düşünce ve inançta olsalar da, yine de birbirlerine saygı duyan çok medenî iki gazetecidir. </p>
<p class="calibre1">190 </p>
</body>
</html>
