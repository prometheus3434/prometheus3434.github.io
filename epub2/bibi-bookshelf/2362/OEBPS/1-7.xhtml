<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-7" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-6">BABİL’İN ALTIN TEFECİSİ<span class="CharOverride-6">  </span></p>
			<p class="paragraf">Elli altın! Babil’in hançer ustası Rodan daha önce hiç bu kadar parayı deri cüzdanında taşımamıştı. Cömert ekselanslarının sarayından çıkmış, mutlu bir şekilde sallana sallana yürüyordu. Her adımında kemeri sallandığında altın paralar şıngırdıyordu; şu âna kadar duyduğu en güzel müzik bu olabilirdi.   </p>
			<p class="paragraf">Elli altın! Hepsi onundu! Bu iyi şansına inanamıyordu! Bu birbirine çarpan daire şeklindeki şeyler ne kadar da güçlüydü! İstediği her şeyi alabilirdi, büyük bir ev, arazi, büyükbaş hayvan, deve, at, at arabası, ne isterse.   </p>
			<p class="paragraf">Parayı nasıl kullanmalıydı?   </p>
			<p class="paragraf">Akşam kız kardeşinin evine doğru giderken bir yan sokağa döndüğünde bu altın paralardan başka hiçbir şeye sahip olmak isteyemeyeceğini düşündü; hepsi kendine ait, ağır altın paralar.   </p>
			<p class="paragraf">Birkaç akşam sonra Rodan, şaşkın bir şekilde Mathon’un dükkânına girdi; Mathon, altın, kuyum ve nadir kumaş tüccarlığı yapıyordu. Ustaca sergilenmekte olan renkli nesnelere bakmayan Rodan dükkânın arkasındaki yaşam alanına geçti. Burada centilmen Mathon’u bir halının üzerinde siyahi bir kölenin sunduğu yemeği yerken buldu.   </p>
			<p class="paragraf">“Ne yapmak istediğimi bilmediğim için fikrini almak istiyorum,” dedi Rodan. Ayaklarını açmış, ayakta duruyordu; deri ceketinin arasından kıllı göğsü gözüküyordu.   </p>
			<p class="paragraf">Mathon’un ince, sarı yüzünde arkadaşça bir gülümseme belirdi. “Ne yaptın da altın tefecisi birinin fikrine ihtiyaç duyuyorsun? Oyun masasında şansın kötüye mi döndü? Balık etli bir kadına mı kapıldın? Seni senelerdir tanıyorum, hiçbir zaman sorunların olduğunda fikrimi sormadın.”  </p>
			<p class="paragraf">“Hayır, hayır, öyle değil. Altın istemiyorum. Senin bilge tavsiyelerine ihtiyacım var.”  </p>
			<p class="paragraf">“Bak sen! Bu adam acaba neler söyleyecek? Altın tefecisine kimse fikir sormak için gelmez. Yanlış duymuş olmalıyım.”  </p>
			<p class="paragraf">“Doğru duyuyorsun.”  </p>
			<p class="paragraf">“Bu doğru olabilir mi? Hançer ustası Rodan Mathon’a altın için değil de tavsiye için gelerek herkesten kurnaz olduğunu kanıtladı. Bana gelenlerin çoğu aptallıklarının bedelini ödemek için altın isterler; kimse tavsiye için bana gelmez, istemezler bunu. Ama doğrusu o ki altın tefecisinden daha iyi kim tavsiye verebilir?  </p>
			<p class="paragraf">“Benimle yemek ye Rodan,” diye devam etti. “Bu akşam benim misafirim olmalısın. Ando!” diye siyahi kölesine seslendi. “Hançer ustası arkadaşım Rodan için bir halı ser; buraya tavsiye almak için gelmiş. Benim onur misafirim olacak. Ona yemek getir ve en büyük kabı ver. Onu tatmin edecek en iyi şarabı seç.   </p>
			<p class="paragraf">“Şimdi bana sorununu anlat.”  </p>
			<p class="paragraf">“Sorunum kralın hediyesi.”  </p>
			<p class="paragraf">“Kralın hediyesi mi? Kral sana bir hediye verdi ve bu senin için bir sorun mu yarattı? Nasıl bir hediye bu?”  </p>
			<p class="paragraf">“Kraliyet askerlerinin hançerleri için yeni tasarladığım ucu çok beğendiğinden bana elli altın para sundu ve bu aklımı karıştırdı.  </p>
			<p class="paragraf">“Güneşin gökyüzünde olduğu her saat benimle bu parayı paylaşmak isteyen insanlarla uğraşıyorum.”  </p>
			<p class="paragraf">“Bu normal. Herkes altın sahibi olamıyor ve altın sahibi olanların kendileriyle paylaşmasını tercih ediyorlar. Hayır diyemez misin? İraden yumruğun kadar kuvvetli değil mi?”  </p>
			<p class="paragraf">“Çoğuna hayır diyebiliyorum ama bazen evet demek daha kolay geliyor. Bir insan derinden bağlı olduğu kız kardeşine hayır diyebilir mi?”  </p>
			<p class="paragraf">“Kız kardeşin sana verilmiş olan bu ödülden seni alıkoymak istemez herhalde?”  </p>
			<p class="paragraf">“Kocası Araman için istiyor. Kocasını zengin bir tüccar olarak görmek istiyor ve bu şansın ona tanınmadığını düşünüyor. Bu altını ona ödünç verirsem onun zengin bir tüccar olabileceğine inanıyor. Araman kâr ettiğinde de bana borcunu ödeyecekmiş.”  </p>
			<p class="paragraf">“Sevgili arkadaşım,” diye söze başladı Mathon. “Bahsettiğin oldukça önemli bir konu. Altın, sahibi olan kişiye sorumluluk getirir ve diğer insanlarla olan ilişkisini değiştirir. Kaybetme ya da aldatılma korkusu oluşturur. Güç ve iyilik yapma yetisini getirir. İyi niyetinin sonucu olarak zor durumda kalabilir kişi.   </p>
			<p class="paragraf">“Nineveh’te hayvanların dilini konuşan çiftçinin hikâyesini hiç duydun mu? İnsanların bronz ustasının dükkânında anlatacağı bir hikâye olmadığından duymamış olabilirsin. Bu hikâyeyi sana anlatacağım çünkü ödünç vermek ve ödünç almak, altının bir elden başka bir ele geçmesinin ötesinde bir şeydir.  </p>
			<p class="paragraf">“Hayvanların birbirine ne söylediğini anlayabilen çiftçi her akşam bir süre çiftlikte gezinerek onların konuşmalarını dinliyordu. Bir gün öküzün eşeğe durumundan şikâyet ettiğini duydu: ‘Sabahtan akşama kadar çapayı çekmeye çabalıyorum. Hava ne kadar sıcak, bacaklarım ne kadar yorgun ve urgan boynumu kesiyor olsa da çalışmaya devam etmem gerekiyor. Ama sen rahat yaşayan bir yaratıksın. Sadece sırtında bir battaniye var ve sahibimizi istediği yere götürmekle yükümlüsün. Hiçbir yere gitmediği zaman da dinlenip bütün gün ot yiyorsun.’   </p>
			<p class="paragraf">“Eşek sert tepmesine rağmen anlayışlı ve iyi huylu bir şekilde, ‘Sevgili arkadaşım,’ diye cevap verdi. ‘Çok fazla çalışıyorsun ve sana yardım etmek isterim. O yüzden bir gün dinlenebilmek için ne yapman gerektiğini sana söyleyeceğim. Sabah köle seni almaya geldiğinde yere yat ve hasta olmuş, çalışamayacakmış gibi inle.’  </p>
			<p class="paragraf">“Öküz eşeğin tavsiyesine uydu. Ertesi sabah köle çiftçinin yanına giderek öküzün hasta olduğunu ve çapayı çekemeyeceğini söyledi.  </p>
			<p class="paragraf">“‘O zaman eşeği çapaya sür,’ dedi çiftçi.   </p>
			<p class="paragraf">“Eşek o gün arkadaşına yardım edeyim derken kendini öküzün işini yaparken buldu.   </p>
			<p class="paragraf">“Akşam çapa çıkarıldığında, kalbi acıyla dolmuştu, bacakları yorgundu ve boynu urgandan dolayı yara olmuştu.   </p>
			<p class="paragraf">“Çiftçi ahırın orada kalarak dinledi.  </p>
			<p class="paragraf">“İlk olarak öküz söze başladı: ‘İyi bir arkadaşsın. Senin bilge tavsiyen sayesinde bir gün dinlenebildim.’  </p>
			<p class="paragraf">“Eşek cevap verdi: ‘Ve ben de diğer bütün iyi kalpliler gibi bir arkadaşıma yardım edeyim derken onun işini kendim yapar buldum. Bundan sonra kendi çapanı kendin çekeceksin. Sahibimiz köleyle konuşurken duydum, eğer bir daha hasta olursan kasabı çağırmasını söyledi. Keşke bunu yapsa, tembel birisin.’ Bundan sonra bir daha birbirleriyle konuşmadılar, böylece arkadaşlıkları bitti. Bu hikâyenin anafikrini bana söyleyebilir misin Rodan?”  </p>
			<p class="paragraf">“İyi bir hikâye,” dedi Rodan. “Fakat içerdiği dersi anlayamadım.”  </p>
			<p class="paragraf">“Anlamayacağını tahmin etmiştim. Fakat ders bu hikâyenin içinde ve aslında oldukça basit. Ders şu: Eğer arkadaşına yardım etmek istiyorsan arkadaşının yükünü kendi üzerine almayacak şekilde yapmalısın.”  </p>
			<p class="paragraf">“Bunu böyle düşünmemiştim. Akıllıca bir ders. Kız kardeşimin kocasının yükünü sırtıma almak istemiyorum. O zaman söyle bana. Birçok kişiye kredi veriyorsun. Ödünç alanlar geri ödemelerini yapıyorlar mı?”  </p>
			<p class="paragraf">Mathon gönlü tecrübelerle zenginleşmiş bir havayla gülümsedi. “Eğer ödünç alan kişi ödemesini yapamıyorsa kredi verilebilir mi? Ödünç veren kişinin ödünç alan kişinin altınını iyi kullanacağına ve ona geri vereceğine inanması, durumu tartması gerekmektedir; bunu akıllı bir şekilde yapamayacak olan kişi parayı harcar ve ödünç veren kişiye ödeyemeyeceği bir borcu olur, değil mi? Para sandığımdaki bazı eşyaları sana göstermek ve hikâyelerini anlatmak istiyorum.”   </p>
			<p class="paragraf">Mathon’un odaya getirdiği sandık, kırmızı deriyle kaplıydı ve üzerinde bronz işlemeler vardı. Sandığı yere bıraktı ve yanına çömeldi, ellerini kapağının üzerine koydu.   </p>
			<p class="paragraf">“Kredi verdiğim her kişinin benden ödünç aldığı miktarın karşılığını kefalet olarak para geri verilene kadar bu sandığın içine koyuyorum. Bana borçlarını ödediklerinde bu kefaletleri onlara veriyorum. Eğer geri vermezlerse de kimlerin güvenimi boşa çıkardığını hatırlıyorum.   </p>
			<p class="paragraf">“Verdiğim en güvenli krediler arzuladığı şeylerden daha değerli malı olanlardır. Arazileri ya da mücevherleri ya da develeri vardır; gerekirse borçlarını ödemek için bunları satabilirler. Bana borç karşılığı verilen kefaletlerden bazıları kredinin kendisinden daha değerlidir. Bazılarıyla anlaşmam eğer krediyi ödemezlerse mülk verecekleri yönündedir. Bu tarz kredilerde altınımın karşılığının geleceğini biliyorum; kira ücretiyle birlikte krediyi geri alabilirim çünkü kredi mülke bağlı verilmiştir.   </p>
			<p class="paragraf">“Başka bir sınıfta da kazanma kapasitesi olanlar var. Senin gibi çalışan ya da başkalarının emrinde olan ve ücret alacak kişilerdir bunlar. Onlara verdiğim altının da bana geri geleceğini biliyorum çünkü gelirleri olduğundan başlarına kötü bir şey gelmeyecektir. Bu sayede de altının ve kira getirisinin bana geleceğini biliyorum. Hayat zor ve birileri her zaman duruma uyum sağlayamayacaktır. Onlara verdiğim kredilerde de bana karşılık olarak verdikleri kefalet bir kuruş değerinde de olsa sandığım bana gelecek senelerde sitem edebilir. Tabii eğer kredi verilen kişinin iyi arkadaşları onun saygın olduğuna dair söz vermemişlerse.”  </p>
			<p class="paragraf">Mathon sandığın kapağını açtı. Rodan ilgiyle öne eğildi.   </p>
			<p class="paragraf">Sandığın en üstünde kırmızı bir kumaş parçasının içine sarılmış bir kolye vardı. Mathon bu parçayı eline alarak karanlıkta onu şefkatle okşadı. “Bu kefalet her zaman pul sandığımda kalacak çünkü sahibi karanlık dünyaya geçiş yaptı. Buna değer veriyorum, anısını önemsiyorum, iyi bir arkadaşımdı. Birlikte başarılı ticari işler yaptık, ta ki Doğulu bir kadını buraya getirip onunla evlenene kadar. Güzel bir kadındı ama bizim kadınlarımız gibi değildi. Göz kamaştırıcı bir yaratıktı. Onun arzularını tatmin etmek için altınlarının hepsini harcadı. Altınları bittiğinde telaş içinde bana geldi. Ona tavsiyeler verdim. Kendi işlerine hâkim olabilmesi için ona yardım edeceğimi söyledim. Bunu başaracağına Büyük Boğa üzerine yemin etti. Bir kavga sırasında karısına meydan okuyarak kalbini delmesini söyledi ve o da bunu bir hançerle yaptı.”   </p>
			<p class="paragraf">“Peki kadına ne oldu?” diye sordu Rodan.   </p>
			<p class="paragraf">“Tabii aslında bu kolye onundu,” dedi Mathon kırmızı kumaş parçasını eline alırken. “Pişmanlık içinde kendini Fırat Nehri’ne attı. Bu iki kredi hiçbir zaman geri ödenmeyecek. Rodan, sandık, büyük duygular içinde olan insanların bir altın tefecisi için güvenli müşteriler olamayacağını söyler.   </p>
			<p class="paragraf">“Bak şuna! Buradaki durum farklı,” dedi öküz kemiğine işlenmiş bir yüzüğü gösterirken. “Bu yüzük bir çiftçiye aitti. Kadınlarının halılarını satın alıyordum. Çekirgeler geldi ve yemekleri yoktu. Ona yardım ettim ve yeni mahsul geldiğinde bana ödeme yaptı. Daha sonra tekrar bana geldi ve bir seyyahın anlattığı uzak diyarlardaki tuhaf keçilerden bahsetti. O kadar uzun ve yumuşak kılları varmış ki bu kıllardan yapılan halılar Babil’de gördüğümüz halılardan çok daha güzel olabilirmiş. Bu keçilerden bir sürü almak istiyordu ama parası yoktu. Bu seyahati yapıp keçileri buraya getirebilmesi için ona para ödünç verdim. Şimdi böyle bir sürüsü var ve gelecek sene Babillileri şu âna kadar görme şansına erişmiş oldukları en güzel halılarla şaşırtacağım. Yakında yüzüğünü geri vermem gerekiyor. En kısa zamanda borcunu ödeme konusunda ısrarcı.”  </p>
			<p class="paragraf">“Bazı ödünç para alanlar böyle mi yapıyor?” diye sordu Rodan.  </p>
			<p class="paragraf">“Eğer para getirisi olan bir amaçla kredi aldılarsa böyle oluyor. Eğer uygunsuz harcamalarından dolayı para istiyorlarsa paranı bir daha geri alamayabilirsin.”  </p>
			<p class="paragraf">Rodan sordu: “Bana bundan biraz bahseder misin?” Elinde nadir bir tasarıma sahip, taşlarla kaplı altın bir bilezik vardı.   </p>
			<p class="paragraf">Mathon ona sataştı: “Kadınlar arkadaşımın ilgisini çekiyor.”  </p>
			<p class="paragraf">Rodan cevap verdi: “Hâlâ senden gencim.”  </p>
			<p class="paragraf">“Doğru söylüyorsun ama bu sefer romantizmin olmadığı bir vakaya denk geldik. Bu bileziğin sahibi şişman ve yaşlı ve o kadar çok konuşuyor ki beni çıldırtıyor. Bir zamanlar çok paraları vardı ve iyi müşterilerimdi ama kötü zamanlardan geçiyorlar. Bu kadının tüccar yapmak istediği bir oğlu vardı. Bana şehirden şehre develeriyle seyahat edip bir yerden aldığını başka bir yerde satarak ticaret yapan kervan sahibi bir adama oğlunu ortak yapmak için ödünç para almaya geldi.   </p>
			<p class="paragraf">“Bu adam üçkâğıtçının teki çıktı ve çocukcağızı uzak bir şehirde parasız, arkadaşsız bir şekilde o uyurken erkenden yola çıkarak ortada bıraktı. Belki de bu çocuk büyüdüğü zaman ödemesini yapar; o zamana kadar bu krediden hiçbir faiz getirim olmayacak. Sadece bol laf. Fakat kabul etmeliyim ki bu taşlar kredi miktarını karşılıyor.”  </p>
			<p class="paragraf">“Peki bu kadın bu kredinin mantıklı olup olmadığıyla ilgili senin fikrini sordu mu?”  </p>
			<p class="paragraf">“Tam tersi. Oğlunu Babil’in en zengin ve güçlü adamı olarak görmek istiyordu. Bunun tersi söylendiğinde çok kızıyordu. Tartıştık. Tecrübesiz oğlunun aldığı riski biliyordum ama karşılığında bana bu güvenceyi vermiş olduğundan ona karşı gelemezdim.   </p>
			<p class="paragraf">“Bu,” diye devam etti Mathon, elindeki düğümlenmiş ipleri sallayarak, “deve tüccarı Nebatur’a aittir. Elindeki paradan daha büyük bir sürü almak istediğinde bana bu düğümü getirir, ben de ona ihtiyaçlarına göre para ödünç veririm. Nebatur bilge bir tüccar. Onun yargısına güveniyorum ve bu yüzden kendisine serbestçe kredi veriyorum. Babil’deki başka tüccarlara da onurlu davranışları yüzünden güveniyorum. Kefaletleri sandığıma hızlıca girip çıkıyor. İyi tüccarlar şehrimiz için önemli bir değerdir ve onların ticaretini kolaylaştırmak bana kâr getirirken Babil’i de zenginleştiriyor.”  </p>
			<p class="paragraf">Mathon daha sonra eline turkuazdan yapılmış bir böcek aldı ve tiksinerek yere attı. “Mısır’dan bir böcek. Bunun sahibinden altınımı geri alıp alamadığımı umursamıyorum. Ona bu konuda sitem ettiğimde, ‘Şanssızlıklar peşimi bırakmazken nasıl olur da borcumu ödeyebilirim? Sende daha çok para var,’ diyor. Ne yapabilirim ki? Kefalet babasına ait. İmkânları dar olsa da arsasını ve sürüsünü oğlunun işlerine kefalet olarak gösterdi. Genç adam ilk önce başarılı oldu, sonra da daha zengin olmak için fazla heyecanlı davrandı. Bilgisi yeterince olgun değildi. İşleri battı.   </p>
			<p class="paragraf">“Gençlik hırslıdır. Zenginliğe kısa yoldan gitmek ister ve zenginliğin temsil ettiği arzu nesnelerinin peşine düşer. Hızla zengin olabilmek için çoğu zaman gençler akılsız bir şekilde kredi çekerler. Tecrübeleri olmadığından umutsuz bir borcun birdenbire içine çeken, günlerce çıkamayacakları bir çukur olduğunu fark etmezler. Acı ve pişmanlıkların çukurunda güneşin parlaklığına gölge düşer ve geceleri rahatsız uykularla mutsuz geçer. Yine de altın ödünç almaktan çekinmemek gerekiyor. Tersine bunu teşvik ediyorum. Eğer amaç akılcıysa ödünç almayı tavsiye ediyorum. Tüccar olarak ilk başarımı ödünç alınmış altın paralar sayesinde gerçekleştirebildim.  </p>
			<p class="paragraf">“Peki o zaman ödünç veren kişi ne yapmalı? Gençler çaresiz ve hiçbir şey yapamıyorlar. Çekiniyorlar. Geri ödeme yapmak için hiçbir çaba göstermiyorlar. Kalbim de babanın arazisini ve sürüsünü elinden almaya karşı.”  </p>
			<p class="paragraf">Rodan, “Çok ilgilendiğim konulardan bahsediyorsun,” diye konuya girdi. “Ama sorumun cevabını duyamadım. Elli altın paramı kız kardeşimin kocasına ödünç vermeli miyim? Benim için çok önemliler.”  </p>
			<p class="paragraf">“Kız kardeşin benim çok saygı duyduğum, muhteşem bir kadın. Eğer kocası bana gelip elli altın para isteseydi, hangi amaç için kullanacağını sorgulardım.   </p>
			<p class="paragraf">“Eğer benim gibi tüccar olmak ve mücevher ve zengin mobilyalar alıp satmak için kullanacağını söyleseydi, ‘Peki bu alanlarda ne kadar bilgilisin? Neyi nereden en ucuza alacağını biliyor musun? İyi bir fiyata nerede satış yapabileceğini biliyor musun?’ derdim. Bu sorulara olumlu cevap verebilir mi?”  </p>
			<p class="paragraf">“Hayır, bu cevabı veremezdi,” diye kabul etti Rodan. “Hançer yaparken bana çok yardım etti ve dükkânlarımda çalıştı.”  </p>
			<p class="paragraf">“O zaman ona amacının akıllıca olmadığını söylerdim. Tüccarlar kendi zanaatlarını öğrenmeli. Hırs değerli olsa da pratik değil ve o yüzden ona altın ödünç vermezdim.  </p>
			<p class="paragraf">“Şöyle deseydi: ‘Tüccarlara çok yardım ettim. Smyrna’ya nasıl gidileceğini ve ev kadınlarının dokuduğu halıları düşük fiyata almayı biliyorum. Babil’de bu halıları yüksek bir kârla satabileceğim zengin insanları da tanıyorum.’ O zaman derdim ki: ‘Amacın akıllıca ve hırsın onurlu. Eğer bana bir güvence sağlayabilirsen sana memnuniyetle elli altın parayı ödünç veririm.’ ‘Onurlu bir adam olmak dışında güvencem yok ve sana krediyi geri ödeyeceğim,’ derse ben de şöyle bir cevap verirdim: ‘Her altın paraya çok değer veriyorum. Eğer hırsızlar sen Smyrna’ya giderken seni soyarsa ya da dönüş yolunda halıları çalarsa bana ödeme yapacak imkânın olmaz ve altınımı kaybetmiş olurum.’  </p>
			<p class="paragraf">“Bak Rodan, altın para, ödünç veren kişinin malıdır. Ödünç vermesi kolay. Eğer akılsız bir şekilde ödünç verilirse parayı geri almak zor. Bilge biri paranın geri dönüşünün garantisi olmadan parasını riske atmak istemez.  </p>
			<p class="paragraf">“O zaman,” diye devam etti, “zor durumda olan, kaderin üzerlerine çöktüğü kişilere yardım etmek iyi bir şey. Daha yeni başlayan kişilere yol almaları için yardım etmek ve değerli vatandaşlar olmalarını sağlamak da iyi bir şey. Fakat yardım bilge bir şekilde verilmelidir ki çiftçinin eşeği gibi başkalarına ait olan bir yükü kendi üzerimize almayalım.   </p>
			<p class="paragraf">“Yine sorunu başka yerlerden cevapladım Rodan ama cevabımı dinle: Elli altın paranı elinde tut. Senin emeğinin sana kazandırdığı ve sana bu emek karşılığı verilen ödül senindir ve kimse sen istemediğin sürece bunu elinden alamaz. Altını ödünç verip daha çok para kazanacak olsan bile yine de dikkatli ol ve farklı insanlara dağıt. Boşta duran altını sevmem ama riski daha da az severim.  </p>
			<p class="paragraf">“Kaç yıldır hançer ustası olarak çalışıyorsun?”  </p>
			<p class="paragraf">“Üç senedir.”  </p>
			<p class="paragraf">“Kralın hediyesi dışında kaç altın paran var?”  </p>
			<p class="paragraf">“Üç altın param var.”  </p>
			<p class="paragraf">“Çalıştığın her sene boyunca istediğin şeylerden kendini mahrum bırakıp bir altın para mı biriktirdin yani?”  </p>
			<p class="paragraf">“Evet, öyle.”  </p>
			<p class="paragraf">“O zaman elli yıl emek gösterip kendini mahrum bıraktığın şeyler sayesinde elli altın para mı biriktireceksin?”  </p>
			<p class="paragraf">“Bir hayat boyu emek demek bu.”  </p>
			<p class="paragraf">“Kız kardeşin acaba elli yıllık bronz eritme kazanının üzerindeki emeğinin karşılığını kocasının tüccar olmayı denemesi için tehlikeye atmanı ister miydi?”  </p>
			<p class="paragraf">“Senin kelimelerinle anlatırsam hayır.”  </p>
			<p class="paragraf">“O zaman ona git ve de ki: ‘Üç yıl boyunca gece gündüz çalıştım ve kalbimin isteklerinin hepsine karşı koydum. Her yıllık emeğimin ve kendimi kontrol etmemin sonucunda bir altın param var. Sen benim çok sevdiğim kardeşimsin, kocanın işinde çok başarılı ve zengin olmasını umuyorum. Arkadaşım Mathon’a makul ve mümkün gelecek bir plan sunarsa bir yıllık birikimimi memnuniyetle ödünç vererek kendini kanıtlaması için ona bir fırsat sağlarım.’ Bunu yap ve eğer başarılı olma ruhuna sahipse bunu kanıtlayabilir. Eğer başarısız olursa da sana bir gün ödeyebileceği bir miktar borçlanmış olur.   </p>
			<p class="paragraf">Altın ödünç vermemin nedeni, kendi ticari hayatımda kullanabileceğimden daha fazla altınım olması. Fazla altınımın başkaları için çalışmasını ve böylece daha çok altın kazanmasını istiyorum. Altınımı kaybetme riskini almak istemiyorum çünkü bu para için çalıştım ve onu güvence altına almak için kendimi bazı şeylerden mahrum bıraktım. O yüzden paramın güvende olduğundan ve bana geri verileceğinden emin olmadan hiç kimseye para ödünç vermiyorum. Eğer param üzerinden elde edilecek gelirin bana hemen ödeneceğine ikna olmazsam da paramı ödünç vermiyorum. Paraları olsaydı bile gerçekleştiremeyecekleri umutları var.   </p>
			<p class="paragraf">“Rodan, sana kefalet sandığımdan birkaç sır anlattım. Bu anlattıklarımdan yola çıkarak insanların zaaflarını ve geri ödeyemeyecekleri miktarları ödünç almaya yatkınlıklarını anlayabilirsin. Buradan da yüksek kazanç elde etmek için ne kadar yüksek umutları olduğunu görebilirsin. Eğer paraları olsaydı bile gerçekleştiremeyecekleri yanlış hayalleri var.   </p>
			<p class="paragraf">“Rodan, şimdi daha fazla altın kazanmak için kullanabileceğin bir miktar paran var. Benim gibi altın ödünç veren biri olmak üzeresin. Eğer güvenli bir şekilde bu parayı korursan senin için yüksek bir kazanç sağlar ve hayat boyu sana zevk ve kâr getirir. Ama elinden kaçırırsan sonsuza kadar senin için bir acı ve pişmanlık kaynağı olur.   </p>
			<p class="paragraf">“Bu cüzdanındaki altından istediğin nedir?”  </p>
			<p class="paragraf">“Güvende olması.”  </p>
			<p class="paragraf">“Bilge bir şey söyledin,” dedi Mathon onu onaylayarak. “Onun güvencede olmasını istiyorsun. Kardeşinin kocasında muhtemel bir kayıptan uzak durabileceğini düşünüyor musun?”  </p>
			<p class="paragraf">“Korkarım hayır, altınlarla ilgili çok akıllıca hareket etmiyor.”  </p>
			<p class="paragraf">“O zaman aptalca mecburiyet hislerinin seni etkilemesine izin verme ve hazineni kimseye emanet etme. Eğer ailene ya da arkadaşlarına yardım etmek istersen hazineni riske atmadan bunu yapma yöntemleri düşün. Unutma ki altın onu tutma konusunda yetenekli olmayanların elinden beklenmedik şekillerde kaçar gider. Paranı başkalarının kaybetmesine izin vereceğine gösteriş için harca daha iyi.   </p>
			<p class="paragraf">“En çok değer verdiğin hazinen nedir?”  </p>
			<p class="paragraf">“Daha fazla altın kazanması.”  </p>
			<p class="paragraf">“Yine bilgelikle konuşuyorsun. Para, daha fazla kazanmalı ve kendi kendine büyümelidir. Doğru kişiye ödünç verildiğinde bir insan yaşlandığında değerini ikiye katlamış olabilir. Kaybetme riskiyle karşı karşıya kalırsan kazanabileceğin <span xml:lang="en-US">her </span>şeyi kaybetme riskini de göze almış olursun.  </p>
			<p class="paragraf">“Bu yüzden altınının kazancını zorla katlayacağını düşünen hayalci insanların fantastik planlarından etkilenme. Bu tür planlar hayalperestlerin yarattığı şeylerdir; ticaretin güvenilir ve tehlikesiz kurallarını yeterince tanımamalarından kaynaklanmaktadır. Ne kazanmak istediğinle ilgili muhafazakâr ol ki hazineni elinde tutup tadını çıkarabil. Paranı aşırı faiz getirecek şekilde vermek aynı zamanda kaybını da çağırmaktır.   </p>
			<p class="paragraf">“Kendini başarılı olmuş olan insan ve girişimlerle ilişkilendirerek onların tavsiyeleri ile hazineni artırıp yine onların bilgelikleri ve tecrübeleriyle kazandığını güvence altına alabilirsin.   </p>
			<p class="paragraf">“Böylece tanrıların altın vermeye değer bulduğu kişilerin başına gelen şanssızlıklardan kaçınmış olursun.”  </p>
			<p class="paragraf">Rodan bilge tavsiyeleri için teşekkür etmeye çalıştığında Mothan onu dinlemedi, konuşmaya devam etti: “Kralın hediyesi sana çok şey öğretecek. Elli altın paranı elinde tutmak için çok dikkatli olman gerekiyor. Birçok kişi seni baştan çıkarmaya çalışacak. Sana birçok tavsiye verilecek. Yüksek kâr getiren girişimler teklif edilecek. Benim kefalet sandığımın hikâyeleri sana ders olsun; çantandan birine altın vermeden evvel mutlaka o altını nasıl geri alacağını bilmen gerekiyor. Eğer tavsiyelerim sana iyi geldiyse geri gel. Her zaman memnuniyetle sana tavsiye verebilirim.  </p>
			<p class="paragraf">“Sandığımın kapağının altına yazdırdığım şeyi git oku. Parayı ödünç alan kişi için de, ödünç veren kişi için de önemli bir şey yazıyor:  </p>
			<p class="resim"><img alt="" class="_idGenObjectAttribute-4" src="image/5.png"/>  </p>
		</div>
	</body>
</html>