<html xmlns="http://www.w3.org/1999/xhtml">
	<head>
		<title>1-10</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-10" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-9">BABİL’İN KİL TABLETLERİ  </p>
			<p class="paragraf ParaOverride-12">ST. SWITHIN<span xml:lang="fr-FR">’</span>S COLLEGE N<span xml:lang="en-US">ottingham University</span><span xml:lang="en-US">  </span></p>
			<p class="paragraf ParaOverride-12">Newark-on-Trent, Nottingham  </p>
			<p class="paragraf ParaOverride-13"><span class="CharOverride-7">21 Ekim 1934</span><span class="CharOverride-7"> </span><span class="CharOverride-7"> </span></p>
			<p class="paragraf"><span class="CharOverride-7">Profesör Franklin Caldwell,</span><span class="CharOverride-7">  </span></p>
			<p class="paragraf ParaOverride-2"><span class="CharOverride-7">İngiliz Bilim Gezisi, Hillah, Mezopotamya</span><span class="CharOverride-7">  </span></p>
			<p class="paragraf"><span class="CharOverride-7">Sevgili Profesör,</span><span class="CharOverride-7">  </span></p>
			<p class="paragraf"><span class="CharOverride-7">Son kazınızdan çıkan beş kil tablet, mektubunuzla aynı gemide buraya ulaştı. Sonsuz ilgimi çeken bu yazılı malzemeyi çevirirken çok güzel saatler geçirdim. Mektubunuza hemen cevap vermem gerekiyordu ama çevirileri bitene kadar erteledim. Ekte çevirileri bulabilirsiniz. </span><span class="CharOverride-7">  </span></p>
			<p class="paragraf"><span class="CharOverride-7">Kullandığınız koruyucu maddeler ve dikkatli paketlemeniz sayesinde tabletler hiç zarar görmeden buraya ulaştı. Anlattıkları hikâye, laboratuvarda bizim ilgimizi çektiği kadar sizin de ilginizi çekecek diye düşünüyorum. Geçmişin uzak diyarlarında Arap Geceleri gibi romantizm ve maceradan bahsetmesini bekliyorduk. Dabasir diye birinin borçlarını öderken yaşadığı sorunlardan bahsediyor olması, dünyanın son beş bin yıl içinde fazla da değişmediğini gösteriyor. </span><span class="CharOverride-7">  </span></p>
			<p class="paragraf"><span class="CharOverride-7">Çok tuhaf, bu eski yazılar beni, öğrencilerin söylemiyle darmaduman etti. Bir üniversite profesörü olarak birçok konuda bilgisi olan, düşünen bir insanım güya. Ama Babil’in toz kaplı harabelerinden adını hiç duymadığım bir adam çıkıyor ve borçlarımı nasıl ödeyebileceğimle ve cüzdanımda nasıl daha fazla altın olabileceğiyle ilgili yöntemler aktarıyor.  </span><span class="CharOverride-7">  </span></p>
			<p class="paragraf"><span class="CharOverride-7">Hoş bir düşünce; diyorum ki bugünlerde de eski Babil’de olduğu gibi bu fikrin işe yarayıp yaramadığını kanıtlamak ilginç olabilir. Bayan Shrewsbury ve ben Dabasir’in planlarını kendi planlarımız üzerinde uygulayarak geliştirmeyi planlıyoruz.</span><span class="CharOverride-7">  </span></p>
			<p class="paragraf"><span class="CharOverride-7">Değerli girişimlerinizde size iyi şanslar diliyorum ve hevesle yardım etmek için bekliyorum.</span><span class="CharOverride-7">  </span></p>
			<p class="paragraf ParaOverride-14"><span class="CharOverride-7">Saygılarımla,</span><span class="CharOverride-7"> </span><span class="CharOverride-7"> </span></p>
			<p class="paragraf ParaOverride-14"><span class="CharOverride-7">Alfred H. Shrewsbury,</span><span class="CharOverride-7">  </span></p>
			<p class="paragraf ParaOverride-14"><span class="CharOverride-7">Arkeoloji Departmanı</span><span class="CharOverride-7">  </span></p>
			<p class="paragraf ParaOverride-9"><span class="CharOverride-2">1. Tablet</span>  </p>
			<p class="paragraf"><span class="CharOverride-5">Ay dolduğunda, ben, Suriye’de kölelikten dönmüş olan, borçlarını ödemeye ve şehrim Babil’in saygınlığı</span><span class="CharOverride-5" xml:lang="en-US">na lay</span><span class="CharOverride-5">ık bir adam olacağına karar vermiş olan Dabasir, büyük arzularımı yerine getirmemde rehberlik eden ve yardımcı olan yöntemlerin kalıcı bir kaydını kilin üzerine tutuyorum.</span><span class="CharOverride-5">  </span></p>
			<p class="paragraf"><span class="CharOverride-5">Altın ödünç veren arkadaşı</span><span class="CharOverride-5" xml:lang="fr-FR">m Mathon’un ak</span><span class="CharOverride-5">ıllıca tavsiyeleri doğrultusunda, onurlu bir erkeğin borçtan çıkış yollarına ve kendine saygı duyulmasına götüreceğine inandığı yöntemlerini takip etmeye kararlıyım.</span><span class="CharOverride-5">  </span></p>
			<p class="paragraf"><span class="CharOverride-5">Bu plan benim umudum ve arzum olan üç amacı içeriyor.</span><span class="CharOverride-5">  </span></p>
			<p class="paragraf"><span class="CharOverride-5" xml:lang="de-DE">Ö</span><span class="CharOverride-5">ncelikle, plan gelecekteki iyiliğimi sağlıyor.</span><span class="CharOverride-5">  </span></p>
			<p class="paragraf"><span class="CharOverride-5">Bu nedenle, kazandığımın onda biri kendim için ayrılacak. Mathon bilgece şunları söyledi: </span><span class="CharOverride-5">  </span></p>
			<p class="paragraf"><span class="CharOverride-5">“Harcaması gerekmeyen altın ve gümüş paraları cüzdanında tutan adam ailesine ve kralına sadıktır.</span><span class="CharOverride-5">  </span></p>
			<p class="paragraf"><span class="CharOverride-5">“Cüzdanında sadece birkaç bakır para tutan adam ailesine ve kralına karşı kayıtsızdır. </span><span class="CharOverride-5">  </span></p>
			<p class="paragraf"><span class="CharOverride-5">“Fakat cüzdanında hiçbir şey olmayan adam ailesine karşı kaba, kralına karşı sadakatsizdir, kalbi de sertleşmiştir.”</span><span class="CharOverride-5">  </span></p>
			<p class="paragraf"><span class="CharOverride-5">“Bu yüzden bir şeyleri başarmak isteyen adamın cüzdanında şıngırdayacak paraları olmalıdır ki kalbi ailesine sevgi, kralına sadakatle dolsun.”</span><span class="CharOverride-5">  </span></p>
			<p class="paragraf"><span class="CharOverride-5">İkinci planda, babasının evinden sadakatle bana geri dönmüş olan güzel karıma imkânlar sağlanıyor</span><span class="CharOverride-5" xml:lang="en-US">. Mathon, </span><span class="CharOverride-5">sadık bir eşe iyi bakan bir erkeğin kendine yürekten saygı duyup amaçlarına bağlı kalacağını ve sonuçta güçlü ve kararlı olacağını söyler.</span><span class="CharOverride-5">  </span></p>
			<p class="paragraf"><span class="CharOverride-5">Bu nedenle, kazandığımın onda yedisi ev, giyecek, kıyafet ve yiyecek sağlamak için kullanılacaktır. Arta kalan parayla da ekstra harcamalarımız yapılmalıdır ki hayatımızda zevk ve keyif eksik olmasın. Ama bütün bu amaçlar için kazandığımın onda yedisinden fazla harcamamaya dikkat etmem gerekiyor. </span><span class="CharOverride-5">  </span></p>
			<p class="paragraf"><span class="CharOverride-5">Burada da planın başarısı yatıyor: kazandığımın bu kadarıyla yaşamak ve aldıklarımın hepsini bu miktarın içinde yapmak. </span><span class="CharOverride-5">  </span></p>
			<p class="paragraf ParaOverride-9"><span class="CharOverride-2">2. Tablet</span>  </p>
			<p class="paragraf"><span class="CharOverride-5">Plana göre kazançlarım ile borçlarım ödenecek. </span><span class="CharOverride-5">  </span></p>
			<p class="paragraf"><span class="CharOverride-5">Her ay dolduğunda, kazandığımın onda ikisi bana güvenerek borç vermiş kişiler arasında adil ve onurlu bir şekilde bölünecek. Böylece zaman içinde borçlarımın hepsi kapanmış olacak. </span><span class="CharOverride-5">  </span></p>
			<p class="paragraf ParaOverride-2"><span class="CharOverride-5">Bu yüzden de buraya borcumun olduğu herkesin ismini ve borç almış olduğum miktarı yazıyorum. </span><span class="CharOverride-5">  </span></p>
			<p class="paragraf"><span class="CharOverride-5">Fahru, dokumacı, 2 gümüş, 6 bakır para. </span><span class="CharOverride-5">  </span></p>
			<p class="paragraf"><span class="CharOverride-5">Sinjar, koltuk ustası, 1 gümüş para.</span><span class="CharOverride-5">  </span></p>
			<p class="paragraf"><span class="CharOverride-5">Ahmar, arkadaşım, 3 gümüş, 1 bakır para. </span><span class="CharOverride-5">  </span></p>
			<p class="paragraf"><span class="CharOverride-5">Zankar, arkadaşım, 4 gümüş, 7 bakır para. </span><span class="CharOverride-5">  </span></p>
			<p class="paragraf"><span class="CharOverride-5">Askamir, arkadaşım, 1 gümüş, 3 bakır para.</span><span class="CharOverride-5">  </span></p>
			<p class="paragraf"><span class="CharOverride-5">Harinsir, mücevherci, 6 gümüş, 2 bakır para.</span><span class="CharOverride-5">  </span></p>
			<p class="paragraf"><span class="CharOverride-5">Diarbeker, babamın arkadaşı, 4 gümüş, 1 bakır para.</span><span class="CharOverride-5">  </span></p>
			<p class="paragraf"><span class="CharOverride-5">Alkahad, ev sahibi, 14 gümüş para. </span><span class="CharOverride-5">  </span></p>
			<p class="paragraf"><span class="CharOverride-5">Mathon, altın simsarı, 9 gümüş para. Birejik, çiftçi, 1 gümüş, 7 bakır para. </span><span class="CharOverride-5">  </span></p>
			<p class="paragraf">(Buradan sonra tablet parçalanmış, deşifre edilemiyor)  </p>
			<p class="paragraf ParaOverride-9"><span class="CharOverride-2">3. Tablet</span><span class="CharOverride-2">  </span></p>
			<p class="paragraf"><span class="CharOverride-5">Bu alacaklılara toplam yüz on dokuz parça gümüş ve yüz kırk bir bakır para borçluyum. Bu meblağları borçlandım ve geri ödeme yapmanın bir yolunu bulamadığım için aptallıkla karımın babasının evine dönmesine izin verdim ve şehrimi</span><span class="CharOverride-5" xml:lang="da-DK"> terk edip </span><span class="CharOverride-5">zenginliği başka yerde aradım. Bu sırada sadece felaketlerle karşılaştım ve köle olarak satılacak kadar aşağılandım. </span><span class="CharOverride-5">  </span></p>
			<p class="paragraf"><span class="CharOverride-5">Mathon borçlarımı nasıl ödeyebileceğimi bana gösterdiği için kazandığımın bir kısmıyla borçlarımı kapatacağım. Müsrifliğimden dolayı olan başıma gelenlerden kaçmış olmam ne büyük aptallıkmış. </span><span class="CharOverride-5">  </span></p>
			<p class="paragraf"><span class="CharOverride-5">Bu yüzden alacaklılarımı ziyaret ederek onlara para kazanma yetim dışında şu anda verebilecek bir şeyimin olmadığını ama kazandığım paranın onda ikisini zamanla adil ve dürüst olarak borçlarımı kapatmaya harcayacağımı söyledim. Bundan fazlasını borçlarımı kapatmak için kullanamayacağımı söyledim. Eğer sabrederlerse bütün açığımı kapatacağımı anlattım. </span><span class="CharOverride-5">  </span></p>
			<p class="paragraf"><span class="CharOverride-5">En yakın arkadaşım olduğunu düşündüğüm Ahmar bana hakaret ederek beni aşağıladı. Çiftçi Birejik yardıma muhtaç olduğunu söyleyerek ilk ona olan borcumu ödemem için yalvardı. Ev sahibi Alkahad bana ters davranarak eğer bütün borcumu hemen ödemezsem sorun çıkaracağını söyledi.</span><span class="CharOverride-5">  </span></p>
			<p class="paragraf"><span class="CharOverride-5">Diğerlerinin hepsi teklifimi kabul ettiler. Bu yüzden de bu planı gerçekleştirmek için kararlılığım daha da pekişti. Borçlardan kaçmak yerine ödemeye çalışmanın çok daha kolay olduğunu fark ettim. Bütün alacaklılarımın isteklerine ve taleplerine karşılık veremesem de hepsiyle başa çıkmayı öğreneceğim.</span><span class="CharOverride-5">  </span></p>
			<p class="paragraf ParaOverride-9"><span class="CharOverride-2">4. Tablet</span>  </p>
			<p class="paragraf"><span class="CharOverride-5">Yine ay parlıyor. Özgür bir zihinle çok çalıştım. Güzel ve iyi yürekli karım borçlarımı ödeme niyetimi destekledi. Birlikte bilge bir ısrarla geçtiğimiz ay Nebatur için dayanıklı ve iyi bacaklara sahip develer alarak on dokuz gümüş para kazandım. Planıma göre bu parayı böldüm. Paranın onda birini kendime sakladım, onda yedisini karıma vererek günlük harcamalarımız için harcamasını salık verdim. Onda ikisini de borcum olan kişilere bakır paralara bölerek mümkün olduğunca eşit dağıtmaya çalıştım. </span><span class="CharOverride-5">  </span></p>
			<p class="paragraf"><span class="CharOverride-5">Ahmar’ı görmedim ama parayı karısına bıraktım. Birejik o kadar memnun oldu ki az daha elimi öpecekti. Yaşlı Alkahad huysuzlandı ve ona daha hızlı ödeme yapmamı söyledi. Eğer doğru düzgün yemek yiyerek endişelenmeden yaşayabilirsem çok daha hızlı ödeme yapabileceğimi söyledim. Diğerleri bana teşekkür ettiler ve çabamı takdir ettiklerini söylediler. </span><span class="CharOverride-5">  </span></p>
			<p class="paragraf ParaOverride-2"><span class="CharOverride-5">Böylece bir ayın sonunda borçlarım yaklaşık dört gümüş para değerinde azalmıştı ve iki gümüş para da bana kalmıştı, kimse üzerinde hak iddia edemezdi. Kalbim uzun zamandır olmadığı kadar hafifledi.</span><span class="CharOverride-5">  </span></p>
			<p class="paragraf ParaOverride-2"><span class="CharOverride-5">Yine ay parlıyor. Çok çalıştım ama pek başarılı olamadım. Çok az deve satın alabildim. Sadece on bir gümüş param var. Yine de karım ve ben planımızı uygulayarak yeni kıyafet almadan sadece bahçedeki bitkilerle beslendik. Yine paramın onda birini kendimize ayırdık, onda yedisiyle yaşadık. Bu sefer Ahmar ödememin miktarı küçük olmasına rağmen teşekkür ettiğinde şaşırdım. Birejik de sağ olsun teşekkür etti. Alkahad çok sinirlendi ama eğer istemiyorsa parayı geri alabileceğimi söylediğimde sakinleşti. Diğerleri de daha önceki gibi memnun oldular. </span><span class="CharOverride-5">  </span></p>
			<p class="paragraf"><span class="CharOverride-5">Yine ay parlıyor ve ben çok mutluyum. İyi bir deve sürüsü buldum ve birçok sağlıklı deve satın aldım. Bu sayede kırk iki gümüş para kazandım. Karım ve ben ihtiyacımız olan kıyafetleri ve sandaletleri satın aldık. Et ve ördek yedik. </span><span class="CharOverride-5">  </span></p>
			<p class="paragraf"><span class="CharOverride-5">Alacaklılarımıza sekiz gümüş para ödedik. Alkahad bile itiraz etmedi. </span><span class="CharOverride-5">  </span></p>
			<p class="paragraf"><span class="CharOverride-5">Bizi borcumuzdan kurtaracak olan bu plan gerçekten çok iyi ve bize aynı zamanda kendimize ayırabileceğimiz bir miktar da sağlıyor. </span><span class="CharOverride-5">  </span></p>
			<p class="paragraf"><span class="CharOverride-5">Bu kil tablete bir şeyler kazımamın üzerinden üç ay geçti. Her ay kazandığımın onda birini kendime ayırdım. Karım ve ben bazen çok zor olsa bile hep kazandığımın onda yedisiyle yaşadık. Her ay gelirimin onda ikisini alacaklılarıma ödeme olarak ayırdım. </span><span class="CharOverride-5">  </span></p>
			<p class="paragraf"><span class="CharOverride-5">Şimdi cüzdanımda sadece bana ait olan yirmi bir gümüş para var. Omzumun üzerinde başımın daha dik durmasını sağlıyor, arkadaşlarımın yanında gururla yürüyebiliyorum. </span><span class="CharOverride-5">  </span></p>
			<p class="paragraf"><span class="CharOverride-5">Karım evimizi çok güzelleştirdi ve gittikçe daha cazip bir hale getiriyor. Burada birlikte yaşamaktan çok memnunuz. </span><span class="CharOverride-5">  </span></p>
			<p class="paragraf"><span class="CharOverride-5">Bu plan gerçekten anlatılamayacak kadar değerli. Eskiden köle olan birini onurlu bir adama dönüştürdü.</span><span class="CharOverride-5">  </span></p>
			<p class="paragraf ParaOverride-9"><span class="CharOverride-2">5. Tablet</span>  </p>
			<p class="paragraf"><span class="CharOverride-5">Tekrar ay parlıyor ve bu tablete kazıdığımdan beri çok uzun zaman geçtiğini fark ettim. On iki ay geçmiş. Bugünü kaydetmem gerekiyor çünkü bugün borçlarımı tamamen ödedim. Bugün karım ve ben müteşekkir bir halde ısrarlı çabamızın sonuçlarını gördüğümüz için kendimize büyük bir ziyafet verdik. </span><span class="CharOverride-5">  </span></p>
			<p class="paragraf"><span class="CharOverride-5">Alacaklılarıma yaptığım son ziyarette birçok şey oldu. Ahmar kabalığından dolayı üzüldüğünü belirterek benden af diledi ve benim onun en iyi arkadaşı olduğumu söyledi. Yaşlı Alkahad da çok kötü değildi: “Eskiden şekillendirilmesi gereken yumuşak bir kil parçasıydın ve sana dokunan her elin seni şekillendirmesine izin veriyordun. Şimdi kenarları olan bir bronz parçasına dönüştün. Eğer gümüş ya da altın paraya ihtiyacın olursa benden istemekten çekinme.” </span><span class="CharOverride-5">  </span></p>
			<p class="paragraf"><span class="CharOverride-5">Bana saygı duyan tek kiş</span><span class="CharOverride-5" xml:lang="pt-PT">i o de</span><span class="CharOverride-5">ğil. Pek çok kişi benimle saygılı konuşuyor. İyi kalpli karımın gözlerindeki ışık kendime güvenmemi sağlıyor. </span><span class="CharOverride-5">  </span></p>
			<p class="paragraf"><span class="CharOverride-5">Yine de benim başarımı sağlayan, bu plan. Tüm borçlarımı ödememi ve cüzdanımda hem altı</span><span class="CharOverride-5" xml:lang="nl-NL">n hem de g</span><span class="CharOverride-5">ümüş </span><span class="CharOverride-5" xml:lang="pt-PT">para </span><span class="CharOverride-5">olmasını sağladı. Hayatta ilerlemek isteyen herkese bu planı tavsiye ediyorum. Gerçekten de eski bir kölenin borçlarını ödemesini ve cüzdanında altın olmasını bile sağlıyorsa herhangi bir insanın bağımsızlığı bulmasına yardım edemez mi? Benim de bu planla daha işim bitmedi. Bu planın beni zengin edeceğine inanıyorum. </span><span class="CharOverride-5">  </span></p>
		</div>
	</body>
</html>