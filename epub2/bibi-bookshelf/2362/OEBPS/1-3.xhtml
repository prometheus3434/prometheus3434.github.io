<html xmlns="http://www.w3.org/1999/xhtml">
	<head>
		<title>1-3</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-3" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-2">ALTIN İSTEYEN ADAM  </p>
			<p class="paragraf">Babil’in at arabası ustası Bansir, çok isteksizdi. Basit evinin ve açık atölyesinin olduğu arsayı çevreleyen alçak duvara hüzün içinde bakıyordu; atölyede yarı bitirilmiş bir at arabası duruyordu.   </p>
			<p class="paragraf">Karısı sık sık kapıda beliriyordu. Kendisine kaçamak bakışlar atmasından anlaşıldığı kadarıyla gıda stokları tükenmek üzereydi ve at arabasını bitirmek için çalışması gerekiyordu. Çekiç vurarak, kesip biçerek, parlatarak, boyayarak, tekerleklerin kenarlarına deriyi gererek. Bunların hepsini yapmalıydı ki varlıklı müşterisinden ödemesini alabilsin.   </p>
			<p class="paragraf">Yine de şişman ve kaslı vücuduyla duvarın üzerinde oturmaya devam etti. Zihni yavaş ve sabırlı bir şekilde cevabını bulamadığı bir soruyu evirip çeviriyordu. Fırat Nehri<span xml:lang="fr-FR">’</span>nin bu vadisine özgü sıcak, tropik güneş acımasızca üzerine vuruyordu. Alnında beliren ter damlaları, kaşlarının kenarından akarak kendilerini kıllı göğsünün karmaşası içine hiç belli etmeden bırakıveriyordu. Evinin ötesinde kralın sarayının yüksek ve geniş duvarlarını görmek mümkündü. Hemen yakınlarda mavi gökyüzünü delen Bel Tapınağı’nın renkli kulesi gözüküyordu. Bu ihtişam dolu yerin hemen yanıbaşında kendisininki gibi düzensiz, bakımsız evler vardı. Babil hep böyleydi; ihtişam, gösteriş ve göz kamaştıran zenginlikle en yoksun fakirlik, plansız, sistemsiz bir şekilde şehrin koruyucu duvarlarının içinde yan yana yer alıyordu. Eğer bakmış olsaydı hemen arkasında zenginlerin at arabalarının ve ayaklarında sandaletler olan tüccarların, yalınayak dilencilerin oluşturduğu kalabalığın iç<span xml:lang="nl-NL">inden ge</span>çtiklerini görecekti. Zenginler bile köle su taşıyıcılarına yol açabilmek için olukları temizlemek zorunda kalıyorlardı çünkü bu, “kralın işiydi”. Her köle keçi derisinden yapılmış bir kapta taşıdığı suyu, kralı<span xml:lang="de-DE">n asma bah</span>çesini sulamaya götürüyordu. Bansir kendi sorunlarını düşünmekten bu faal şehrin curcunasını umursayacak ya da dikkat edecek halde değildi. Tanıdık bir lirin tellerinden gelen beklenmedik tıngırtı onu bu hayallere dalmış halinden tutup çıkardı. Döndüğünde, en yakın arkadaşının hassas, gülümseyen yüzünü gördü. Mü<span xml:lang="de-DE">zisyen Kobbi. “Tanr</span>ılar sana cömert davransın dostum,” diyerek başladı Kobbi gösterişli selamına. “<span xml:lang="de-DE">Görünüşe göre</span> sana o kadar cömert davranmışlar ki daha fazla çalışmana gerek kalmamış. İyi şansını tebrik ediyorum. Hatta seninle paylaşıyorum bu iyi şansı. Dopdolu cüzdanından iki mütevazı şekel çıkarıp asilzadelerin ziyafetinin sonuna kadar bana ödünç vermeni rica ediyorum. Yokluklarını fark etmeyeceksin bile.” “Eğer iki şekelim olsaydı,” diye umutsuzlukla cevap verdi Bansir, “hiç kimseye ödünç vermezdim. Sana, yani en yakın arkadaşıma bile ödünç vermezdim. Onlar benim servetim olurdu, bütün servetim. Kimse bütün servetini ödünç vermez, en yakın arkadaşına bile olsa.” “Ne!” diye samimi bir şaşkınlıkla bağırdı Kobbi. “Cüzdanında bir şekel bile mi yok? Buna rağ<span xml:lang="fr-FR">men duvar</span>ın üzerinde heykel gibi oturuyor musun? Neden at arabanı bitirmiyorsun? Asil damak zevkine nasıl yetişeceksin yoksa? Bu senlik bir davranış değil, dostum. Senin sonsuz enerjin nerede? Bir şeyler seni strese mi soktu? Tanrılar senin başına bir iş mi getirdi?”  </p>
			<p class="paragraf">Bansir de aynı fikirdeydi. “Tanrıların bana bir işkencesi olmalı bu. Bir rüya ile başladı, anlamsız bir rüya; rüyamda imkânları olan bir adam olduğumu gördüm. Kemerime bağlı çantam dolup taşıyordu, sikkelerden dolayı ağırlaşmıştı<span xml:lang="de-DE">. Umars</span>ız dilencilere dağıttığım şekeller vardı; karıma ve kendime ne istersem almak için kullandığım gümüş paralar vardı; gelecek için bana güvence veren altınlar vardı, böylece gümüşleri harcarken hiç tasalanmıyordum. Görkemli bir tatmin hissi vardı içimde! Çalışkan arkadaşını tanımazdın. Karımı da tanıyamazdı<span xml:lang="es-ES">n, y</span>üzündeki endişe kırışıklarının hepsi yok olmuştu, mutluluktan parlıyordu. Yine evliliğimizin ilk günlerindeki gülümseyen genç kı<span xml:lang="it-IT">za d</span>önüşmüştü.” “Hoş bir rüyaymış hakikaten,” dedi Kobbi. “Peki o zaman bu hoş hislerden sonra neden duvarın üzerinde öyle oturuyorsun?” <span xml:lang="nl-NL">“Neden mi! Uyand</span>ığımda ve para çantamın ne kadar boş olduğunu hatırladığımda bir başkaldırı hissi bürüdü içimi. Gel bu konuyu birlikte konuşalım. Denizcilerin dediği gibi aynı geminin yolcusuyuz ikimiz. Gençken birlikte rahipleri ziyaret ederek bilgeliklerinden yararlandık. Genç adamlar olarak birbirimizin zevklerini paylaştık. Yetişkin erkekler olarak da her zaman yakın olduk. Tatmin olmuş kişileriz. Uzun saatler çalışarak kazandıklarımızı özgürce harcamak bizi tatmin etti. Geçtiğimiz yıllarda para kazanmış olsak da zenginliğin getirdiği mutlulukları sadece hayal edebiliyoruz. Of! Aptal koyunlardan ne farkımız var? Dünyanın en zengin şehrinde yaşıyoruz. Gezginler diyor ki hiçbir şehir bu kadar zengin değil. En yakın arkadaşımın, yani senin cüzdanın boş ve bana diyorsun ki: ‘Senden önemsiz bir miktar olan iki şekeli ödünç alıp asillerin ziyafetine katılabilir miyim?’ Ve ben ne cevap veriyorum? ‘Cüzdanım burada, içindekileri memnuniyetle paylaşırım,’ mı diyorum? Hayır, kabul etmeliyim ki benim de cüzdanım seninki kadar boş. Mesele nedir? Neden gümüş ve altınımız yok bizim? Giyim ve yemekten fazlasına yetecek kadar paramız neden yok? Oğullarımızı düşün. Onlar da babalarının izinden gitmeye devam etmiyor mu? Oğullarımız ve onların aileleri ve onların oğulları ve onların oğullarının aileleri de bu kadar altın hazinesinin ortasında yaşayıp bizim gibi ekşi keçi sütü ve yulaf ezmesini mi ziyafet olarak görecekler?’’ diye cevap verdi Bansir.   </p>
			<p class="paragraf">“Arkadaş olduğumuz yıllar boyunca hiç böyle konuştuğunu duymamıştım Bansir,” dedi Kobbi şaşırarak.   </p>
			<p class="paragraf">“Yıllar boyunca hiç bunları düşünmedim de ondan. Şafaktan günbatımına, bir insanın yapabileceği en iyi at arabalarını yapmak için uğraştım. Bir gün tanrıların değerli çabalarımı fark ederek bana büyük zenginlikler bağışlayacaklarını umdum. Bunu hiç yapmadılar. Sonunda anlıyorum ki hiçbir zaman da yapmayacaklar. Bu yüzden de kalbim kırık. İmkânları olan bir adam olmak istiyorum. Toprak ve büyükbaş hayvan sahibi olmak, güzel kıyafetler giymek istiyorum; cüzdanımda para olmasını istiyorum. Bunları elde etmek için bütün gücümle çalışmaya varım; derim soyulana kadar bütün aklımı, zekâmı, kendimi vermeye hazırım ama emeklerimin adil bir karşılığı olmasını istiyorum. Bizim sorunumuz nedir? Soruyorum sana! Altını olanlar için bol olan o güzel şeylerden biz neden hak ettiğimiz kadarını alamıyoruz?”  </p>
			<p class="paragraf">Kobbi cevap verdi: “Cevabını nasıl bilebilirim ki! Ben de senin gibi hissediyorum. Lirimi çalarak kazandığım para hemen akıp gidiyor. Ailemin aç kalmaması için ince eleyip sık dokumam, plan yapmam gerekiyor. Göğsümün derinliklerinde zihnimde akan müziği akıtabileceğim büyüklükte bir lire duyduğum özlem var. Böyle bir enstrümanla kralın bile daha önce duymadığı güzellikte bir müzik yaratabilirim.”  </p>
			<p class="paragraf">“Böyle bir lirin olmalı. Babil’deki hiç kimse bu liri senden daha tatlı çalamaz. Öyle güzel müzik yaparsın ki sadece krallar değil tanrılar da mest olur. İkimiz de kralın köleleri kadar fakirken nasıl böyle bir enstrüman alabilirsin ki? Çanlar! Geliyorlar.” Parmağıyla nehirden yukarı doğru çıkan dar sokaktaki yarı çıplak, taşıdıkları suyun ağırlığıyla terleyen uzun sıra halindeki köleleri gösterdi. Ritmik bir şekilde yürüyorlardı, her birinin beli keçi derisinin içinde taşıdıkları sudan dolayı bükülmüştü.   </p>
			<p class="paragraf">Kobbi, “Başlarındaki adamın duruşu ne güzel,” diyerek yük taşımadan adamların önünde yürüyen kişiye işaret etti. “Geldiği yerin önemli kişilerinden, belli.”  </p>
			<p class="paragraf">Bansir de aynı fikirdeydi. “O sıranın içinde birçok iyi duruşlu insan var. Bizim kadar iyi adamlar onlar da. Kuzeyden gelen uzun boylu, sarışın, güneyden gelen güleryüzlü siyahi erkekler, daha yakın ülkelerden gelen kısa, koyu tenli adamlar. Hep birlikte nehirden bahçelere düzenli olarak ritmik bir şekilde gidip geliyorlar, her gün, yıllarca; önlerinde hevesle hayal edebilecekleri bir şey yok. Saman yatakların üzerinde yatıyorlar, yulaf ezmesiyle besleniyorlar. Zavallılara acımalısın Kobbi! Ben onlara acıyorum. Aynı zamanda onlardan daha iyi koşullarda olduğumuzu da görüyorum, en azından özgür insanlarız.”  </p>
			<p class="paragraf">“Doğrudur Bansir, düşüncesi keyifsiz olsa da. Yıllarca köle olarak yaşamak istemeyiz. Çalış, çalış, çalış! Hiçbir yere varmadan hem de.  </p>
			<p class="paragraf">“Başkalarının altınları elde nasıl ettiğini öğrenip biz de onların yaptığını yapsak mı?”   </p>
			<p class="paragraf">Bansir düşünceli bir şekilde cevap verdi: “Bilenlere sorarsak belki öğrenebileceğimiz bir sırları vardır.”  </p>
			<p class="paragraf">“Tam da bugün eski arkadaşımız Arkad’ın yanından geçtim; altın at arabasını sürüyordu. Onun statüsündeki başkalarının yapacağı gibi beni görmemezlikten gelmedi. Tam tersi, bana el salladı; etrafımızdakiler onun müzisyen Kobbi’yle arkadaş olduğunu gördü,” dedi Kobbi.   </p>
			<p class="paragraf">Bansir, “Babil’deki en zengin insan olduğu söyleniyor,” dedi.   </p>
			<p class="paragraf">Kobbi cevap olarak, “O kadar zengin ki kral bile devlet hazinesiyle ilgili işlerde ona başvuruyormuş,” dedi.   </p>
			<p class="paragraf">Bansir arkadaşının sözünü kesti: “O kadar zengin ki eğer onunla gecenin karanlığında karşılaşırsam ellerim hemen şişman cüzdanını arar.”  </p>
			<p class="paragraf">“Hiç de bile,” diye karşı çıktı Kobbi. “Bir insanın zenginliği, taşıdığı cüzdanda değildir. Şişman bir cüzdan eğer yeni altınlar gelmiyorsa hemen boşalır. Arkad’ın cüzdanını her zaman dolu tutmasının sırrı, ne kadar çok harcarsa harcasın sürekli bir yerden gelen bir gelirinin olması.”  </p>
			<p class="paragraf">“Gelir, işte mesele tam da bu,” diye atladı Bansir. “Duvarda otururken ya da uzak diyarlara gittiğimde cüzdanıma akmaya devam edecek bir gelirim olsaydı keşke. Arkad nasıl gelir elde edileceğini biliyordur mutlaka. Benimki kadar yavaş bir zihne bile anlatabilir mi dersin?”  </p>
			<p class="paragraf">“Bence bildiklerini oğlu Nomasir’e aktarmış. Kervansaray’da anlatıldığına göre Nineveh’e gidip babasının yardımı olmadan oradaki en zengin adamlardan biri olmamış mı?” diye cevap verdi Kobbi.   </p>
			<p class="paragraf">“Kobbi, bana ilham verdin,” diyen Bansir’in gözlerinde yeni bir parıltı vardı. “İyi bir arkadaştan bilgeliğini bizle paylaşmasını istemenin bir bedeli yok ve Arkad her zaman iyi bir arkadaştı. Cüzdanlarımızın bir doğan yuvası kadar boş olmasına aldırmamalı. Bu bize engel olmasın. Altınların ortasında yokluk çekmekten yorulduk. İmkânları olan adamlar olmak istiyoruz. Gel, Arkad’a gidelim ve bizim de nasıl gelir elde edebileceğimizi soralım.”  </p>
			<p class="paragraf">“Gerçekten ilham verici şeyler söylüyorsun Bansir. Benim için de yeni bir bakış açısı getiriyor söylediklerin. Şu âna kadar neden imkânlarımız olmadığıyla ilgili de bir fikrim oluşuyor. Hiçbir zaman aramadık bunu. Babil’deki en sağlam at arabalarını yapmak için uğraştın. Bütün emeğin bu yöndeydi. Bu bağlamda başarılı oldun. Ben de lir çalma alanında ustalaşmak istedim. Ben de bu alanda başarılı oldum.  </p>
			<p class="paragraf">“Emeğimizi sarf ettiğimiz alanlarda başarılı olduk. Tanrılar bu şekilde devam etmemize müsaade etti. Şimdi bir ışık görüyoruz, doğan bir güneş parlaklığında. Daha zengin olmak için daha fazla öğrenmemiz gerektiğini gösteriyor bize. Bu yeni anlayış ile arzularımızı gerçekleştirmenin onurlu yollarını bulabiliriz.”  </p>
			<p class="paragraf">“Bugün hemen Arkad’ın yanına gidelim,” dedi Bansir. “Çocukluk günlerimizden beri arkadaşımız olan diğer arkadaşlarımıza da soralım. Bizden daha iyi durumda olmayanlarla birlikte giderek belki Arkad’ın bilgeliğinden hep birlikte yararlanabiliriz.”  </p>
			<p class="paragraf">“Her zaman arkadaşlarını düşündün Bansir. Bu yüzden bu kadar çok arkadaşın var. Senin dediğin gibi olsun. Bugün hemen gidelim ve başkalarını da beraberimizde götürelim.”  </p>
			<p class="paragraf">Antik Babil’de Arkad isimli çok zengin bir adam yaşıyordu. Zenginliğinin ünü almış yürümüştü. Aynı zamanda eli açıklığıyla da meşhurdu. Yaptığı yardımlarda, ailesine karşı, kendi harcamalarında cömertti. Yine de her yıl zenginliği arttı, parası harcamalarından daha hızlı büyüdü.   </p>
			<p class="paragraf">Gençken arkadaşları yanına gelip ona soruyorlardı: “Arkad, sen bizden daha şanslısın. Biz hayatta kalma mücadelesi verirken sen Babil’in en zengin adamı oldun. En iyi kıyafetleri giyip en nadir bulunan yiyecekleri yiyebiliyorsun. Bizse ailemizi toplum içine çıkılabilir bir şekilde giydirmeye ve karınlarını doyurabilmeye kanaat etmek zorundayız.  </p>
			<p class="paragraf">“Bir taraftan da bir zamanlar koşullarımız aynıydı. Hocamız aynı ustaydı. Aynı oyunları oynadık. Ne derslerinde ne de oyunlarında bizden üstün değildin. Geçen bu yıllarda bizden daha onurlu bir vatandaş olmadın. Gördüğümüz kadarıyla da bizden daha fazla ya da daha şevkle çalışmadın. Peki o zaman neden kader bizi yok sayarak bütün güzel şeyleri sana verdi?’”  </p>
			<p class="paragraf">Arkad bu laflara şiddetle karşı çıktı: “Gençliğimizden beri sadece kendinizi idame ettirmenin ötesinde bir para kazanmadıysanız bunun nedeni ya zenginliği inşa etmenin kurallarını öğrenmediğiniz ya da bu kurallara dikkat etmediğiniz içindir. Vefasız kader, kimseye kalıcı bir şey getirmeyen, hırçın bir tanrıçadır. Tam tersine, kazanılmamış altınları verdiği her adamın sonunu da getirir. Bütün aldıklarını kısa sürede harcayan adamlar yaratır; zevklerini ve arzularını artık tatmin edemeyen adamlar kalır ardında. İyi davrandığı başka adamlar da cimrileşip bütün zenginliklerini ellerinde tutarak sahip olduklarını harcamaktan korkar, yerine yenisini koyma yetisine sahip olmadıklarını bilirler. Hırsız ve felaket korkularıyla boş hayatlar sürerek gizli bir mutsuzluk içinde yaşarlar.  </p>
			<p class="paragraf">“Başkaları da vardır ki kazanmadıkları altını alarak ve ona ekleyerek mutlu ve tatmin olmuş vatandaşlar olarak hayatlarına devam ederler. Bunlar o kadar azdır ki sadece söylentilerden dolayı varlıklarından haberdarım. Birden zengin olmuş adamları bir düşünelim ve gerçekten böyle mi durum bir bakalım.”  </p>
			<p class="paragraf">Arkadaşları mirasla zengin olan adamlar için bu bahsettiklerinin geçerli olduğunu kabul ettiler. Onun nasıl bu kadar zengin olduğunu sorduklarında, Arkad anlatmaya devam etti:   </p>
			<p class="paragraf">“Gençliğimde etrafıma baktığımda mutluluk ve tatmin getiren iyi şeyler gördüm. Ve fark ettim ki zenginlik, bu şeylerin gücünü artırıyor.  </p>
			<p class="paragraf">“Zenginlik güçtür. Zenginlik birçok şeyi mümkün kılar. Evini en zengin eşyalarla donatabilir, uzak diyarlara yelken açabilir, farklı ülkelerin kendine özgü yiyecekleriyle ziyafetler çekebilirsin. Altın işçisinin süslemeleriyle taş parlatan ustanın eserlerini satın alabilir, hatta tanrılar için görkemli tapınaklar inşa edebilirsin. Bütün bunları ve daha fazlasını duyularını ve ruhunu tatmin etmek için yapabilirsin.  </p>
			<p class="paragraf">“Ve bunları fark ettiğimde, ben de hayattaki iyi şeylerden kendi payımı talep etmeye karar verdim. Uzakta durup da başkalarının zevk almasını hasetle seyredenlerden biri olmayacaktım. Ucuz ama nispeten saygın gözüken kıyafetleri giyip tatmin olmayacaktım. Fakir bir adamın payıyla mutlu olmayacaktım. Tam tersi, kendimi iyi şeylerden oluşan bu ziyafete davet ettirecektim.  </p>
			<p class="paragraf">“Mütevazı bir tüccarın oğlu, büyüklüğünden dolayı miras umudu olmayan bir ailenin ferdi olarak, dediğiniz gibi insanüstü güçler ya da bilgeliklerle de donatılmadığımdan istediğimi elde etmek için zamana ihtiyacım vardı ve derinlikli bir araştırma yapmam gerekiyordu.  </p>
			<p class="paragraf">“Zaman, herkesin fazlasıyla sahip olduğu bir şey. Hepiniz zengin olmak için gereken zamanın elinizden kayıp gitmesine izin verdiniz. Fakat kabul ediyorsunuz ki haklı olarak gurur duyduğunuz iyi aileler dışında elinizde hiçbir şey yok.  </p>
			<p class="paragraf">“Araştırma ve öğrenmeye gelince, bizim bilge hocamız iki farklı öğrenme türü var dememiş miydi! Biri öğrendiğimiz ve bildiğimiz şeyler ve diğeri de bilmediğimiz şeyi bulmak için gerekli olan eğitim. Böylece nasıl zengin olunabileceğini öğrenmeye karar verdikten sonra bunu görev bilip en iyi şekilde nasıl gerçekleştirebileceğimi araştırdım. Gün ışığının altındayken ışığın parlaklığının tadını çıkarmak zaten mantıklı değil mi? Nasıl olsa ruh dünyasına gittiğimizde oranın karanlığı ve hüzünleri üzerimize çökecek.  </p>
			<p class="paragraf">“Kayıt ofisinde kâtip olarak iş buldum. Her gün uzun saatler boyunca kil tabletler üzerinde çalıştım. Haftalarca, aylarca çalıştım ama kazancım bu çabayı yansıtmıyordu. Yemek ve giyim ve tanrılara kefaret ve hatırlayamadığım başka şeyler bütün kazancımı emiyordu. Fakat azmimi yitirmedim.   </p>
			<p class="paragraf">“Ve bir gün tefeci Algamish şehir yönetimine gelerek dokuzuncu yasanın bir kopyasını istedi ve bana dedi ki: ‘Bu belgeye iki gün içinde ihtiyacım var. Eğer zamanında yetiştirirsen sana iki bakır para vereceğim.’  </p>
			<p class="paragraf">“Çok sıkı çalıştım fakat yasa çok uzundu. Algamish geri geldiğinde iş bitmemişti. Bana çok kızdı, eğer kölesi olsaydım beni kesin döverdi. Şehir yöneticisi bana zarar vermesine izin vermeyeceğinden korkusuzca dedim ki: ‘Algamish, zengin bir adamsın. Bana nasıl zengin olabileceğimi söyle ve ben de bütün gece kile yazı kazıyayım, güneş doğduğunda işin tamamlanmış olsun.’  </p>
			<p class="paragraf">“Gülümseyerek bana cevap verdi: ‘Girişken bir üçkâğıtçısın ama peki, tamam diyelim bu anlaşmaya.’  </p>
			<p class="paragraf">“Bütün gece kil tabletlerin üzerinde çalıştım, sırtım ağrıdı, mumun kokusu başımı ağrıttı, gözlerim artık görmüyordu. Fakat gündoğumunda geri geldiğinde iş tamamlanmıştı.   </p>
			<p class="paragraf">“‘Şimdi, bana söz verdiğin şeyi anlat,’ dedim.   </p>
			<p class="paragraf">“‘Anlaşmanın sana düşen kısmını gerçekleştirdin oğlum,’ dedi kibarca. ‘Şimdi ben de kendime düşen kısmını gerçekleştirebilirim. Bilmek istediğin şeyleri sana söyleyeceğim. Yaşlanıyorum ve yaşlılar konuşmayı sever. Genç biri yaşlı bir adama geldiğinde yılların bilgisini alır. Fakat gençler yaşlıların sadece geçmişle ilgili bilgeliğe sahip olduğunu, bu yüzden bildiklerinin işe yaramayacağını düşünürler. Yanılırlar, şunu unutma: Bugün parlayan güneş senin babanın doğduğu gün de parlıyordu ve senin son torunun diğer dünyanın karanlığına geçerken de parlamaya devam edecek.  </p>
			<p class="paragraf">Gençler meteor gibi parlayan ışıkların gökyüzündeki aydınlığı oluşturduğuna inanıyor. Halbuki yaşın getirdiği bilgelik, yeri sabit yıldızlar gibi denizcilerin yollarını bulmasına yardımcı olur.  </p>
			<p class="paragraf">‘“Şu sözlerime dikkat edersen şimdi sana söyleyeceğim şeyin doğruluğunu anlayabilirsin ve dün geceki çabanın boşa gittiğini düşünebilirsin.’   </p>
			<p class="paragraf">“Kalın ve dolaşık kaşlarının altından bana kurnaz bir bakış atarak alçak ama güçlü bir tonda, ‘Kazancımın bir kısmının bana kalmasına karar verdiğimde zenginliğin yolunu buldum. Bunu sen de yapabilirsin,’ dedi.  </p>
			<p class="paragraf">“Sonra bana keskin bakışlarla bakmaya devam etti ama başka bir şey söylemedi.  </p>
			<p class="paragraf">‘Bu kadar mı?’ diye sordum.   </p>
			<p class="paragraf">‘“Bu kadarı, bir çobanın kalbini para ödünç veren birinin kalbine dönüştürmek için yeterli oldu,’ diye cevap verdi.   </p>
			<p class="paragraf">‘“Fakat bütün kazandığım benim değil mi zaten?’ diye devam ettim.   </p>
			<p class="paragraf">‘“Hiç de bile. Kıyafetlerini yapan adama para vermiyor musun? Sandaletlerini yapan adama para vermiyor musun? Yediğin şeylerin parasını vermiyor musun? Babil’de para harcamadan yaşayabilir misin? Geçtiğimiz ay kazandıklarının sonucu olarak neyi gösterebilirsin? Geçtiğimiz senenin? Aptal! Kendin dışında herkese para ödüyorsun. Başkaları için çalışıyorsun. Bari bir köle ol da sahip olan kişi sana yiyecek ve kıyafet versin. Kazandığının onda birini kendine saklarsan on yılda elinde ne kadar para olur düşünsene.’   </p>
			<p class="paragraf">“Rakamlar konusundaki bilgim beni ortada bırakmadı ve cevap verdim: ‘Bir yılda kazandığım kadar.’  </p>
			<p class="paragraf">‘“Gerçeğin sadece yarısını söylüyorsun,’ diye tersledi beni. ‘Biriktirdiğin her altın para, senin için çalışan bir köle demek. Her bir bakır para, senin için çalışabilecek bir köle çocuğu. Eğer zengin olursan biriktirdiğinin senin için kazanmaya devam etmesi ve onun çocuğunun da kazanması gerekiyor ki bu sayede o çok istediğin bolluğa kavuşabilesin.  </p>
			<p class="paragraf">‘“Uzun bir gecenin karşılığını sana vermediğimi ve seni kandırdığımı düşünebilirsin ama aslında senin yaptığının karşılığının bin katını veriyorum sana, tabii söylediklerimi anlayabilecek zekâya sahipsen.  </p>
			<p class="paragraf">‘“Kazandığının bir bölümü sende kalmalı. Ne kadar az kazanırsan kazan, bu miktar onda birden az olmamalı. Daha fazla da olabilir. Önce kendine ödeme yap. Kıyafetlerini ve sandaletlerini yapanlara, yemeğe ve tanrılara kefaret verdikten sonra kalacak olandan fazlasını verme.  </p>
			<p class="paragraf">‘“Zenginlik de bir ağaç gibi küçük bir tohumdan büyüyor. İlk biriktirdiğin bakır, zenginlik ağacını büyütecek olan şey. Bu tohumu ne kadar erken ekersen ağacın da o kadar çabuk büyümeye başlar. Onu düzenli birikimle beslersen en yakın zamanda gölgesinde keyif çatabileceğin hale gelir.’  </p>
			<p class="paragraf">“Bunları söyledikten sonra tabletlerini alıp gitti.   </p>
			<p class="paragraf">“Söyledikleri üzerine uzun uzun düşündüm ve mantıklı olduğuna, dediklerini denemeye karar verdim. Eskiye göre param daha az değildi. O miktarın farkını hissetmeden harcamalarımı yaptım. Birikimim arttıkça arada harcama arzularım uyandı; satıcıların Fenikelilerin diyarlarından gemilerle ya da başka yerlerden develerle getirdiği şeyleri satın almak istedim. Ama bilge bir şekilde kendimi tuttum.   </p>
			<p class="paragraf">“Konuşmamızın üzerinden on iki ay geçtikten sonra Algamish yine geri geldi ve sordu: ‘Oğlum, geçtiğimiz sene boyunca kazandığın paranın en az onda birini kendine ayırdın mı?’  </p>
			<p class="paragraf">“‘Evet efendim, bunu yaptım,’ diyerek gururla cevap verdim.   </p>
			<p class="paragraf">“‘Bu çok iyi,’ dedi gülümseyerek. ‘Peki bu parayla ne yaptın?’  </p>
			<p class="paragraf">‘“Parayı tuğla ustası Azmur’a verdim. Uzak yerlere gittiğini ve bana Tyre’de Fenikelilerin nadir kuyumlarından satın alacağını söyledi. Döndüğünde bu aldıklarını yüksek fiyatlara satıp aradaki farkı bölüşeceğiz.’  </p>
			<p class="paragraf">‘“Her aptal ders alarak öğrenir,’ diye homurdandı. ‘Neden tuğla ustasının kuyumlar hakkındaki bilgilerine güveniyorsun? Fırıncıya gidip yıldızlar hakkında soru sorar mıydın? Yıldızlar hakkında bir şeyler öğrenmek için elbet bir gökbilimciye giderdin; düşünebilseydin eğer gideceğin yer bir astrolog olurdu. Birikimlerin gitti evlat, zenginlik ağacını kökünden sarstın. Ama bir tane daha dik, tekrar dene. Ve gelecek sefer eğer kuyumlarla ilgili bir fikre ihtiyacın varsa kuyumcuya git. Koyunlarla ilgili doğru bir şey öğrenmek istiyorsan çobana git. Tavsiye bedava verilen bir şey olsa da kimden ne konuda tavsiye aldığına dikkat et. Birikimleri konusunda bu konuda tecrübesi olmayan birinden tavsiye alan biri, bunun bedelini aldığı fikirlerin yanlışlığına birikimlerini kurban ederek öğrenir,’ dedi ve yanımdan ayrıldı.   </p>
			<p class="paragraf">“Ve aynen dediği gibi oldu. Fenikeliler sahtekâr çıktılar ve Azmur’a değerli gibi gözüken ama aslen değersiz olan cam parçaları sattılar. Algamish’in dediği gibi yine her bakır paranın onda birini sakladım; artık bu alışkanlığı oluşturmuş olduğum için biriktirmek hiç de zor gelmiyordu.   </p>
			<p class="paragraf">“On iki ay sonra Algamish yine kâtipler odasında beni ziyaret etti ve sordu: ‘En son gördüğümden beri ne gibi gelişmeler oldu?’   </p>
			<p class="paragraf">‘“Kendime düzenli bir şekilde ödeme yaptım,’ diye cevap verdim. ‘Bu sefer birikimlerimi kalkan yapan usta Aggar’a bronz alması için teslim ettim ve dört ayda bir bana faiz ödüyor.’  </p>
			<p class="paragraf">“‘Bu iyi. Peki aldığın faizle ne yapıyorsun?’  </p>
			<p class="paragraf">‘“Bal ve iyi şarap ve baharatlı keklerle büyük bir ziyafet çekiyorum. Kendime kırmızı bir tunik de aldım. Bir gün umarım genç bir eşek alacağım binmek için.’  </p>
			<p class="paragraf">“Algamish bu söylediklerime güldü. ‘Birikimlerinin çocuklarını yemişsin. O zaman onların senin için çalışmasını nasıl beklersin? O zaman onların çocukları olur mu? İlk önce kendine bir altın köle ordusu al, ondan sonra pişman olmadan istediğin kadar zengin ziyafetler çekebilirsin.’   </p>
			<p class="paragraf">“Böyle diyerek uzaklaştı. Bu sefer onu iki sene görmedim. Geri geldiğinde yüzünde derin kırışıklıklar vardı ve gözleri çökmüştü, artık çok yaşlı bir adamdı. Ve bana dedi ki: ‘Arkad, istediğin zenginliği elde ettin mi?’  </p>
			<p class="paragraf">“Ve ben cevap verdim: ‘Daha bütün istediklerimi elde etmedim ama bir zenginliğim var ve bu zenginliğimle daha da fazla para kazanıyorum ve o kazandığım para da daha fazla para kazanıyor.’  </p>
			<p class="paragraf">“‘Hâlâ tuğla ustalarının tavsiyelerine uyuyor musun?’ diye sordu.   </p>
			<p class="paragraf">“‘Evet, tuğla yapma konusunda çok iyi tavsiye veriyorlar,’ diye yanıtladım.  </p>
			<p class="paragraf">“‘Arkad, derslerini iyi öğrendin. Önce kazandığından daha azıyla yaşamayı öğrendin. Sonra kendi alanlarında tavsiye verebilecek insanlara fikir danışmayı öğrendin. Ve sonunda altının senin için çalışmasını sağlamayı öğrendin.   </p>
			<p class="paragraf">“‘Parayı kendine ayırmayı öğrendin, onu tutmayı ve kullanmayı. Bu yüzden de sorumluluk gerektiren bir pozisyonu artık yerine getirebilecek kıvamdasın. Ben yaşlanıyorum. Oğullarım sadece para harcamayı düşünüyorlar ve para kazanmakla ilgilenmiyorlar. Benim çok mülküm var ve artık hepsine hâkim olamıyorum. Benim için Nippur’a gidip oradaki topraklarımla ilgilenirsen seni ortağım yaparım ve mal varlığımı seninle paylaşırım.’   </p>
			<p class="paragraf">“Böylece Nippur’a gittim ve Algamish’in oradaki mülkleriyle ilgilenmeye başladım ki bu gerçekten de oldukça büyük bir sorumluluktu. Hırslı olduğum ve parayı yönetme konusunda bu üç kuralı benimsemiş olduğum için mal varlığının değerini artırabildim. Zenginleştim ve Algamish’in ruhu karanlığa doğru gittiğinde, hukuken düzenlemiş olduğu üzere mal varlığının bir kısmı bana kaldı.”  </p>
			<p class="paragraf">Arkad hikâyesini anlatmıştı. Arkadaşlarından bir tanesi, “Algamish seni mirasçısı yaptığı için gerçekten şanslıymışsın,” dedi.   </p>
			<p class="paragraf">“Şansımın tek nedeni daha onunla tanışmadan zengin olma isteğine sahip olmamdı. Dört yıl boyunca amacımdan dönmeyeceğimi kazancımın onda birini biriktirerek kanıtlamadım mı? Yıllar boyu balıkların her rüzgâr değişikliğindeki davranışlarını bilen, ağını ona göre atan bir balıkçıya şanslı mı derdiniz? Fırsat, kendini beğenmiş bir tanrıçadır ve hazırlıksız olanlarla vaktini harcamaz.”   </p>
			<p class="paragraf">“İlk yılın birikimlerini kaybettikten sonra devam etmiş olman güçlü bir azme sahip olduğunu gösteriyor. Sıradışı biri olduğun belli oluyor,” dedi bir başka arkadaşı.   </p>
			<p class="paragraf">“Azim mi!” dedi Arkad. “Çok saçma. Azim bir insana gerçekten taşıyamayacağı bir deveyi taşımak için güç verebilir mi? Ya da öküze taşıyamayacağı bir yükü taşıtabilir misiniz? Azim demek kendinize koyduğunuz hedeften şaşmadan ona ulaşmak için yolunuza devam etmek demektir. Ne kadar küçük de olsa kendime bir görev verdiğimde onu sonuçlandırmadan rahat edemem. Yoksa önemli şeyleri yapabileceğime dair nasıl inancım olur? Eğer kendime 100 gün boyunca köprüyü geçerek şehre gidip orada bir çakıl taşını suya atacağımı hedef koyarsam bunu yaparım. Yedinci günde hatırlamama bile gerek kalmaz. Hiçbir zaman yarın iki taş atayım, aynı şey demem. Onun yerine adımlarımı tekrar atıp taşı suya atarım. Yirminci günde kendime ‘Arkad, bu işe yaramıyor. Her gün bir çakıl taşını suya atmanın ne faydası var? Bir avuç taşı suya at ve bitsin,’ demem asla. Kendime bir hedef belirlediğimde mutlaka gerçekleştiririm. Bu yüzden de zor ve gerçekleştiremeyeceğim hedefler koymuyorum kendime, çünkü rahatıma düşkünüm.”   </p>
			<p class="paragraf">Bunun üzerine diğer bir arkadaşı söz aldı ve dedi ki: “Eğer söylediklerin doğruysa, ki hepsi mantıklı geliyor, her insan bu basit şeyleri gerçekleştirseydi herkese yetecek kadar zenginlik olmazdı.”  </p>
			<p class="paragraf">“Zenginlik insan enerjisini nereye verirse orada büyür,” diye cevap verdi Arkad. “Eğer zengin bir adam yeni bir saray yaparsa ödediği altınlar yitirilmiş mi sayılır? Hayır, altınların bir kısmı tuğla ustasında, bir kısmı inşaat işçisinde, bir kısmı sanatçıdadır. Eve emek veren her kişi, zenginliğin bir parçasına sahip olmuştur. Saray bittiğinde değeri bütün bu masrafların toplamı değil midir? Üzerinde olduğu toprağın değeri sarayın varlığıyla birlikte artmamış mıdır? Peki yanındaki arsa, saray orada olduğu için daha değerli değil midir? Zenginlik sihirli şekillerde büyür. Hiç kimse sınırlarını bilemez. Fenikeliler denizden gelen ticari zenginlikleriyle çıplak sahillerde görkemli şehirler inşa etmediler mi?”  </p>
			<p class="paragraf">Arkadaşlarından bir başkası “O zaman bizim de zengin olabilmemiz için tavsiyen nedir?” diye sordu. “Yıllar geçti, artık genç de değiliz ve kenara hiçbir şey koymadık.”  </p>
			<p class="paragraf">“Tavsiyem, Algamish’in bilgeliğini örnek alın ve kendinize şöyle söyleyin: ‘Kazandığımın bir kısmı bende kalmalı.’ Sabah kalktığınızda bunu düşünün. Öğlen kendinize bunu hatırlatın. Gece bunu düşünün. Her gün, her saat başı bunu düşünün. O kadar çok kez bunu kendinize söyleyin ki harfler gökyüzünde ateşten yapılmış bir şekilde belirsin gözlerinizin önünde.   </p>
			<p class="paragraf">“Kendinizi bu fikre alıştırın. Kendinizi bu düşünceyle doldurun. Daha sonra makul gelen bir miktar belirleyin. Gelirinizin onda birinden az olmasın ve bunu bir kenara koyun. Gerekirse diğer harcamalarınızı buna göre ayarlayın. İlk önce bu miktarı kenara koyun. Zaman içinde sadece size ait olan bir hazinenizin olmasının nasıl zengin bir his olduğunu duyumsayacaksınız. Büyüdükçe sizi kamçılayacak. Size yeni bir mutluluk verecek. Daha çok kazanmak için çaba sarf etmek isteyeceksiniz. Kazançlarınız arttıkça aynı orandaki miktar sizin olacak, değil mi?   </p>
			<p class="paragraf">“Daha sonra hazineniz sizin için çalışmalı. Sizin köleniz olmalı. Çocuklarınızı ve çocuklarınızın çocuklarını kendiniz için çalıştırmalısınız.  </p>
			<p class="paragraf">“Geleceğiniz için gelir kaynağınızı garantilemelisiniz. Yaşlılara bakın, bir süre sonra sizin de onlardan biri olacağınızı unutmayın. Hazinenizi çok dikkatli bir şekilde yatırımlar a yönlendirin ki kaybolmasın. Yüksek faizler sizi kayalara çağıran, geminizi batıracak olan sirenlerin tatlı ama yalancı melodilerinden farklı değildir.   </p>
			<p class="paragraf">“Tanrılar sizi yanlarına çağırdığında aileniz ihtiyaçlarını karşılayabilsin diye biriktirin. Düzenli olarak küçük ödemeler yaparsanız böyle bir korumayı sağlamanız mümkün olur. Tutumlu bir insan büyük bir miktarı böyle akıllıca bir neden için kenara koymayı hiç ertelemez.   </p>
			<p class="paragraf">“Bilge insanlara fikir danışın. İşi parayla ilgili olan kişilerin tavsiyelerini dinleyin. Benim yaptığım gibi tuğla ustası Azmur’a para verme gibi hataları böylece yapmazsınız. Küçük ve güvenli bir getiri, her zaman riskten yeğdir.   </p>
			<p class="paragraf">“Buradayken hayatın tadını çıkarın. Kendinizi fazla zorlamayın ya da çok fazla biriktirmeye çalışmayın. Eğer kazandığınızın sadece onda birini tutabiliyorsanız bununla tatmin olun. Bunun dışında gelirinize göre yaşayın ve harcamaktan korkup cimrileşmeyin. Hayat güzel ve tadı çıkarılması gereken şeylerle dolu.”  </p>
			<p class="paragraf">Arkadaşları ona teşekkür edip yanından ayrıldılar. Bazıları sessiz kaldılar; hayal güçleri pek gelişmemişti ve anlayamıyorlardı. Bazıları alaycı tepkiler verdiler çünkü zengin birinin parasını onun kadar imkânı olmayan arkadaşlarıyla paylaşması gerektiğini düşünüyorlardı. Bazılarınınsa gözünde yeni bir ışık vardı. Fark etmişlerdi ki Algamish’in kâtipler odasına geri gelmesinin nedeni bir adamın karanlıktan aydınlığa çıkışını izlemekti. Bu adam ışığı bulduğunda da yeri onun için hazırdı. Kendisi olup biteni anlayana, fırsata hazır olana kadar kimse o yeri onun için dolduramazdı.   </p>
			<p class="paragraf">Bu son grupta olanlar ileriki yıllarda sık sık Arkad’ı ziyaret ettiler ve Arkad da onları her seferinde memnuniyetle karşıladı. Onlara tavsiyeler verdi ve bilgeliğini arkadaşlarıyla büyük bir mutlulukla paylaştı. Yatırımlarını değerlendirme konusunda onlara yardımcı oldu, hangi yatırımın onlara güvenli bir getirisi olabileceği konusunda fikir verdi; birikimlerin kaybolmaması ya da getirisi olmayan bir şeye dönüşmemesi gerekiyordu.   </p>
			<p class="paragraf">Bu adamların hayatlarındaki dönüm noktası, Algamish’in Arkad’a, Arkad’ın da onlara aktardığı gerçekliği fark ettiklerinde oldu.   </p>
		</div>
	</body>
</html>