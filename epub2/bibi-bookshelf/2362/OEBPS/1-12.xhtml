<html xmlns="http://www.w3.org/1999/xhtml">
	<head>
		<title>1-12</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-12" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-10">BABİL’DEKİ EN ŞANSLI ADAM  </p>
			<p class="paragraf">Kervanının başında, Bab<span xml:lang="en-US">il’in</span> tü<span xml:lang="fr-FR">ccar prensi Sharru Nada</span> vardı. Güzel kıyafetlere bayılırdı; hep gösterişli ve zengin görünümlü şeyler giyerdi. Hayvanlara meraklıydı; enerji dolu bir Arap atına binerdi. Yaşını tahmin etmek mümkün değildi, hele de iç dünyasını anlamak imkânsızdı.   </p>
			<p class="paragraf">Şam’dan çöl üzerinden yapılan yolculuk zorluydu, uzundu. Bunlar umurunda değildi. Arap kabileleri kervanları soymak için şiddet kullanmaya fazlasıyla hevesliydiler. Yanında güvenliğini sağlamak için muhafızlar bulunduğundan fazla endişelenmiyordu.   </p>
			<p class="paragraf">Onu asıl rahatsız eden şey, Şam’dan yanında getirdiği genç adamdı. Hadan Gula, senelerdir ortağı olan Arad Gula’nın torunuydu; Arad’a asla geri ödeyemeyeceğini düşündüğü manevi bir borcu vardı. Torunu için bir şeyler yapmak istemesine rağmen düşündükçe bu genç adam için bir şeyler yapmanın zorluğunun farkına vardı.   </p>
			<p class="paragraf">Genç adamın yüzüklerine ve küpelerine bakarak düşündü: “Erkeklerin mücevher takabileceğini düşünüyor ama dedesinin sert yüz hatlarına sahip. Dedesi hiç böyle gösterişli kıyafetler giymiyordu. Onu yine de benimle gelmesi için davet ettim. Yeni bir başlangıç yapabilmesi için yardımım olabilir. Babasının mahvettiği miras durumundan uzaklaşmasına yardımcı olabilirim.”  </p>
			<p class="paragraf">Hadan Gula düşüncelerini böldü: “Neden bu kadar çok çalışıyorsun? Neden kervanınla birlikte bu uzun yolculuklara çıkıyorsun? Hayatın tadını hiç çıkarmıyor musun?”  </p>
			<p class="paragraf">Sharru Nada gülümsedi. “Hayatın tadını çıkarmak mı?” diye tekrarladı söylediklerini. “Eğer sen Sharru Nada olsaydın hayatın tadını çıkarmak için ne yapardın?”  </p>
			<p class="paragraf">“Eğer senin kadar zengin olsaydım prensler gibi yaşardım. Sıcak çölün bir ucundan bir ucuna seyahat etmezdim. Şekeller cüzdanıma girdiği gibi harcardım. En güzel kıyafetleri giyer, en nadir mücevherleri takardım. Benim hoşuma gidecek hayat böyle olurdu, yaşamaya değer bir hayat.”   </p>
			<p class="paragraf">İki adam da güldüler.   </p>
			<p class="paragraf">“Deden hiç mücevher takmıyordu,” diye cevap verdi Sharru Nada. Sonra şakayla karışık devam etti: “İş yapmak için hiç vakit ayırmaz mıydın?”  </p>
			<p class="paragraf">“İş köleler içindir,” diye cevap verdi Hadan Gula.   </p>
			<p class="paragraf">Sharru Nada dudağını ısırdı ama cevap vermedi. Sessizce onları yokuştan aşağı götüren yolda atlarını sürmeye devam ettiler. Atını dizginleyerek uzaklardaki yeşil vadiye işaret etti: “Bak burada bir vadi var. Aşağıya doğru baktığında uzaklarda Babil’in duvarlarını hayal meyal görebilirsin. Kule, Bel Tapınağı’na ait. Eğer gözlerin keskinse tepesindeki sonsuz ateşin dumanını da görebilirsin.”  </p>
			<p class="paragraf">“Orası Babil mi? Hep dünyanın en zengin şehrini görmek istemiştim,” diye cevap verdi Hadan Gula. “Dedem bu şehirde servet edinmeye başlamış. Keşke hâlâ hayatta olsaydı. O zaman bu kadar sıkışık durumda olmazdık.”  </p>
			<p class="paragraf">“Ruhunun ona verilmiş olan zamandan daha uzun bir süre burada durmasını neden isteyelim ki? Sen ve baban onun başlatmış olduğu iyi işlere devam edebilirsiniz.”  </p>
			<p class="paragraf">“İkimiz de onun yeteneğine sahip değiliz. Babam da ben de altın şekelleri kendimize nasıl çekeceğimizin sırrını bilmiyoruz.”  </p>
			<p class="paragraf">Sharru Nada cevap vermedi. Atını dehleyerek vadiye doğru yolda ilerlemeye devam etti. Kızıl bir toz bulutu içinde olan kervan arkalarından onları takip ediyordu. Bir süre sonra kralın yoluna vardılar ve güneye doğru dönerek işlenmiş tarlaların yanından geçtiler.   </p>
			<p class="paragraf">Tarlalardan birinde çapa yapan üç yaşlı adam Sharru Nada’nın dikkatini çekti. Tuhaf bir şekilde tanıdık geliyorlardı. Ne kadar garip! Aynı tarlanın yanından kırk yıl sonra geçtiğinizde aynı adamları orada çapa yaparken görmek mümkün değildi ki. İçinden bir ses, onların aynı adamlar olduğunu söylüyordu. Adamlardan bir tanesi kendinden emin olmayan bir şekilde çapayı tutuyordu. Diğeri öküzlerin yanından yürüyor, çekmeye devam etmeleri için onlara sopalarla vuruyordu. Kırk yıl önce bu adamlara özenmişti! Onlarla yer değiştirmek istemişti. Bir de şimdiki durumuna bak. Gururla kendini takip eden kervanına doğru bir bakış attı. İyi seçilmiş deve ve eşekleri Şam’dan değerli mallarla yüklenmişti. Mal varlığının sadece tek bir parçasıydı bu kervan.   </p>
			<p class="paragraf">Çapa yapanlara işaret ederek, “Kırk yıl önce çapalamış oldukları tarlayı hâlâ çapalıyorlar,” dedi.  </p>
			<p class="paragraf">“Aynı gibi gözüküyorlar ama sence gerçekten aynı adamlar mı?”  </p>
			<p class="paragraf">“Onları ilk burada gördüm,” diye cevap verdi Sharru Nada.   </p>
			<p class="paragraf">Hatıralar zihnine üşüşüyordu. Neden geçmişi geçmişte bırakıp o günü yaşayamıyordu? Sanki bir resimmişçesine gözünün önünde Arad Gula’nın gülümseyen yüzü belirdi. Kendisiyle yanındaki kötümser genç adam arasındaki sınır birden yok oldu.   </p>
			<p class="paragraf">Kendini başkalarından üstün gören, parmakları yüzüklerle bezenmiş bu müsrif adama nasıl yardım edebilirdi ki? Çalışmak isteyenlere verebileceği işler vardı ama kendini çalışmanın üzerinde gören birine verecek işi yoktu. Yine de Arad Gula’ya bir şeyler borçluydu, yarım yamalak yapmamalıydı bu iyiliği. Kendisi de, Arad Gula da hiçbir zaman hiçbir şeyi yarım yapmamışlardı. O tarz adamlar değillerdi.   </p>
			<p class="paragraf">Birden gözünün önünde bir plan belirdi. Ama ardından aklından itiraz sesleri yükseldi. Kendi ailesini ve konumunu düşünmeliydi. Zalimce, acı verici olurdu bu. Hızlı karar veren bir adamdı, bütün itirazları kenara itti ve harekete geçmeye karar verdi.   </p>
			<p class="paragraf">“Değerli büyükbabanın ve benim daha sonra çok kârlı olan işbirliğimizin nasıl başladığını öğrenmek ister misin?” diye sordu.  </p>
			<p class="paragraf">“Altın şekelleri nasıl kazandığınızı söylesen? Bilmem gereken tek şey bu,” diye atlattı onu genç adam.   </p>
			<p class="paragraf">Sharru Nada onun cevabını dinlemeden devam etti: “Çapa yapan adamlarla başlayalım. Senin yaşlarındaydım. Birlikte yürüdüğüm insan grubu yaklaşınca, iyi kalpli yaşlı çiftçi Megiddo, onların yarım yamalak yaptıkları çapa işiyle alay etti. Megiddo benim yanıma zincirlenmişti. ‘Şu tembel adamlara baksana,’ dedi. ‘Çapayı tutan çapanın derine gitmesi için çaba sarf etmiyor, diğerleri de öküzlerin hizada kalmasını sağlayacak hiçbir şey yapmıyorlar. Kötü çapa yapınca ürün alamayacaklarını bilmiyorlar mı?’”  </p>
			<p class="paragraf">Hadan Gula şaşkınlıkla sordu: “Megiddo’ya zincirlendiğini mi söylüyorsun?”  </p>
			<p class="paragraf">“Evet, boynumuzda bronz tasmalar vardı, birbirimize kalın bir zincirle bağlıydık. Onun hemen yanı başında Zabado vardı, Zabado koyun hırsızıydı. Onu Harroun’dan tanıyordum. Sıranın sonundaysa Korsan denilen bir adam vardı, ismini bize söylemediği için ona lakap takmıştık. Göğsünde birbirine geçmiş yılanların olduğu bir dövme vardı, bu yüzden onun denizci olduğunu düşünmüştük. Sıra herkes dört ayak üzerinde yürüyecek şekilde organize edilmişti.”  </p>
			<p class="paragraf">Duyduklarına inanamayan Hadan Gula, “Bir köle gibi zincirlenmiş miydiniz?” diye sordu.   </p>
			<p class="paragraf">“Büyükbaban benim eskiden köle olduğumu sana söylemedi mi?”  </p>
			<p class="paragraf">“Senden bahsetti ama böyle bir durum olduğunu ima edecek bir şey söylemedi.”   </p>
			<p class="paragraf">Sharru Nada, “En gizli sırlarını bile emanet edebileceğin bir adamdı. Sen de güvenebileceğim bir adamsın, değil mi?” diyerek genç adamın gözlerinin içine baktı.   </p>
			<p class="paragraf">“Benim sessizliğime güvenebilirsin ama şaşkınım. Nasıl köle olduğunu bana anlatır mısın?”  </p>
			<p class="paragraf">Sharru Nada omuzlarını silkti. “Herkes bir anda köle olabilir. Benim felaketimi kumar oynamak ve içki içmek çağırdı. Kardeşimin akılsızlıklarının kurbanı oldum. Bir kavga sırasında arkadaşını öldürdü. Ölen kişinin dul eşine beni kefalet olarak veren babam, kardeşimi yargılanmaktan kurtarmaya çalışıyordu. Babam özgür kalmamı sağlayacak parayı bulamayınca, dul kadın beni köle tacirine sattı.”  </p>
			<p class="paragraf">“Ne kadar utanç verici! Hiç adilce değil!” diye itiraz etti Hadan Gula. “Söyle bana, tekrar özgürlüğüne kavuşabildin mi?”  </p>
			<p class="paragraf">“Oraya geleceğiz ama daha değil. Hikâyeme devam edelim. Biz yanlarından geçerken çapa yapanlar bize kötü kötü baktılar. Bir tanesi şapkasını çıkarıp eğilerek, ‘Babil’e hoş geldiniz kralın misafirleri. Sizi şehir duvarlarının öte tarafında bekliyor, ziyafet sofrası da hazır, çamur tuğlalar ve soğan çorbası,’ dedi. Kahkahalarla güldüler.   </p>
			<p class="paragraf">“Korsan sinirlenip yüksek sesle küfretti.  </p>
			<p class="paragraf">“‘Kralın bizi beklediğine dair söyledikleri de ne?’ diye sordum.   </p>
			<p class="paragraf">‘“Belimiz kırılana kadar şehir duvarları için tuğla taşıyacağız demek. Belki de belimiz kırılmadan bizi döverek öldürürler. Beni dövemezler. Öldürürüm onları.’  </p>
			<p class="paragraf">“Sonra Megiddo konuştu: ‘Köle sahiplerinin çalışkan, hevesli köleleri öldürmesi pek de mantıklı olmaz. Sahipler iyi köleleri sever ve onlara iyi davranırlar.’  </p>
			<p class="paragraf">“Zabado yorum yaptı: ‘Kim çok çalışmak ister ki? Bu çapacılar bilge kişiler. Çalışarak bellerini kırmıyorlar. Sadece gerektiği kadar yapıyorlar.’  </p>
			<p class="paragraf">“‘Kaytararak hayatta bir yere gelmek mümkün değil,’ diye itiraz etti Megiddo. ‘Eğer bir hektarı çapalarsan bunun iyi bir iş günü olduğunu her patron anlar. Eğer yarım hektarı çapalarsan kaytardığın belli olur. Ben kaytarmıyorum. Çalışmayı ve iyi bir iş çıkarmayı seviyorum, iyi iş tanıdığım en iyi arkadaş. Şu âna kadar sahip olduğum bütün iyi şeyler onun sayesinde, çiftliğim, ineklerim, mahsulüm, her şeyim.’  </p>
			<p class="paragraf">“Zabado alay ederek, ‘Peki şimdi bütün bunlar nerede?’ dedi. ‘Uzun dönemde akıllı olup çalışmadan var olabilmek en iyisi. Zabado’ya iyi bakın, eğer duvarları inşa etme işine bizi koşarlarsa Zabado ya su taşıyacak ya da başka kolay bir iş yapıyor olacak, siz de o sırada tuğla taşıyarak belinizi kırıyor olacaksınız.’ Saçma gülüşüyle kahkaha attı.   </p>
			<p class="paragraf">“Gece korktum. Uyuyamadım. Muhafızların ipinin yakınında durdum. Diğerleri uyurken o sırada nöbette olan Godoso’nun dikkatini çektim. O iriyarı Araplardan biriydi, serseriydi, cüzdanını çalıp aynı zamanda boğazını da kesecek tiplerdendi.   </p>
			<p class="paragraf">“‘Söylesene, Godoso,’ diye fısıldadım. ‘Babil’e vardığımızda bizi duvarlar için mi kullanacaklar?’  </p>
			<p class="paragraf">“‘Neden soruyorsun?’ diye dikkatle sordu.  </p>
			<p class="paragraf">“Yalvararak cevap verdim: ‘Anlamıyor musun? Gencim. Yaşamak istiyorum. Ölümüne çalıştırılmak ya da ölümüne dayak yemek istemiyorum. Bana iyi bir patron bulmamız mümkün değil mi?’  </p>
			<p class="paragraf">“Fısıldayarak cevap verdi: ‘Sana söyleyeyim: İyi bir adamsın, Godoso’nun başına iş açmıyorsun. Genelde ilk köle pazarına gideriz. Dinle beni. Alıcılar geldiğinde ben senin iyi bir çalışan olduğunu, iyi bir patron için çok çalışacağını söyleyeceğim. Seni satın almalarını sağla. Eğer kendini satın aldıramazsan ertesi gün tuğla taşıma işine koşulursun. O da çok zor iş.’  </p>
			<p class="paragraf">“Benden uzaklaştıktan sonra sıcak kumun üzerine uzanıp yıldızlara bakarak iş hakkında düşündüm. Megiddo işin en iyi arkadaşı olduğunu söylemişti, işin benim de en iyi arkadaşım olup olamayacağını düşündüm. Eğer beni bu durumdan kurtarırsa kesinlikle en yakın arkadaşım olabilirdi.  </p>
			<p class="paragraf">“Megiddo uyandığında iyi haberi ona da söyledim. Babil’e yürürken tek umut ışığımız bu öğrendiklerimdi. Öğleden sonra duvarlara gelmiştik ve sıra sıra insanları görebiliyordum; siyah karıncalar gibi gözüküyorlardı; dik diyagonal yollarda bir aşağı bir yukarı yürüyorlardı. Yaklaştıkta çalışmakta olan binlerce insan gördük; bazıları hendek kazıyor, bazıları da çamurdan tuğla yapıyorlardı. Tuğlaları büyük sepetlerle sırtlarında duvar ustalarına taşıyanlar ise en büyük çoğunluğu oluşturuyordu.<span class="dipp CharOverride-8"><span id="footnote-001-backlink"><a class="_idFootnoteLink _idGenColorInherit" href="1-12.xhtml#footnote-001">1</a></span></span>  </p>
			<p class="paragraf">“Denetleyenler geride kalanlara küfrediyor, sırtlarını kırbaçlıyorlardı; sırayı düzgün takip edemeyenler cezalandırılıyorlardı. Zavallı, perişan olmuş adamlar tökezleyerek ağır sepetlerinin altında çöküyor, bir daha ayağa kalkamıyorlardı. Eğer kırbaç onları ayağa kaldıramazsa yolun kenarına itilerek acı içinde kıvranmaya terk ediliyorlardı. Bir süre sonra da yolun kenarındaki isimsiz mezarlara doğru yollanıyorlardı. Bu korkunç durumu görünce ürperdim. Babamın oğlu olan bendeniz eğer köle pazarında başarılı olamazsam sonum bu olacaktı.   </p>
			<p class="paragraf">“Godoso haklı çıkmıştı. Şehrin kapılarından geçerek köle hapishanesine, ertesi sabah da pazara götürüldük. Burada herkes korku içinde birbirine sokulmuş, tekvücut olmuştu; sadece muhafızların kırbaçlarını yiyince kımıldıyorduk, böylece pazardaki alıcılar köleleri inceleyebiliyorlardı. Megiddo ve ben izin alarak bizimle ilgilenen herkesle konuştuk.   </p>
			<p class="paragraf">“Köle taciri, Kralın Muhafızları’nı çağırarak Korsan’ı zincirlere vurdurdu ve o itiraz ettikçe vahşice dövdüler. Korsan uzaklaştırılırken onun için üzüldüm.   </p>
			<p class="paragraf">“Megiddo yakında birbirimizden ayrılacağımızı hissetti. Yakınımızda alıcılar yokken bana samimi bir şekilde işime değer vermemin ne kadar önemli olduğunu söyledi: ‘Bazıları nefret eder. İşi düşmanı yapar. Ona bir arkadaş gibi davranarak sevmek en iyisi. Zor olduğu için şikâyet etme. Ne kadar güzel bir ev inşa edeceğini düşün, kolonların ağır olması ya da kuyudan uzak olması ne yazar. Bana söz ver, eğer bir sahibin olursa onun için elinden geldiğince çok çalış. İyi yapılmış iş, yapana iyilik getirir. Seni daha iyi bir insan yapar.’ Şişmanca bir çiftçi bizi incelemek için yanımıza geldiğinde sustu.   </p>
			<p class="paragraf">“Megiddo mahsulleri ve çiftliği hakkında sorular sordu, kısa bir sürede adamı değerli bir işçi olacağına inandırdı. Köle taciriyle şiddetli bir pazarlıktan sonra çiftçi şişman bir cüzdan çıkararak ödemesini yaptı ve Megiddo yeni patronunu takip ederek gözden uzaklaştı.   </p>
			<p class="paragraf">“O gün birkaç satış daha yapıldı. Öğle saatinde Godoso köle satıcısının oradan iğrendiğini ve bir gece daha burada kalmayacağını söyledi. Geride kalan bütün adamları ertesi gün kralın alıcısına satacaktı. Çaresiz hissederken şişman, iyi niyetli bir adam yanımıza gelerek aramızda fırıncı olup olmadığını sordu.   </p>
			<p class="paragraf">“Yanına yaklaşarak, ‘Senin gibi iyi bir fırıncı daha kötü bir fırıncıyı neden istesin ki? İstekli birine yöntemlerini öğretmek daha iyi değil mi? Bak bana, gencim, güçlüyüm ve çalışmayı seviyorum. Bana bir şans ver ve senin para kazanman için elimden geleni yapayım,’ dedim.  </p>
			<p class="paragraf">“Bu girişkenliğimden etkilenen fırıncı köle satıcısıyla pazarlığa girdi. Satıcı şimdi yetenekli, sağlıklı ve çalışkan olduğumu fark edip etkilenmişti. Kasaba satılan şişman bir öküz gibi hissediyordum. Sonunda çok şükür ki anlaşma yapıldı. Yeni patronumla birlikte pazardan uzaklaşırken Babil’in en şanslı adamı olduğuma inanmıştım.   </p>
			<p class="paragraf">“Yeni evimi çok beğendim. Nana-naid, patronum, bana taş bir tasta arpayı nasıl öğüteceğimi gösterdi, ateşi nasıl yakacağımı, ballı kekler için susam ununu nasıl incelteceğimi öğretti. Tahılların tutulduğu barakada bir koltuğum vardı. Yaşlı köle Swasti, evin uşağıydı, beni iyi besliyordu, ağır işlerde ona yardım etmemden memnundu.   </p>
			<p class="paragraf">“Patronuma değerimi kanıtlamak için elime bir fırsat geçmişti ve bu sayede özgürlüğüme kavuşabileceğimi umuyordum.   </p>
			<p class="paragraf">“Nana-naid’den bana ekmeği nasıl yoğurduğunu ve fırınladığını öğretmesini istedim. Bu istekliliğimden çok memnun kalan patronum bana hemen bu işleri öğretti. Daha sonra bana ballı kekleri nasıl yaptığını öğretmesini istedim. Bir süre sonra bütün fırın işlerini ben yapmaya başladım. Patronum boşta olmaktan memnundu ama Swasti bu durumdan memnun değildi. ‘Kimse için iş yapmak iyi değildir,’ diyordu.   </p>
			<p class="paragraf">“Özgürlüğümü geri almak için para kazanma yöntemleri düşünme zamanı gelmişti. Fırın işleri öğlen saatlerinde bittiğinde Nana-naid’in iznini alarak kâr edeceğim bir iş bulup kazancımı onunla paylaşmayı düşündüm. Sonra aklıma bir fikir geldi, neden daha çok ballı kek yapıp sokaklarda aç olan insanlara satmıyordum?  </p>
			<p class="paragraf">“Planımı Nana-naid’e şu şekilde sundum: ‘Eğer öğleden sonraları fırın işleri bittikten sonra para kazanırsam ve bu kazançlarımı senle paylaşırsam kendime kalan kısmıyla da her insanın istediği ve arzuladığı şeyleri satın alma imkânım olabilir, değil mi?’  </p>
			<p class="paragraf">“‘Tamam, tamam,’ diye kabul etti. Ballı kek satarak para kazanma fikrimi söylediğimde çok hoşuna gitti. ‘Şöyle yapalım,’ dedi. ‘Bir sente iki tane sat. Bu sentlerin yarısı benim olur, böylece un ve bal ve fırın için odun alabilirim. Masraflar çıktıktan sonraki kazancı da sen ve ben ikiye böleriz.’  </p>
			<p class="paragraf">“Bu cömert teklif beni çok memnun etmişti. Kazancımın dörtte biri bana kalacaktı. O gece geç saatlere kadar kekleri sunacağım bir tepsi yaptım. Nana-naid eski kaftanlarından birini bana verdi, böylece daha iyi gözükecektim. Swasti de kıyafetimi yamamama ve temizlememe yardım etti.   </p>
			<p class="paragraf">“Ertesi gün ekstradan ballı kekler yaptım. Üstleri kızarmıştı, tepsiye dikkat çekecekleri şekilde dizdim, sonra da sokağa çıkıp bağırarak keklerimi övmeye başladım. İlk başta kimse ilgilenmiyor gibi gözüküyordu ve şevkim kırıldı. Israrla devam ettim ve öğleden sonra herkes acıkmaya başladığında satışlarımı yaptım ve kısa sürede tepsim boşaldı.   </p>
			<p class="paragraf">“Nana-naid başarımdan etkilenmişti ve memnuniyetle bana payımı verdi. Kendi parama sahip olmak beni çok mutlu etti. Megiddo, patronların kölelerin iyi işini takdir edeceğini söylediğinde haklı olduğunu anladım. O gece başarımdan dolayı o kadar heyecanlıydım ki uyuyamadım. Bir senede ne kadar para kazanacağımı, özgürlüğümü satın almam için ne kadar süre geçmesi gerektiğini hesaplamaya çalıştım.   </p>
			<p class="paragraf">“Her gün tepsilerle satışa çıktıkça düzenli müşterilerim oldu. Bunlardan biri de büyükbaban Arad Gula’ydı. Halı tüccarıydı, şehrin bir ucundan bir ucuna giderek ev kadınlarına satış yapıyordu. Yanında halıları yüklediği bir eşeği ve siyahi bir kölesi vardı. Hem kendisi hem kölesi için ikişer kek satın alırdı ve kekleri yerken de benimle sohbet ederdi.   </p>
			<p class="paragraf">“Büyükbabanın bana söylediği bir şey hiç aklımdan çıkmadı: ‘Keklerini seviyorum oğlum, ama keklerden çok onları sunma biçimini seviyorum. Bu tutum, seni başarı yolunda iyi yerlere getirebilir.’  </p>
			<p class="paragraf">“Hadan Gula, bu büyük şehirde utancıyla savaşarak kendine bir yol arayan köle bir genç için teşvik edici sözlerin ne anlama geldiğini anlayabilir misin?  </p>
			<p class="paragraf">“Aylar geçtikçe cüzdanımdaki paralar arttı; kemerimde beni rahatlatan bir ağırlık oluşmaya başladı. Megiddo’nun demiş olduğu gibi işim, en yakın arkadaşım olmaya başlamıştı. Ben mutlu olsam da Swasti endişeliydi.   </p>
			<p class="paragraf">“‘Patronun hakkında endişeleniyorum, kumarhanelerde çok fazla vakit geçiriyor,’ diyerek endişesini dile getirdi.   </p>
			<p class="paragraf">“Günlerden bir gün arkadaşım Megiddo ile sokakta karşılaştım ve bu karşılaşma beni çok mutlu etti. Üç eşeğin önünde yürüyor, pazara sebze satmaya gidiyordu. ‘Her şey çok iyi gidiyor,’ dedi. ‘Patronum iyi iş çıkarmamı takdir ediyor, şimdi işçilerin başına geçtim. Pazara gitmeyi devretmesi de bana güvendiğini gösteriyor, buraya gelebilsinler diye aileme haber gönderdi. İş yapmak bütün sorunlarımdan kurtulmama yardımcı oluyor. Bir gün özgürlüğümü satın alacak kadar para kazanmış olacağım ve yine kendime ait bir çiftliğim olacak.’  </p>
			<p class="paragraf">“Aradan zaman geçti. Nana-naid benim satıştan eve dönmemi gittikçe daha telaşlı bir şekilde bekler oldu. Döndüğümde onu beni beklerken buluyordum, hemen parayı sayıp bölüyordu. Farklı pazarlar bulmamı ve satışımı artırmamı da teşvik ediyordu.   </p>
			<p class="paragraf">“Sık sık şehrin kapılarına giderek duvarları inşa eden kölelerin başında duranlara satış yapıyordum. Bu korkunç görüntülerle karşılaşmayı sevmesem de ustabaşlarının eli boldu. Yine o taraflara gittiğim bir gün sırada tuğlaları sırtına yüklemek için bekleyen Zabado’yu gördüğümde şaşırdım. İncecik kalmıştı, beli bükülmüştü, sırtında ustabaşlarının kırbaçlarından dolayı yaralar vardı. Onun için çok üzüldüğümden bir kek uzatım, aç bir hayvan gibi ağzına tıkıştırdı. Gözlerindeki açgözlü bakışı görünce tepsimi elimden almaması için koşarak kaçtım.   </p>
			<p class="paragraf">“‘Neden bu kadar çok çalışıyorsun?’ diye sordu bir gün Arad Gula. Hatırlarsan senin de bugün bana sorduğun soru benzer bir minvaldeydi. Megiddo’nun bana işle ilgili söylediklerini ona aktardım ve işimin en iyi arkadaşım olduğunu söyledim. Gururla ona cüzdanımdaki paraları gösterdim, özgürlüğümü satın almak için çalıştığımı söyledim.   </p>
			<p class="paragraf">“Arad Gula sordu: ‘Özgür kaldığında ne yapacaksın?’  </p>
			<p class="paragraf">“Cevap verdim: ‘O zaman tüccar olmayı planlıyorum.’  </p>
			<p class="paragraf">“Ben böyle söyleyince bana sırlarını açtı. Hiç aklıma gelmemiş şeyleri paylaştı benimle. ‘Sen bunu bilmiyorsun ama aslında ben de bir köleyim. Ben de patronumla işbirliği içindeyim.’”  </p>
			<p class="paragraf">Hadan Gula sözünü kesti: “Dur! Büyükbabamın onurunu zedeleyen bu yalanları dinleyemem. O hiçbir zaman köle olmadı.” Gözleri öfkeyle parlıyordu.   </p>
			<p class="paragraf">Sharru Nada sükûnetini bozmadı. “Şanssızlıklarının üstesinden gelerek Şam’ın en önemli insanlarından biri olduğu için ona saygı duyuyorum. Sen, yani onun torunu da aynı kalıptan mı çıkmış acaba? Sen de gerçeklerle yüzleşebilir misin, yoksa yanılsamalar içinde yaşamayı mı tercih edersin?”  </p>
			<p class="paragraf">Hadan Gula eyer üzerinde doğruldu. Derin duygularla yüklü bir sesle cevap verdi: “Büyükbabam herkes tarafından sevilirdi. Yaptığı iyi şeylerin haddi hesabı yoktu. Kıtlık olduğunda kendi altınlarıyla Mısır’dan tahıl alıp kervanıyla Şam’a getirerek insanlara dağıtmamış mıydı? Şimdi çıkmış Babil’de nefret edilen bir köle olduğunu söylüyorsun bana.”  </p>
			<p class="paragraf">“Eğer Babil’de kalsaydı evet, bir köle olarak nefret edilirdi kendisinden ama kendi çabalarıyla Şam’da büyük bir adam olduğunda tanrılar şanssızlıklarına göz yumarak ona itibar etmeye başladılar.”   </p>
			<p class="paragraf">Sharru Nada devam etti: “Bana köle olduğunu söyledikten sonra kendisinin de çok kaygılı olduğunu söyledi. Özgürlüğünün bedeli olan parayı kazanmıştı ama şimdi de ne yapacağını bilemiyordu. Eskisi kadar iyi satış yapamadığını, patronunun himayesi altından çıkmaktan korktuğunu söyledi.  </p>
			<p class="paragraf">“Bu kararsızlığına karşı çıktım: ‘Patronunun eteklerine tutunmayı bırak. Tekrar özgür bir adam olma hissini tat. Özgür bir adammışsın gibi davran ve tam da böyle başarılı ol. Neyi arzuladığını kararlaştır ve işinin bunu gerçekleştirmek için sana yardım etmesine izin ver.’ Yoluna devam ederken onun korkaklığını yüzüne vurduğum için bana teşekkür etti.<span class="dipp CharOverride-8"><span id="footnote-000-backlink"><a class="_idFootnoteLink _idGenColorInherit" href="1-12.xhtml#footnote-000">2</a></span></span>  </p>
			<p class="paragraf">“Bir gün yine şehrin kapılarına doğru gittiğimde orada kocaman bir kalabalığın biriktiğini gördüm. Bir adama yaklaşıp ne olduğunu sorduğumda, ‘Duymadın mı? Kaçak bir köle, kralın muhafızlarından birini öldürdü ve şimdi adalet yerini bulacak, kırbaçlanarak öldürülecek. Kralın kendisinin bile burada olacağı söyleniyor,’ dedi.  </p>
			<p class="paragraf">“Kalabalık o kadar yoğundu ki tepsim devrilmesin diye daha fazla yaklaşmadım. Bitmemiş olan duvarın üzerine tırmanarak olan biteni izlemeye karar verdim. Yüksekte olduğum için N<span xml:lang="it-IT">ebukadnezar</span>’ın altın at arabasıyla meydana geldiğini görebildim. Daha önce böyle bir ihtişam görmemiştim, böyle kıyafetler, böyle altınlar, böyle kadifelerle ilk defa karşılaşıyordum.   </p>
			<p class="paragraf">“Kırbaçlamayı göremesem de zavallı kölenin çığlıklarını duyuyordum. Kralımız kadar asil birinin nasıl böyle bir acıya şahit olabileceğine aklım ermiyordu. Yanındakilerle şakalaşıp gülüştüğünü görünce onun ne kadar zalim olduğunu ve tam da bu yüzden neden duvarların inşaatı sırasında kölelerden insanlıkdışı işlerin istendiğini anladım.  </p>
			<p class="paragraf">“Köle öldükten sonra herkes başına ne geldiğini görebilsin diye bacağından iple bir direğe asıldı. Kalabalık dağılınca cesedin yanına yaklaştım. Kıllı göğsünde iki tane birbirine geçmiş yılanı gösteren bir dövme gördüm. Öldürülmüş olan köle, Korsan’ın ta kendisiydi.   </p>
			<p class="paragraf">“Arad Gula’yla bir sonraki karşılaşmamızda bambaşka biri olduğunu fark ettim. Büyük bir heyecanla bana selam verdi: ‘Bak, senin tanımış olduğun köle artık özgür bir adam. Sözlerin adeta sihirliydi. Şimdiden satışlarım ve kârım artıyor. Karım çok mutlu. O özgür bir kadın, patronumun yeğeni. Eskiden köle olduğumu kimsenin bilmediği uzakta bir yere taşınalım istiyor. Böylece babalarının şanssızlığı çocuklarımızı etkilemez. İş benim de en büyük yardımcım oldu. Kendime olan güvenimi yeniden elde etmemi sağladı, satış yapma yeteneğim geri geldi.’  </p>
			<p class="paragraf">“Ufak da olsa Arad Gula’ya yardımcı olabilmekten memnundum, beni teşvik etmiş olmasının karşılığını ödemişim gibi hissediyordum.  </p>
			<p class="paragraf">“Bir gün Swasti telaşla yanıma geldi:   </p>
			<p class="paragraf">‘“Patronunun başı dertte. Onun için korkuyorum. Birkaç ay evvel kumar masalarında çok para kaybetti. Çiftçiye aldığı tahılın ya da balın parasını ödeyemiyor. Tefeciye olan borcunu ödeyemiyor. Hepsi çok kızgın ve tehditler savuruyorlar.’  </p>
			<p class="paragraf">“‘Onun aptallığından dolayı biz neden endişelenelim? Biz onun patronu değiliz ki!’ diye düşüncesiz bir cevap verdim.  </p>
			<p class="paragraf">“‘Ah aptal gençlik, anlamıyorsun! Tefeciye senin tapunu kefalet olarak verdi. Bu yüzden tefeci seni sahiplenebilir ve satabilir. Ne yapacağımı bilmiyorum. İyi bir adam, iyi bir patron. Neden? Neden şimdi başı derde girdi?’  </p>
			<p class="paragraf">“Swasti’nin endişeleri yersiz değildi. Ertesi gün fırında işimi yaparken tefeci Sasi diye bir adamı da yanına katmış olarak geldi. Adam beni yukarıdan aşağı süzüp yeterli olduğumu söyledi.  </p>
			<p class="paragraf">“Tefeci patronumun geri gelmesini beklemeden Swasti’ye beni aldığını ona iletmemi söyledi. Sırtımdaki kıyafet ve kemerimdeki para cüzdanıyla daha fırınlamayı bitirmediğim ekmekleri bırakıp aceleyle oradan uzaklaştırıldım.  </p>
			<p class="paragraf">“Bütün umutlarım, fırtınanın ağaçları köklerinden koparıp denize fırlatması gibi bir anda yok olmuştu. Yine kumarhane ve içki bana felaket getirmişti.  </p>
			<p class="paragraf">“Sasi ters bir adamdı. Şehrin bir ucundan bir ucuna birlikte yürürken ona Nana-naid için yapmış olduğum iyi işlerden bahsettim ve onun için de iyi işler yapmak istediğimi belirttim.  </p>
			<p class="paragraf">‘“Ben bu işi sevmedim. Patronum da sevmiyor,’ dedi. ‘Kral patrona Büyük Kanal inşası için köle bulmasını söyledi, daha fazla köle alıp daha çok çalıştırarak işi hemen bitirmesini istiyor. Kim bu kadar büyük bir işi çabuk bitirebilir ki?’  </p>
			<p class="paragraf">“Ağaç olmayan bir çöl hayal et, sadece çalılıkların olduğu. Güneş o kadar kızgın ki fıçılarımızdaki su içilemeyecek kadar sıcak. Sonra sıra sıra adamların derin bir çukurun içine inerek gündoğumundan günbatımına çamur yüklü sepetleri yukarıya taşıdıklarını hayal et. Domuzlar gibi ortaya bırakılan kaplardan yemek yenildiğini düşün. Çadırımız yoktu, yatak yapmak için saman yoktu. Birdenbire kendimi bu durumun içinde buldum. İşaretlediğim bir yere cüzdanımı gömdüm, bir daha o cüzdanı çıkarıp çıkaramayacağımdan emin değildim.   </p>
			<p class="paragraf">“İlk başta iyi niyetle çalıştım fakat aylar geçtikçe şevkim kırılmaya başladı. Sonra ısıdan dolayı çıkan ateşim vücudumu mahvetti. İştahım kapandı, önüme konan koyun etini ve sebzeleri yiyemez hale geldim. Geceleri mutsuzlukla sağdan sola dönüyor, uyuyamıyordum.   </p>
			<p class="paragraf">“Bu mutsuzluk içinde Zabado’nun planının belki de en iyi plan olduğunu düşünmeden edemedim. Kaçıp belimin işten dolayı kırılmasını önlemek belki de en doğrusuydu. Ondan sonra onu en son nasıl gördüğümü hatırladım ve planının pek de iyi olmadığına kanaat getirdim.  </p>
			<p class="paragraf">“Korsan’ın karamsarlığını düşündüm, acaba doğru olan kavga edip öldürmek miydi? Kanlar içindeki cesedini düşündüğümde onun planının da hiçbir işe yaramadığını fark ettim.  </p>
			<p class="paragraf">“Sonra en son Megiddo’yu gördüğüm an aklıma geldi. Elleri nasır tutmuştu ama kalbi hafifti ve yüzünde mutluluk vardı. Onun planı en iyi plandı.  </p>
			<p class="paragraf">“Megiddo kadar çalışmaya istekli olsam da o benden daha çok çalışıyor değildi. Peki o zaman neden benim işim de bana mutluluk ve başarı getirmedi? Megiddo’ya mutluluk getiren iş miydi, yoksa mutluluk ve başarı sadece tanrıların kucağında olan şeyler miydi? Hayatımın sonuna kadar isteklerimi gerçekleştiremeden, mutluluk ve başarıya ulaşamadan çalışacak mıydım? Bütün bu sorular aklımı karıştırıyordu ve cevapları bilmiyordum. Gerçekten kafam çok karışmıştı.  </p>
			<p class="paragraf">“Birkaç gün sonra tahammülümün sonlarına gelmiştim ve sorularımın cevapları hâlâ belirsizdi. Sasi beni çağırdı. Patronumun ulağı beni Babil’e geri götürmek için gelmişti. Cüzdanımı kazıp yerinden çıkardım, kıyafetlerimin kalıntılarına kendimi sarıp yola çıktım.   </p>
			<p class="paragraf">“Yoldayken yorgun zihnimde hâlâ beni oradan oraya savuran bir fırtına fikri vardı. Memleketim Harroun’daki bir tekerlemeye göre yaşıyordum sanki: kasırga gibi adamı sıkıştırmak, fırtına gibi sırtına binmek, kimsenin takip edemeyeceği bir yolda, kaderini kimsenin bilmediği bir yere gitmek.   </p>
			<p class="paragraf">“Nedenini bilmeden hayatım boyunca cezalandırılacak mıydım? Beni ne gibi yeni mutsuzluklar ve hayal kırıklıkları bekliyordu?  </p>
			<p class="paragraf">“Patronumun evine geldiğimizde evin avlusunda Arad Gula’nın beni beklediğini görünce ne kadar şaşırdığımı tahmin bile edemezsin. Benim attan inmeme yardımcı oldu, sonra da uzun zamandır görmediği kardeşine kavuşmuş gibi sımsıkı sarıldı.   </p>
			<p class="paragraf">“Yola çıktığımızda bir kölenin patronunu takip ettiği gibi onu takip etmeye razıydım ama o buna izin vermedi. Omzuma elini koyarak, ‘Seni her yerde aradım. Tam umudumu kesmişken Swasti bana tefeciden bahsetti, o da beni patronuna yönlendirdi. Sıkı bir pazarlık yaptıktan sonra senin için çok yüksek bir bedel ödedim ama sen buna değersin. Senin felsefen ve girişimciliğin bana başarılı olmak için ilham verdi,’ dedi.   </p>
			<p class="paragraf">“‘Megiddo’nun felsefesi, benim değil!’ diyerek onu böldüm.   </p>
			<p class="paragraf">“‘Hem Megiddo’nun hem senin. Şimdi ikinizin sayesinde Şam’a gidiyoruz ve ortağım olmanı istiyorum. Bak, bir anda özgür bir adam olacaksın!’ Bunu söylerken kaftanının arasından bir kil tablet çıkararak tapum olan bu belgeyi yere fırlattı. Arnavutkaldırımının üzerinde binlerce parçaya bölünmesini izledik. Tabletin parçaları un ufak olana kadar üzerinde zıpladı.   </p>
			<p class="paragraf">“Minnetle gözlerim doldu. Babil’deki en şanslı adam olduğumu biliyordum.   </p>
			<p class="paragraf">“‘Gördüğün gibi iş, en zor zamanımda en iyi arkadaşım olarak öne çıktı. Çalışma şevkim duvarlarda çalışan köle çetelerine satılmamı engelledi. Sonra da bu prensibim büyükbabanı etkiledi ve ortağı olarak beni seçti.”  </p>
			<p class="paragraf">Hadan Gula sordu: “Büyükbabamın altın şekellerinin sırrı çalışmak mıydı?”  </p>
			<p class="paragraf">“Ben onunla ilk tanıştığımda elindeki tek anahtar buydu,” diye cevap verdi Sharru Nada. “Büyükbaban çalışmayı seviyordu. Tanrılar da onun çabalarını takdir ederek onu ödüllendirdi.”  </p>
			<p class="paragraf">“Şimdi anlıyorum,” diye düşünceli bir şekilde cevap verdi Hadan Gula. “Onun çalışmalarını ve başarısını takdir eden insanları çeken şey iş yapma biçimiydi. Şam’da kazandığı bütün mükâfatlar yine iş sayesinde oldu. Benim beğendiğim her şey, iş sayesinde oldu. Ve ben de işin sadece kölelere layık bir şey olduğunu düşünüyordum.”  </p>
			<p class="paragraf">“Hayatta insanın keyfini çıkarabileceği birçok zevk vardır,” diye yorum yaptı Sharru Nada. “Her birinin yeri ayrı. İşin sadece köleler için olmaması beni mutlu ediyor. Eğer çalışmasaydım hayattaki en büyük zevkten mahrum kalacaktım. Birçok şeyden zevk alsam da hiçbir şey işin yerini tutamaz.”  </p>
			<p class="paragraf">Sharru Nada ve Hadan Gula Babil’in kocaman bronz kapılarının önüne doğru duvarların gölgesinde ilerlediler. Muhafızlar bu önemli zatı görünce hemen hazır ola geçip selam verdiler. Sharru Nada vakur bir şekilde dimdik durarak kervanını kapılardan geçirerek şehrin sokaklarına doğru yönlendirdi.   </p>
			<p class="paragraf">“Hep büyükbabam gibi biri olmayı hayal ettim,” diye itiraf etti Hadan Gula. “Ama şimdiye kadar nasıl bir adam olduğunu anlamamıştım. Bana bunu gösterdin. Şimdi ona daha da fazla saygı duyuyorum ve onun gibi olmaya kararlıyım. Onun başarısının gerçek anahtarını bana verdiğin için sana minnettarım, sana borcumu nasıl ödeyebilirim bilmiyorum. Bugünden sonra ben de bu anahtarı kullanacağım. Ben de onun gibi mütevazı bir şekilde başlayacağım. Bu, mücevherler takıp güzel kaftanlar giymekten çok daha uygun olacaktır.”  </p>
			<p class="paragraf">Hadan Gula böyle konuştuktan sonra kulağındaki küpeleri, parmaklarındaki yüzükleri çıkardı. Sonra atını dizginleyip arkaya, kervanın başındaki adamın arkasına geçerek büyük bir saygıyla onu izledi.   </p>
			<hr class="HorizontalRule-1"/>
			<div class="_idFootnotes">
				<div class="_idFootnote" id="footnote-001">
					<p class="dipnot"><a class="_idFootnoteAnchor _idGenColorInherit" href="1-12.xhtml#footnote-001-backlink">1</a>  Eski Babil’deki ünlü eserler, duvarlar, tapınaklar, asma bahçeler ve büyük kanalların hepsi köle emeğiyle inşa edilmişti. Kölelerin çoğu savaş tutsağı olduğundan insanlıkdışı bir tavra layık görülüyorlardı. Çalışanlar arasında Babil ve çevresindeki yerlerin vatandaşları da, işledikleri suçlar ya da maddi sorunlar nedeniyle köle olarak satılmış kişiler de vardı. Borçlara karşı kefalet olarak yasal yargılama ya da benzer mecburiyetler için kendilerini ya da eşlerini, çocuklarını garanti olarak göstermek yaygın bir gelenekti. Sorumluluklarını yerine getiremediklerinde kefil gösterilenler köle olarak satılıyorlardı. </p>
				</div>
				<div class="_idFootnote" id="footnote-000">
					<p class="dipnot"><a class="_idFootnoteAnchor _idGenColorInherit" href="1-12.xhtml#footnote-000-backlink">2</a>  Antik Babil’deki köle gelenekleri bizim için tutarsız gözükse de hukuki olarak kontrol ediliyordu. Örneğin bir kölenin kendine ait malı olabilirdi, hatta kendi köleleri olabilirdi ve patronunun bu mallar üzerinde hak iddia etmesi mümkün değildi. Köleler köle olmayan kişilerle evlenebilirlerdi. Özgür annelerin çocukları özgür oluyordu. Şehirdeki tüccarların çoğu köleydi. Bu kölelerin çoğu patronlarıyla işbirliği içinde çalışıp kendileri mal varlığı sahibi olabiliyorlardı. </p>
				</div>
			</div>
		</div>
	</body>
</html>