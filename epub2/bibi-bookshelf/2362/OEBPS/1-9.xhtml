<html xmlns="http://www.w3.org/1999/xhtml">
	<head>
		<title>1-9</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-9" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-8">BABİL’İN DEVE TÜCCARI  </p>
			<p class="paragraf">Birisi acıktıkça daha net düşünür; yemek kokularını daha iyi koklar hale gelir.   </p>
			<p class="paragraf">Azure’un oğlu Tarkad kesinlikle böyle düşünüyordu. İki gün boyunca bir bahçenin duvarından aşırılmış iki küçü<span xml:lang="es-ES">k incir d</span>ışında hiç yemek yememişti. Öfkeli bir kadın onu yakalayıp sokağın sonuna kadar kovaladığı için de zaten daha fazla yiyememişti. Pazarda dolaşırken kadının tiz çığlıkları hâlâ kulaklarında çınlıyordu. Bu çınlama, onun huzursuz parmaklarıyla pazardaki kadınların sepetlerinden ona çok <span xml:lang="it-IT">cazip</span> gelen meyveleri aşırmasını engellemeye yardımcı oldu.   </p>
			<p class="paragraf">Daha önce Babil pazarlarına ne kadar çok farklı yemeğin geldiğini ve ne kadar iyi koktuklarını fark etmemişti. Pazardan ayrılıp hanın öbür tarafına giderek lokantanın önünde bir aşağı bir yukarı yürüdü. Belki burada tanıdığı birine rastlayıp onlardan bir bakır para ödünç alarak yüzü hiç gülmeyen hancıya verebilirdi ve o da kendisine büyük bir porsiyon yemek getirirdi. Bakır parası olmadan burada istenmediğinin farkındaydı. Bütün bunları düşünürken kendini en görmek istemediği adamla karşı karşıya buldu: Dabasir, uzun boylu, kemikli bir adam olan deve tüccarı. Arkadaşı olan olmayan, para ödünç almış olduğu insanlar arasında parayı geri ödeme sözlerini tutamaması konusunda onu en çok huzursuz eden Dabasir’di.   </p>
			<p class="paragraf">Onu görünce Dabasir’in yüzü aydınladı. “Ha! Tarkad mı bu? Bir ay ö<span xml:lang="en-US">nce ona bor</span>ç verdiğim iki bakır parayı geri ödeyebileceğ<span xml:lang="it-IT">ini d</span>üşündüğüm için aradığım kişi; ayrıca ondan ö<span xml:lang="en-US">nce ona</span> bir gümüş para daha vermiştim. İyi ki karşılaştık. Bugün bu paraları kullanabileceğim yerler var. Ne diyorsun oğlum?”  </p>
			<p class="paragraf">Tarkad kekeledi ve yüzü kızardı. Aç midesinde hiçbir şey olmadığı için açık sözlü Dabasir’e laf yetiştirecek hali yoktu. “Özür dilerim, çok özür dilerim,” diye sessizce mırıldandı. “Bugün sana borcumu ödeyebilecek bakır ya da gümüş param yok.”  </p>
			<p class="paragraf">“Anlıyorum,” diye ısrar etti Dabasir. “Eminim birkaç bakır para ve bir gümüş parayla zor zamanlarında sana yardımcı olmuş babanın arkadaşı olan kişiye onun cömertliğinin karşılığını verebilirsin?”  </p>
			<p class="paragraf">“Şansım yaver gitmediği için ödemeyi yapamam.”  </p>
			<p class="paragraf">“Kötü şans mı! Tanrıları kendi zayıflıklarından dolayı suçlamaya kalkışma. Kötü şans, ödeyebileceğinden çok ödünç alan herkesin peşindedir. Benimle yemeğe gel oğlum. Acıktım ve sana bir hikâye anlatacağım.”  </p>
			<p class="paragraf">Dabasir’in sert dürüstlüğü karşısında afallayan Tarkad, lokantanın kapısında girebilmesini sağlayacak bu davete karşı koyamadı.   </p>
			<p class="paragraf">Dabasir onu odanın bir köşesine götürdü, küçük halıların üzerine oturdular.   </p>
			<p class="paragraf">Kauskor gülümseyerek yanlarına geldi. Dabasir yine bütün açıklığıyla konuştu: “Bana bir çöl kertenkelesi, bir keçi butu getir, suyunda pişip kahverengileşmiş olsun, ekmek ve sebze de getir, çok acıktım. Arkadaşımı da unutma. Ona da büyük bir sürahi su getir, soğuk olsun çünkü bugün hava çok sıcak.”  </p>
			<p class="paragraf">Tarkad büyük bir hayal kırıklığına uğradı. Bu adam kocaman bir keçi butunu yerken su içip onu mu seyredecekti? Hiçbir şey demedi. Söyleyebileceği bir şey yoktu.   </p>
			<p class="paragraf">Dabasir sessizlik gibi bir şey tanımıyordu. Gülümseyerek ve tanıdığı bazı müşterilere el sallayarak devam etti:  </p>
			<p class="paragraf">“Urfa’dan yeni dönmüş olan bir gezginden duyduğuma göre zengin bir adam bir taşı o kadar ince kestirmiş ki şeffaflaşmış. Yağmur evine girmesin diye evinin penceresine taktırmış. Bu taşa bakmasına izin verilen gezginin anlattığına göre dış dünya olduğu gibi değil de bir tuhaf gözüküyormuş. Ne dersin Tarkad? Sence dünya bir insana olduğundan farklı gözükebilir mi?”  </p>
			<p class="paragraf">Anlattığından çok önündeki şişman keçi butuyla ilgilenen genç Dabasir’in dediğini onayladı.   </p>
			<p class="paragraf">“Ben kendi adıma biliyorum ki dış dünya olduğundan farklı bir renkte gözükebilir, tekrar doğru renklerde görebilmem için de ne yapmam gerektiğini şimdi sana anlatacağım.”  </p>
			<p class="paragraf">“Dabasir bir hikâye anlatacak,” dedi lokantada oturanlardan biri diğerine. Üzerinde oturduğu halıyı yanaştırdı. Diğer yemek yiyenler de yiyeceklerini getirerek yarım daire oluşturdular. Tarkad’ın hemen arkasında çıtır çıtır yemek yemeye devam ediyorlardı, şişman vücutları Tarkad’a sürtünüyordu. Bir tek onun önünde yemek yoktu. Dabasir kendi yemeğini onunla paylaşmayı teklif etmedi. Hatta ekmeğin sert köşesinden kopup yere düşen parçayı bile ona teklif etmedi.  </p>
			<p class="paragraf">Dabasir duraksayarak keçi butundan büyük bir ısırık aldı. “Anlatmak üzere olduğum hikâye benim gençliğimle ilgili ve nasıl deve ticaretine başladığımı anlatıyor. Benim Suriye’de bir köle olduğumu biliyor muydunuz?”  </p>
			<p class="paragraf">Herkesten yükselen şaşkınlık mırıltılarını büyük bir tatminle dinleyen Dabasir anlatmaya devam etti. Önce yemeğinden büyük bir lokma daha aldı.   </p>
			<p class="paragraf">“Ben genç bir adamken babamın zanaatı olan eyer yapmayı öğrendim. Dükkânında çalıştım ve bir kadınla evlendim. Genç ve çok yetenekli olmadığımdan çok para kazanamıyordum. Ancak kendimi ve harika karımı en mütevazı şekilde yaşatabilecek kadar kazanıyordum. İstediğim şeylere param yetmiyordu. Dükkân sahiplerinin daha sonra ödeme yapmam için bana güvendiğini fark ettim.   </p>
			<p class="paragraf">“Genç ve tecrübesiz olduğum için kazandığından daha fazla harcayanın utanç ve dert tohumları ektiğini bilmiyordum. Karıma ve kendime güzel kıyafetler ve evimize lüks şeyler aldım. Hiçbiri için yeterince param yoktu.   </p>
			<p class="paragraf">“Bir süre ödeyebildiğim kadar ödedim. Sonra fark ettim ki hem yaşama masraflarımızı hem de borçlarımızı ödeyemiyordum. Bana kredi vermiş olanların bu yüksek harcamalarımız için peşimize düştüğünü fark ettim ve hayatım perişan oldu. Arkadaşlarımdan ödünç para aldım ama sonra onlara da borçlarımı ödeyemedim. İşler gittikçe kötüye gitti. Karım babasının yanına döndü. Ben de hâlâ genç bir adam olduğum için Babil’den ayrılıp başka bir şehirde şansımı denemeye karar verdim.   </p>
			<p class="paragraf">“İki yıl boyunca kervan ticaretinde huzursuz ve başarısız bir hayatım oldu. Sonra kendimi silahsız kervanları soymak için çölü dolaşan, tatlı sözlü hırsızların yanında buldum. Babamın oğlu olan benim bu yaptıklarımın utanç verici olduğunu farkında değildim; dünyayı renkli bir taşın arkasında görüyordum ve kendimi ne kadar kötü bir duruma soktuğumu fark etmiyordum.  </p>
			<p class="paragraf">“İlk seferimiz başarıyla sonuçlandı. Altın ve gümüş ve değerli malları ele geçirdik. Ginir’e gidip her şeyi harcadık.  </p>
			<p class="paragraf">“İkinci sefer o kadar şanslı değildik. Malları çaldıktan sonra kervanları korumayla görevlendirilmiş yerli bir liderin mızrakçıları bize saldırdı. İki liderimiz öldürüldü ve diğerlerimiz de Şam’a götürülerek soyulup köle olarak satıldı.   </p>
			<p class="paragraf">“Suriyeli, çölde yaşayan bir adam beni iki gümüş paraya satın aldı. Saçım kesildi ve sadece bir peştemal giymeme izin verildi. Diğer kölelerden hiçbir farkım yoktu. Dikkatsiz genç bir adam olduğumdan bütün bunları bir macera zannediyordum. Sahibim beni dört karısının yanına götürdü ve beni haremağası yapabileceklerini söyledi.  </p>
			<p class="paragraf">“Durumumun ne kadar çaresiz olduğunu ancak o zaman fark ettim. Bu savaşçı çöl insanları acımasızdılar. Silahım ve kaçış yolum olmadığı için onlara muhtaçtım.  </p>
			<p class="paragraf">“Korkuyla dururken dört kadının bana baktığını gördüm. Onların bana acımasını sağlayabilir miyim, diye düşündüm. İlk karısı Sira, diğerlerinden daha yaşlıydı. Bana bakarken yüzünde hiçbir ifade yoktu. Onun beni avutmayacağını anlayıp diğerlerine döndüm. Daha genç ve güzel olan ikinci karısı da yüzüme aynı kindar kayıtsızlıkla sanki solucanmışım gibi bakıyordu. Çok daha genç olan diğer ikisiyse her şey bir şakaymış gibi kıkırdıyordu.   </p>
			<p class="paragraf">“Cevaplarını beklerken zaman geçmek bilmedi. Her bir kadın diğerinin karar vermesine izin verecek gibi gözüküyordu. Sonunda soğuk bir sesle Sira söze başladı:   </p>
			<p class="paragraf">“Bir sürü hadım haremağamız olmasına rağmen develerimizle ilgilenecek çok az kişi var ve hepsi çok beceriksiz. Bugün bile eğer hasta olan annemi ziyaret etmeye gitmek istersem devemi gütmesi için hiçbir köleye güvenemem. Bu köleye soralım, deveyi güdebilir mi?’  </p>
			<p class="paragraf">“Sahibim bana sordu: ‘Develer hakkında ne biliyorsun?’  </p>
			<p class="paragraf">“Heyecanımı gizlemeye çalışarak cevap verdim: ‘Diz çökmelerini sağlayabilirim, onları yükleyebilirim. Uzun yolculuklarda onları yormadan güdebilirim. Gerekirse nallarını da tamir edebilirim.’  </p>
			<p class="paragraf">“Sahibim cevap verdi: ‘Bu köle yeterince iyi cevap veriyor. Sira, istersen bu adamı develerinle ilgilenmesi için tutalım.’  </p>
			<p class="paragraf">“Böylece Sira’nın eline teslim edildim ve o gün devesiyle hasta annesini ziyarete giderken ona yardımcı oldum. Yaptığı müdahale için ona teşekkür ederek doğuştan köle olmadığımı, Babil’deki onurlu bir eyer ustasının özgür doğmuş oğlu olduğumu anlattım. Ona hikâyemin çoğunu aktardım. Yaptığı yorumlar benim için endişe vericiydi, söyledikleri üzerine çok düşündüm:   </p>
			<p class="paragraf">“‘Zayıflığın seni bu hale getirmişken nasıl kendine özgür bir adam dersin? Eğer bir adam köle ruhluysa doğuştan ne olursa olsun köle olur, aynı suyun kendi akacağı yeri bulması gibi. Eğer bir adamın ruhu özgürse kendi şehrinde yaşadığı şanssızlıklara rağmen yine de saygı ve onurunu geri kazanamaz mı?’  </p>
			<p class="paragraf">“Bir yıl boyunca kölelik yaptım ve kölelerle birlikte yaşadım ama onlardan biri olamadım. Bir gün Sira bana sordu: ‘Akşamları diğer köleler birbirleriyle sosyalleşip eğlenirken sen neden kendi çadırında kalıyorsun?’  </p>
			<p class="paragraf">“Cevap verdim: ‘Dediklerinizi, bir kölenin ruhuna sahip olup olmadığımı düşünüyorum. Onlara katılamıyorum, o yüzden ayrı oturuyorum.’  </p>
			<p class="paragraf">“‘Ben de ayrı oturmak zorundayım. Başlık param oldukça fazlaydı ve eşim benimle bu yüzden evlendi. Aslında beni istemiyor. Bütün kadınların tek istediği arzulanmaktır. Hem bu yüzden hem de kısır olduğum için kızım ya da oğlum yok, ayrı oturmak zorundayım. Erkek olsaydım böyle bir köle olacağıma ölmeyi tercih ederdim ama kabilemizin kurallarına göre kadınlar köle oluyorlar.’  </p>
			<p class="paragraf">“‘Benim için ne düşünüyorsunuz?’ diye sordum. ‘Sizce bir kölenin ruhuna mı, yoksa bir erkeğin ruhuna mı sahibim?’  </p>
			<p class="paragraf">“‘Babil’deki borçlarını ödemek istiyor musun?’ diye geçiştirdi.  </p>
			<p class="paragraf">“‘Evet, istiyorum ama bunu nasıl yapabilirim bilmiyorum.’  </p>
			<p class="paragraf">“‘Eğer yılların geçmesine izin verirsen ve borçlarını geri ödemek için bir çaba göstermezsen demek ki bir kölenin acınası ruhuna sahipsin. Böyle bir durumdaki bir adam kendine saygı duyamaz. Borçlarını ödememiş bir adam kendine saygı duyamaz.’  </p>
			<p class="paragraf">“‘Suriye’de bir köle olarak ne yapabilirim ki?’  </p>
			<p class="paragraf">“‘O zaman Suriye’de bir köle olarak kal seni zayıf mahlukat.’  </p>
			<p class="paragraf">“‘Ben zayıf biri değilim,’ diye karşı çıktım.   </p>
			<p class="paragraf">“‘O zaman kanıtla.’  </p>
			<p class="paragraf">“‘Nasıl?’  </p>
			<p class="paragraf">“‘Senin muhteşem kralın her türlü yönteme başvurarak, bütün gücüyle düşmanlarıyla savaşmıyor mu? Borçların senin düşmanların. Seni Babil’den kovaladılar. Orada onları bıraktın ve güçlendiler. Eğer erkek gibi savaşsaydın onları fethederdin ve şehirdeki halk tarafından onurlandırılırdın. Fakat onlarla savaşacak gücü kendinde bulamadın ve gururun yok oldu ve Suriye’de bir kölesin şimdi.’  </p>
			<p class="paragraf">“Onun bu kaba suçlamaları hakkında düşündüm ve bir sürü kendimi savunan cümle kurdum. Ruhumun bir köle ruhu olmadığını anlatmak istiyordum ama bu cümleleri kullanma fırsatım olmadı. Üç gün sonra Sira’nın hizmetçisi beni onun yanına götürdü.  </p>
			<p class="paragraf">“‘Annem yine çok hasta. Kocamın sürüsündeki en iyi iki deveye eyer tak. Üzerlerine uzun bir yolculukta yetecek kadar su ve erzak yükle. Hizmetçi mutfak çadırından sana yemek verecek.’ Develeri yükledim. Hizmetçinin verdiği erzak miktarı oldukça fazlaydı; Sira’nın annesi bir günden az sürede gidebileceğimiz bir yerde yaşıyordu, o yüzden erzakın çokluğuna anlam veremedim. Hizmetçi arkadaki deveye bindi, ben de patronumun devesini güttüm. Sira’nın annesinin evine vardığımızda hava daha yeni kararıyordu. Sira hizmetçiyi başından savdıktan sonra bana şöyle dedi:  </p>
			<p class="paragraf">“‘Dabasir, senin ruhun özgür bir adamın ruhu mu, yoksa köle ruhu mu?’  </p>
			<p class="paragraf">“‘Özgür bir adamın ruhu,’ diye ısrar ettim.  </p>
			<p class="paragraf">“‘Şimdi bunu kanıtlama zamanı. Sahibin çok fazla içki içti ve liderlerin hepsi aptallaşmış durumda. Develeri al ve kaç. Bu çantanın içine gizlenebilmen için sahibinin kıyafetlerinden birkaç parça koydum. Hasta annemi ziyaret ederken develeri çalıp kaçtığını söyleyeceğim.’  </p>
			<p class="paragraf">“‘Bir kraliçenin ruhuna sahipsiniz,’ dedim. ‘Keşke ben sizi mutlu edebilsem.’  </p>
			<p class="paragraf">“‘Mutluluk, kocasından kaçıp uzak diyarlara giden bir kadına yâr olmaz. Sen kendi yoluna git. Çölün tanrıları seni korusun, yolunda yiyecek ve su olmayacak,’ diye cevap verdi.  </p>
			<p class="paragraf">“Daha fazla ısrar etmesine gerek kalmadan ona sıcak bir teşekkür ettim ve geceye doğru yola çıktım. Bu yabancı ülkenin yollarını bilmiyordum ve Babil’in yaklaşık olarak ne tarafta olduğundan bile emin değildim. Tepelere doğru çöl boyunca yol almaya başladım. Bir deveye binip diğerini takip ettirdim. Bütün gece ve ertesi gün boyunca yol kat ettim. Sahiplerinin mallarını çalıp kaçmaya çalışan kölelerin başına gelen şeyleri düşündükçe hızlanıyordum.   </p>
			<p class="paragraf">“Ertesi gün çöl kadar yaşanmaz bir yere vardım. Yerdeki keskin taşlar develerimin ayaklarının altını kesiyordu. Gittikçe yavaşlamaya başladılar, yavaş yavaş giderken acı çektikleri belliydi. Ne bir insan ne bir hayvanla karşılaştım. Burada neden kimsenin yaşamayı seçmeyeceğini anlayabiliyordum.   </p>
			<p class="paragraf">“O kadar zor bir yolculuktu ki çok az insanın bu yolu gitmiş olduğunu düşünüyorum. Günlerce yola devam ettik. Su ve yiyecek tükendi. Güneşin sıcaklığı dayanılmazdı. Dokuzuncu günün sonunda deveden indiğimde bir daha üzerine çıkamayacak kadar zayıf düştüğümü, bu terk edilmiş memlekette kaybolmuş bir şekilde öleceğimi düşündüm.   </p>
			<p class="paragraf">“Yere yatıp uyudum, gün ışıyana kadar uyanmadım.  </p>
			<p class="paragraf">“Uyandığımda etrafıma bakındım. Sabah havasında bir serinlik vardı. Develerim de bana yakın bir yerde acınası bir halde yatıyorlardı. Etrafımda kayalarla ve kumla ve dikenli şeylerle kaplanmış bir manzara vardı. Su yoktu, yiyecek hiçbir şey yoktu, develerim için, benim için hiçbir şey yoktu etrafta.   </p>
			<p class="paragraf">“Bu sessiz sakin yerde sonum gelmiş olabilir miydi? Zihnim daha önce hiç olmadığı kadar netleşti. Bedenim sanki artık önemsizdi. Kurumuş, kanayan, şişmiş dudaklarım, boş midem, bir önceki günün acılarının hepsi yok olmuş gibiydi.  </p>
			<p class="paragraf">“Davetkâr uzaklara bakıp yine aynı soruyu sordum: ‘Ruhum bir kölenin ruhu mu, yoksa özgür bir insanın ruhu mu?’ O zaman fark ettim ki eğer bir kölenin ruhuna sahip olsaydım çölde yatıp ölmeyi beklerdim. Bu son, kaçmış bir köle için uygundu.   </p>
			<p class="paragraf">“Peki özgür bir adamın ruhuna sahip olan biri ne yapmalıydı? O zaman Babil’in yolunu zorla bulacak, bana güvenmiş olan insanlara borçlarımı ödeyecek, beni gerçekten sevmiş olan karımı mutlu ederek anne babamı da rahatlatacaktım.  </p>
			<p class="paragraf">“Sira demişti ki: ‘Borçların senin düşmanların ve seni Babil’den kovaladılar.’ Evet, bu doğruydu. Neden bir erkek gibi yerimde durup durumla başa çıkmayı reddetmiştim? Neden karımın babasının evine dönmesine izin vermiştim?   </p>
			<p class="paragraf">“Sonra tuhaf bir şey oldu. Bütün dünya sanki başka bir renge büründü. Sanki bir anda o renkli taş aradan çekilmişti. Hayattaki doğru değerleri görebiliyordum.   </p>
			<p class="paragraf">“Çölde ölmemeydim! Yeni bir bakış açısıyla yapmam gereken şeylerin ne olduğunu gördüm. İlk önce Babil’e geri dönüp borç para aldığım herkesle tek tek yüzleşmeliydim. Yıllar boyu etrafta dolaştıktan ve bir sürü şanssızlıktan sonra borçlarımı tanrılar izin verdiği şekilde ödemeye karar vermiştim. Karım için bir ev yapıp anne babamın gurur duyacağı bir vatandaş olmalıydım.   </p>
			<p class="paragraf">“Borçlarım düşmanımdı ama para borç aldığım kişiler arkadaşlarımdı ve bana inanıp güvenmişlerdi.  </p>
			<p class="paragraf">“Güçsüz bir şekilde ayaklarımın üzerinde durdum. Artık açlığın ne önemi vardı? Susuzluğun ne önemi vardı? Babil’deki yolda başıma gelen olaylardı bunlar sadece. Düşmanlarını yenmek ve arkadaşlarını ödüllendirmek isteyen özgür bir adamın ruhuna sahiptim. Bu kararlılık beni ihya etti.   </p>
			<p class="paragraf">“Sesimdeki yeni notaları duyan develerimin buğulu gözleri parladı. Büyük bir çabayla, birçok denemeden sonra onlar da ayağa kalktılar. Acıklı bir ısrarla yol alan hayvanları içimdeki sesi dinleyerek kuzeyde olduğuna inandığım Babil’e doğru yönlendirdim.   </p>
			<p class="paragraf">“Su bulduk. Çimen ve meyvelerin olduğu daha verimli topraklardan geçtik. Babil’e giden yolu bulduk. Ruhu özgür olan bir adam bütün sorunlara çözülebilecek şeyler olarak bakar. Ruhu köle olan adamsa şikâyet ederek ‘Bir köle olarak ben ne yapabilirim ki?’ diye sızlanır.   </p>
			<p class="paragraf">“Peki ya sen, Tarkad? Aç miden zihnini netleştirdi mi? Kendine saygı yoluna tekrar girmeye hazır mısın? Dünyayı gerçek renklerinde görebiliyor musun? Borçlarını ne kadar çok olurlarsa olsun onurlu bir şekilde ödeme arzun var mı? Tekrar Babil’de saygı duyulan bir adam olmak istiyor musun?”  </p>
			<p class="paragraf">Genç adamın gözleri nemlendi. Şevkle dizlerinin üzerine kalktı. “Bana yeni bir vizyon sundun. Şimdiden özgür bir adamın ruhunun içimde dolaştığını hissedebiliyorum.”  </p>
			<p class="paragraf">“Döndüğünde başına neler geldi?” diye sordu ilgiyle dinleyenlerden biri.   </p>
			<p class="paragraf">“Niyet olduğunda yol bulunur,” diye cevapladı Dabasir. “Niyetim doğru olduğu için bir yol belirmeye başladı. Öncelikle borcum olan herkesi tek tek ziyaret ederek borcumu ödeyebileceğim zamana kadar beni affetmelerini diledim. Çoğu beni memnuniyetle karşıladı. Bazıları bana hakaret etti ama bazıları da bana yardımcı olmayı teklif etti. Bir tanesi tam da ihtiyacım olan yardımı yaptı. Bu adam altın tefecisi Mathon’du. Suriye’de develere baktığımı duyunca beni yaşlı Nebatur’un yanına yolladı. Nebatur deve tüccarıydı ve kralımız tarafından uzun bir gezi için iyi deve sürüleri satın almakla görevlendirilmişti. Onunla birlikte çalışarak develerle ilgili bilgilerimi kullanmış oldum. Zamanla bütün borçlarımı kuruşu kuruşuna ödeyebildim. Sonunda başımı dik tutarak onurlu bir adam olduğumu hissettim.”  </p>
			<p class="paragraf">Bu noktada Dabasir yine yemeğine dönerek mutfağa doğru seslendi: “Kauskor, seni gidi salyangoz! Yemek soğudu. Bana ızgaradan yeni et getir. Tarkad için de büyük bir porsiyon getir. Eski arkadaşımın oğlu aç ve benimle yemek yiyecek.”  </p>
			<p class="paragraf">Böylece eski Babil’in deve tüccarı Dabasir’in hikâyesi son buldu. Kendinden önce de birçok bilge adamın bildiği ve kullandığı önemli bir gerçeği anladığında kendi ruhunu buldu.   </p>
			<p class="paragraf">Birçok farklı dönemde onun sihirli gücünü anlama bilgeliğine sahip insanları zorlukların içinden çıkararak başarıya götüren bu gerçeklik, bu satırları okuyan herkese açıktır:   </p>
			<p class="resim"><img alt="" class="_idGenObjectAttribute-6" src="image/7.png"/>  </p>
		</div>
	</body>
</html>