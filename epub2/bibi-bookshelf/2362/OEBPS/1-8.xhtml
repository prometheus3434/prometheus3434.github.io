<html xmlns="http://www.w3.org/1999/xhtml">
	<head>
		<title>1-8</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-8" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-7">BABİL’İN DUVARLARI  </p>
			<p class="paragraf">Eskiden önemli bir asker olan yaşlı Banzar, antik Babil’in duvarlarının tepesine giden geçidin başını tutuyordu. Yukarıda kahraman muhafızlar duvarları kaybetmemek için savaşıyorlardı. Yüz binlerce vatandaşın bu büyük şehirdeki geleceği onlara bağlıydı.  </p>
			<p class="paragraf">Duvarların üzerinden saldıran orduların kükremesi, bir sürü adamın bağırması, binlerce atın tepinmesi<span xml:lang="de-DE">, bronz kap</span>ılara vuran koçbaşlarının sağır edici sesleri duyuluyordu. Kapının ardındaki sokakta mızrakçılar uzanmış bekliyorlardı; eğer kapılar dayanmazsa şehrin girişini onlar korumak zorunda kalacaklardı. Sayı olarak azdılar çünkü Babil’in ana ordusu Sümerlere karşı büyük bir sefer düzenleyen kralın yanındaydı. Onlar yokken şehre bir saldırı olabileceği öngörülmemişti, bu yüzden de savunma güçleri azdı. Beklenmedik bir şekilde kuzeyden güçlü ordularıyla Asurlular gelmişti. Duvarlar şehri koruyacaktı, yoksa Babil’in sonu gelmişti.    </p>
			<p class="paragraf">Banzar’ın etrafında kalabalık insan grupları vardı, hepsinin yüzü dehşetle bembeyaz kesilmişti, çarpışmanın sonuçlarını bekliyorlardı. Sessiz bir korkuyla geçitten içeri taşınan yaralı ve ölüleri izliyorlardı.   </p>
			<p class="paragraf">İşte tam da burada saldırıda kritik noktaya gelindi. Düşman şehrin etrafını üç gün boyunca kuşattıktan sonra bütün gücünü buraya, bu kapıya yönlendirdi.  </p>
			<p class="paragraf">Duvarın tepesinde şehri savunan askerler tırmanma platformlarındaydılar ve merdivenle duvarı tırmananlara karşı ok atıp kızgın yağ dökerek ve eğer yukarı çıkmayı başarırlarsa mızrak fırlatmaya hazırlanarak savaşmaya devam ettiler. Bu muhafızlara karşı düşmanın okçuları da ölümcül bir yaylım ateşi başlattılar.   </p>
			<p class="paragraf">Yaşlı Banzar’ın pozisyonu haber almak için idealdi. Çarpışmaya en yakın konumdaydı ve saldıranların savaş çığlıklarını ilk duyan Banzar’dı.   </p>
			<p class="paragraf">Yakınında duran yaşlı bir tüccar, eli ayağı titreyerek, “Söyle bana neler oluyor! Söyle bana!” diye yalvardı. “İçeri giremiyorlar değil mi? Oğullarım kralla birlikte. Yaşlı karımı koruyacak kimse yok. Bütün mallarımı, yiyeceklerimi çalacaklar, hiçbir şeyim kalmayacak. Yaşlıyız, kendimizi koruyamayacak kadar yaşlıyız, köle olmak için de fazla yaşlıyız. Aç kalacağız. Öleceğiz. İçeri giremediklerini söyle bana.”  </p>
			<p class="paragraf">“Sakin ol tüccar efendi,” diye cevap verdi muhafızlardan biri. “Babil’in duvarları güçlüdür. Çarşıya dön ve karına duvarların onu ve mallarını koruyacağını söyle; bu duvarlar kralın hazinelerini de koruyor. Duvarlara yakın dur ki havada uçan oklar seni bulmasın.”   </p>
			<p class="paragraf">Çekilen yaşlı adamın yerine kollarında bebeği olan bir kadın geldi: “Çavuş, tepeden haberler nedir? Zavallı kocamı rahatlatabilmem için bana doğruyu söyleyin. Korkunç yaralar aldığı için ateşler içinde yatıyor ama zırhını ve hançerini kuşanarak beni, kucağımdaki ve karnımdaki bebeği koruyacağını söylüyor. Düşmanların duvarı aşıp korkunç bir şehvetle bize saldıracaklarını söylüyor.”  </p>
			<p class="paragraf">“İyi kalpli anne, Babil’in duvarları seni, doğmamış çocuğunu ve kollarındaki çocuğunu koruyacak. Yüksek ve güçlü duvarlar bunlar. Şehrimizi korumakta olan askerler kızgın yağ döktükçe düşmanların attıkları acı çığlıklarını duymuyor musun?”  </p>
			<p class="paragraf">“Evet, bunları duyuyorum ama aynı zamanda kapılara vuran koçbaşlarının seslerini de duyuyorum.”  </p>
			<p class="paragraf">“Kocanın yanına geri dön. Ona bu şehrin kapılarının kuvvetli olduğunu ve her türlü koçbaşına karşı gelebileceğini söyle. Duvarları tırmanabilenler olsa bile karşılarında onlara saplanmaya hazır hançerler, mızraklar bulacaklar. Yoluna dikkat et ve binaların arkalarından geçerek evine dön.”  </p>
			<p class="paragraf">Banzar kenara çekildi, yanından silahlarla donanmış ek kuvvetler geçti. Bronz kalkanlarının ve bellerindeki birbirine çarpan farklı silahların seslerini işittiler. Yanına küçük bir kız yaklaştı.  </p>
			<p class="paragraf">“Söyle bana asker efendi, güvende miyiz?” diye yalvararak sordu. “Korkunç sesler duyuyorum. Erkeklerin kanayan yaralarını görüyorum. Çok korkuyorum. Aileme, anneme, küçük erkek kardeşime ve bebeğimize ne olacak?”  </p>
			<p class="paragraf">Tecrübeli yaşlı asker gözlerini kırpıştırdı ve çenesini önde tutarak çocukla konuştu.  </p>
			<p class="paragraf">“Korkma küçüğüm,” diye onu rahatlattı. “Babil’in duvarları seni ve anneni ve küçük erkek kardeşini ve bebeğinizi koruyacak. Kraliçe Semiramis senin gibilerin güvenliği için yüz yıl evvel bu duvarları inşa etti. Kimse bu duvarları aşamadı. Şimdi git ve annene ve küçük kardeşine ve bebeğe Babil’in duvarlarının onları koruyacağını ve korkmamalarını söyle.”  </p>
			<p class="paragraf">Günler geçtikçe Banzar pozisyonunu değiştirmeden aynı yerde durarak takviye güçlerin geçitte sıraya girerek ölü ya da yaralı olarak geri gelmelerini izledi. Etrafını çeviren korku dolu vatandaşlar duvarların şehri koruyup koruyamayacağını merak ediyorlardı. Yaşlı bir asker gururuyla hepsine aynı cevabı verdi: “Babil’in duvarları sizi koruyacak.”  </p>
			<p class="paragraf">Saldırı, üç hafta beş gün boyunca şiddeti azalmadan devam etti. Geçit yeri yaralı ve ölülerin kanıyla çamurlaşmıştı; geçitten geçenler geçtikleri gibi geri düşüyorlardı, hiç sonları gelmiyor gibiydi. Her gün ölü düşmanlar duvarın öte tarafında yığılıyor, geceleri de arkadaşları tarafından geri taşınıp gömülüyordu.   </p>
			<p class="paragraf">Dördüncü haftanın beşinci gecesinde çatışmalar devam ediyordu. Günün ilk ışıkları etrafı aydınlatmaya başladığında geri çekilmeye başlayan askerlerin kaldırdığı toz bulutları görüldü.   </p>
			<p class="paragraf">Şehri savunanlardan çığlıklar yükseldi. Bu gördüklerinin başka bir anlamı olamazdı. Duvarların arkasında bekleyen askerler de aynı tepkiyi verdiler. Sokaklardaki vatandaşlar da onlara katıldı. Bir fırtına şiddetiyle bütün şehre yayıldı bu heyecan.  </p>
			<p class="paragraf">İnsanlar evlerinden çıktılar. Sokaklar akın akın kalabalıklarla doldu. Haftaların birikmiş korkusu birdenbire çılgın bir mutluluk korosuna dönüştü. Bel Tapınağı’nın en yüksek kulelerinden zafer ateşleri yükseldi. Yukarı doğru yükselen mavi duman mesajı uzaklara ve ötelere taşıdı.   </p>
			<p class="paragraf">Babil’in duvarları yine güçlü ve zalim düşmana karşı durmuştu: zengin hazinelerine sahip olmak, vatandaşlarını köleleştirmek isteyen düşmana.   </p>
			<p class="paragraf">Babil’in yüzyıllarca var olmaya devam edebilmesinin nedeni tamamen korunuyor olmasıydı. Başka türlüsü mümkün değildi.   </p>
			<p class="paragraf">Babil’in duvarları, insanların ihtiyaç duyduğu ve arzuladığı koruma içgüdüsünün muhteşem bir örneğiydi. Bu ihtiyaç insanoğlunda doğuştan olan bir şeydir. Bugün de eskisi gibi güçlü olan bu içgüdü, bu amaca ulaşmak için daha geniş çaplı, daha iyi planlar yapmamızı sağlar.   </p>
			<p class="paragraf">Bugün, sigorta, tasarruf hesapları ve güvenilir yatırımların aşılamaz duvarlarının ardında, kendimizi herhangi bir kapıdan girebilecek ve herhangi bir ocağın başına her an çökebilecek beklenmedik trajedilere karşı koruyabiliriz:  </p>
			<p class="resim"><img alt="" class="_idGenObjectAttribute-5" src="image/6.png"/>  </p>
		</div>
	</body>
</html>