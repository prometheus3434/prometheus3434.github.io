<html xmlns="http://www.w3.org/1999/xhtml">
	<head>
		<title>1-5</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-5" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-4">İYİ ŞANS TANRIÇASIYLA TANIŞALIM  </p>
			<p class="paragraf ParaOverride-7"><span class="CharOverride-4">“Eğer bir adam şanslıysa başına gelecek iyi şeylerin boyutlarını önceden bilmek mümkün değildir. Onu Fırat Nehri’ne atın, yüzerek çıktığında elinde bir inci tanesi olur.”</span><span class="CharOverride-4">  </span></p>
			<p class="paragraf ParaOverride-8">—Babil atasözü  </p>
			<p class="paragraf">Şanslı olma arzusu evrensel bir arzudur. Dört bin yıl önceki insanlar için de çok güçlü bir arzuydu, bugünün insanı da bu arzuyu aynı şiddette hissediyor. Hepimiz bu kaprisli İyi Şans Tanrıçası’nın iyi tarafında olmak istiyoruz. Onunla tanışmamız ve sadece ilgisini değil aynı zamanda cömert iyiliklerini kendimize çekmemiz nasıl mümkün olabilir?  </p>
			<p class="paragraf">İyi şansı kendine çekmek diye bir şey söz konusu olabilir mi?   </p>
			<p class="paragraf">Antik Babil’deki insanlar da<span xml:lang="en-US"> </span>işte tam da bunu bilmek istiyorlardı. Tam da bunu öğrenmeye karar verdiler. Zeki ve kurnaz düşünürlerdi. Bu da şehirlerinin neden dünya tarihindeki en zengin ve en güçlü şehir olduğunu açıklıyor aslında.   </p>
			<p class="paragraf">O dönemde okul ya da üniversite yoktu. Yine de bir öğrenme merkezi vardı ve oldukça işlevseldi. Babil’in yüksek binaları arasında Kral’ın Sarayı, Asma Bahçeleri ve tanrıların tapınaklarıyla aynı önemde olduğu biliniyordu. Fakat burası hakkında tarih kitaplarında fazla bir bilgi bulamazsınız, hatta belki hiçbir şey bulamazsınız. Öğrenme merkezi, dönemin düşünürleri için büyük önem taşıyordu.   </p>
			<p class="paragraf">Öğrenme Tapınağı denen merkez, geçmişin bilgeliğini gönüllü öğretmenler aracılığıyla aktarmayı amaçlıyordu ve açık forumlarda, günün popüler konuları tartışılıyordu. Tapınağın duvarları içerisinde herkese eşit davranılıyordu. En alt seviyedeki bir köle bile prenslerle fikirlerini ceza alma korkusu olmadan açık açık konuşabiliyordu.   </p>
			<p class="paragraf">Öğrenme Tapınağı’nı en sık ziyaret edenlerden biri de zengin bir adam olan bilge Arkad’dı. Arkad’ın Babil’deki en zengin adam olduğu söyleniyordu. Kendine ayrılmış özel bir alanı olan Arkad hemen hemen her akşam farklı yaşlarda, bazıları genç, bazıları yaşlı bir grup insanla buluşarak ilginç bulduğu konuları tartışıp konuşuyordu.   </p>
			<p class="paragraf">Durup dinleyelim bakalım iyi şansı çekme konusunda bir şeyler biliyorlar mı?   </p>
			<p class="paragraf">Kıpkırmızı bir alev topu olan güneş çölün tozları arasından batarken Arkad, alışık olduğu platforma doğru yavaşça yürüdü. Şimdiden dört düzine kişi onun gelmesini bekliyordu, yere yayılmış olan küçük halıların üzerine uzanmışlardı. Başkaları da gelmeye devam ediyordu.   </p>
			<p class="paragraf">Arkad sordu: “Bu akşam neyi tartışalım?”  </p>
			<p class="paragraf">Kısa bir duraksamadan sonra uzun boylu bir dokumacı ayağa kalkarak konuştu: “Arkad ve buradaki sevgili arkadaşlarım. Tartışılmasını istediğim bir konu var ama size komik gelmesinden çekindiğim için duraksıyorum.”  </p>
			<p class="paragraf">Arkad ve diğerlerinin teşvik etmeleriyle kısa bir duraksamadan sonra devam etti: “Bugün şanslı bir günümdeydim. İçinde üç altın para olan bir cüzdan buldum. Şanslı olmaya devam etmek benim en büyük arzum. Herkesin de benzer bir arzuya sahip olduğunu düşündüğümden iyi şansı kendimize nasıl çekebileceğimizi tartışmayı öneriyorum.”  </p>
			<p class="paragraf">Arkad “Çok enteresan bir konu ortaya atıldı,” dedi. “Kesinlikle tartışmaya değer. Bazıları için iyi şans aynı bir kaza gibi anlık başa gelebilecek bir şeydir, amaçsız ve nedensiz. Bazıları da cömert tanrıçamız Ashtar’ın bütün iyi olayları başlatan olduğuna ve kendine saygı gösterenlere bir şeyler vermek için çabaladığına inanır. Söyleyin arkadaşlar, iyi şansın her birimizi nasıl ziyaret edebileceğine dair birlikte bir yol arayalım mı?”   </p>
			<p class="paragraf">“Evet! Evet! Kesinlikle!” diye cevap verdi büyümekte olan kalabalık.  </p>
			<p class="paragraf">Bu yüzden Arkad devam etti: “Tartışmamızı başlatmak için ilk önce dokumacının başına gelen gibi olaylar yaşayanlar söz alsın; hiçbir çaba göstermeden değerli bir hazine ya da kuyum bulan ya da kendilerine değerli şeyler verilenler anlatsın.”  </p>
			<p class="paragraf">Durdu, birinin cevap vermesini bekledi ama kimse cevap vermedi.  </p>
			<p class="paragraf">“Kimsenin başına böyle bir şey gelmedi mi?” diye sordu Arkad. “O zaman bu tarz iyi şans gerçekten nadir demek ki. Arayışımıza nereden devam edelim? Önerisi olan var mı?”  </p>
			<p class="paragraf">“Ben bir öneride bulunabilirim,” diye cevap verdi iyi giyimli genç bir adam. “İyi şanstan bahsedildiğinde düşüncelerin oyun masalarına gitmesi normal değil mi? Burada tanrıçanın hediyelerini kazanmaya çalışan insanları bulmuyor muyuz genelde?”  </p>
			<p class="paragraf">Oturduğu yere dönerken başka bir ses geldi: “Durma! Hikâyeye devam et. Söyle bakalım, oyun masalarında iyi şans buldun mu? Zarların kırmızı tarafını çevirdi mi kimse senin için? Oyunu kuranın elinden paraları alıp sana vererek cüzdanını doldurdu mu, yoksa zarların mavi tarafını çevirerek zorlukla kazanılmış gümüş paralarından mı oldun?”  </p>
			<p class="paragraf">Genç adam da tatlı gülüşmelere katıldı ve cevap verdi: “Kabul ediyorum ki benim orada olduğumun farkında bile değildi. Peki ya siz? Hiç zarları sizin lehinize atmak için beklediğini gördünüz mü? Hepimiz hem dinlemek hem de öğrenmek istiyoruz.”  </p>
			<p class="paragraf">Arkad, “İyi bir başlangıç,” diyerek böldü. “Her sorunun farklı boyutlarını birlikte düşünmek için buradayız. Oyun masasını yok saymak, herkeste olan küçük bir miktar gümüş parayı altın paraya çevirme içgüdüsünü görmezlikten gelmek olur.”  </p>
			<p class="paragraf">Başka bir dinleyici devam etti: “Daha dünkü yarışlar aklıma geliyor. Eğer tanrıça oyun masalarındaysa altın at arabalarının ve ağızları köpüren atların olduğu yarışları kesinlikle görmezlikten gelmiyor. Bize doğruyu söyleyin Arkad, tanrıça size Nineveh’ten gelen gri atlar üzerine bahis yapmanız gerektiğini fısıldadı mı? Sizin hemen arkanızda duruyordum ve gri atlara oynadığınızı duyduğumda inanamadım. Hepimiz gibi siz de biliyorsunuz ki Asurluların hiçbir takımı bizim atlarımızı adil bir yarışta yenemez.   </p>
			<p class="paragraf">“Tanrıça kulağınıza fısıldayarak grilere mi oynamanızı söyledi? Son dönüşte en içteki siyah atın ayağının takılacağını ve bizim atlarımızın yolunu keseceğini, bu yüzden de gri atların hak etmedikleri bir şekilde kazanacağını mı söyledi size?”  </p>
			<p class="paragraf">Arkad anlayışla gülümsedi. “Neden tanrıçanın herhangi bir adamın bahisleriyle ilgileneceğini düşünüyorsunuz? Bence o, sevgiyi ve onuru temsil eden, ihtiyacı olanlara yardımcı olmaktan zevk alan, hak edenleri ödüllendiren bir tanrıça. Onu aradığımda oyun masalarına ya da yarışlara bakmıyorum, buralarda kazanıldığından daha fazla para kaybedildiğini görüyorum. Daha fazla ödül hak eden şeylerin yapıldığı yerlere bakıyorum onu görmek için.   </p>
			<p class="paragraf">“Toprağı işleyen, dürüst ticaret yapanlarda arıyorum onu. Herkesin işinde, çabalarında para kazanacak imkânlar var. Her zaman olmasa bile zamanla ödüllendirileceklerdir; bazen yanlış kararlar verebilirler, bazen rüzgârlar ve hava onların çabalarını boşa çıkarabilir ama ısrarla devam ettikleri sürece kâr edeceklerdir. Çünkü kâr etmek, zamanla onların lehine olacaktır.   </p>
			<p class="paragraf">“Ama birisi oyun oynadığında, kumar oynadığında durum tersine döner ve kâr etme, her zaman oyunu kuranın lehine olduğundan oyuncu açısından olumsuz sonuçlanır. Oyunun tasarlanma biçimi her zaman oyunu kuranın kazanacağı şekilde düşünülmüştür. Oyunu kuran bunu iş olarak yaptığından kendisi için her zaman cömert bir kâr getirecek şekilde, oyuncuların bahiste kullandıkları parayı kendi kârına dönüştürür. Çoğu oyuncu, oyunu kuranın kâr etme oranının ne kadar yüksek, kendininkinin ne kadar düşük olduğunu fark edemez.   </p>
			<p class="paragraf">“Örneğin, zar üzerine yapılan bahislere bakalım. Her seferinde hangisinin üste geleceğine dair bir bahis yapılır. Eğer kırmızı taraf üste gelirse oyunu kuran kişi bahsimizi dörde katlar. Ama eğer diğer beş taraftan biri üste gelirse bahsi kaybederiz. Bu yüzden de görebileceğimiz gibi kaybetme şansımız kazanma şansımızın beş katıdır. Kırmızı üst tarafa geldiğinde ortaya koyduğumuz paranın dört katını kazandığımız için dört tane kazanma hakkımız var. Bir gecede oyunu kuran kişinin kârının beşte birini tutacağını farz edebiliriz. Bahislerinin sadece beşte birini kaybetmesinin beklendiği bir oyunda sadece arada sırada kazanmaktan fazla bir beklentimiz nasıl olabilir ki?”  </p>
			<p class="paragraf">“Ama bazıları bazen büyük miktarlar kazanıyor,” diye atıldı dinleyicilerden biri.   </p>
			<p class="paragraf">Arkad devam etti: “Evet, bu doğru. Ama o zaman paranın her zaman değerli olabilmesi için ne şekilde güvenceye alınabileceği sorusu aklıma geliyor. Tanıdıklarım arasında Babil’in en başarılı insanları olsa da hiçbirinin başarısı böyle bir öz kaynakla başlamadı.   </p>
			<p class="paragraf">“Siz burada toplananlar çok daha fazla vatandaş tanıyorsunuz. Merak ediyorum da kaç tane başarılı vatandaşın başarısının başlangıcı kumar masasındaydı? Her biriniz böyle kaç kişi tanıdığınızı söyleyin. Ne dersiniz?” Uzun bir sessizlikten sonra birisi ortaya atladı: “Oyunu kuranlar da buna dahil mi?”  </p>
			<p class="paragraf">Arkad cevap verdi: “Eğer başka kimse aklınıza gelmiyorsa, eğer hiçbirinizin aklına bir isim gelmiyorsa kendinizi düşünün. Aranızda sürekli kazanan ve bu kaynağı tavsiye edecek biri var mı?”  </p>
			<p class="paragraf">Cevap olarak arka taraftan homurtular yükseldi ve sonra bu homurtular gülüşler arasında yayıldı.   </p>
			<p class="paragraf">Arkad devam etti: “Görünen o ki tanrıçanın sıkça ziyaret ettiği yerlerde aramıyoruz iyi şansı.  </p>
			<p class="paragraf">“O zaman başka yerleri keşfedelim. İyi şansı, kayıp cüzdanların bulunduğu yerlerde bulamadık, oyun masalarında da bulamadık gibi gözüküyor. Yarışlara gelince de doğruyu söylemek gerekirse oralarda kazandığımdan çok daha fazla para kaybettim.   </p>
			<p class="paragraf">“O zaman işlerimizi ve zanaatlarımızı düşünelim. Eğer bir iş ilişkisinin sonucunda emeğimizin karşılığını alıyorsak bunu şans yerine kârlı bir iş olarak düşünmek çok doğal değil mi? O zaman şans tanrıçasının hediyelerini görmemiş olabileceğimizi düşünüyorum. Belki de en takdir etmediğimiz yerlerde bize cömertliğiyle yardım ediyor. Bir sonraki tartışma konumuzu kim söyleyecek?”  </p>
			<p class="paragraf">Bunun üzerine yaşlı bir tüccar ayağa kalktı, beyaz, kibar kıyafetini düzelterek, “Arkadaşlarım, saygıdeğer Arkad, izninizle size bir önerim olacak. Eğer dediğiniz gibi işimizdeki başarımızı ve yetkinliklerimizin kredisini alacaksak neden ucu ucuna kaçırdığımız başarılar, durumlar üzerine de düşünmüyoruz? Eğer gerçekleşmiş olsalardı nadir bulunan başarılar olacaklardı. Gerçekleştirilemedikleri için onları ödül olarak göremiyoruz. Eminim buradaki birçok kişinin aktarabilecekleri tecrübeleri vardır,” dedi.   </p>
			<p class="paragraf">Arkad bu öneriyi, “Bilge bir yaklaşım!” diyerek destekledi. “Aranızda kimler başarıya yaklaştıktan sonra elinizden kayıp gittiğini gördü?”  </p>
			<p class="paragraf">Birçok el kalktı, tüccarın da eli bunların arasındaydı. Arkad konuşması için ona işaret etti. “Bu yaklaşımı siz teklif ettiğiniz için ilk önce sizin diyeceklerinizi duymak isterim.”  </p>
			<p class="paragraf">“Memnuniyetle anlatırım,” diye devam etti tüccar. “Başarının bir adama ne kadar yaklaştığını ve adamın onun kaçmasına ne kadar körce izin verdiğini anlatan büyük bir kayıp ve pişmanlık hikâyesi.  </p>
			<p class="paragraf">“Bundan yıllar önce ben genç bir adamken, yeni evlenmiş ve para kazanmaya daha yeni başlamışken babam bir yatırım işine girmem için ısrar etti. Arkadaşlardan birinin oğlu şehrin dış duvarlarına yakın bir yerde boş bir arazi bulmuştu. Su kanalından çok yukarıda olduğundan buraya su gelmesinin imkânı yoktu.   </p>
			<p class="paragraf">“Babamın arkadaşının oğlu öküzler tarafından çekilecek üç tane büyük su tekerleği yaptırarak bu verimli toprağa hayat verecek olan suyu oraya götürmeyi planlıyordu. Bunu yaptıktan sonra da bu toprağı parçalara bölerek şehirde yaşayanlara bitkilerini yetiştirmeleri için satacaktı.   </p>
			<p class="paragraf">“Babamın arkadaşının oğlunun bu işi tamamlayacak parası yoktu. Benim gibi o da genç ve mütevazı bir kazancı olan biriydi. Onun da babası benimki gibi büyük bir aileden geliyordu ve imkânları kısıtlıydı. Bu yüzden bir grup insanla birlikte bu işe girmeye karar vermişti. Grupta on iki kişi olacaktı. Kendi gelirleri olan bu yatırımcılar, kazançlarının onda birini proje tamamlanana kadar bu toprağa yatırmaya söz vereceklerdi. Bu safhada da herkes ilk başta koyduğu para oranında kâra ortak olacaktı.   </p>
			<p class="paragraf">“Babam bana dedi ki: ‘Artık genç bir adamsın. Benim arzum senin şimdiden değerli bir miras inşa etmeye başlaman, herkes içinde saygınlığı olan biri haline gelmen. Babanın düşüncesiz hataları sonucu elde ettiği bilgiden yararlanmanı arzu ediyorum.’  </p>
			<p class="paragraf">“‘Ben de bunu istiyorum, baba,’ diye cevap verdim.   </p>
			<p class="paragraf">“‘O zaman tavsiyelerimi dinle. Benim senin yaşındayken yapmış olmam gereken şeyi yap. Kazancının onda birini kârlı olacak yatırımlara ayır. Kazançlarının onda biri ve onların kazanacağı paralarla benim yaşıma geldiğinde değerli bir mal varlığın olur.’  </p>
			<p class="paragraf">“‘Sözlerin çok bilge, baba. Ben de gerçekten zengin olmak istiyorum. Yalnız kazançlarımın gitmesi gereken birçok yer var. O yüzden de tavsiyene uyma çekincelerim var. Gencim. Daha çok zamanım var.’  </p>
			<p class="paragraf">“‘Ben de senin yaşındayken aynı şeyi düşünüyordum ama seneler geçti ve ben daha başlayamadım bile.’  </p>
			<p class="paragraf">“‘Başka bir zamanda yaşıyoruz baba. Ben senin hatalarını yapmayacağım.’  </p>
			<p class="paragraf">“‘Önünde bir imkân var, oğlum. Zenginliğe gidebilecek bir şans sunuyor sana. Sana yalvarıyorum, gecikme. Yarın arkadaşımın oğluna git ve kazancının onda birini yatırım olarak vermek için anlaş. Hemen yarın sabah git. Fırsatlar kimseyi beklemiyor. Bugün burada, sonra gidiyor. O yüzden sakın gecikme!’  </p>
			<p class="paragraf">“Babamın tavsiyesine rağmen duraksadım. Tüccarların Doğu’dan getirdiği güzel kaftanlar vardı, o kadar güzel ve o kadar narinlerdi ki karım da ben de bu kaftanlara sahip olmak istedik. Eğer gelirimin onda birini buraya yatırmış olsaydım bu ve benzeri zevklerden mahrum kalacaktık. Karar vermekte geciktim, daha sonra çok pişman oldum. Bu girişim, kimsenin tahmin edemeyeceği kadar kârlı oldu. Bu benim hikâyem. İyi şansın kaçmasına işte böyle izin verdim.”  </p>
			<p class="paragraf">Koyu tenli, çölden geldiği belli olan bir adam durumu şöyle yorumladı: “Bu hikâyede görüyoruz ki iyi şans imkânı kabul eden adama gelir. Her mal varlığının bir başlangıcı olmalı. Bu başlangıç birkaç altın ya da gümüş para da olabilir ki bunlar ilk kazancından kenara ayırdığı bir yatırımdır. Ben birçok hayvan sürüsüne sahibim. Hayvan sürülerime başladığımda sadece küçük bir çocuktum ve bir gümüş para ile tek bir genç dana almıştım. Bu, mal varlığımın başlangıcıydı ve benim için çok önemliydi.   </p>
			<p class="paragraf">“Mal varlığını inşa etmeye başlamak herhangi bir insanın başına gelebilecek en iyi şey. Herkeste bu ilk adım farklıdır; bazıları kendi emekleri karşılığında para kazanırken bazıları da altınlarıyla yatırım yapıp onun getirisini kazanırlar. Bazıları da daha gençken bu imkânı kullanamayıp maddi başarıya ulaşamazlar ya da bu tüccarın babası gibi bazıları böyle bir girişimde bulunamazlar.   </p>
			<p class="paragraf">“Eğer bu arkadaşımız babasının tavsiyesine uyup kendisine gençken verilmiş olan imkânı kullanmış olsaydı şu anda çok daha fazla şeye sahip olurdu, dünyanın nimetlerinden daha fazla yararlanabilirdi. Eğer dokumacı arkadaşımızın iyi şansı şu anda böyle bir adım atmasına yardımcı oluyorsa o zaman gerçekten mal varlığının temellerini atmış olur.”  </p>
			<p class="paragraf">Başka ülkeden gelmiş biri ayağa kalkarak, “Teşekkürler! Ben de söz almak istiyorum,” dedi. “Ben Suriyeliyim. O yüzden dilinizi o kadar iyi konuşamıyorum. Bu tüccar arkadaşa bir isim vermek istiyorum. Belki bu ismin çok da kibar olmadığını düşüneceksiniz ama ben ona bu ismi vermek istiyorum. Ama sizin bu ismi anlatmak için kullandığınız kelimeyi bilmiyorum. Eğer Suriye dilinde söylersem anlamayacaksınız. O yüzden, sayın efendiler, o kelimeyi bana hatırlatır mısınız, kendisi için iyi olacak şeyleri erteleyen birine ne denir?”  </p>
			<p class="paragraf">“Erteleyici,” dedi biri.   </p>
			<p class="paragraf">“Hah işte evet,” diyerek heyecanlandı Suriyeli, ellerini çırptı. “İmkân ayağına geldiğinde kabul etmemiş. Beklemiş. Şu anda meşgulüm demiş. Hoşçakal, demiş şans, imkân. Böyle birisini bekleyemez çünkü. Eğer bir adam şanslı olmak istiyorsa hızlı adım atar, diye düşünür. Eğer şans kapınızı çaldığında hızla cevap vermiyorsanız bu tüccar gibi gecikirsiniz.”  </p>
			<p class="paragraf">Tüccar da yanıt olarak gülüşlere cevap verdi. “Sana saygım sonsuz duvarlarımızın içindeki yabancı, gerçeği söylemekten çekinmiyorsun.”  </p>
			<p class="paragraf">“O zaman şimdi de başka bir imkân hikâyesi dinleyelim. Bize başka bir hikâye anlatmak isteyen var mı?” sordu Arkad.   </p>
			<p class="paragraf">Orta yaşlı, kırmızı kıyafetli bir adam cevap verdi: “Benim bir hikâyem var. Hayvan alarak geçimimi sağlıyorum; genelde deve ve at, bazen de koyun ve keçi alıyorum. Anlatacağım hikâyede, fırsatın bir gece beklemediğim bir şekilde nasıl kapımı çaldığını anlatacağım. Belki de bu yüzden kaçmasına izin verdim. Buna siz karar verin.   </p>
			<p class="paragraf">“On günlük, talihsiz bir deve arayışı seyahatinden şehrimize geri dönerken şehrin kapılarının kapalı ve kilitli olduğunu görüp çok sinirlendim. Kölelerim gece için çadır kurdular; su ve yiyecek olmadan geçirecektik geceyi. Yaşlı bir çiftçi yanıma geldi, o da bizim gibi kapıların dışında kalmıştı.   </p>
			<p class="paragraf">“Bana ‘Saygıdeğer efendim,’ diye hitap etti. ‘Görünüşünüzden anlıyorum ki siz hayvan alımı yapan tüccar birisisiniz. Eğer böyleyse size muhteşem bir koyun sürüsü satmak istiyorum. Karım ateşler içinde yatıyor. O yüzden hemen yanına geri dönmem gerekiyor. Koyunlarımı alın ve ben ve kölelerim develerimize binip hemen geri dönelim.’  </p>
			<p class="paragraf">“Hava o kadar karanlıktı ki sürüsünü göremiyordum ama melemelerden anladığım kadarıyla büyük bir sürü olmalıydı. On gün boyunca bulamadığım develerle vakit harcadığım için hemen pazarlık yapmaya başladım. Endişe içinde olduğundan uygun bir fiyat önerdi. Kabul ettim, sabah şehrin kapıları açıldığında kölelerimin koyunları ciddi bir kârla satabileceğini biliyordum.  </p>
			<p class="paragraf">“Pazarlık son buldu, kölelerden meşaleler istedim. Birlikte sürüyü sayacaktık. Çiftçi sürüde dokuz yüz koyun olduğunu söylüyordu. Detaya girmeyeyim arkadaşlar, susuz, hareketli, etrafta dolanan bir koyun sürüsünü saymak gerçekten imkânsızdı. Sayamayacağımızı fark ettik. Bu yüzden çiftçiye gün ışıyınca koyunları sayacağımı ve o zaman ödemeyi yapacağımı söyledim.   </p>
			<p class="paragraf">“‘Lütfen, efendim,’ diye yalvardı. ‘Fiyatın üçte ikisini bana bu gece ödeyin ve yola çıkayım. Size en zeki ve en eğitimli kölemi sabah sayıma yardımcı olsun diye bırakırım. Çok güvenilirdir ve hesabımızın geri kalan kısmını ona verebilirsiniz.’  </p>
			<p class="paragraf">“İnat ettim ve ödemeyi o gece yapmayı reddettim. Ertesi sabah uyandığımda şehrin kapıları açıldı ve dört alıcı sürünün peşine düştü. Çok isteklilerdi ve çok daha yüksek fiyatlar ödemeye talip oldular; şehir kuşatma tehdidi altındaydı ve yeterince yiyecek yoktu. Çiftçi, bana önerdiğinin üç katına sürüyü sattı. Böylece ben de iyi şansımın elimden kaçmasına izin vermiş oldum.”  </p>
			<p class="paragraf">“Sıradışı bir hikâye,” diye yorumda bulundu Arkad. “Nasıl bir bilgelik tavsiye ediyorsunuz bu hikâyeyle?”  </p>
			<p class="paragraf">“Buradan çıkarılabilecek ders, eğer pazarlık bize uygun geliyorsa hemen ödemeyi yapmak,” dedi eyer ustası. “Eğer pazarlık iyiyse kendi zaaflarınıza karşı korumaya ihtiyacınız var. Biz ölümlüler sık sık fikir değiştirebiliyoruz. Ve doğruyu söylemek gerekirse haklı olduğumuzda fikrimizi değiştirme ihtimalimiz haksız olduğumuza göre çok daha fazla. Gerçekten inatçıyız hatalı olduğumuzda. Haklı olduğumuzdaysa gidip gelip fırsatın elimizden kaçmasına sebep oluyoruz. İlk yargı her zaman en doğrusudur. Ama yine de iyi bir pazarlık da olsa çekinme huyum olduğunu bildiğim için kendi zaaflarıma karşı hemen bir depozito yatırıyorum. Bu sayede de iyi şansımı tepmemiş oluyor, pişman olmaktan kurtuluyorum.”   </p>
			<p class="paragraf">“Teşekkürler! Tekrar söz almak istiyorum,” dedi Suriyeli ayağa kalkarak. “Bu hikâyeler birbirine çok benziyor. Her seferinde de fırsat benzer nedenlerden dolayı kaçıyor. Fırsat erteleyiciye geliyor, iyi bir şey olduğunu bilmelerine rağmen duraksıyorlar, şimdi doğru zaman demeyi başaramıyorlar. Hemen yapayım demesi gerekiyor. Yoksa insan nasıl başarılı olur?”  </p>
			<p class="paragraf">Hayvan tüccarı, “Sözlerin çok bilge, sevgili arkadaşım,” diye cevap verdi. “İki hikâyede de erteleme yüzünden iyi şans elden kaçtı. Ama bu çok tanıdık bir durum. Erteleme ruhu herkesin içinde var. Hepimiz zengin olmak istiyoruz, her fırsat belirdiğindeyse kabul etmeyi erteliyoruz. Bu sesi dinleyerek kendimizin en büyük düşmanı oluyoruz.   </p>
			<p class="paragraf">“Gençliğimde Suriyeli arkadaşımızın bize hatırlattığı bu kelimenin anlamını bilmiyordum. İlk önce birçok kârlı işi tepmenin nedeninin iyi kararlar veremememden dolayı olduğunu düşündüm. Daha sonra inatçı karakterimi suçladım. Sonunda fark ettim ki harekete geçmem, hızlı davranmam ve kararlı olmam gerektiği anlarda erteleme alışkanlığıydı başıma dert olan. Gerçek karakterim ortaya çıktığında durumdan nefret ettim. At arabasına bağlanmış vahşi bir eşeğin huysuzluğuyla kendimi bu bağlardan koparıp başarıya koştum.”  </p>
			<p class="paragraf">“Teşekkürler! Tüccar arkadaşımıza bir soru sormak istiyorum: Güzel bir kaftan giymişsiniz, fakir gözükmüyorsunuz. Başarılı biri gibi konuşuyorsunuz. Söyleyin lütfen, erteleme kulağınıza fısıldadığında dinliyor musunuz?” diye sordu Suriyeli.   </p>
			<p class="paragraf">“Alıcı arkadaşımız gibi ben de erteleme huyumu fark edip aşmak zorunda kaldım,” diye cevap verdi tüccar. “Benim için bir düşman olduğunu fark ettim, başarılarıma engel olmaya çalışıyordu. Beni elime geçen fırsatlardan uzaklaştırdığı durumlardan sadece bir tanesini size anlattım. Bunu aşmak, nedenini anlayınca çok da zor değil. Kusurunu bilen kişi erzaktan alıkonmamış olur. Ya da hiç kimse bilerek müşterilerini uzaklaştırıp kârından mahrum kalmaz. Bu düşmanı tanıdığım ve bana yaptıklarını anladığım zaman onu aşmak için büyük bir çaba sarf ettim. Babil’in zengin hazinelerinin tadını çıkarabilmek isteyen herkes erteleme ruhunu aşmalı.   </p>
			<p class="paragraf">“Ne diyorsun Arkad? Babil’deki en zengin insan olduğun için senin en şanslı Babilli olduğun da söyleniyor. Tam olarak başarılı olmak için her insanın içindeki erteleme ruhunu tamamen yok etmiş olması gerektiği konusunda bana katılıyor musun?”   </p>
			<p class="paragraf">“Aynen dediğin gibi,” diyerek Arkad kabul ettiğini belirtti. “Uzun hayatım boyunca kuşaktan kuşağa ticaret, bilim ve öğrenme alanlarında başarıya giden insanları seyrettim. Fırsatlar herkesin eline geçti. Bazıları bu fırsatlara sarıldı, bazılarıysa en derin arzularını tatmin etmek için yola çıktı. Bazıları da duraksadı, harekete geçemedi ve geride kaldı.”  </p>
			<p class="paragraf">Arkad dokumacıya döndü: “İyi şansın ne olduğu üzerine tartışmamızı istedin. Bu konuda sen ne düşünüyorsun?”  </p>
			<p class="paragraf">“İyi şansı farklı bir ışıkta değerlendirmek gerektiğini düşünüyorum. İnsanın başına çaba göstermesine gerek kalmadan gelen, arzu edilir bir şey. Şimdi fark ediyorum ki insanın kendine çekebileceği şeyler değil bunlar. Tartışmamızın sonucunda iyi şansı çekebilmek için fırsatları değerlendirmek gerektiğini fark ettim. O yüzden ileride de elime geçen fırsatları değerlendirmek için uğraşacağım.”  </p>
			<p class="paragraf">“Tartışmamızın en önemli boyutlarını kavramışsın,” diye yanıtladı Arkad. “İyi şans çoğu zaman fırsatı takip eder ve genelde başka şekilde kimsenin başına gelmez. Tüccar arkadaşımız eğer tanrıçanın ona sunduğu hediyeyi kabul etseydi çok daha şanslı olacaktı. Alıcı arkadaşımız sürüyü alsaydı ve daha sonra yüklü bir kârla satsaydı çok daha şanslı olmuş olacaktı.  </p>
			<p class="paragraf">“Bu tartışmada iyi şansın bize nasıl ulaşabileceği üzerine konuştuk. Bir yöntem bulduğumuzu düşünüyorum. İki hikâyeden de anlıyoruz ki iyi şans, fırsatı takip eder. Burada da iyi şansla ilgili hikâyelerin kazanılsa da kaybedilse de değiştirmediği bir prensip yatıyor. Bu prensip de şu: İyi şans, ancak fırsatları kabul ederek cezbedilebilir.   </p>
			<p class="paragraf">“Kendilerini iyileştirmek için fırsatları kabul etmeye hevesli olanlar iyi tanrıçaların ilgisini çeker. Kendini memnun edenlere yardımcı olmak ister. Harekete geçen insanlar onu en çok tatmin edenlerdir.   </p>
			<p class="paragraf">Harekete geçmek sizi arzuladığınız başarılara götürür.”  </p>
			<p class="paragraf">Harekete Geçen İnsanlar İyi Şans Tanrıçası Tarafından Tercih Edilir  </p>
			<p class="resim"><img alt="" class="_idGenObjectAttribute-3" src="image/3.png"/>  </p>
		</div>
	</body>
</html>