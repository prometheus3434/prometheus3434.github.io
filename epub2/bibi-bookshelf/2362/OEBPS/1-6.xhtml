<html xmlns="http://www.w3.org/1999/xhtml">
	<head>
		<title>1-6</title>
		<link href="css/idGeneratedStyles_0.css" rel="stylesheet" type="text/css"/>
		<link href="css/idGeneratedStyles_2.css" rel="stylesheet" type="text/css"/>
<meta content="urn:uuid:a5ec0db4-5427-40f3-b3ea-fbf5153f005a" name="Adept.expected.resource"/>
	</head>
	<body id="x1-6" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-5">ALTININ BEŞ KURALI  </p>
			<p class="paragraf">Altın dolu bir çanta mı, yoksa bilge kelimelerin yer aldığı kil bir tablet mi? Eğer ikisinden birini seçmek zorunda kalsaydınız hangisini tercih ederdiniz?   </p>
			<p class="paragraf">Çalıların arasından yanıp sönen ışıkların aydınlattığı güneşten yanmış yüzlerde bir ilgi kıvılcımı belirdi.   </p>
			<p class="paragraf">“Altın, altın!” diye bağırdı yirmi yedi yaşındaki Kalabab, bilmiş bir gülümsemeyle.   </p>
			<p class="paragraf">“Dinle, gece vahşi köpeklerin sesini dinle. Bağırıyorlar ve ağlıyorlar çünkü açlar. Ama onları beslerseniz ne olur? Kavga ederler ve hırlarlar. Daha sonra biraz daha kavga edip biraz daha hırlarlar, yarının geleceğini düşünmezler.  </p>
			<p class="paragraf">“İnsanlar da aynen böyledir. Altın ile bilgelik arasında seçim yapmalarını söylediğinizde ne yaparlar? Bilgeliği boş verip altını harcarlar. Sabah uyandıklarında ellerinde altın kalmadığı için ağlarlar.   </p>
			<p class="paragraf">“Altın, sadece onun kurallarını bilip bu kurallara uyanlar içindir.”  </p>
			<p class="paragraf">Kalabab beyaz kaftanını ince bacaklarının üzerinde kapattı, serin bir akşam rüzgârı esiyordu.   </p>
			<p class="paragraf">“Uzun seyahatiniz boyunca bana hizmet ettiğiniz ve develerime baktığınız, sıcak kumların üzerinde şikâyet etmeden yol katettiğiniz, benim mallarımı çalmak isteyen hırsızlarla cesurca savaştığınız için bu akşam size altının beş kuralını anlatacağım. Daha önce bunun gibi bir hikâye hiç duymadınız.  </p>
			<p class="paragraf">“Dinleyin, sözlerime kulak verin, eğer söylediklerimin anlamını anlayabilirseniz önümüzdeki günlerde birçok altına kavuşursunuz.”  </p>
			<p class="paragraf">Etkileyici bir şekilde durdu. Yıldızlar, Babil’in üzerini örten gökyüzünün kristal maviliğinde parıl parıl parlıyorlardı. Grubun hemen arkasında çöl fırtınalarına karşı sımsıkı çakılmış çadırlar duruyordu. Çadırların yanında ise düzenli bir şekilde istiflenmiş ürünler <span xml:lang="en-US">vardı</span>, üzerleri deri parçalarıyla kapatılmıştı. Yakınlarında deve sürüsü kumun üzerine yayılmıştı; bazıları geviş getiriyor, bazıları ise uyumsuz sesler<span xml:lang="en-US">l</span>e horluyordu.   </p>
			<p class="paragraf">“Bize çok iyi hikâyeler anlattın, <span xml:lang="en-US">K</span><span xml:lang="es-ES">alabab,” </span>diye konuş<span xml:lang="en-US">maya ba</span>şladı kervanın başındaki adam. “Sizinle çalışmamız<span xml:lang="nl-NL"> sona erdi</span>ğinde, bize oralarda senin verdiğin bilgiler rehberlik edecek.”  </p>
			<p class="paragraf">“Size uzak ve tuhaf yerlerdeki maceralarımı daha anlatmadım. Bu gece size zengin ve bilge bir adam olan Arkad’ın hikâyesini anlatacağım.”  </p>
			<p class="paragraf">“Hakkında çok şey duyduk,” dedi adam. “Babil’de yaşamış olan en zengin adammış.”  </p>
			<p class="paragraf">“Evet, Babil’de yaşayan en zengin adamdı ve altın konusunda çok bilge olduğu için ondan önce kimsenin olmadığı kadar zengin oldu. Bu gece size onun bilgeliğinden bahsedeceğim. Bana bu hikâyeyi oğlu Nomasir Nineveh<span xml:lang="fr-FR">’</span>te yıllar önce ben daha genç bir adamken anlattı.   </p>
			<p class="paragraf">“Nineveh<span xml:lang="fr-FR">’</span>te ustam ve ben Nomasir’in sarayında arzu ettiğimizden daha uzun kalmıştık, gece olmuştu. Ustama güzel halıları toparlamasında yardımcı oldum. Nomasir’in renkler konusundaki kararı içine sinene kadar her birini denemiştik. Sonunda kararını vermişti ve onunla birlikte oturmamızı, çok nadir bulunan, burun deliklerimizi gıdıklayan, alışkın olmayan midemizi ısıtan içkisini onunla paylaşmamızı istedi.   </p>
			<p class="paragraf">“Bize tam da o sırada babası Arkad’ın bilgeliğinden bahsetti, ben de bu hikâyeyi şimdi size aktaracağım.   </p>
			<p class="paragraf">“Babil’deki geleneğe göre zengin babaların oğulları mal varlığının miras kalması beklentisiyle aileleriyle yaşar. Arkad bu geleneği doğru bulmuyordu. Bu yüzden Nomasir’in yaşı geldiğinde onu yanına çağırarak şunları söyledi:   </p>
			<p class="paragraf">“‘Oğlum, arzum, mal varlığımı senin yönetmendir. Fakat ilk önce bu sorumluluğu bilge bir şekilde üstlenebileceğini kanıtlaman gerekiyor. O yüzden ilk önce dünyada tecrübe edinmen, hem para kazanabileceğini hem de başkalarının sana saygı duyabileceğini kanıtlaman gerekiyor.   </p>
			<p class="paragraf">“‘Sana iyi bir başlangıç yapabilmen için ben genç, fakir bir adamken zengin olmak istediğimde bana verilmemiş olan iki şey vereceğim.  </p>
			<p class="paragraf">“‘Birincisi, bir çanta dolusu altın. Bu altınları doğru kullanırsan gelecekteki başarının anahtarı olacak.  </p>
			<p class="paragraf">“‘İkincisi, bu kil tablette altınla ilgili beş altın kural kazılı. Bunları kendine göre yorumlarsan sana güvence ve yetkinlik sağlayacaklar.   </p>
			<p class="paragraf">“‘Bugünden on yıl sonra babanın evine, buraya geri gel ve hesabını ver. Eğer kendini kanıtlarsan seni mal varlığımın mirasçısı yapacağım. Eğer kendini kanıtlayamazsan mal varlığımı rahiplere bırakacağım ki ruhum adına tanrılarla benim için pazarlık etsinler.’  </p>
			<p class="paragraf">“Nomasir altın çantasını alarak kendi yolunu çizmek için çalışmaya başladı. Kil tablet ipek bir kumaşa sarılıydı, yanında sadece kölesi ve bindikleri atlar vardı.   </p>
			<p class="paragraf">“On yıl geçti ve Nomasir anlaşmış oldukları gibi babasının evine döndü. Babası onun onuruna büyük bir ziyafet verdi, ziyafete bütün akrabalarını ve arkadaşlarını çağırdı. Ziyafet bittikten sonra baba ve annesi büyük salonda yer alan tahtı andıran sandalyelerine oturdular. Nomasir de onların önünde babasına söz vermiş olduğu gibi geçen senelerin hesabını verdi.   </p>
			<p class="paragraf">“Akşam saatleriydi. Odayı hafifçe aydınlatan gaz lambalarının fitillerinden isli bir koku yayılıyordu. Beyaz dokuma ceketler ve tunikler giymiş olan köleler büyük palmiye yapraklarıyla nemli havayı yelpazeliyorlardı. Heybetli bir gurur bu ânı renklendiriyordu. Nomasir’in karısı ve iki küçük oğlu, arkadaşları ve aile fertleriyle birlikte hemen arkasında halılara oturmuş, merakla anlatacaklarını bekliyorlardı.   </p>
			<p class="paragraf">“‘Baba,’ diye söze başladı Nomasir. ‘Bilgeliğinin önünde eğiliyorum. On yıl önce erkekliğin kapısında durduğumda servetini devralmak yerine benim dünyada erkeklerin arasında kendimi bir erkek olarak kanıtlamam gerektiğini söyledin.  </p>
			<p class="paragraf">“‘Bana cömertçe altınlarından verdin. Bana cömertçe bilgeliğini verdin. Doğruyu söylemek gerekirse kabul etmeliyim ki altını hiç de doğru bir şekilde kullanamadım. Benim tecrübesiz ellerimden genç bir çocuğun elinden ilk fırsatta kaçan yabani bir ceylan gibi kaçtı gitti.’   </p>
			<p class="paragraf">“Babası onun dediklerini onaylayarak gülümsedi. ‘Devam et, oğlum. Hikâyenin bütün detaylarıyla ilgileniyorum.’  </p>
			<p class="paragraf">“‘Nineveh’e gitmeye karar verdim. Büyümekte olan bir şehir olduğundan orada imkânlar bulabileceğimi düşündüm. Bir kervana katıldım ve kervanın üyeleri arasından birçok arkadaş edindim. Çok güzel, hızlı bir beyaz ata sahip olan iki güzel sözlü adam da bu yeni arkadaşlarım arasındaydı.   </p>
			<p class="paragraf">“‘Birlikte seyahat ederken benimle paylaştıklarına göre Nineveh’te hiç yenilmemiş hızda bir ata sahip olan bir adam vardı. Bu at sahibine göre yaşayan hiçbir at kendi atını yenemezdi. Bu yüzden de Babil’deki hiçbir atın daha hızlı olamayacağına dair herhangi bir miktarda bahse girmeye hazırdı. Kendi atlarına göre yavaş bir katır olan bu atı kolayca yenebileceklerini söylediler.   </p>
			<p class="paragraf">“‘Bana büyük bir iyilik olarak bu bahse katılma hakkını tanıdılar. Plan beni gerçekten çok etkilemişti.   </p>
			<p class="paragraf">“‘Atımız çok kötü bir şekilde yenildi ve altınımın çoğunu burada kaybettim.’ Baba güldü. ‘Sonra keşfettim ki bu iki adam aynı hilekâr planla birçok kervana katılıyor ve kendilerine kurban arıyorlardı. Tahmin edeceğiniz gibi Nineveh’teki adam da onların ortağıydı ve bahislerde ortaya konan paraları paylaşıyorlardı. Bu kurnaz plan bana ilk dersim olacak olan kendime sahip çıkmayı öğretti.   </p>
			<p class="paragraf">“‘Hemen sonra başka ve yine bu kadar acı veren bir ders daha alacaktım. Kervanda arkadaş olduğum başka bir adam daha vardı. Zengin ebeveynlerin oğlu olan bu adam benim gibi Nineveh’e kendine uygun bir yer aramak için gidiyordu. Buraya vardıktan hemen sonra tüccarın birinin öldüğünü ve bütün malları ve müşterileriyle dükkânının ucuz bir fiyata kapatılabileceğini söyledi. İkimizin eşit ortaklar olabileceğimizi ama kendisinin ilk önce ödemesini garantilemek için Babil’e gitmesi gerektiğini, malları kendi altınlarımla almamı, kendi parasının işin ileriki safhalarında kullanılabileceğini söyledi.   </p>
			<p class="paragraf">“‘Babil’e olan seyahati durmadan ertelendi. Bu sırada da kötü bir tüccar olduğu ve aptalca para harcadığı ortaya çıktı. Sonuçta onu ortaklıktan çıkardım ama bu noktaya gelene kadar durum çoktan kötüye gitmişti ve elimde satılamayacak mallar vardı, yeni mal alacak altınım da kalmamıştı. Elimde kalan her şeyi acınacak bir miktara bir İbrani tüccara sattım.   </p>
			<p class="paragraf">“‘Ondan sonra çok acı günler geçirdim. İş aradım ama bulamadım. Zanaatım ya da eğitimim yoktu, para kazanabileceğim bir alan bulamıyordum. Atlarımı sattım. Kölemi sattım. Kalacak bir yerim olması ve yemek için fazla kıyafetlerimi bile sattım ama her geçen gün durum kötüleşiyordu.   </p>
			<p class="paragraf">“‘Bu zor günlerde senin kendine güvenini hatırladım baba. Sen beni adam olmam için yollamıştın ve bunu gerçekleştirmekte kararlıydım.’ Anne yüzünü ellerine gömerek usul usul ağladı.   </p>
			<p class="paragraf">“‘Bu sırada aklıma üzerine altının beş kuralının kazılı olduğu tablet geldi. Bilge sözlerini okudum ve fark ettim ki ilk başta bilgeliğine başvurmuş olsaydım altınlarımı kaybetmemiş olurdum. Bütün kuralları ezberledim ve eğer şans tanrıçası bana tekrar gülümserse kendi gençlik tecrübesizliğimin değil senin yıllar içinde edinmiş olduğun bilgeliğinin bana rehberlik edeceğine karar verdim.   </p>
			<p class="paragraf">“Bu gece burada oturan sizler için babamın bana on yıl önce vermiş olduğu kil tablete kazınmış olan kuralları okuyacağım:   </p>
			<p class="paragraf ParaOverride-9"><span class="CharOverride-2">Altının Beş Kuralı</span>  </p>
			<ol>
				<li class="paragraf ParaOverride-10">Gelirinin en az onda birini kenara koyarak kendi ve ailesinin geleceği için para biriktiren birisine altın memnuniyetle ve katlanarak gelir.   </li>
				<li class="paragraf ParaOverride-10">Altın, kendine kâr getiren bir iş bulan bilgi sahibi insan için büyük bir mutlulukla çalışır, sürüdeki hayvanlar gibi hızla çoğalır.   </li>
				<li class="paragraf ParaOverride-10">Altın, kendini nasıl kullanacağını bilen kişiler tarafından yönlendirildiğinde dikkatli sahibinin himayesinden asla çıkmaz.   </li>
				<li class="paragraf ParaOverride-10">Anlamadığı işlere ya da amaçlara yatırım yapan ya da parayla ilgili uzman kişilerin tavsiyesi bağlamında kullanılmayan altın, sahibinin elinden kayar gider.   </li>
				<li class="paragraf ParaOverride-11">İmkânsız kazanımlara zorlanan ya da üçkâğıtçıların, hilebazların tavsiyeleriyle baştan çıkan, kendi deneyimsizlikleri ve romantik arzularına yatırım yapan kişinin altını ondan kaçar gider.   </li>
			</ol>
			<p class="paragraf">“‘Babamın tablete kazımış olduğu altınla ilgili beş kural bunlardı. İddia ediyorum ki hikâyemin geri kalanından da anlaşılacağı üzere bu sözler altının kendisinden çok daha değerliydi.’ Yine yüzünü babasına döndü. ‘Size tecrübesizliğimin neden olduğu fakirliği ve çaresizliği anlattım.’  </p>
			<p class="paragraf">“‘Sonu gelmeyecek bir felaket zinciri yoktur. Benim felaketler zincirim de düzenli bir iş bulduğumda sona erdi. Şehrin yeni dış duvarında çalışan bir grup kölenin başına geçtim.   </p>
			<p class="paragraf">“‘Altının ilk kuralını bildiğim için kazandığım ilk paradan tek bir bakır para kenara koydum, elime geçen her fırsatta ona gümüş paralar ekledim. Yaşam masraflarımı ödemeye de devam ettiğim için yavaş bir süreçti. Zorla harcama yapıyordum doğrusu. On yıllık süre bitmeden senin bana vermiş olduğun altını tekrar geri kazanmaya kararlıydım. ‘“Bir gün artık oldukça yakınlaşmış olduğum kölelerin başındaki adam bana dedi ki: “Kazandığını harcamayan tutumlu bir genç gibi gözüküyorsun. Kenara koyduğun altınlar var mı?”  </p>
			<p class="paragraf">““‘Evet,” diye cevap verdim. “En büyük arzum babamın bana vermiş olduğu ve kaybettiğim altını yerine geri koymak.”  </p>
			<p class="paragraf">““‘Kabul etmeliyim ki bu çok değerli bir amaç. Biriktirmiş olduğun altının senin için daha fazla nasıl çalışabileceğini ve daha fazla parayı nasıl kazanabileceğini biliyor musun?” diye sordu.  </p>
			<p class="paragraf">‘““Şu âna kadar tecrübelerim hep çok acı oldu, babamın altınını kaybettim ve bu yüzden hatalarımı tekrarlamaktan korkuyorum,” dedim.  </p>
			<p class="paragraf">‘““Eğer bana güveniyorsan sana altını kârlı bir şekilde kullanmak için bir ders vermek istiyorum. Bir yıl sonra şehrin dış duvarları tamamlanmış olacak ve kralın düşmanlarına karşı şehri korumak için şehrin her girişine büyük bronz kapılar yaptırılacak. Nineveh’te bu kapıları yapmak için yeterli miktarda metal yok ve kral bu metali tedarik etmeyi daha akıl etmedi. Benim planım şu: Bir grup olarak altınlarımızı birleştirip çok uzakta olan bakır ve bronz madenlerine bir kervan yollarsak Nineveh’e kapılar için gerekli olan metali getirtebiliriz. Kral büyük kapıları yapın, dediğinde metali bir tek biz sağlayabileceğimiz için bize yüksek bir fiyat öder. Kral metali bizden satın almak istemezse de yine de elimizde adil bir fiyata satabileceğimiz metal kalmış olur.”   </p>
			<p class="paragraf">“‘Teklifini dinlerken altının üçüncü kuralına uyan ve birikimlerimi bilge adamların tavsiyeleri doğrultusunda yatırabileceğim bir fırsat gördüm. Ve hayal kırıklığına uğramadım. Oluşturduğumuz havuz kapitali işe yaradı ve küçük birikimim bu anlaşma sayesinde fazlasıyla büyüdü.   </p>
			<p class="paragraf">‘“Zaman içinde bu grupla birlikte başka işlere de girdim. Her biri altınla ilgili konularda tecrübeli ve bilgeydi. Sunulan her planı detaylı bir şekilde tartışarak karar veriyorlardı. Anaparayı kaybe<span xml:lang="en-US">deb</span>ilecekleri bir riski asla almıyorlardı. Altınlarını kâr getirmeyen yatırımlara bağlamıyorlardı. At yarışı ve tecrübesizken girdiğim ortaklık gibi şeyler onlar için mevzubahis olamazdı. Bu yatırımların zayıflıklarını hemen görebilirlerdi.   </p>
			<p class="paragraf">‘“Bu adamlarla birlikte yaptığım işlerde paramı kârlı bir şekilde nasıl yatırabileceğimi öğrendim. Yıllar geçtikçe hazinem gittikçe daha hızlı bir şekilde büyüdü. Kaybettiğimi geri kazanmakla kalmadım, daha fazlasını kazandım.   </p>
			<p class="paragraf">“‘Şanssızlıklarım, denemelerim, yanılmalarım ve başarılarım aracılığıyla altının beş kuralını defalarca test etmiş oldum. Baba, bu kurallar her testte doğru çıktı. Altının kurallarını bilmeyen birine altın uğramaz, geldiğinde de hızla kayar gider. Bu beş kurala uyanlara ise altın gelir ve görev bilinci olan bir köle gibi sahibi için çalışır.’  </p>
			<p class="paragraf">“Nomasir burada durdu ve odanın arkasında duran bir köleye işaret etti. Köle üç ağır deri çantayı önlerine getirdi. Bunlardan birini alan Nomasir, çantayı babasının önüne koyup ona seslendi:   </p>
			<p class="paragraf">‘“Bana bir çanta dolusu altın verdin, Babil altını. Verdiğin altının karşılığı olarak aynı ağırlıktaki Nineveh altınını sana sunuyorum. Eşit bir alışveriş olduğu konusunda hemfikir olabiliriz.   </p>
			<p class="paragraf">“‘Bana üzerinde bilge sözler olan kil bir tablet verdin. Onun yerine sana iki çanta altın veriyorum.’ Böyle diyerek köleye dönerek diğer iki çantayı ondan alarak babasının önünde yere koydu.   </p>
			<p class="paragraf">‘“Böylece baba sana gösteriyorum ki bilgeliğin altından çok daha değerlidir. Altın dolu torbalarla bilgeliğin değerini ölçmek mümkün mü? Bilgelik olmadan altın bir o kadar çabuk kaybolur. Bilge olanlarsa altını ellerinde tutabilirler ki bu üç torba altın bunu kanıtlıyor.   </p>
			<p class="paragraf">“‘Önünde durarak bilgeliğin sayesinde zengin ve saygın bir adam olduğumu söylemek bana büyük bir tatmin veriyor, baba.’  </p>
			<p class="paragraf">“Babası oğlu Nomasir’in omzuna eline koydu. ‘Derslerini almış, mal varlığımı bırakabileceğim bir oğlum olduğu için çok şanslıyım.’”  </p>
			<p class="paragraf">Kalabab burada hikâyesini sonlandırır ve yan gözle dinleyicilerine bakar.   </p>
			<p class="paragraf">“Nomasir’in hikâyesi ne anlama geliyor?” diye devam eder.   </p>
			<p class="paragraf">“Aranızdan hangisi babasına ya da karınızın babasına giderek kazandığınız parayı ne kadar akıllıca kullandığını anlatabilir?  </p>
			<p class="paragraf">“Eğer bu saygın adamlara gidip de, ‘Çok seyahat ettim, çok şey öğrendim, çok çalıştım, çok kazandım ama az altınım var. Bazısını akıllıca, bazısını aptalca harcadım ve çoğunu da kötü şekillerde kaybettim,’ derseniz sizin hakkınızda ne düşünürler?  </p>
			<p class="paragraf">“Hâlâ bazılarının çok altını olmasının, bazılarının da hiçbir şeyi olmamasının kaderlerindeki bir tutarsızlıktan dolayı mı olduğunu düşünüyorsunuz? O zaman yanılıyorsunuz.   </p>
			<p class="paragraf">“İnsanlar altının beş kuralını bildiklerinde ve uyduklarında altınları çok olur.   </p>
			<p class="paragraf">“Gençliğimde bu kuralları öğrendiğim ve uyduğum için zengin bir tüccar oldum. Zenginliğimi gizemli bir şekilde elde etmedim.   </p>
			<p class="paragraf">“Hızla gelen zenginlik aynı şekilde elden kayıp gider.   </p>
			<p class="paragraf">“Yavaş yavaş gelen zenginlik sahibine zevk ve tatmin verir, çünkü bilgi ve ısrarlı bir amacın mahsulüdür.  </p>
			<p class="paragraf">“Para kazanmak düşünceli birisi için ufak bir yük demektedir. Yıllar boyunca bu yükü taşımak nihai amaca ulaşılmasını sağlar.   </p>
			<p class="paragraf">“Altının beş kuralına uyanlar zengin olur.   </p>
			<p class="paragraf">“Bu kuralların her birinin derin anlamları vardır ve hikâyem kısa olduğu için bu derinlikleri fark etmemiş olabilirsiniz. O yüzden şimdi kuralları tekrar edeceğim. Her birini kelimesi kelimesine biliyorum çünkü değerlerini bilerek gençliğimde her birini ezberledim.”   </p>
			<p class="paragraf ParaOverride-9"><span class="CharOverride-2">Altının İlk Kuralı</span><span class="CharOverride-2">  </span></p>
			<p class="paragraf ParaOverride-2"><span class="CharOverride-5">“Gelirinin en az onda birini kenara koyarak kendi ve ailesinin geleceği için para biriktiren birisine altın memnuniyetle ve katlanarak gelir. </span><span class="CharOverride-5"> </span><span class="CharOverride-5"> </span></p>
			<p class="paragraf">“Gelirinin onda birini düzenli olarak kenara koyan ve akıllı yatırımlar yapan kişi, ileride ona gelir sağlayabilecek ve eğer tanrılar onu karanlık tarafa erken çağırırsa ailesinin güvencesini sağlayabilecek miktarda bir mal varlığı yaratabilir. Bu kurala göre altın böyle bir adama her zaman kolaylıkla gelir. Bunu kendi hayatımdan örneklerle de gösterebilirim. Daha fazla altın biriktirdikçe daha rahat ve daha büyük miktarlarda kazanmaya başladım. Biriktirdiğim altın aynı sizin birikimlerinize olacağı gibi daha fazla kazanmaya devam etmekte ve kazandıkları da daha fazla kazanmaktaydı ve böylece ilk kural işte böyle işledi.”  </p>
			<p class="paragraf ParaOverride-9"><span class="CharOverride-2">Altının İkinci Kuralı</span><span class="CharOverride-2">  </span></p>
			<p class="paragraf ParaOverride-2"><span class="CharOverride-5">“Altın, kendine kâr getiren bir iş bulan bilgi sahibi insan için büyük bir mutlulukla çalışır, sürüdeki hayvanlar gibi hızla çoğalır. </span><span class="CharOverride-5">  </span></p>
			<p class="paragraf">“Altın, aslında istekli bir işçidir. Fırsat kendini gö<span xml:lang="nl-NL">sterdi</span>ğinde çoğalmaya heveslidir. Altını kenara koyan <span xml:lang="en-US">her </span>insana, en kârlı kullanım olanağı kendiliğinden gelir. Yıllar geçtikçe şaşırtıcı bir şekilde katlanarak kendini büyütür.”  </p>
			<p class="paragraf ParaOverride-9"><span class="CharOverride-2">Altının Üçüncü Kuralı</span><span class="CharOverride-2">  </span></p>
			<p class="paragraf ParaOverride-2"><span class="CharOverride-5">“Altın, kendini nasıl kullanacağını bilen kişiler tarafından yönlendirildiğinde dikkatli sahibinin himayesinden asla çıkmaz. </span><span class="CharOverride-5">  </span></p>
			<p class="paragraf">“Altın, dikkatsiz sahibinden kaçtığı gibi ihtiyatlı sahibine yapışır. Bilge insanların altını değerlendirme konusundaki tavsiyelerini araştıran kişi hazinesini tehlikeye atmamayı öğ<span xml:lang="fr-FR">renir</span>; onu güvencede tutmaktan ve tutarlı artışından zevk alır.”  </p>
			<p class="paragraf ParaOverride-9"><span class="CharOverride-2">Altının Dördüncü Kuralı</span><span class="CharOverride-2">  </span></p>
			<p class="paragraf ParaOverride-2"><span class="CharOverride-5">“Anlamadığı işlere ya da amaçlara yatırım yapan ya da parayla ilgili uzman kişilerin tavsiyesi bağlamında kullanılmayan altın, sahibinin elinden kayar gider.</span><span class="CharOverride-5">  </span></p>
			<p class="paragraf">“Altın sahibi olan ama onu nasıl kullanacağını bilmeyen insan için birçok farklı kullanımı kârlı gözükür.   </p>
			<p class="paragraf">“Bu farklı kullanımlar çoğu zaman kayıp riski taşır ve eğer bilge adamlar tarafından doğru bir şekilde analiz edilirse kâr olasılığı oldukça küçüktür. Bu nedenle kendi kararına güvenen ve kendisine tanıdık gelmeyen işlere ya da amaçlara yatırım yapan tecrübesiz altın sahibi, sıklıkla kararını kusurlu bulmaktadır ve deneyimsizliğinin bedelini <span xml:lang="it-IT">hazinesi</span>ni kaybederek öder. Bilge, gerçekten de hazinelerini altın gibi yetenekli insanların tavsiyesi ile yatırımlara yönlendiren kişidir.”  </p>
			<p class="paragraf ParaOverride-9"><span class="CharOverride-2">Altının Beşinci Kuralı</span><span class="CharOverride-2">  </span></p>
			<p class="paragraf ParaOverride-2"><span class="CharOverride-5">“İmkânsız kazanımlara zorlanan ya da üçkâğıtçıların, hilebazların tavsiyeleriyle baştan çıkan, kendi deneyimsizlikleri ve romantik arzularına yatırım yapan kişinin altını ondan kaçar gider.</span><span class="CharOverride-5">  </span></p>
			<p class="paragraf"><span xml:lang="sv-SE">“Macera </span>öyküleri gibi heyecanlı hayalperest öneriler her zaman altının yeni sahibine gelir. Bu önerilerle, hazinelerinin imkânsız kazançlar elde etmelerini sağlayacak sihirli güçlerle donatıldığını zannederler. Yine de bilge adamlara danışarak büyük refah sözleri veren<span xml:lang="en-US"> her plan</span>ın arkasındaki riskleri öğrenmeliler. Nineveh’in zengin adamlarının anaparalarını kaybetme riskini asla almadığını ya da kâr etmeyecekleri durumlara paralarını bağlamayacağını unutmamak gerekir.   </p>
			<p class="paragraf">“Böylece altının beş kuralı hikâyemi sonlandırıyorum. Sana bunları anlatırken kendi başarımın sırlarını aktarmış oldum.  </p>
			<p class="paragraf">“Bu anlattıklarım aslında sır değil; vahşi köpekler gibi yiyecekleri yemek iç<span xml:lang="nl-NL">in her g</span>ün endişelenmeleri<span xml:lang="nl-NL"> gereken </span>çoğunluktan kendini ayırmak isteyenlerin öncelikli olarak takip etmesi gereken kurallar.   </p>
			<p class="paragraf">“Yarın, Babil’e giriyoruz. Bakın! Bel Tapınağı’nın üzerinde ebediyen yanan ateşi görün! Zaten şimdiden altın şehri görüyoruz. Yarın, her birinizin altınları olacak, sadık emeklerinizle fazlasıyla hak etmiş olduğunuz altınlar.   </p>
			<p class="paragraf">“Bu geceden on yıl sonra bu altınlar hakkında ne söyleyebilirsiniz?  </p>
			<p class="paragraf">“Aranızda Nomasir gibi birileri varsa kendileri için bir mal varlığı oluşturmaya başlamak için altınlarının bir kısmını kullanacaklar ve Arkad’ın bilgeliğinin rehberliğinde hareket edecekler. On yıl sonra Arkad’ın oğlu gibi zengin ve saygın olacaklar.   </p>
			<p class="paragraf">“Hayatımız boyunca bilge hareketlerimiz bize memnuniyet verir ve yardımcı olur. <span xml:lang="en-US">Ayn</span>ı şekilde akılsızca yaptığımız hareketler de peşimizi bırakmaz ve bizi rahatsız ederler. Bu yüzden de unutulmazlar. Kendimize işkence yaptığımız konuların başında yapmış olmak istediğimiz şeylerin anıları vardır, elimize geçen ve kullanmadığımız fırsatlar.   </p>
			<p class="paragraf">“Babil’in hazineleri çok fazladır; zengin insanlar kendi değerlerini altınla ölçemez. Her sene daha zengin ve daha değerli hale gelir. Toprağın hazineleri gibi onlar da bir ödüldür; kendi payını almayı amaçlayan kişiyi bekleyen zengin bir ödül.   </p>
			<p class="paragraf">“Kendi arzularınızın içinde sihirli bir güç vardır. Bu gücü altının beş kuralıyla birleştirdiğinizde siz de Babil’in hazinelerinden payınızı alabilirsiniz.”  </p>
		</div>
	</body>
</html>