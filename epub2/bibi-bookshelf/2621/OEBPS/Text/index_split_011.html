<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block76" id="calibre_pb_12">“İyi ama senin adın neden Esperanto?”</p>

  <p class="block77">“Adım Esperanto değil, Libereso.”</p>

  <p class="block43">“Neden?”</p>

  <p class="block43">“Senin adın neden Maria-nunziata?”</p>

  <p class="block43">“Bu Meryem Ana’nın bir adıdır. Ben adımı Meryem Ana’dan alıyorum, kardeşim de Aziz Giuseppe’den.”</p>

  <p class="block43">“Azizgiuseppe mi adı?”</p>

  <p class="block43">Maria-nunziata gülmekten kırılıyordu:</p>

  <p class="block43">“Azizgiuseppe’ymiş! Adı Giuseppe, Azizgiuseppe değil! Libereso!”</p>

  <p class="block43">“Benim erkek kardeşimin adı,” dedi Libereso, “Germinal ve kız kardeşimin adı da Omnia.”</p>

  <p class="block43">“O şeyi,” dedi Maria-nunziata, “göstersene, nedir o?”</p>

  <p class="block43">“Gel,” dedi Libereso. Süzgeçli kovasını yere bıraktı ve kızı elinden tuttu.</p>

  <p class="block43">Maria-nunziata diretti:</p>

  <p class="block43">“Önce ne olduğunu söyle.”</p>

  <p class="block43">“Göreceksin,” dedi çocuk, “ama onu hep saklayacağına bana söz vermelisin.”</p>

  <p class="block43">“Bana armağan mı ediyorsun?”</p>

  <p class="block43">“Evet, armağan ediyorum.” Kızı bahçe duvarının köşesine götürmüştü. Orada, saksıların içinde, boylarına yetişen yıldız-çiçekleri vardı.</p>

  <p class="block43">“İşte orada.”</p>

  <p class="block78">“Ne?” “Bekle.”</p>

  <p class="block43">Maria-nunziata çocuğunun omuzlarının üstünden başını uzatıyordu. Libereso, bir saksının yerini değiştirmek için eğildi, duvarın yanında duran bir başkasını kaldırdı ve toprağı işaret etti.</p>

  <p class="block43">“Orada,” dedi.</p>

  <p class="block43">“Ne?” diye sordu Maria-nunziata. Hiçbir şey görmüyordu, gölgelik bir köşeydi; ıslak ve çamurlu yapraklarla kaplıydı.</p>

  <p class="block79">“Bak, kımıldıyor,” dedi çocuk. Bunun üzerine kız kımıldayan ve yapraklardan oluşan bir taş, gözleri ve ayakları olan ıslak bir şey gördü: Bu, bir kurbağaydı.</p>

  <p class="block43">“Annecim!”</p>

  <p class="block16">&nbsp;</p>
</body>
</html>
