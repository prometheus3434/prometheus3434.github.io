<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block59" id="id_Toc392589292">Mantarlar Kentte</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block108">Uzaklardan kente gelen rüzgâr, yalnızca başka toprakların çiçek tozlarının aksırttığı saman nezleliler gibi az sayıda duyarlı kişinin fark ettiği, alışılmadık armağanlar getirdi.</p>

  <p class="block43">Bir gün, kentin anacaddelerinden birinin çimen tarhına, rüzgâr kim bilir nereden, çiçek tohumları savurunca mantarlar filizlendi. Her sabah oradan tramvaya binen niteliksiz işçi Marcovaldo dışında, kimse fark etmedi mantarları.</p>

  <p class="block43">Bu Marcovaldo’nun gözleri kent yaşamına az yatkındı; ilanlar, trafik ışıkları, vitrinler, ışıklı tabelalar, yazılar, dikkat çekmek için tasarlanmış olsalar da, sanki bir çölün kumlarını tarayan gözlerine hiç takılmazlardı. Buna karşılık, bir dalda sararan yaprak, bir kiremitten sarkan kuş tüyü gözünden hiç kaçmazdı; bir atın sırtındaki sineği, bir masada böceklerin açtığı deliği, bir kaldırımda ezilmiş incir kabuğunu görmediği; mevsim değişikliklerini, içindeki özlemleri, yaşamındaki yoksunlukları duyumsadığında kafa yormadığı olmazdı hiç.</p>

  <p class="block43">Bir sabah, kendisini hamallık yaptığı Sbav firmasına götüren tramvayı beklerken, durağın yakınında, caddedeki sıra ağaçları izleyen taş döşenmiş, kıraç toprakta alışılmadık bir şey dikkatini çekti; kimi ağaçların eteğinde sanki kabartılar oluşmuştu, yer yer açılıyor, yuvarlak yeraltı cisimlerinin yüzeye çıkmalarına olanak sağlıyorlardı.</p>

  <p class="block46">Ayakkabısını bağlamak için eğilip daha iyi baktı: mantardı, gerçek mantardı, kentin tam orta yerinde bitiyorlardı! Çevresini saran karanlık, kalleş dünya birden gizli zenginliklerini sunuyormuş, yaşamdan hâlâ, toplusözleşmenin saat ücreti, ek ücret, çocuk yardımı, pahalılık yardımı dışında da bir şey beklenebilirmiş gibi geldi Marcovaldo’ya.</p>

  <p class="block43">İşinde her zamankinden daha dalgındı; o, paketleri, sandıkları taşırken, toprağın derinliğinde, yalnızca kendisinin bildiği sessiz, ağır mantarların gözenekli etlerini olgunlaştırdıklarını, yeraltı özsularını emdiklerini, toprağı çatlattıklarını düşünüyordu. “Bir gece yağmur yağsın yeter, toplanacak hale gelirler,” diyordu kendi kendine. Yaptığı keşfi karısıyla, altı çocuğuyla paylaşabilmek için sabırsızlanıyordu.</p>

  <p class="block43">“Bakın ne diyeceğim size!” dedi, yoksul akşam sofrasında. “Haftaya mantar ziyafeti var! Mantar kızartacağız. Söz!”</p>

  <p class="block43">Mantarın ne olduğunu bilmeyen en küçük çocuklarına da coşkuyla çeşitli mantar türlerinin güzelliklerini, tatlarının lezzetini, nasıl pişirilmeleri gerektiğini anlattı; o zamana kadar, kuşkucu, dalgın görünen karısı Domitilla’nın da tartışmaya katılmasını sağladı.</p>

  <p class="block43">“Peki, nerede bu mantarlar?” diye sordular çocuklar. “Çıktıkları yeri söylesene!”</p>

  <p class="block43">Bu soru üzerine bir kuşku Marcovaldo’nun hevesini kırdı; “Nerede olduğunu söylersem, arkadaşlarını toplayıp mantar peşine düşerler, bütün mahalle duyar, mantarlar da başkalarının tencerelerini boylar!” Yüreğini hemen evrensel bir sevgiyle doldurmuş olan bu keşif, şimdi mülkiyet hırsı uyandırıyor, kıskançlık, güvensizlik çemberiyle sarıyordu onu.</p>

  <p class="block43">“Mantarların yerini ben biliyorum, bir ben,” dedi çocuklarına, “kimseye söz etmeyeceksiniz bundan.”</p>

  <p class="block43">Ertesi sabah tramvay durağına yaklaşırken Marcovaldo huzursuzdu. Çimenlere eğildi, çok olmasa da biraz büyümüş, hemen tümü hâlâ toprak altındaki mantarları görerek rahatladı.</p>

  <p class="block43">Arkasında birinin olduğunu fark ettiğinde, böyle eğilmişti. Hemen doğruldu, ilgisiz bir havaya girmeye çalıştı. Bir çöpçü, süpürgesine dayanmış ona bakıyordu.</p>

  <p class="block62">Görev bölgesinde mantarların bulunduğu bu çöpçü, gözlüklü, sırık gibi bir delikanlıydı. Adı Amadigi idi, belki de doğanın her izini bir süpürge vuruşuyla yok etmek için asfaltı sürekli tarayan gözlükleri nedeniyle, kaç zamandır Marcovaldo’nun sinirine dokunuyordu.</p>

  <p class="block43">Günlerden cumartesiydi; Marcovaldo, yarım tatil gününü, bekçiyle mantarları uzaktan gözetleyerek, mantarların büyümesi için ne kadar zaman gerektiğini hesaplayarak, dalgın dalgın çimenlerin çevresinde dolaşarak geçirdi.</p>

  <p class="block43">Gece yağmur yağdı; aylarca süren kuraklığın ardından düşen ilk yağmur damlalarına uyanarak sevinçle fırlayan köylüler gibi koca kentte bir tek Marcovaldo kalkıp yatağına oturdu, aile bireylerine seslendi: “Yağmur, yağmur yağıyor,” sonra dışarıdan gelen ıslak, küflü, taze toz kokusunu içine çekti.</p>

  <p class="block43">Gün ağarınca -günlerden pazardı- çocuklarla birlikte, ödünç aldığı bir sepetle çimenlerin oraya koştu. Mantarlar sapları üzerinde dimdiktiler, topraktan çıkmış kafalarında. hâlâ su damlacıkları vardı. “Yaşasın!” deyip, mantarları toplamaya koyuldular.</p>

  <p class="block43">“Baba, şuradaki adama bak, ne çok topladı!” dedi Michelino. Babası başını kaldırınca, yanı başında ayakta, koltuğunun altında mantar dolu bir sepetle Amadigi’yi gördü.</p>

  <p class="block43">“Siz de mi topluyorsunuz?” dedi çöpçü. “Yenilebilir mantar demek ki? Biraz topladım, ama pek güvenemiyordum... Caddenin ötesinde daha da irileri var... Gidip bizimkilere haber vereyim, toplayalım mı, toplamayalım mı diye tartışıyorlardı...” Uzun adımlar atarak uzaklaştı.</p>

  <p class="block64">Marcovaldo bir şey diyemedi; daha iri mantarları atlamıştı, hiç beklenmeyen bu ürünü, elinin altından alıp götürüyorlardı. Bir an kızgınlıktan, öfkeden sanki taş kesti, sonra -kimi kez olduğu gibi- bu bireysel duygular durulup eliaçık bir coşkuya dönüştüler. “Akşama mantar kızartması yapmak isteyen var mı?” diye bağırdı Marcovaldo, durakta bekleyenlere. “Burada, sokakta mantar bitti! Gelin benimle! Herkese yeter!” Arkasında, hava nemli, kararsız olduğu için kollarına şemsiyeler asılı insandan bir kuyrukla, Amadigi’nin peşine düştü.<sup class="calibre5"><sup class="noteref" id="back_note_8"><a class="calibre3" href="../Text/index_split_082.html#note_8" title="8">8</a></sup></sup></p>

  <p class="block43">Hâlâ herkese yetecek mantar vardı, sepetleri olmadığı için, şemsiyelerini açıp içine mantar doldurdular. İçlerinden biri: “Hep birlikte yesek ne güzel olur!” dedi, ama herkes mantarını alıp kendi evine gitti.</p>

  <p class="block71">Ama çok geçmeden, hatta aynı gece, hepsini zehirlenmekten kurtaran mide yıkanmasının ardından, hastanenin aynı koğuşunda buluştular; her birinin yediği mantar sayısı az olduğu için zehirlenme ağır değildi.</p>

  <p class="block48">Marcovaldo ile Amadigi’nin yatakları bitişikti, birbirlerine öfkeyle bakıyorlardı.</p>

  <p class="block141">&nbsp;</p>

  <p class="block142">Çeviren: Rekin Teksoy</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block131" id="id_Toc392589293">Belediyenin Güvercini</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block70">Güzün ya da ballarda kuşların güneye ya da kuzeye göç ederken izledikleri yollar seyrek olarak kentlerden geçer. Sürüler, çizgili tarlaların sırtından, ormanların kıyısından gökyüzünün yüksekliklerini yarar, kimi kez bir ırmağın çizgisel kıvrımlarını ya da bir vadinin oluklarını, kimi kez de rüzgârın görünmez yollarını izledikleri izlenimini uyandırırlar. Ama önlerine bir kentin dam dizileri çıkar çıkmaz, hemen yollarını değiştirirler.</p>

  <p class="block43">Yine de bir kez, bir sokağın gökyüzü diliminde, güz uçuşu yapan çulluklar görüldü. Hep burnu havaya kalkık yürüyen Marcovaldo fark etti bunu yalnızca. Kasalı üçtekerinin üstündeydi kuşları gördüğünde; askerlik dışında eline tüfek almamış olduğu halde, avcılık damarı kabardı, peşlerine düşüyormuş gibi pedallara daha hızlı basmaya başladı.</p>

  <p class="block50">Gözleri uçan kuşlarda giderken, kendini kırmızı ışık yanan bir dörtyol ağzında, otomobiller arasında buldu, ezilmekten kıl payı kurtulmuştu. Mosmor suratlı bir trafik polisi, adını adresini not defterine yazarken, Marcovaldo bakışlarıyla yine gökyüzündeki kanatları aradı, ama kaybolmuşlardı.</p>

  <p class="block16">&nbsp;</p>

  <p class="block83">Trafik cezası, işyerinde sert azarlamalara yol açtı. “Işıkta durmadın, demek ki?” diye bağırdı, bölüm şefi Sinyor Viligelmo. “Nereye bakıyordun peki, mankafa?”</p>

  <p class="block83">“Bir çulluk sürüsüne bakıyordum...” dedi.</p>

  <p class="block128">“Ne?”</p>

  <p class="block43">Eski bir avcı olan Sinyor Viligelmo’nun gözlerinde kıvılcımlar çakıyordu. Marcovaldo olanları anlattı.</p>

  <p class="block43">“Cumartesi günü köpeği, tüfeği almalı,” diye atıldı, öfkesini unutan bölüm şefi. “Tepeden geçiş başladı demek ki. Senin gördüğün sürü, oradaki avcılardan ürküp kente yönelmiş olmalı...”</p>

  <p class="block43">O gün boyunca Marcovaldo’nun beyni bir değirmen gibi öğütüp durdu. “Cumartesi, belli ki tepenin üstü avcı dolu olacak, kim bilir kente kaç çulluk düşer; becerebilirsem, pazar günü çulluk kızartması yeriz.”</p>

  <p class="block16">&nbsp;</p>

  <p class="block5">Marcovaldo’nun oturduğu blok apartmanların damı taraçaydı, çamaşır asıp kurutmak için demir teller vardı. Marcovaldo çocuklarından üçünü, bir teneke ökseotu bulamacı, bir fırça, bir torba mısır alarak taraçaya çıktı. Çocuklar mısır tanelerini dört bir yana saçarlarken, o da parmaklıklara, demir tellere, çatının pervazlarına fırçayla bulamaç sürdü. O kadar çok sürdü ki, az kalsın Filipetto oynarken yapışıp kalacaktı.</p>

  <p class="block43">O gece Marcovaldo düşünde, damın, ökseotuna yakalanmış, çırpınan çulluklarla dolu olduğunu gördü. Daha obur ve tembel olan karısı Dornitilla ise, çatının pervazları üstünde kızarmış ördekler gördü. Romantik kızı Isolina, şapkasını süsleyecek sinekkuşları gördü. Michelino da düşünde bir leylek buldu.</p>

  <p class="block43">Ertesi gün, saat başı, çocuklardan biri damı denetlemeye gidiyordu. Konmuş kuş varsa ürkmesin diye, kafasını damın kapısından uzatmakla yetiniyor, sonra haber vermek için geri dönüyordu. Haberler hiç de iyi olmuyordu. Ama öğleye doğru, damdan dönen Pietruccio, “Geldiler! Baba! Gel!” diye bağırdı.</p>

  <p class="block46">Marcovaldo bir torba alıp yukarı çıktı. Zavallı bir güvercin bulamaca bulanmıştı, alanların insanlarına, gürültüsüne alışık, gri, kent güvercinlerinden biriydi. Kanatlarını, beceriksizce konduğu bulamaçtan kurtarmaya çalışırken, çevresinde uçuşan başka güvercinler üzüntüyle bakıyorlardı ona.</p>

  <p class="block133">&nbsp;</p>

  <p class="block143">Marcovaldo ailesi, kızarttıkları o sıska ve lifli güvercinin kemiklerini kemirirken kapı çalındı.</p>

  <p class="block43">Ev sahibinin hizmetçisiydi. “Sinyora sizi istiyor! Hemen gelin!”</p>

  <p class="block43">Altı aydır kirayı ödemediği için tahliye emri gönderilmesinden korkan Marcovaldo, apartmanın en güzel dairesinde oturan ev sahibine gitti. Salona girer girmez, bir ziyaretçinin olduğunu gördü; mosmor suratlı bekçiydi.</p>

  <p class="block43">“Şöyle gelin,” dedi ev sahibi kadın. “Bizim taraçada, birinin belediyenin güvercinlerini avladığını söylüyorlar. Bir şey biliyor musunuz bu konuda?”</p>

  <p class="block43">Marcovaldo elinin ayağının buz kestiğini hissetti.</p>

  <p class="block43">“Sinyora! Sinyora!” diye bağırdı tam bu sırada bir kadın sesi.</p>

  <p class="block86">“Ne var Guendalina?” Çamaşırcı kadın girdi içeriye.</p>

  <p class="block64">“Taraçaya çamaşır asmaya çıktım, bütün çamaşırlar yapıştı. Kurtarmak için çekeyim dedim, yırtıldılar! Mahvoldu çamaşırlar! Nedir bu acaba?”</p>

  <p class="block43">Marcovaldo, sanki yediklerini sindiremiyormuş gibi bir eliyle midesine bastırıyordu.</p>

  <p class="block12">&nbsp;</p>

  <p class="block92">Çeviren: Rekin Teksoy</p>

  <p class="block93">&nbsp;</p>
</body>
</html>
