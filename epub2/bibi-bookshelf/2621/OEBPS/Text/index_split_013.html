<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block54" id="calibre_pb_14">“Hayır,” dedi.</p>

  <p class="block43">“Nasıl yani?” dedi delikanlı, “İstemiyor musun onu?” Maria-nunziata gözlerini yere indirdi, sonra kurbağaya bir göz attı ve yeniden yere baktı. “Hayır,” dedi.</p>

  <p class="block43">“Bu senin. Bunu sana armağan ediyorum,” dedi Libereso.</p>

  <p class="block43">Maria-nunziata’nın gözleri buğulanmıştı şimdi, bir armağanı reddetmek hüzün verici bir olaydı, zaten ona kimsenin armağan verdiği yoktu, ama bu kurbağadan da gerçekten iğreniyordu.</p>

  <p class="block43">“İstersen eve götürmene izin veririm. Sana arkadaşlık eder.”</p>

  <p class="block43">“Hayır,” dedi kız. Libereso, kurbağa yere atlayıp yaprakların arasına daldıktan sonra da dizlerinin üstünde oturmayı sürdürdü.</p>

  <p class="block43">“Hoşça kal Libereso.”</p>

  <p class="block43">“Dur, bekle.”</p>

  <p class="block43">“Bulaşığı yıkayıp bitirmem gerekli. Hanımım bahçeye çıkmamı istemiyor.”</p>

  <p class="block43">“Bekle. Sana bir şey armağan etmek istiyorum. Gerçekten güzel bir şey. Gel.”</p>

  <p class="block43">Kız, çakıllı yolda oğlanın peşine düştü. Bu Libereso gerçekten pek tuhaf bir çocuktu, saçları uzundu, kurbağaları eline alabiliyordu.</p>

  <p class="block43">“Libereso, kaç yaşındasın?”</p>

  <p class="block43">“On beş, ya sen?”</p>

  <p class="block43">“On dört.”</p>

  <p class="block43">“Bitirdin mi, içinde misin?”</p>

  <p class="block43">“Kutsal Müjde Bayramı’na bitiriyorum.”</p>

  <p class="block43">“Geçti mi yani?”</p>

  <p class="block43">“Nasıl, sen Kutsal Müjde Bayramı’nın ne zaman olduğunu bilmiyor musun?”</p>

  <p class="block43">Yine gülmeye başladı.</p>

  <p class="block43">“Hayır.”</p>

  <p class="block43">“Müjde Bayramı, kutsal yürüyüşün yapıldığı gündür. Sen gitmez misin o yürüyüşe?”</p>

  <p class="block43">“Hayır, gitmem.”</p>

  <p class="block64">“Benim köyümde çok güzel kiliseler dolaşılır. Benim köyüm burası gibi değildir.</p>

  <p class="block12">&nbsp;</p>
</body>
</html>
