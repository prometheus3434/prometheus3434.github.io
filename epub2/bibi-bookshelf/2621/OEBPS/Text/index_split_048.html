<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block180">Bayan Paulatim</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Şehrin elektrikli saatlerinin siyah akrep ve yelkovanları, altmış saniye boyunca durup gerildikten sonra, bir böcek sıçrayışıyla hep birlikte bir sonraki dakikaya atlıyorlar. Hop! Rakamları kayarak değişen saatlerin dörtgen gözleri, birden gözkapaklarından birini indiriyorlar ve üzerlerinde yazılı bir başka numara beliriveriyor. Hop! Bir hıçkırık gibi, şaşmaz ve beklenmedik, trafik lambasının yeşili yanıveriyor ve düzinelerce ayak gaz pedalına basıyor. Hop! Tramvaylar fren yaparak duraklara yanaşıyorlar ve kapı basamağına kaç yolcu ayağı hücum ederse, basamak o kadar madeni burun fiskesi atıyor. Hop! Hop! Hop!</p>

  <p class="block71">Bankaların döner kapıları dönüyor ve sonsuz bir şapkalı ve paltolu balıklar atlıkarıncası o cam bölmeli akvaryumun sularında seyredip gidiyor. Kahve makinelerinin duman saçan gagalarının altından bir fincanlar ordusu geçiyor, tezgâhın parlak burçları üzerinde geçit töreni yapıyorlar. Arabalar şimdi burunlarını bir sonraki trafik lambasına ve birbiri ardı sıra kırmızıları yeşile dönüşen bir sonrakine, ondan sonrakine dikmişler, ta en dipteki son trafik lambasına kadar: Ona hiç kimse ulaşamayacak, daha önce, yeniden yanan kırmızı yüzünden art arda dizili bütün arabalar frene basmak zorunda kalacaklar. Güneş yolları dilimlere bölüyor, havada toz zerrecikleri cirit atıyor. Bayan Paulatim, Paulatim İlaç Şirketi’nin önünde arabadan iniyor.</p>

  <p class="block43">Sürücünün siperlikli beresi, arabanın üstünü aşıp yukarı çıktı. “Sizi bekleyeyim mi, Bayan Paulatim?”</p>

  <p class="block43">‘‘Evet Attilio, teşekkür ederim Attilio.”</p>

  <p class="block43">Giriş kapısının camları üzerinde öndeki kaldırımın yansısı iyice eğilip, yerini gazete bayisinin ve benzin istasyonunun yansısına bırakıyor. Kapıcının masası altında neredeyse dikey duran ayak tabanları alçalıp zemin üzerinde düzleşiveriyorlar. “Günaydın, Bayan Paulatim.”</p>

  <p class="block43">“Günaydın, Costanzo.”</p>

  <p class="block43">Şirketin getir-götür işlerini gören bir genç, giriş merdiveninin camlı kapısını açmak için atılıyor: “Günaydın, Bayan Paulatim.” Ama Bayan Paulatim, “günaydın” diyerek, avluya açılan küçük yaylı kapıyı itiyor. Kapı yayı, bir yay gibi gerilip Bayan Paulatim’i ışığa ve gürültüye fırlatıveriyor. Her zamanki gibi, bekleme odalarından, salonlardan, şirket yöneticilerinin halı döşeli, maun mobilyalı ve mineli çinilerle kaplı loş-parlak ofislerinden uzak durarak, çalışır haldeki şirketi dolaşmak istiyor.</p>

  <p class="block43">Eski bir pantolon içindeki biraz çarpık bacakların üzerine, bel hizasına kadar kaldırılmış sandıklar, bir kamyona doğru küçük hızlı adımlarla, neredeyse koşarcasına ilerliyorlar. Kamyonun karanlık ve güm güm seslerin geldiği arka tarafından iri çıplak kollar çıkıyor.</p>

  <p class="block43">“Günaydın, Bayan Paulatim!”</p>

  <p class="block43">“Günaydın.”</p>

  <p class="block43">Sandıklar neredeyse reverans yaparcasına eğiliyorlar; bu, küçük koşularını sürdüren ve yere sağlam basmayan bacakların üstünde bir yerli yerine oturma aynı zamanda.</p>

  <p class="block43">“... aydın, ...yan Paulatim.”</p>

  <p class="block43">“Günaydın.”</p>

  <p class="block43">Deponun cam bölmeleri ışığı kırıyor ve çekiç vuruşlarının uğultusuyla titreşiyor. Çivi başları, parmak uçları ve çekiçler, sandıkların kenarında uçarcasına birbirini kovalıyor.</p>

  <p class="block43">“Pat! Pat! Pat! Günaydın... Pat! Baya... Pat! latim... Pat!”</p>

  <p class="block43">“Günaydın.”</p>

  <p class="block43">Paketler, ambalaj bölümündeki sandıklara havada bir dizi küçük eğri çizerek ulaşıyor; bu uçuşların her biri, paketi sımsıkı tutan iki elin kavrayışıyla son bulup, aynı iki elin onu mancınık gibi fırlatmasıyla yeniden başlıyor.</p>

  <p class="block61">“Hop! Günaydın, Bayan Paulatim! Hop! Günaydın, Bayan!</p>

  <p class="block5">Hop!”</p>

  <p class="block43">“Günaydın, günaydın.”</p>

  <p class="block43">Ambalaj bölümündeki tezgâhlar üzerinde, her kâğıt tabakasının ortasında bir sürü kadın eli ve karton kutular içinde bir sürü ilaç tüpü bitiveriyor, ta ki eller çekilip geriye yalnızca dizili tüpler kalıncaya kadar. Kusursuz küpler biçiminde dizili bu tüpler, kadınların ellerinin, yukarı kaldırılıp katlanan kâğıt uçlarının ve fabrikanın damgası “Paulatim Hapları”nın oluşturduğu yumağın içinde hemen gözden yitiveriyor.</p>

  <p class="block43">“Günaydın, Bayan Paulatim! Günaydın, Bayan Paulatim!”</p>

  <p class="block83">“Günaydın!”</p>

  <p class="block83">Beyaz bereler, kutulanmış tüplerin, kutulanacak tüplerin, kapatılacak tüplerin, pamuk doldurulacak tüplerin, on iki adet hapla doldurulacak tüplerin, üzerine “Paulatim” etiketi yapıştırılacak tüplerin ilerlediği şerit üzerine eğilmiş. Kadın işçiler her iki yanda ayakta ve sabit duruyorlar, her grubu denetleyen bir kadın dışında: Yalnızca o, çevrede dolaşıp bütün kadın işçiler adına şöyle diyor:</p>

  <p class="block43">“Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Bütünüyle içsel bir zorlamaya tabi tutulan filler gibi kıpırtısız otoklavların bir tek ibreleri, manometrelerin cam kabı içinde kırmızı balıklar gibi salınıyor. Baskı makinesi, oraya kadar düz ve tekbiçimli akan, sonra her yanına küçük yuvarlaklar basılı olarak, bütün hapların düştüğü makinenin sonuna kadar yolunu sürdüren hamura çarpıp geri geliyor. İnce toz bulutu aspiratörle çekiliyor, ama gene de, her ne kadar hapların bütün tıbbi özellikleriyle bezenmiş olsa da, solunması olanaksız bir toz bulutu havaya yayılıyor.</p>

  <p class="block43">“Ihh! Ihh! Günaydın, Bayan... Ihh!... Paulatim!”</p>

  <p class="block43">“Günayd... hhh... “</p>

  <p class="block79">Personel asansörü yukarı çıkarken, dağ havasına kavuşmuş gibi oluyor.</p>

  <p class="block181">“Buyurun, Bayan Paulatim:”</p>

  <p class="block181">“Teşekkür ederim.”</p>

  <p class="block79">Hesap makinelerinin yumuşak arpeji eşliğinde rakamlarla kaplı, “Günaydın, Bayan Paulatim, günaydın, Bayan Paulatim.”</p>

  <p class="block79">“Günaydın,” ve daktiloların yaylım ateşi altında sık kara satırlı kâğıtlar çıkıyor, “Günaydın, Bayan Paulatim!”</p>

  <p class="block43">“Günaydın, Bayan Paulatim!”</p>

  <p class="block43">“Günaydın!”</p>

  <p class="block43">“Sn. Corrado Paulatim’in Özel Sekreteri” yazılı kapının ardında, öylece bırakılmış daktilo üzerinde tamamlanmamış bir mektup ak bir bayrak gibi dalgalanıyor.</p>

  <p class="block43">“Kendinizi takdim etmeniz rica olunur” doksan derece dönüyor ve Bayan Paulatim kocasını sekreteriyle kucak kucağa görüyor.</p>

  <p class="block43">“Ah! Domuz!”</p>

  <p class="block43">“Yo, hayır! Ottavia! Bekle! Ben...”</p>

  <p class="block43">Kapı çarpılıyor; “Kendinizi takdim etmeniz rica olunur” yazısı çivisinden düşüyor.</p>

  <p class="block43">Daktilo ve hesap makinelerinin patırtısı, başka hiçbir gürültünün geçemeyeceği sık bir çalı gibi sürüyor.</p>

  <p class="block43">“Günaydın, Bayan Paulatim!”</p>

  <p class="block43">“Günaydın.”</p>

  <p class="block43">Asansör, duruyor. “Bu kadar çabuk mu döndünüz, Bayan Paulatim?”</p>

  <p class="block43">“Günaydın.”</p>

  <p class="block43">Yorulmak bilmez baskı makinesi hap basmaya ve çalışanları öksürtmeye devam ediyor. “Ihh... Günaydın, Bayan Paulatim... ıhh...”</p>

  <p class="block83">Tüpler yatay, dikey, yatay, dikey koşturuyor. “Günaydın, Bayan Paulatim.”</p>

  <p class="block83">“Günaydın.”</p>

  <p class="block43">Paket kâğıdı kuru bir hışırtıyla bükülüyor. “Günaydın, Bayan Paulatim!”</p>

  <p class="block43">“Günaydın.”</p>

  <p class="block43">Paketler havada eğriler çizerek uçuşuyor. “Hop! Hop! Günaydın, Bayan Paulatim!”</p>

  <p class="block43">“Günaydın.”</p>

  <p class="block43">Çekiç vuruşları, çivileri bombardımana tutuyor. “Pat! Pat! Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Sandıklar kamyona doğru yola koyuluyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Kapıcı aniden ayağa fırlayınca, tabanları yatay durumlarına kavuşamıyor ve birden öne doğru yalpalıyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block46">Arabanın kapısı açılmış bile. “Gidiyor muyuz, Bayan Paulatim?”</p>

  <p class="block43">“Eve, hemen!”</p>

  <p class="block83">Yeşil ve kırmızı ve yeşil ve kırmızı trafik lambaları, sabit ve hareket halindeki anlamsız görüntü parçaları, her ne varsa, tek tek her öfke damlasının gözlerde birikip süzülüşüne göre biçimini yitirip yeniden biçim kazanıyor, böylece yol ışık ve gölge dilimleri arasında akıp gidiyor ve sonunda, klaksonun üçüncü çalışında “Villa Ottavia”nın kapısı açılıyor.</p>

  <p class="block43">“Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Çimlerin üzerinde sulama pompası otları suluyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Çakıllı yol üzerindeki ot toplama makineleri tekerleklere yol açıyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Terastan aşağı uzanan halı dövecekleri halıların üzerinde doludizgin yol alıyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Avludaki gölge, garsonun kırmızı-beyaz ceketi gibi çizgi çizgi. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Hizmetçilerin hazırladığı sofranın üzerinde bardaklar çınlıyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Merdivenlerin mermeri üzerine temizlikçi kadının bezi yayılıyor ve gökkuşağını siliyor. “Günaydın, Bayan Paulatim.”</p>

  <p class="block43">“Günaydın.”</p>

  <p class="block43">Odada, bozulmamış yorganıyla düzgün çift kişilik yatak şimdiden huzur demek.</p>

  <p class="block43">Komodinin çekmecesini çeker çekmez, küçük tabancanın fildişi sapı açığa çıkıyor. Tabanca çantaya giriyor. Çanta kapatılmıyor. Tabanca çekmeceye doğru dönüyor. Çantaya doğru dönüyor. Artık çantanın içinde.</p>

  <p class="block43">Öteki odadan piyano solfejleri geliyor. Küçük Gianfranco’nun müzik dersi saati. Piyano solfejleri.</p>

  <p class="block65">Sesler birden kesiliyor. Genç, solgun piyano öğretmeni, birden tabureden ayağa fırlıyor: “Oo, günaydın, Bayan Paulatim.”</p>

  <p class="block43">“Merhaba, anne.”</p>

  <p class="block43">“Git, bahçede oyna, Gianfranco.”</p>

  <p class="block43">“Yaşasın! İyi günler, öğretmenim!”</p>

  <p class="block65">“Şey, Bayan Paulatim... Alıştırmaların üzerinden geçiyorduk, Bayan Paulatim...” Öğretmenin zayıf yanakları nedensiz yere al al oluyor ve sinirli bir çekingenlikle bastığı piyano tuşu <i class="calibre4">ilin, ilin</i> diye ses çıkarıyor. “Şey, ilerleme kaydedi... Ne diyorsunuz? Şey, hanımefendi, Allahım, hanımefendi... Niçin bana öyle bakı... Ama nasıl olur...” Tuşların sesi kesildi. “Bayan Paulatim!... Ben... Ben... Hanımefendi!” Ağır bir basış, bütün bir tuşlar grubu üzerinde <i class="calibre4">blon, blon, blon</i> diye ses çıkarıyor. “Bayan Paulatim! Ottavia! Ben...”</p>

  <p class="block43">Bu arada, hesap makineleri dakikada altmış rakam kaydetmeye, “Günaydın, Bay Paulatim,” “Günaydın,” baskı makineleri saatte bin yedi yüz hap kesmeye, “Günaydın, Bay Paulatim,” “Günaydın,” saatte üç yüz elli tüp paketi ambalajlanmaya, “Günaydın, Bay Paulatim,” “Günaydın,” paketler marangozhaneye kadar uçmaya, “Hop! Günaydın, Bay Paulatim,” “Günaydın,” kapaklar çekiç vuruşlarıyla kapatılmaya, “Pat! Pat! Pat! Pat!” “Günaydın,” sandıklar kamyonları doldurmaya, “Günaydın, Bay Paulatim,” devam ediyor.</p>

  <p class="block43">“Derhal arabam gelsin.”</p>

  <p class="block43">“Nereye, Bay Paulatim?”</p>

  <p class="block43">“Eve.”</p>

  <p class="block43">Trafik lambalarının hepsi kırmızı, birbiri ardı sıra kırmızı ışık yanıyor.</p>

  <p class="block43">“Villa Ottavia”nın kapısı geç açılıyor: “Günaydın, Bay Paulatim,” “Günaydın,” pompanın fışkırttığı su çimenlerin yeşilini ışıl ışıl yapıyor, “Günaydın, Bay Paulatim,” “Günaydın,” halı dövecekleri halılardan toz bulutları kaldırıyor, “Günaydın, Bay Paulatim,” “Günaydın,” sofra çoktan hazırlanmış, “Günaydın, Bay Paulatim,” “Günaydın,” merdiven üzerindeki talaş mermeri kurutuyor, “Günaydın, Bay Paulatim,” “Günaydın”.</p>

  <p class="block110">Hanımefendinin komodininin çekmecesi açık. Fildişi saplı küçük tabanca görünmüyor. Öteki komodinin çekmecesinde büyük mavzer var. Büyük mavzer, ceketin cebine giriyor. Ceketin cebinden çıkıyor. Çekmeceye geri dönüyor. Cebe geri dönüyor. Küçük Gianfranco’nun ders saati olmasına rağmen, öteki odadan piyano sesi gelmiyor. Anlaşılmaz bir fısıltı ulaşıyor. Anlaşılmaz bir fısıltı.</p>

  <p class="block83">“Ah! Ottavia! Sen! Nasıl yapabilirsin!”</p>

  <p class="block43">Öğretmenin kadını sarar, kolları birden kurtulunca, dirsekleri klavyeye çarpıyor. <i class="calibre4">Blum.</i></p>

  <p class="block43">Çarpılan kapının neden olduğu hava akımı, nota sehpasındaki notaları bütün odaya saçıyor.</p>

  <p class="block43">Dışarıda hâlâ halı dövecekleriyle halıları dövüyorlar, “Günaydın, Bay Paulatim,” “Günaydın,” sulaya sulaya çimenler su içinde kalmış, “Günaydın, Bay Paulatim,” “Günaydın”.</p>

  <p class="block43">Bahçenin en korunaklı köşesinde, tropik kuşlarla dolu havalandırmalı büyük bir kuş kafesi var. Işığa göre renk değiştiren kuyruklarıyla sinekkuşları, mavi sülünler, alacalı Afrika keklikleri boyunlarını hafifçe uzatıp uyuşukluklarından uyanıyor, tüy tüy kanatlarını açıyor ve ötüşlerine, cıvıltılarına, şakımalarına başlıyorlar.</p>

  <p class="block43">Halı döveceklerinin kaldırdığı toz, gene halıların üzerine konuyor, “Günaydın, Bayan Paulatim,” “Günaydın,” ot toplama makineleri araç gereçlerin durduğu kulübeye bırakılıyor, “Günaydın, Bayan Paulatim,” “Günaydın,” pompa kış uykusundaki bir yılan gibi sarılıyor, “Günaydın, Bayan Paulatim,” “Günaydın.” Bahçenin en korunaklı köşesinde, tropik ülkelerden toplanmış kuşlarla dolu büyük kuş kafesi var. Kocaman gagalı tukanlar ve belli belirsiz kuyruklarıyla lirkuşları kanat çırpıp şaşkınlıktan çığlık atıyorlar: O saatte hiç ziyaretçileri olmaz.</p>

  <p class="block43">Bu arada baskı makinesi hapları ayırmaya, “Paulatim” markalı paketler sandıkları doldurmaya, sandıklar kamyonlara yığılmaya devam ediyor.</p>

  <p class="block43">Bay Paulatim, büyük mavzerin ağzını gözlüğün plastik sapı arasından geçirerek şakağına dayıyor. Şimdi cennet kuşları, kakadular, sinekkuşları, hepsi sessiz.</p>

  <p class="block43">Bayan Paulatim, çantasından küçük fildişi tabancayı çıkarıyor.</p>

  <p class="block43">“Corrado, kendini öldüreceksen, seni ben öldürürüm.”</p>

  <p class="block43">Bay Paulatim’in büyük mavzeri tutan eli, pantolonun dikişi boyunca ağır ağır aşağı iniyor.</p>

  <p class="block62">Manometrelerin ibreleri ani sıçrayışlarını sürdürüyor, daktilolar “değerli mektubunuza cevaben”leri tape ediyor, halılar teraslardan geri çekiliyor, paketler “hop! hop!” havada uçuşuyor, beyaz-kırmızı çizgili ceketin yerini beyaz ceket alıyor.</p>

  <p class="block43">Bayan Paulatim, küçük fildişi tabancanın ağzını, dalgalı, bakırrengi saçlarının düştüğü şakağına doğrultuyor. Alaycı-kuşlar ve ibibikler susuyorlar.</p>

  <p class="block43">Bay Paulatim’in elindeki büyük mavzerin ağzı havaya kalkıyor. “Ottavia, kendini öldüreceksen, seni ben öldürürüm.”</p>

  <p class="block43">Fildişi tabanca, kürkün kıvrımları boyunca ağır ağır aşağı iniyor.</p>

  <p class="block43">Küçük Gianfranco’yla bahçıvanın kızı top oynuyorlar. Top, kuş kafesinin dibine kadar yuvarlanıyor. “Hey, bak annemle babam oradalar!”</p>

  <p class="block43">“Ne yapıyorlar?”</p>

  <p class="block43">“Düello! Düello yapıyorlar!”</p>

  <p class="block43">“Ateş mi ediyorlar şimdi? Söyle, ateş mi ediyorlar şimdi?”</p>

  <p class="block43">“Hayır, çok fazla yaklaştılar birbirlerine...”</p>

  <p class="block43">İki tabanca çakıllı kumun üzerine düşüyor. “Niçin kucaklaşıyorlar? Niçin gidiyorlar?”</p>

  <p class="block43">“Tabancaları alalım!”</p>

  <p class="block43">“Hadi.”</p>

  <p class="block43">“Ne oynuyoruz?”</p>

  <p class="block43">“Ne?”</p>

  <p class="block83">“Çocuk suçları!”</p>

  <p class="block43">“Hadi.”</p>

  <p class="block43">Kuşlar, havalandırmalı kafesin camlarına karşı çivit mavisi ve zümrüt yeşili kanatlarını çırpıyor, var güçleriyle şakıyorlar. İki çocuk, tabancaların ağızlarını kendilerine doğrultup, bir kızılderili dansıyla onları hareket ettiriyorlar.</p>

  <p class="block43">“Martla Nisan, suç işler afacan; Mayısla - Haziran, elinde tabancan!”</p>

  <p class="block43">“Havaya ateş! Havaya ateş edelim!”</p>

  <p class="block43">“Hadi.”</p>

  <p class="block50">Gianfranco, kuş kafesinin cam kapılarını açıyor. Kuşlar, anlamadan, bir an öylece duruyorlar. “Kış! Kış!” Rengârenk bir sürü uçuyor dışarı: Gümüşrengi sülünler, saztavukları, mavi papağanlar. Toplu halde göğe yükseliyorlar. Çocuklar tetiklere basıyor, ateş ediyorlar. Sürü havada biraz açılıyor, ama hiçbir kuş düşmüyor, yalnız birkaç kırmızı, yeşil ya da alacalı tüy süzülerek aşağı iniyor. Çocuklar ateş ediyor, bütün şarjörü boşaltıyorlar, ama sürü artık uzakta.</p>

  <p class="block43">Öğle paydosu sirenleri çalıyor. Bir bisikletler, motosikletler, mobiletler kalabalığı “Paulatim İlaç Şirketi”nin personel çıkışından dışarı boşalıyor, yolu dolduruyor, geniş ve yekpare bir sürü halinde yoğunlaşarak koşmaya başlıyor. Gökte zikzaklar çizerek uçan kuş sürüsü, tam orada, yukarıda buluşuyor ve şimdi motosiklet tekerleklerinin parmaklarıyla kanatların rengârenk tüyleri aynı ilerleyişle hareket ediyor, öylece birlikte gidiyorlar: Griler, siyahlar içindeki işçiler ile başlarının üstündeki rengârenk kuşlar bulutu... Ve sanki ağızlarından dökülecek olan sözsüz ve müziksiz bir şarkı bulutu bu, söylemeyi bilmedikleri bir şarkı.</p>

  <p class="block141">&nbsp;</p>

  <p class="block142">Çeviren: Kemal Atakay</p>

  <p class="block182">&nbsp;</p>
</body>
</html>
