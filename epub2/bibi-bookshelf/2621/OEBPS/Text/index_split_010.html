<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block72" id="calibre_pb_11">“Söylesene, güzel bir şey görmek ister misin?” “Nedir o?”</p>

  <p class="block73">“Güzel bir şey. Gel de gör. Çabuk.”</p>

  <p class="block73">“Ne olduğunu söyle.”‘</p>

  <p class="block43">“Sana armağan edeceğim. Sana güzel bir şey armağan edeceğim.”</p>

  <p class="block43">“Daha yıkanacak bulaşığım var. Sonra hanımım gelir ve beni bulamaz.”</p>

  <p class="block43">“İstiyor musun, istemiyor musun? Haydi, gel.”</p>

  <p class="block43">“Bekle orada,” dedi Maria-nunziata ve pencereyi kapattı.</p>

  <p class="block43">Küçük servis kapısından çıktığı zaman bahçıvan-çocuk hâlâ latinçiçeklerini sulamaktaydı.</p>

  <p class="block43">“Merhaba,” dedi Maria-nunziata.</p>

  <p class="block43">Maria-nunziata oğlandan daha uzun boylu duruyordu, çünkü ayaklarında hoşuna gittiği için hiç çıkarmadığı, ama aslında iş yaparken giyilmesi yazık olan güzel, mantar topuklu ayakkabılar vardı. Kızın, kara ve kıvırcık saçlarının ortasında duran yüzü pek çocuksuydu, sıska bacakları da küçük bir kız gibiydi, ama bedeni önlüğün altından göründüğü kadarıyla yetişkin ve olgundu. Ve hep gülüyordu, başkalarının ya da kendisinin söylediği her söze gülerdi.</p>

  <p class="block43">“Merhaba,” dedi bahçıvan çocuk. Yüzü, boynu, göğsü yanıktı, belki de hep böyle yarı çıplak gezdiği için esmerleşmişti.</p>

  <p class="block43">“Adın ne?” diye sordu Maria-nunziata.</p>

  <p class="block43">“Libereso,” dedi bahçıvan çocuk</p>

  <p class="block43">Maria-nunziata gülüyor ve yineliyordu: “Libereso... Libereso... ne tuhaf ad... Libereso.”</p>

  <p class="block43">“Bu, Esperanto dilinde bir ad,” dedi delikanlı. “Esperanto dilinde özgürlük anlamına geliyor.”</p>

  <p class="block43">“Esperanto,” dedi Maria-nunziata. “Sen Esperantolu musun?”</p>

  <p class="block50">“Esperanto bir dildir,” diye açıkladı Libereso. “Babam Esperanto dili konuşur. “</p>

  <p class="block43">“Ben Calabrialıyım,” dedi Maria-nunziata.</p>

  <p class="block43">“Adın ne?”</p>

  <p class="block74">“Maria-nunziata,” ve güldü. “Peki neden hep gülüyorsun?”</p>

  <p class="block75">&nbsp;</p>
</body>
</html>
