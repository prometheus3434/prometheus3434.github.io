<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block59" id="id_Toc392589297">Temiz Hava</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block91">“Bu çocukların,” dedi Sigorta doktoru, “biraz temiz havaya, yüksek bir yere gitmeye, çayırlarda koşmaya gereksinimleri var...”</p>

  <p class="block43">Marcovaldoların yarı bodrum katında, yataklar arasındaydı, dinleme aletini küçük Teresa’nın sırtına, bir kuş yavrusunun tüysüz kanatları gibi kırılgan kürekkemikleri arasına dayamıştı. İki yatak vardı, hepsi hasta, yanakları pembe, gözleri alev alev dört çocuk, başlarını yatakların başına ve ucuna koymuşlardı.</p>

  <p class="block43">“Alandaki çimenler gibi çayırlarda mı?” diye sordu Michelino.</p>

  <p class="block156">“Gökdelenler gibi yükseklere mi?” diye sordu Filippetto.</p>

  <p class="block43">“Temiz hava yenir mi?” diye sordu Pietruccio.</p>

  <p class="block43">İnce, uzun Marcovaldo ile kısa, tombul karısı Dornitilla birer dirseklerini cam çıkmış bir komodinin iki yanına dayamışlardı. Dirseklerini oynatmadan, öbür ellerini havaya kaldırıp yanlarına indirdiler, birlikte homurdandılar: “Nereden buluruz, sekiz canız, borç içinde yüzüyoruz, nasıl yaparız?”</p>

  <p class="block43">“Onları yollayabileceğimiz en güzel yer,” diye açıklama yaptı Marcovaldo, “sokak”.</p>

  <p class="block43">“Temiz havayı, icradan tahliye emri gelince yıldızların altında gecelemeye başladığımızda alırız,” diye kestirip attı Dornitilla.</p>

  <p class="block62">Çocuklar iyileşir iyileşmez, bir cumartesi öğleden sonra, Marcovaldo onları tepeye gezmeye götürdü. Kentin tepeye en uzak mahallesinde oturuyorlardı. Tepenin yamacına varabilmek için, tıklım tıklım bir tramvayla uzun bir yolculuk yaptılar, çocuklar yalnızca yanlarındaki yolcuların bacaklarını görebiliyorlardı. Yavaş yavaş tramvay boşaldı; sonunda boşalan pencerelerden, yokuş yukarı giden bir cadde görüldü. Böylece son durağa varıp yürümeye koyuldular.</p>

  <p class="block43">Bahar yeni gelmişti; ağaçlar ılık bir güneş altında çiçekleniyorlardı. Çocuklar biraz şaşkın, çevreye bakıyorlardı. Marcovaldo onları yeşillikler içinde yükselen merdivenli bir yoldan götürüyordu.</p>

  <p class="block43">“Üstünde ev olmadan niye merdiven yapmışlar?” diye sordu Michelino.</p>

  <p class="block43">“Ev merdiveni değil, sokak gibi.”</p>

  <p class="block43">“Sokak mı... Peki, otomobil nasıl çıkıyor merdivenden?” Etrafta bahçe duvarları, arkalarında da ağaçlar vardı. “Duvarların damı yok... Bomba mı atmışlar?”</p>

  <p class="block43">“Bahçe bunlar... avlu gibi...” diye açıklama getirdi babaları. “Ev içeride, o ağaçların arkasında.”</p>

  <p class="block157"><span class="text1">Michelino başını salladı, aklına yatmamıştı: “Avlu, evin içinde olur, dışında olmaz</span> <span class="text11">ki.”</span> <span class="text1">Teresina sordu:</span></p>

  <p class="block43">“Bu evlerde ağaçlar mı oturuyor?”</p>

  <p class="block43">Tırmandıkça Marcovaldo, günde sekiz saat yük taşıdığı ambarın küf kokusundan, evinin duvarlarındaki nem lekelerinden, küçük pencerelerin ışık hunisinden inen altınrengi tozlardan ve gece öksürüklerinden kurtulduğu izlenimine kapıldı. Bu ışıkla, bu yeşille neredeyse özdeşleşen çocukları, şimdi gözüne daha az soluk, daha az zayıf görünüyorlardı.</p>

  <p class="block43">“Hoşunuza gitti mi burası?”</p>

  <p class="block43">“Gitti.”</p>

  <p class="block43">“Niye?”</p>

  <p class="block77">“Polis yok. Çiçek kopartırız, taş atarız.”</p>

  <p class="block77">“Havayı içinize çekiyor musunuz?”</p>

  <p class="block43">“Yo.”</p>

  <p class="block43">“Tertemiz hava.”</p>

  <p class="block65">“Nesi temiz! Bir şeyden anlamaz zaten,” diye mırıldandılar.</p>

  <p class="block43">Neredeyse en tepeye tırmandılar. Kıvrılınca, aşağıda, dipte, sokakların gri örümcek ağına yayılmış, çevre sınırı belirsiz kent göründü. Çocuklar, sanki yaşamları boyunca başka bir şey yapmamışlar gibi’ çamurda yuvarlanıyorlardı. Bir rüzgâr esti; akşam olmuştu bile. Kentte, zor seçilen kimi ışıklar yanıyordu. Marcovaldo, gençliğinde kente geldiğindeki duyguları duydu yeniden, sanki bilinmedik bir şey bekliyormuş gibi o sokakların, o ışıkların çekiciliğine kapılmıştı. Kırlangıçlar baş aşağı kendilerini kentin üstüne atıyorlardı.</p>

  <p class="block43">Aşağıya dönmenin hüznü çöktü içine, donuk görünümün içinde mahallesinin gölgesini seçti; balık pulu gibi damlarıyla, yüksek bacalardan tüten duman parçalarıyla kurşunrengi, kıraç, bataklık bir düzlük gibi geldi ona.</p>

  <p class="block43">Hava serinlemişti, çocukları çağırmalıydı artık. Bir ağacın en alçak dallarına asılmış sallandıklarını görünce, bu düşünceyi kovdu kafasından. Çok geçmeden Michelino yanına gelip sordu:</p>

  <p class="block43">“Baba, niye gelip burada oturmuyoruz?”</p>

  <p class="block43">“Saçmalama, burada ev yok, kimse oturmuyor!” dedi Marcovaldo öfkeyle, çünkü tam o sırada kendisi de tepede yaşayabilmeyi düşlüyordu.</p>

  <p class="block43">“Kimse yok mu? Peki, bu insanlar ne? Baksana!” dedi Michelino.</p>

  <p class="block43">Hava kararıyordu, çayırlardan yukarıya doğru, değişik yaşlarda, hepsi pijama gibi kapalı, kalın, gri giysili, hepsi bereli, bastonlu insanlar geliyordu. Toplu olarak geliyorlar, bazıları aralarında yüksek sesle konuşuyor ya da gülüyordu, bastonlarını yeşilliğe saplıyorlar ya da onları kavisli saplarından kollarına asıyorlardı.</p>

  <p class="block43">“Kim bunlar? Nereye gidiyorlar?” diye sordu Michelino babasına; ama Marcovaldo bir şey demeden gelenlere bakıyordu.</p>

  <p class="block43">Biri yanlarından geçti; kırk yaşlarında, iriyarı bir adamdı.</p>

  <p class="block43">“Merhaba,” dedi, “ne var, ne yok kentte?”</p>

  <p class="block43">“Merhaba,” dedi Marcovaldo, “ne olsun istiyorsunuz?”</p>

  <p class="block62">“Hiç, laf olsun diye sordum,” dedi adam, durarak; geniş beyaz bir yüzü vardı, sadece yanağının tam tepesinde, gölge gibi kırmızı ya da pembe bir leke seçiliyordu.</p>

  <p class="block43">“Kentten gelen herkese aynı şeyi sorarım. Üç aydır burada, yukarıdayım.”</p>

  <p class="block43">“Hiç inmiyor musunuz aşağıya?”</p>

  <p class="block43">“Doktorların keyfi olduğunda!” deyip küçük bir kahkaha attı. “Bir de bunların!” Parmaklarıyla göğsüne vurup, bu kez biraz kaygılı bir kahkaha daha attı. “İyileştin deyip, iki kez taburcu ettiler, ama fabrikaya döner dönmez, hop yeniden başladı! Yine buraya gönderdiler. Boş ver!”</p>

  <p class="block43">“Onlar da mı?..” dedi Marcovaldo, çevreye yayılmış olan öbür insanları göstererek; bir yandan da nerede olduklarım göremediği Filippetto, Teresa ve Pietruccio’yu arıyordu bakışlarıyla.</p>

  <p class="block43">“Hepimiz yazlıkçıyız,” dedi adam göz kırparak, “serbest dolaşma saati şimdi, yatmadan önce... Erken yatıyoruz... Anlayacağınız sınırların dışına çıkamayız...”</p>

  <p class="block43">“Hangi sınırların?”</p>

  <p class="block43">“Sanatoryumun, burası sanatoryumun arazisi, bilmiyor muydunuz?”</p>

  <p class="block43">Marcovaldo, duyduklarından biraz gözü korkan Michelino’nun elinden tuttu. Yamaçlara akşam bastırıyordu; aşağıda mahalle seçilmiyordu artık, gölge tarafından yutulmamış, gölgesini her tarafa yaymış gibiydi. Dönme zamanıydı.</p>

  <p class="block43">“Teresa! Filippetto!” diye bağırdı Marcovaldo, çocukları aramak için davrandı. “Kusura bakmayın,” dedi adama, “öbür çocukları göremiyorum.”</p>

  <p class="block43">Adam bir kaşını havaya kaldırıp:</p>

  <p class="block43">“Oradalar,” dedi, “kiraz topluyorlar.”</p>

  <p class="block43">Marcovaldo bir çukurda kiraz ağacı gördü, griler giymiş insanlar çevresine toplanmışlar, kıvrık bastonlarıyla dallardan kiraz silkiyorlardı. Teresa ile iki oğlan da onlarla birlikteydiler, hepsinin keyfi yerindeydi, kiraz topluyor, öbür adamların ellerindeki kirazları kaparak eğleniyorlardı.</p>

  <p class="block158">“Geç oldu,” dedi Marcovaldo. “Hava soğudu. Eve dönüyoruz... “</p>

  <p class="block43">İriyarı adam bastonun ucunu, aşağıda yanmaya başlayan sıra sıra ışıklara doğru uzatmıştı.</p>

  <p class="block43">“Akşam,” dedi “bu bastonla kentte gezmeye çıkarım. Bir sokak, bir lamba dizisi seçer, böyle izlerim... Vitrinlerin önünde durur, insanlarla karşılaşır, selamlaşırım onlarla... Kentte yürürken, arada aklınıza, bastonumun sizi izlemekte olduğu gelsin...”</p>

  <p class="block43">Çocuklar, başlarına hastaların takmış oldukları yaprak taçlarla geldiler.</p>

  <p class="block43">“Burası çok güzel, baba!” dedi Teresa. “Yine gelip oynarız, değil mi?”</p>

  <p class="block43">“Baba,” diye atıldı Michelino, “niye biz de gelip onlarla birlikte kalmıyoruz?”</p>

  <p class="block43">“Geç oldu! Allahaısmarladık deyin amcalara! Kirazlar için teşekkür ederiz deyin. Hadi! Gidiyoruz!”</p>

  <p class="block43">Dönüşe geçtiler. Yorulmuşlardı. Marcovaldo sorulanlara karşılık vermiyordu. Filippetto kucağa alınmak, Pietruccio da omza çıkmak istedi. Teresa elinden sürükletiyordu kendini, en büyükleri Michelino ise en önde tek başına gidiyor, küçük taşları savuruyordu tekmeleyerek.</p>

  <p class="block51">&nbsp;</p>

  <p class="block159">Çeviren: Rekin Teksoy</p>

  <p class="block160">&nbsp;</p>

  <p class="block160">&nbsp;</p>
</body>
</html>
