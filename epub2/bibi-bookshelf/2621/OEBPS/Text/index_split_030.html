<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block59" id="id_Toc392589286">Pastanede Soygun</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Dritto, sözleşilen yere geldiğinde, ötekiler bir süredir onu beklemekteydiler. Her ikisi de oradaydı: Gesubambino ve Uora-uora. Ortalık öylesine sessizdi ki evlerdeki saatlerin çalması sokaktan işitiliyordu: İki kere vurmuştu saatler, gündoğumuna kalmamak için acele etmeliydiler.</p>

  <p class="block43">“Gidelim,” dedi Dritto.</p>

  <p class="block43">“Nereye?” diye sordular.</p>

  <p class="block43">Dritto, atacağı adımı asla önceden haber vermeyen bir tipti.</p>

  <p class="block43">“Gidelim şimdi,” diye yanıtladı.</p>

  <p class="block43">Ve yatağı kurumuş nehirler gibi boş sokaklarda sessizce yürüdüler; ay tramvay telleri boyunca onları izliyordu. Dritto yerinde durmayan sarı gözleriyle ilerliyor, burun delikleri sanki çevreyi kokluyormuş gibi inip kalkıyordu.</p>

  <p class="block43">Gesubambino’ya bu adı takmalarının nedeni yeni doğmuş bir bebek gibi kocaman bir kafasının ve bodur bir bedeninin olmasıydı; belki de saçları kısa, kara bıyıklı güzel bir yüzü olduğu için almıştı bu adı. Bedeni çok kaslıydı ve bir kedi gibi yumuşak devinimleri vardı; tırmanma ve yuvarlanma konusunda ondan iyisi bulunmazdı ve Dritto onu peşine takıyorsa, bunun mutlaka bir nedeni olurdu.</p>

  <p class="block43">“İyi bir iş olacak mı Dritto?” diye sordu Gesubambino.</p>

  <p class="block62">“Yapılırsa,” dedi Dritto, bu, hiçbir anlam taşımayan bir yanıttı.</p>

  <p class="block43">Ama bu arada sadece kendi bildiği kestirmelerden geçerek onları bir avluya sokmuştu. İkisi de anladılar ki, bir dükkân deposu işi söz konusuydu ve gözcülük etmek istemediği için Uora-uora öne çıktı. Uora-uora’nın yazgısı hep gözcülük etmekti; oysa hayalinde evlere girmek, karıştırmak, ötekiler gibi ceplerini doldurmak yatıyordu, ama ona hep soğuk sokaklarda gözcülük etmek, devriyelere yakalanma tehlikesiyle baş başa kalmak, donmaması için dişlerini birbirine çarpmak ve kendini oyalamak için sigara içmek düşerdi. Uora-uora sıska mı sıska bir Sicilyalıydı; o melez yüzü her zaman hüzünlüydü ve bilekleri her zaman ceketinin dışına taşardı. İşe çıktıkları zaman, neden bilinmez, şapkası, kravatı ve pardösüsüyle, son derece şık giyinirdi ve kaçmak gerekince de, pardösünün eteklerini eline alır, adeta kanat açardı.</p>

  <p class="block43">“Gözcülük yapmaya Uora-uora geçsin,” dedi Dritto burun deliklerini oynatarak. Uora-uora yavaş yavaş uzaklaştı, Dritto’nun burun deliklerini giderek daha hızlı oynatabildiğim de bilirdi, ama tepesi attı mı buna da gerek duymaz ve tabancayı çekerdi.</p>

  <p class="block43">“Şuraya,” dedi Dritto, Gesubambino’ya. Gösterdiği pencereye yerden oldukça yüksekteydi, ama camı kırıldığı için bunun yerine bir karton yerleştirilmişti.</p>

  <p class="block43">“Sen tırman, gir ve bana kapıyı aç,” dedi. “Sakın ha ışıkları yakma, dışarıdan görünürsün.”</p>

  <p class="block43">Gesubambino bir maymun gibi düz duvara tutundu ve kendini yukarı çekiverdi, kartonu sessizce yerinden aldı ve başını içeriye soktu. O âna dek kokunun ayırdına varmamıştı, derin bir soluk aldı ve tatlılara özgü o mis gibi koku bulutu burun deliklerinden içeriye aktı. Koku onun iştahını kabartmak yerine hüzünlü bir duygulanma, geçmişte kalmış bir sevgi yumağını anımsatma etkisi yarattı.</p>

  <p class="block62">“Burada tatlılar var demek ki,” diye düşündü. Yıllardan beri, neredeyse birinci savaştan bu yana şöyle doyasıya tatlı yememişti. Tatlıları bulana dek her yanı karıştırmaya hazırdı. Karanlığın içine, boşluğa attı kendini; bir telefonu tekmeledi, bir süpürge pantolonunun içine daldı, derken kendini yerde buldu. Tatlıların kokusu giderek daha güçlenmişti, ama ne taraftan geldiği belli” değildi.</p>

  <p class="block43">“Burada çok tatlı olmalı,” diye düşündü Gesubambino.</p>

  <p class="block43">Karanlığa alışmaya çalışırken bir yandan da Dritto’ya kapıyı açabilmek için elini uzattı. Ansızın iğrenerek elini geri çekti: Önünde bir hayvan vardı; sanki yapışık ve yumuşak bir deniz hayvanıydı bu. Yapış yapış eli havadaydı; cüzamlı gibi ıslak ıslaktı sanki. Parmaklarının arasında hani bir siğil çıkmış gibi yuvarlak bir çıkıntı belirmişti. Karanlıkta gözlerini kocaman açsa da, elini burnunun altına dayasa da, hiçbir şey göremiyordu. Göremiyor, ama koku alıyordu, bunun üzerine güldü. Bir pastaya dokunmuştu ve eline yapışan da krema ve kiraz şekerlemesiydi.</p>

  <p class="block43">Hemen elini yalamaya başladı, öteki eliyle de çevreyi kolaçan ediyordu. Yumuşak, ama yapış yapış olmayan bir şeye değdi eli, üstünde de pudramsı bir toz vardı: Bu, <i class="calibre4">crafen’dil</i> Hâlâ el yordamıyla ilerlerken bütünüyle ağzına atıverdi. İçinde marmelat olduğunu keşfedince ise minik bir çığlık attı. Burası harika bir yerdi: Karanlıkta elini hangi yöne uzatırsa uzatsın yeni tatlılara ulaşıyordu.</p>

  <p class="block43">Az ileride sabırsızlıkla kapıya vurulduğunu işitti; bu, kapının açılmasını bekleyen Dritto idi. Gesubambino sesin geldiği yöne doğru döndü ve bu sırada elleri önce bezelere, sonra da krokanlara çarptı. Kapıyı açtı. Dritto’nun el feneri, onun çoktan krema beyazı olmuş bıyıklarını ve yüzünü aydınlattı.</p>

  <p class="block43">“Burası tatlı dolu,” dedi Gesubambino sanki öteki bilmiyormuş gibi. “Şimdi tatlının sırası değil,” dedi Dritto, onu susturarak, “yitirecek zamanımız yok.” Ve el fenerinin ışık huzmesiyle karanlıkta ilerledi. Aydınlattığı her yanda raflar sıralıydı, her rafa çeşit çeşit tepsiler dizilmişti ve de her tepsinin içinde, her biçimde, her renkte, krema dolu pastalar ve pastacıklar yanmakta olan mumlar gibi dizilmişlerdi. Karşı duvardaki kalıpların içleri ise büyük Noel kekleri ve kozhelvalarıyla doluydu.</p>

  <p class="block79">Gesubambino, o anda müthiş bir telaşa kapıldı: Doyamayacağını, bütün bu tatlıların tadına bakamadan buradan kaçmak zorunda kalacağını ve bunca lezzeti yaşamının böylesine kısa birkaç dakikasına sığdırmak zorunda kalacağını düşünerek telaşlanıyordu. Ve daha yeni tatlılar gördükçe, telaşı artıyor; dükkânın, Dritto’nun el feneriyle aydınlanan her yeni koridoru, her yeni köşesi, bütün seçenekleri örtercesine seriliyordu karşısına.</p>

  <p class="block43">Sonunda raflara atıldı ve minik pastaları ikişer üçer yutmaya başladı; gerçi tatlarını alamıyordu, ama sanki tatlılarla tehditkâr düşmanlarmışçasına savaşıyordu; sanki bu tuhaf canavarlar onu kuşatma altına almışlardı, krokanlı ve şuruplu bir kuşatmayı çene kemikleriyle, dişleriyle savuşturmak zorundaydı. Yarı yarıya kesilmiş Noel kekleri ağızlarını ona doğru açmış kükrüyorlar, tuhaf simitler etobur bitkiler gibi çiçek açıyorlardı; Gesubambino bir an için aslında bu tatlıların onu yutmakta oldukları duygusuna kapıldı.</p>

  <p class="block43">Dritto, onu kolundan tutmuş çekiştiriyordu.</p>

  <p class="block43">“Kasaya,” dedi, “kasayı açmalıyız.”</p>

  <p class="block43">Ama bu arada yanından geçerken çok renkli bir pandispanyayı, sonra bir pastanın kirazını, derken bir kruasanı, aceleyle de olsa, ödevini ihmal etmemeye çalışarak attı ağzına. El fenerini söndürmüştü.</p>

  <p class="block43">“Dışarıdan görülmeyeyim bari.”</p>

  <p class="block43">Sonunda pastanenin ön kısmına vardılar, burada pastaların sergilendiği camlı bölmeler ve mermer masalar vardı. Kepenkler ızgaralı olduğundan sokağın ışığı içeri vuruyor, dışarıdaki ağaçlar ve evler tuhaf gölge oyunlarıyla, içeriden görülebiliyordu.</p>

  <p class="block43">Şimdi sıra kasayı zorlamaya gelmişti. Dritto, el fenerini Gesubambino’ya verdi ve dışarıdan görülmemeleri için yeri işaret ederek, “Şuraya tut,” dedi.</p>

  <p class="block43">Ama Gesubambino bir eliyle feneri tutuyor, ötekiyle çevreyi yokluyordu. Derken bir bütün <i class="calibre4">plum</i> cake’i yakaladı ve Dritto demirle kilidi açmaya uğraşırken, ekmek gibi ısırmaya başladı. Sonra çabucak sıkıldı ve mermerin üstüne bıraktı.</p>

  <p class="block43">“Çekil şuradan! Rezil ettin ortalığı.” Dritto dişlerini sıkmış, ona bağırmaya başlamıştı; mesleğinde düzenli çalışmaya çok önem verirdi. Sonra o da kendini tutamadı ve işine ara vermeden yarı yarıya çikolatalı olan kedidillerinden iki tane attı ağzına.</p>

  <p class="block50">Ama Gesubambino, ellerinin boş kalması için tepsi peçeteleri ve kozhelvalarıyla bir tür masa lambası yaratmıştı. Bazı pastaların üstünde iyi dileklerin yazılı olduğunu görmüştü. Bir saldırı planı hazırlayarak bunların çevresinde dolaşmaya başladı, önce hepsini teker teker gözden geçirdi, parmaklarıyla çikolatalı kremanın tadına baktı; sonra yüzünü pastanın içine gömdü ve hepsinin ortasından ısırmaya başladı.</p>

  <p class="block43">Ama hâlâ doyuma ulaştıramadığı bir tutkusu, bütünüyle tadını çıkaramadığı bir arzusu kalmıştı. Şimdi masanın üstünde emekliyor, pastalara tepeden bakıyor, içinden soyunmak ve bu pastaların üstüne yatmak, üstlerinde dönmek geliyor, onlardan hiç ayrılmamak istiyordu. Şundan beş-on dakika sonra bütün bunlara veda etmek zorunda kalacak, bütün bir ömrü boyunca pastaneler ona yasaklanacaktı; zaten çocukken de öyleydi ve o burnunu vitrin camlarına dayar, öylece seyrederdi. Şurada hiç olmazsa üç-dört saat kalabilseydi...</p>

  <p class="block43">“Dritto,” diye seslendi. “Gün doğana dek burada gizlensek bizi kim görür ki?”</p>

  <p class="block43">Kasayı zorlayarak açmayı başaran ve şimdi içindekileri inceleyen Dritto, “Aptal aptal konuşma,” dedi. “Celere gelmeden buradan sıvışmamız gerekiyor.”</p>

  <p class="block43">Tam o anda vitrine vurulduğunu işittiler. Yarım ayın ışığında kepengin ızgarasının arasından, el kol hareketleri yapan Uora-uora’yı gördüler. Dükkândaki iki tip yerlerinden sıçradılar, ama Uora-uora onlara sakin olmalarını işaret ediyor, Gesubambino’nun dışarı çıkıp gözcülük yapmasını, kendisinin içeriye girmek istediğini anlatmaya çalışıyordu. İçeridekiler ona yumruklarını ve dişlerini gösterdiler, dükkânın önünden çekilmesini, yoksa beynini dağıtacaklarını anlatmaya çalıştılar.</p>

  <p class="block79">Bu arada Dritto kasada sadece birkaç bin liret olduğunu anlamış, küfretmeye başlamış ve hıncını ona yardım etmek istemeyen Gesubambino’dan çıkarmaya karar vermişti. Gesubambino kendinden geçmiş gibiydi, <i class="calibre4">strudel</i>leri dişliyor, sarı üzümlerin çekirdeklerini yere tükürüyor, şurupları yalıyor, bütün vitrin camlarını elliyor, yapışık ellerinin izini bırakıyordu. Sonunda artık canının tatlı istemediğine karar verdi, hatta neredeyse kusmak üzereydi, ama gene de kendini tutamıyor, teslim olmak istemiyordu. Ve <i class="calibre4">crafen</i>ler, sünger parçalarına, omletler sinekkâğıdı rulolarına dönüştüler; tatlılara zift ve ökseotu karıştı. Şimdi, artık kefenlerinin beyazlığı içinde kokuşan tatlı cesetleri, midesinde bulanık bir tutkala dönüşerek ayrışan tatlılar görüyordu.</p>

  <p class="block43">Dritto artık tatlıları ve açlığını unutmuş, bir başka kasanın kilidine sövmekle meşguldü. İşte o anda Uora-uora kimsenin anlamadığı Sicilya dilinde küfürler yağdırarak depodan geçti ve yanlarına geldi.</p>

  <p class="block43">“Celere mi geldi?” diye sordu beti benzi atan öteki ikisi.</p>

  <p class="block43">“Nöbet değişimi! Nöbet değişimi,” diye inliyordu kendi lehçesinde, U ile başlayan sözcükleri söylemekte zorlanıyor, kendinin aç biilaç bahçede beklerken onların burada tatlıları tıkınmasının ne büyük bir adaletsizlik olduğunu anlatmaya çalışıyordu.</p>

  <p class="block43">Gesubambino öfkeyle, “Sen git gözcülük et! Git dikil dışarıda!” diye bağırıyordu; çoktan doymuş olmak onu daha bencil ve kötü kılmıştı.</p>

  <p class="block43">Dritto, nöbet değişimi yapmanın daha doğru olacağının ayırdındaydı, ama Gesubambino’yu kandırmanın pek kolay olmayacağını da biliyordu ve biri gözcülük etmezse burada kalamazlardı. Bu nedenle’ tabancasını çekti ve Uora-uora’ya doğrulttu.</p>

  <p class="block43">“Hemen yerine dön, Uora-uora,” dedi. Uora-uora umutsuzluk içerisinde gitmeden ağzını toparlamaya karar verdi, kocaman elleriyle bir avuç çamfıstıklı acıbadem bisküvisi kaptı.</p>

  <p class="block43">“Ya seni elinde bu tatlılarla yakalarlarsa, ne anlatacaksın aptal herif,” diye söylendi Dritto. “Hepsini bırak ve toz ol”.</p>

  <p class="block43">Uora-uora ağlıyordu. Gesubambino ondan nefret ettiğini hissetti. Üzerinde ‘Nice yaşlara’ yazan bir pastayı kaptığı gibi yüzüne fırlattı. Uora-uora istese kaçabilirdi, ama pastanın yüzüne yapışması için iyice öne çıktı ve yüzü, şapkası, kravatı kremaya bulanınca gülmeye başladı ve o zaman burnunu hatta şakak kemiklerini yalayarak kaçtı.</p>

  <p class="block64">Dritto en sonunda doğru kasayı açmayı başarmıştı ve marmelatlı parmaklarına yapıştıkları için söylenerek banknotları ceplerine dolduruyordu.</p>

  <p class="block43">“Haydi Gesubambino, gitme zamanı geldi,” dedi. Ama Gesubambino için her şeyin sonu bu denli kolay gelemezdi: Bu, arkadaşlarına ve Toskanalı Mary’ye yıllarca anlatacağı bir takınma olmalıydı. Toskanalı Mary, Gesubambino’nun sevgilisiydi, uzun ve pürüzsüz bacakları, bedeni ve de pek güzel bir yüzü vardı. Gesubambino’dan hoşlanmasının nedeni onun büyük bir kedi gibi bedenine tırmanması ya da kıvrılması idi.</p>

  <p class="block43">Uora-uora’nın ikinci kez içeriye girmesi bu düşüncelerini yarıda kesti. Dritto tabancasını çekiverdi ama Uora-uora hemen, “Celere geldi!” deyiverdi: Sonra da elinde pardösünün etekleriyle uçarak kaçtı. Dritto, son paraları da toplayarak iki sıçrayışta kapıya vardı; Gesubambino da peşindeydi.</p>

  <p class="block43">Gesubambino, Mary’yi düşünüyordu: Ancak o anda, hiç armağan götürmediği bu kıza pastalar taşıyabileceğini akıl etti; kız bir olay çıkarabilirdi! İçeriye döndü, kremalı rulolardan yakaladı ve bunları gömleğinin altına tıktı; sonra en kırılgan tatlıları seçtiğini düşünerek daha sert kurabiyeler aradı ve bunları da göğsüne doldurdu. O anda vitrinin önünde dolaşan ve sokağın sonundaki birini gösteren polislerin gölgesini gördü; polisin biri silahını çekti ve o yöne doğru ateş etti.</p>

  <p class="block43">Gesubambino kendini tezgâhın arkasında yere attı. Hedefi tutturmuş olamazlardı, şimdi öfkeyle el kol işaretleri yapıyor ve içeriye bakıyorlardı. Az sonra minik kapının açık olduğunu anladıklarını ve içeriye daldıklarını da fark etti. Dükkânın içi ansızın silahlı polislerle doluverdi. Gesubambino gizlendiği yerde bir kedi gibi kıvrılmıştı, ama bu arada hemen kolunun yanı başındaki meyve şekerlemelerini keşfetmiş, kendini rahatlatmak için bergamot ve agaçkavunu şekerlemelerini atıştırmaya başlamıştı.</p>

  <p class="block46">Celere’nin adamları hırsızlığı araştırıyor, raflardaki pasta izlerine bakıyorlardı. Böylece onlar da farkına varmadan, ama izleri karıştırmamaya özen göstererek, pastaları atıştırmaya başladılar. Birkaç dakika sonra suça ait izleri araştırmanın coşkusuna kapılarak ne var ne yok silip süpürmeye başladılar.</p>

  <p class="block43">Gesubambino bir şeyler çiğniyordu, ama ötekiler ondan daha gürültüyle çiğniyor, onun sesini bastırıyorlardı. Ve bu arada gömleği ile teninin arasında bir şeylerin erimekte olduğunu hissetti ve mide bulantısı önlenemez bir hal aldı. Şekerlemelere öylesine dalmıştı ki, çıkış kapısının serbest olduğunu ayrımsamakta geç kaldı. Sonradan Celere’nin adamları yüzüne pasta kreması bulaşmış bir maymunun hoplaya zıplaya dükkânı katettiğini, tepsileri ve pastaları devirerek geçtiğini gördüklerini söylediler. Ve onlar şaşkınlıktan sıyrılıp ayaklarının altındaki pastaları temizleyene dek bizimki canını kurtarmıştı.</p>

  <p class="block71">Toskanalı Mary’nin yanına gittiğinde ve gömleğinin önünü açtığında göğsü pek garip bir hamurla sıvanmış durumdaydı. Ve iki sevgili, sabaha dek yatağa uzanarak son krema parçasına, son kırıntıya dek birbirlerini yaladılar.</p>

  <p class="block89">&nbsp;</p>

  <p class="block125">Çeviren: Eren Yücesan Cendey</p>

  <p class="block126">&nbsp;</p>
</body>
</html>
