<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block54" id="calibre_pb_13">Maria-nunziata güzel mantar ayakkabılarıyla yıldızçiçeklerinin arasından geriye doğru sıçrayıverdi. Libereso kurbağanın yanında çömelmiş gülüyor, beyaz dişleri esmer teninde parlıyordu.</p>

  <p class="block43">“Korkuyorsun! Bu bir kurbağa. Neden korkuyorsun?”</p>

  <p class="block43">“Bir kurbağa!” diye bağırdı Maria-nunziata.</p>

  <p class="block43">“Bir kurbağa. Gel,” dedi Libereso parmağıyla göstererek. “Öldür onu,” dedi kız.</p>

  <p class="block43">Delikanlı, hayvanı korumak istercesine ellerini öne doğru uzattı:</p>

  <p class="block43">“Olmaz. O yararlı bir hayvandır.”</p>

  <p class="block43">“Yararlı bir kurbağa mı?”</p>

  <p class="block43">“Hepsi yararlıdır. Solucanları yerler.”</p>

  <p class="block43">“Ah,” dedi Maria-nunziata, ama bir türlü oraya yaklaşamıyordu. Önlüğünün yakasın dişliyor, gözlerini kısarak hayvan görmeye çalışıyordu.</p>

  <p class="block43">Libereso, elini yere indirerek, “Baksana ne kadar güzel,” dedi. Maria-nunziata yaklaştı; şimdi gülmüyor, ağzı açık hayvan seyrediyordu: “Hayır! Dokunma ona!”</p>

  <p class="block43">Libereso bir eliyle kurbağanın salyalı siğillerle kaplı yeşil-gri sırtını okşuyordu.</p>

  <p class="block43">“Sen deli misin? Dokununca yaktığını ve elini şişirdiğini bilmiyor musun?”</p>

  <p class="block43">Delikanlı, sarı nasırlarla kaplı avuçlarım, iri esmer ellerini gösterdi kıza.</p>

  <p class="block43">“Bana bir şey yapamaz,” dedi. “Öyle güzel ki!”</p>

  <p class="block43">Sonra kurbağayı kedi yavrusu gibi ensesinden tuttu ve öteki elinin ayasına koydu. Maria-nunziata, hâlâ önlüğünün yakasını dişlemeyi sürdürerek, yaklaştı, yaklaştı ve hayvan yakından incelemeye başladı.</p>

  <p class="block43">“Aman annecim, ne tuhaf,” dedi.</p>

  <p class="block62">Delikanlıyla kız yıldızçiçeklerinin arkasında diz çökmüşlerdi ve Maria-nunziata’nın dizleri Libereso’nun kabuk tutmuş dizlerine değiyordu. Libereso bir eliyle kurbağanın sırtım okşuyor, hayvan kaçmaya yeltendikçe de onu yakalayıp yerine oturtuyordu.</p>

  <p class="block43">“Sen de okşasana, Maria-nunziata,” dedi.</p>

  <p class="block43">Kız ellerini önlüğünün içine gizledi.</p>

  <p class="block16">&nbsp;</p>
</body>
</html>
