<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block166">&nbsp;</p>

  <p class="block163">&nbsp;</p>

  <p class="block167" id="id_Toc392589299">İneklerle Bir Gezi</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Yaz geceleri sıcaktan uyuyamayanların odalarına açık pencerelerden giren kent gürültüleri, gecenin gerçek kent gürültüleri; belirli bir saatte motorların, hangisinin çıkardığı bilinmeyen gürültüsü azalıp sustuğunda, sessizliğin içinden, uzaklıklarına göre sıralanarak, bir gece kuşunun ayak seslerinin, bir gece bekçisinin bisikletinin gürültüsünün, uzaklardan yükselen boğuk bir çığlığın, üst katlardan bir horlamanın, bir hastanın inlemesinin, her saat başı çalmayı sürdüren eski bir duvar saatinin sesinin teker teker, açık seçik gelmesiyle duyulur. Sabah işçi evlerinin çalar saat orkestrası çalıncaya, raylardan bir tramvay geçinceye kadar da sürer.</p>

  <p class="block43">Bir gece Marcovaldo, uykularında terleyen karısıyla çocuklarının arasında, gözleri kapalı olarak, bu cılız ses kırıntılarının ne kadarının kaldırımın döşemesinden, alçak “küçük pencereler aracılığıyla toprağa yarı gömülü dairesine sızdığını dinlemeye koyulmuştu. Geç kalmış bir kadının oynak, hızlı topuklarını, düzensiz aralıklarla duraklayan çöpçünün patlak tabanlarını, kendini yalnız hisseden birinin ıslığını, arada da, maç mı yoksa para mı konuştukları bile anlaşılmayan bir dost sohbetinin bölük pörçük, rastgele sözcüklerini duyuyordu. Ama gecenin sıcağında bu gürültüler her türlü etkilerini yitiriyor, sokakların boşluğunu dolduran boğucu sıcağın etkisiyle yumuşamış gibi parçalanıyorlardı, ne var ki, yine de kimsenin oturmadığı ülkeye egemenliklerini dayatmayı, kabul ettirmeyi istiyor gibiydiler. Marcovaldo her insanı, borçları, ailesinin yükü, maaşının yetersizliği nedeniyle tatil döneminde de bu cehennem gibi tozlu fırına çakılıp kalmış bir kardeş gibi görüyordu, üzülerek.</p>

  <p class="block43">Olanaksız bir tatil fikri sanki bir düşün kapılarını aralamış gibi, uzaklardan gelen bir “çıngırak sesi, bir köpek havlaması, bir de kısa bir böğürme duyar gibi oldu. Oysa gözleri açıktı, düş görmüyordu; kulak kabartarak bu belirsiz izlenimlere yeni bir kanıt ya da bir yalanlama bulmaya çalışıyordu; gerçekten de yüzlerce ve yüzlerce adımın ağır, dağınık, boğuk gürültüsü geliyor, yaklaşarak o boğuk böğürmeyi de, başka bütün sesleri de bastırıyordu.</p>

  <p class="block43">Marcovaldo kalktı, gömleğini, pantolonunu giydi.</p>

  <p class="block43">“Nereye gidiyorsun?” dedi, yalnızca tek gözü kapalı uyuyan karısı.</p>

  <p class="block43">“Sokaktan bir sürü geçiyor, gidip bakacağım.”</p>

  <p class="block43">“Ben de! Ben de!” dediler, hep zamanında uyanmasını bilen çocuklar.</p>

  <p class="block43">Yaz başında gece kentten geçip otlamak için dağlara giden sürülerden biriydi. Gözleri uyku mahmurluğu içinde sokağa çıkan çocuklar, kaldırımı kaplayarak ilanlarla kaplı duvarlara, kapalı kepenklere, durma yasağı tabelalarının direklerine, benzin pompalarına sürtünen, siyahlı beyazlı kalçalardan bir ırmak gördüler. Yol ağızlarında toynaklarını sakınımla kaldırımdan indiren, önde gidenlerin sağrılarına yapışık somaklarında hiçbir merak izi belirmeyen inekler ot, çayır çiçeği ve süt kokusunu, çıngırakların cılız sesini peşlerinden sürüklüyorlardı; çayırları nemli, dağları sisli, geçitleri çavlanlı dünyalarındaki gibi dalgın olduklarından, kentten etkilenmişe benzemiyorlardı.</p>

  <p class="block65">Buna karşılık çobanlar kentte olmanın huzursuzluğu içinde, sabırsız görünüyorlar, sopalarını sallayıp tiz, kopuk seslerle bağırarak sürünün yanında gereksiz koşular yapıyorlardı. İnsanlarla ilgili hiçbir şeye yabancılık çekmeyen, işine titiz köpekler ise burunları havada, ustalıklarını gösteriyorlar, çıngıraklarını çaldırıyorlardı; ne var ki onların da huzursuz, rahatsız oldukları anlaşılıyordu, yoksa, her kent köpeğinin aklına ilk geleni yapar, taşları, sokak lambalarını, kaldırımlardaki pislikleri koklayarak oynaşmaya koyulurlardı.</p>

  <p class="block43">“Baba,” dediler çocuklar, “inekler de tramvaylar gibi mi? Duraklarda dururlar mı? Son durakları neresi?”</p>

  <p class="block43">“Tramvay gibi değil,” diye açıklama getirdi Marcovaldo, “dağa çıkıyorlar.”</p>

  <p class="block43">“Kayak mı yapacaklar?” diye sordu Pietruccio.</p>

  <p class="block43">“Besiye gidiyorlar, otları yiyecekler.”</p>

  <p class="block43">“Çimenlere basınca para cezası verecekler mi?”</p>

  <p class="block43">Öbürkülerden daha büyük Michelino soru sormuyordu, inekler konusunda bilgi sahibiydi, şimdi bunları doğrulamaya çalışıyor, kısa boynuzları, değişik renkli sağrıları, sakakları inceliyordu. Yanında kısa adımlarla giderek, çoban köpekleri gibi sürüyü inceliyordu.</p>

  <p class="block43">Son hayvanlar da geçtikten sonra, Marcovaldo eve dönüp uyumak için çocukların ellerinden tuttu, ama Michelino ortada yoktu. Eve dönüp karısına sordu:</p>

  <p class="block43">“Michelino gelmedi mi?”</p>

  <p class="block43">“Seninle değil miydi Michelino?”</p>

  <p class="block43">“Sürünün peşine takılıp kim bilir nereye gitti?” diye düşünüp koşarak yeniden sokağa çıktı. Sürü alandan geçip gitmişti; Marcovaldo hangi sokağa saptığını aramak zorunda kaldı. Ama o gece kentten, her biri ayrı bir yol izleyerek kendi yaylasına gitmek için birçok sürünün geçtiği anlaşılıyordu. Marcovaldo bir sürünün izini bulup yetişti, ama aradığı sürü olmadığını gördü; bir sapakta, dört sokak ötede bir başka sürünün, koşut doğrultuda yol aldığını gördü, o tarafa koştu; orada çobanlar, ters yönde giden bir başka sürü görmüş olduklarını söylediler. Şafağın sökmesiyle son çıngırak sesi de duyulmaz oluncaya kadar, Marcovaldo boşu boşuna dolaşmayı sürdürdü. Oğlunun kaybolduğunu bildirmek için başvurduğu komiser: “Bir sürünün peşinden mi?” dedi. “Dağa gitmiş, yazlığa çıkmış, ne mutlu ona. Göreceksin, kilo almış, güneşten yanmış dönecek”</p>

  <p class="block168">Komiserin kanısı, birkaç gün sonra, Marcovaldo’nun çalıştığı işletmede, yıllık izninin ilk bölümünden dönen bir görevli tarafından doğrulandı. Dağda bir geçitte çocuğa rastlamıştı, sürüyle birlikteymiş, sağlığı yerindeymiş, babasına selam yollamıştı.</p>

  <p class="block43">Marcovaldo kentin tozlu, boğucu sıcağı içinde, hiç kuşkusuz şimdi vaktini, ağzında bir yaprağı öttürerek, çayırda ağır ağır dolaşan ineklere bakarak, yaylanın gölgesinden yükselen bir su hışırtısını dinleyerek bir çamın gölgesinde geçirmekte olan talihli oğlunu düşünüyordu.</p>

  <p class="block43">Karısının ise gözleri yollardaydı:</p>

  <p class="block43">“Trenle mi gelecek? Otobüsle mi gelecek? Bir hafta oldu... Bir ay oldu... Havalar bozacak...” Her gün sofradan bir boğazın eksilmiş olması yükünü hafiflettiği halde, içi içini yiyordu.</p>

  <p class="block43">“Ondan iyisi yok, serinde oturuyor, bol bol tereyağı, peynir yiyor,” diyordu Marcovaldo, boğucu sıcağın perdelediği dağların grili beyazlı kesitlerini bir sokağın dibinden gördüğünde kendini bir kuyunun dibinde gibi hissediyor, tepede, kuyunun ağzında akçaağaçların, kestanelerin ışıyan dallarını, vızıldayan yabanarılarını, yukarılarda sütler, ballar, böğürtlenler arasında mutlu, avare Michelino’yu görür gibi oluyordu.</p>

  <p class="block43">Ama karısı gibi tren, otobüs tarifelerini düşünmese de, o da her akşam oğlunun dönmesini bekliyordu; geceleri, odanın küçük penceresi sanki bir kabuklu hayvanın yankılı ağzıymış gibi sokaktaki adımları dinliyor, dağlardan gelen seslere kulak veriyordu.</p>

  <p class="block43">Bir gece aniden uyanıp yatakta doğruldu, hayır, yanılsama değildi, kaldırımlarda toynakların, çıngırak sesleriyle karışık, kendilerine özgü sesleri yaklaşıyordu.</p>

  <p class="block43">Bütün aile sokağa fırladı. Sürü ağır ağır dönüyordu. Sürünün ortasında, ayaklarını iki yana sarkıtarak bir ineğin sırtına oturmuş, elleriyle hayvanın boynuna tutunmuş, her adımda başı sallanan, yarı uykulu Michelino vardı.</p>

  <p class="block43">Kavrayıp aldılar, sarılıp öptüler. Michelino uyurgezer gibiydi.</p>

  <p class="block43">“Nasılsın? İyi geçti mi?”</p>

  <p class="block5">“Ha... evet... “</p>

  <p class="block81">“Evi özledin mi?”</p>

  <p class="block43">“Evet... “</p>

  <p class="block43">“Dağ güzel miydi?”</p>

  <p class="block90">Karşılarında ayakta duruyordu, kaşlarını çatmıştı, bakışları sertti.</p>

  <p class="block43">“Eşek gibi çalışıyordum,” deyip yere tükürdü. Yüzü erkek yüzüne benzemişti. “Her akşam süt kovalarını’ bir hayvandan ötekine, bir hayvandan ötekine götüreceksin, sonra acele, hep daha acele güğümlere boşaltacaksın, gece geç saate kadar. Sabah erkenden, güğümleri kente giden kamyonlara yükleyeceksin... Sonra sayacaksın, hep sayacaksın, hayvanları, güğümleri, yanlış yaptın mı yandın... “</p>

  <p class="block43"><span class="text1">“Çayırda mı</span> <span class="text1">duruyordun? Hayvanlar otlarken?”</span></p>

  <p class="block48">“Yo, boş vakit olmuyordu ki hiç. Hep bir şeyler yapıyorsun. Sütle, samanla, gübreyle ilgili. Hem de kaç kuruş için? İş sözleşmem yok diye, kaç para verdiler biliyor musunuz? Sadaka. Size koklatacağımı sanmayın sakın. Hadi gidip yatalım artık, yorgunluktan ölüyorum.”</p>

  <p class="block43">Omuzlarını silkti, burnunu çekip eve girdi.</p>

  <p class="block43">Yalancı, uçucu saman kokularıyla çıngırak seslerini peşinden sürükleyerek sürü sokakta uzaklaşmayı sürdürüyordu.</p>

  <p class="block12">&nbsp;</p>

  <p class="block169">Çeviren: Rekin Teksoy</p>

  <p class="block170">&nbsp;</p>
</body>
</html>
