<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block161" id="id_Toc392589298">Zehirli Tavşan</p>

  <p class="block162">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Hastaneden taburcu olma günü gelince, insan o sabah erkenden ayaklanır, koridorlarda dolaşır, adımlarını dışarıya alıştırır, ıslık çalar, imrendirmekten çok, yüreklendirici bir şeyler diyebilmek amacıyla hastalarla vedalaşır. Camların ardından güneşi, eğer sis varsa sisi görür, kentin gürültüsünü duyar; her sabah yatağın demirleri arasında uyandığında girdiğini duyumsadığı -erişilmez bir dünyanın ışığı, sesi- her şey eskisinden değişiktir. Şimdi dışarıda yine kendi dünyası vardır; iyileşen hasta doğal, bildik bulur bu dünyayı ve birden hastane kokusu gelir burnuna.</p>

  <p class="block43">İyileşen Marcovaldo da, bir sabah, çıkıp gitmesi için Sigorta karnesine bir şeyler yazmalarını beklerken ortalarda dolaşıyordu. Doktor kâğıtları alıp “Bekleyin burada,” diyerek laboratuvarda tek başına bırakmıştı onu. Marcovaldo onca nefret etmiş olduğu beyaz cilalı eşyalara, ürkütücü maddelerle dolu deney kaplarına bakıyordu; bütün bunlardan kurtulacağı düşüncesiyle keyiflenmeye çalışıyor, ama nedense yeterince sevinemiyordu. Belki, işe dönüp sandıkları sırtlama düşüncesinden ya da yokluğunda çocukların açmış olduklarından kuşku duymadığı dertlerden, her şeyden çok da, boşluğa çıkacağı, bir hiçlik nemine karışacağı düşüncesini doğuran dışarıdaki sistendi. İçerideki bir şeyi sevebilmek gereksinimiyle gözlerini etrafta dolaştırıyor, ama gördüğü her şey acı ya da sıkıntı çağrışımı yapıyordu.</p>

  <p class="block64"><span class="text1">İşte o sırada bir kafeste bir tavşan gördü. Beyaz, bol, uzun tüylü bir tavşandı, üçgen biçiminde pembe bir burnu, korkak, kırmızı gözleri, sırtına devrilmiş, hemen hemen tüysüz kulakla</span><span class="text2">rı</span> <span class="text1">vardı. İri değildi, ama büzülmüş, yumurta biçimli vücudu daracık kafesin içinde metal çubuklara dayanıyor, hafif bir titremenin kımıldattığı tüy tutamlarını dışarıya taşırıyordu. Kafesin dışında, masanın üstünde, ot artıklarıyla bir havuç vardı. Marcovaldo hücreye kapatılmış hayvanın havucu görüp de yiyemeyince ne denli mutsuz olacağını düşündü. Kafesin kapağını açtı. Tavşan dışarı çıkmadı; kıpırdamadan duruyor, sanki kendine hava vermek için, bir şey çiğniyormuş gibi yalnızca somağını oynatıyordu biraz. Marcovaldo havucu aldı, hayvana yaklaştırdı, sonra hayvanın dışarı çıkmasını sağlamak amacıyla ağır ağır geri çekti. Tavşan, onu izledi, havucu dikkatlice dişledi, sonra özenle kemirmeye koyuldu Marcovaldo’nun elinden. Marcovaldo hayvanın sırtını okşadı, bu arada etli olup olmadığını anlamak için eliyle tarttı. Derinin altı biraz kemikli geldi. Bundan, ayrıca havucu kemiriş biçiminden, iyi beslenmediği anlaşılıyordu. “Benim olsaydı”‘ diye düşündü Marcovaldo, “tıka basa yedirir, top gibi yapardım onu”. Tavşana, hayvan sevgisiyle kebap hesabını aynı coşkuda bağdaştırmayı başaran bir besicinin sevecen gözleriyle bakıyordu. Hastanede hasta olarak geçirdiği onca günden sonra, tam çıkarken, saatlerini, düşüncelerini doldurabilecek dost bir varlıkla karşılaşıyordu. Şimdi onu bırakıp tavşanların olmadığı, sisli kente dönmek zorundaydı.</span></p>

  <p class="block50">Havuç neredeyse bitmişti. Marcovaldo hayvanı kollarının arasına aldı, verebilecek başka bit şeyler aramaya koyuldu. Tavşanın burnunu, doktorun masasının üstünde saksıda duran sardunyaya yaklaştırdı, tavşan hoşlanmadığını belli etti. Tam bu sırada Marcovaldo geri gelen doktorun ayak seslerini duydu; tavşanın elinde oluşunu nasıl açıklayacaktı? Üstünde, bele oturan iş tulumu vardı. Hemen tavşan içine sokup düğmelerini ilikledi, doktor karnında kabarıklık görüp şaşırmasın diye de hayvanı arkaya, sırtına itti. Ürken tavşan, uslu uslu duruyordu. Marcovaldo belgelerini aldı, odadan çıkarken arkasını döneceği için tavşan tekrar göğsüne aktardı. Tulumunun içine sakladığı tavşanla hastaneden ayrılıp işine gitti.</p>

  <p class="block43">Marcovaldo’nun geldiğini görünce, bölüm şefi Sinyor Viligelmo: “İyileştin mi artık?” dedi. Sonra da: “Oranda ne çıktı?” diye ekledi, göğsündeki kabarıklığı göstererek.</p>

  <p class="block43">“Kramp girmesin diye, sıcak yakı koydum,” dedi Marcovaldo.</p>

  <p class="block43">Tam bu sırada tavşan birden kıpırdayınca, Marcovaldo saralılar gibi sıçradı.</p>

  <p class="block43">“Ne oluyorsun?” diye sordu Viligelmo.</p>

  <p class="block43">“Hiç, ürperme geldi,” diye karşılık verdi, eliyle de tavşanı sırtına doğru itti.</p>

  <p class="block43">“Sen, tam iyileşmemişsin daha,” dedi şef.</p>

  <p class="block43">Tavşan sırtına tırmanmaya çalışıyor, Marcovaldo hayvanı aşağı indirmek için omuzlarını oynatıyordu.</p>

  <p class="block43">“Titriyorsun. Bir gün daha dinlen. Yarına iyileşmeye bak.”</p>

  <p class="block43">Marcovaldo eve, tavşan kulaklarından tutarak talihli bir avcı gibi döndü.</p>

  <p class="block43">“Baba! Baba!” diye el çırparak karşıladılar çocuklar. “Nereden buldun tavşanı? Bize mi getirdin? Bizim için mi aldın?” Tavşanı hemen ellerine almak istiyorlardı.</p>

  <p class="block43">“Döndün mü?” dedi karısı ve öyle bir baktı ki, Marcovaldo hastalık süresinin karısında kendisine karşı yeni öfke gerekçeleri biriktirmekten başka bir şeye yaramamış olduğunu anladı.</p>

  <p class="block43">“Canlı bir hayvan? Ne yapacaksın onu? Her tarafı pisletecek.”</p>

  <p class="block43">Marcovaldo masayı boşaltıp tavşan ortasına koydu, hayvan sanki yok olmak istermiş gibi tortop oldu.</p>

  <p class="block43">“Kimse elini sürmeyecek!” dedi. “Bu tavşan bizim, Noel’e kadar besleyeceğiz.”</p>

  <p class="block43">“Erkek mi, dişi mi?” diye sordu Michelino.</p>

  <p class="block43">Dişi olması olasılığını Marcovaldo hiç düşünmemişti. Hemen aklına yeni bir plan geldi; dişiyse yavrulayabilirdi, tavşan yetiştirebilirlerdi. Kafasında evin nemli duvarları yok olmaya, yeşillikler ortasında bir çiftlik belirmeye başladı.</p>

  <p class="block65">Oysa tavşan erkekti. Ne var ki tavşan yetiştirme düşüncesi bir kez Marcovaldo’nun kafasına yerleşmişti. Erkekti, ama çok güzel bir erkekti, aile oluşturması için bir dişiyle gerekli olanaklar sağlanabilirdi. Karısı öfkeyle:</p>

  <p class="block43">“Ne yedireceğiz buna, kendimizi doyuramıyoruz daha,” dedi.</p>

  <p class="block43">“Ben hallederim,” dedi Marcovaldo. Ertesi gün, her sabah yönetim bölümünden dışarı çıkarıp su verdikten sonra geri götürdüğü yeşil bitkili-saksıların hepsinden birer yaprak koparttı; bir tarafı parlak, bir tarafı mat yaprakları tulumunun içine soktu. Sonra, elinde bir demet çiçekle gelen bir kadın görevliye, “Sevgilinizden mi? Bir tanesini bana vermeyecek misiniz?” diye sordu, çiçeği de cebine attı. Armut soyan bir çocuğa “Kabukları bana bırak,” dedi. Böylece, şuradan bir yaprak, buradan bir kabuk, şuradan bir çiçekle hayvanın açlığını giderebilmeyi umuyordu.</p>

  <p class="block43">Bir ara Sinyor Viligelmo haber gönderip çağırttı. Kendini hep suçlu bulma alışkanlığı içindeki Marcovaldo, “Yaprakların kopartıldığını mı anladılar yoksa?” diye kendi kendine sordu.</p>

  <p class="block43">Bölüm şefinin yanında hastanedeki doktorla iki Kızılhaç görevlisi, bir de polis vardı. Doktor:</p>

  <p class="block48">“Laboratuvarımdan bir tavşan kayboldu,” dedi. “Bir bildiğin varsa gizlemeye kalkışma. Tavşana çok tehlikeli bir hastalığın mikrobunu aşılamıştık, bütün kente bulaştırabilir. Yedin mi diye sormuyorum, çünkü yeseydin şimdi sağ olmazdın.”</p>

  <p class="block43">Dışarıda bir ambulans vardı. Koşarak bindiler, durmadan siren çalarak sokaklar, caddeler boyunca Marcovaldo’nun evine doğru yol aldılar; arkalarında, Marcovaldo’nun üzüntüyle pencereden attığı yapraklardan, kabuklardan, çiçeklerden bir iz bıraktılar.</p>

  <p class="block16">&nbsp;</p>

  <p class="block128">O sabah Marcovaldo’nun karısı ne pişireceğini gerçekten bilemiyordu. Bir gün önce kocasının getirmiş olduğu, şimdi içi kâğıt kırpıntısıyla dolu uyduruk kafeste duran tavşana baktı. Kendi kendine: “Tam zamanında yetişti,” dedi. “Para suyunu çekti, aylığı Sigorta’nın ödemediği ek ilaçlara yatırdık, bakkal veresiyeyi kesti. Yok üretecekmişiz, yok besleyip Noel’de pişirecekmişiz! Aç geçirdiğimiz öğünler oluyor, tavşanı nasıl besleriz!”</p>

  <p class="block43">“Isolina,” dedi kızına, “büyüdün artık, tavşan pişirmeyi öğrenmenin zamanı. Önce öldür, derisini yüz, sonra nasıl pişireceğini gösteririm ben sana.”</p>

  <p class="block43">Isolina, gönül hikâyeleri yayımlayan bir gazete okuyordu.</p>

  <p class="block43">“Olmaz,” diye homurdandı, “sen öldür, derisini yüz, ben de gelir nasıl pişirdiğine bakanın.”</p>

  <p class="block43">“Aferin sana!” dedi annesi. “Benim yüreğim kaldırmıyor hayvan öldürmeyi. Aslında çok kolay, kulaklarından tutup, en‘ sesine hızla vuracaksın. Derisini nasıl yüzeceğimizi düşünürüz sonra.”</p>

  <p class="block43">“Bir şey düşünmeyeceğiz,” dedi kızı, gözlerini dergiden kaldırmadan, “canlı tavşanın ensesine vuramam ben. Derisini yüzmeyi de aklımdan bile geçiremem.”</p>

  <p class="block43">Üç küçük oğlan bu konuşmayı gözlerini faltaşı gibi açarak dinlemişlerdi.</p>

  <p class="block43">Anneleri biraz düşünceliydi, onlara baktı, sonra:</p>

  <p class="block43">“Çocuklar...”</p>

  <p class="block43">Çocuklar sözleşmiş gibi annelerine sırtlarını dönüp odadan çıktılar.</p>

  <p class="block43">“Çocuklar durun!” dedi anneleri. “Tavşanı gezmeye götürür müsünüz diyecektim size. Boynuna güzel bir kurdele takalım, götürüp dolaştırın biraz.”</p>

  <p class="block43">Çocuklar durdular, birbirlerinin gözlerine baktılar.</p>

  <p class="block43">“Nerede dolaştıralım?” diye sordu Michelino.</p>

  <p class="block43">“Biraz gezinirsiniz. Sonra da Diomira Teyze’ye uğrayın, tavşan da götürün, bizim için öldürüp derisini yüzmesini isteyin, becerir o.”</p>

  <p class="block43">Anneleri en zayıf yerlerinden yakalamıştı; çocuklar hoşlarına giden şeylere kapılırlar, gerisini düşünmezlerdi. Leylakrengi uzun bir şerit buldular, hayvanın boynuna doladılar, ucunu tasma ipi gibi ellerine aldılar, ayak direyen yarı boğazlanmış tavşan peşlerinden sürüklemeye başladılar.</p>

  <p class="block43">“Diomira Teyze’ye, isterse bir but alabileceğini söyleyin,” dedi anneleri. “But değil, kafasını alsın. Ya da o karar versin.”</p>

  <p class="block43"><span class="text1">Çocuklar yeni çıkmışlardı ki</span><span class="text11">,</span> <span class="text1">Marcovaldo’nun evi hastabakıcılar, doktorlar, polisler, bekçiler tarafından sarılıp işgal edildi. Marcovaldo da onlarla birlikteydi, diriden çok ölüyü andırıyordu. “Hastaneden çalınan tavşan burada mı? Çabuk nerede olduğunu gösterin, dokunmayın sakın, vücudunda korkunç bir hastalığın mikroplarını taşıyor.” Marcovaldo kafese götürdü onları, ama boştu. “Yediniz mi yoksa? Hayır mı? Nerede öyleyse?”</span></p>

  <p class="block43">“Sinyora Diomira’da!” Kovalayıcılar yeniden ava çıktılar.</p>

  <p class="block43">Sinyora Diomira’nın kapısını çaldılar. “Tavşan mı? Ne tavşan? Aklınızı mı kaçırdınız siz?” Evinin bir tavşan arayan beyaz gömlekli, üniformalı, tanımadığı insanlarla dolduğunu gören yaşlı kadına fenalık geldi. Marcovaldo’nun tavşanından haberi yoktu.</p>

  <p class="block43">Gerçekten de, üç çocuk tavşan ölümden kurtarmak istemişler, tehlikesiz bir yere götürüp biraz oynadıktan sonra salıvermeye karar vermişlerdi. Sinyora Diomira’nın sahanlığında duracak yerde, damdaki taraçaya çıktılar. Annelerine tavşanın bağından kurtulup kaçtığını söyleyeceklerdi. Ne var ki, bu tavşanda hiç de kaçacak göz yoktu. Merdivenlerden çıkarmak sorun olmuştu; her basamakta korkudan büzülüp durmuştu. Sonunda kollarına alıp taşıyarak çıkarmışlardı yukarıya.</p>

  <p class="block43">Taraçada koşturmak istediler tavşanı: koşmuyordu. Kediler gibi yürüyebilir mi diye, bir oluğa koymayı denediler: sanki başı dönüyormuş gibi oldu. Dengede durabilir mi diye, bir televizyon anteninin üstüne çıkarmayı denediler: duramıyor, düşüyordu. Sıkıldılar, şeridi çıkarıp hayvanı, önünde damlardan düşey, köşeli yolların açıldığı bir noktada serbest bıraktılar.</p>

  <p class="block43">Kendi başına kalınca, tavşan kıpırdamaya başladı. Bir iki adım atmayı denedi, çevresine bakındı, yön değiştirdi, kendi etrafında dolandı, sonra sıçraya seke damlarda gitmeye başladı. Tutsak doğmuş bir hayvandı, özgürlük isteğinin geniş ufukları yoktu. Biraz korkusuz kalabilmenin dışında, yaşamın iyi bir yanını tatmamıştı. İşte şimdi, belki de yaşamında ilk kez, etrafında onu korkutan hiçbir şey olmadan hareket edebiliyordu. Alışılmamış bir yerde bulunuyordu, ne var ki neyin alışılmış, neyin alışılmamış olduğu konusunda fikir sahibi olamamıştı hiç. Hele içinde belirsiz, gizemli bir sızı başlayalı beri dünya daha az ilgisini çeker olmuştu. Böylece damlarda gidiyordu; onun sıçradığını gören kediler neye benzeteceklerini bilemiyor, korkup duruveriyorlardı.</p>

  <p class="block46">Bu arada aydınlıklardan, çatı pencerelerinden, çatı köşklerinden geçen tavşan görenler olmuştu. Kimisi perdelerin arkasına gizlenerek korkuluklara salata çanakları bırakıyor, kimisi kiremitlerin üstüne bir armut eşeleği atıp etrafına sicimle tuzak kuruyor, kimisi de, ta kendi aydınlığına dek pervazın üstüne küçük havuç parçaları diziyordu. Çatı katlarında oturan ailelerin dillerinde “Bugün tavşan haşlaması yapıyoruz,” “Bugün tavşan yahnisi yapıyoruz,” “Bugün tavşan kızartması yapıyoruz,” cümleleri dolaşıyordu.</p>

  <p class="block43">Hayvan bu dolapların, bu sessiz yiyecek ikramlarının ne anlama geldiklerini anlamıştı. Açtı, ama yemekten kaçınıyordu. İnsanlar yiyecek vererek yanlarına çekmeye çalıştıklarında, hep başına acılı, üzüntülü bir şey geldiğini biliyordu; ya etine bir şırınga, bir neşter batırıyorlar, ya zorla düğmeli bir önlüğün içine sokuyorlar ya da boynuna bir şerit takıp sürüklüyorlardı... Bu talihsizliklerin anısı, içindeki sızıyla, organlarının ağır ağır bozulmasının yol açtığı ölüm önsezisiyle bütünleşiyordu. Bir de açlıkla. Bütün bu kötülüklerden yalnızca açlığın giderilebileceğini bildiğinden, hain insanların -dayanılmaz acıların yanı sıra, çok gereksindiği- bir koruma duygusu, bir yuva sıcaklığı da verebileceklerini kabul ederek teslim olmaya, insanların oyununa gelmeye karar verdi; uçar gibi fırladı. Havuç parçalarını yemeye koyuldu, bu yolun kendisini yine tutsak kılacağını ya da kurban edeceğini biliyordu, ama belki de son kez yeryüzü sebzelerini tadıyordu ya. İşte, aydınlığın penceresine yaklaşıyordu, şimdi bir el çıkıp kendisini yakalayacaktı: oysa pencere aniden kapanıp onu dışarıda bıraktı. Deneyimleriyle bağdaşmayan bir durumla karşı karşıyaydı; kapan, kapanlığını yerine getirmekten kaçmıyordu. Tavşan geri döndü, hangisine kendisini teslim etmenin daha uygun olacağını seçmek için çevredeki başka tuzak belirtilerini araştırdı. Ama çevrede salata yaprakları geri çekilmiş, sicimler bir kenara atılmış, pencerelerdeki insanlar kaybolmuş, pencereleri, aydınlıkları kapatmışlardı, taraçalarda kimse kalmamıştı.</p>

  <p class="block79">Olan şuydu: Bir polis minibüsü bütün kenti dolaşmış, hoparlörden “Dikkat! Dikkat!” diye bağırmıştı, “Uzun tüylü beyaz bir tavşan kaybolmuştur. Tavşan bulaşıcı, çok tehlikeli bir hastalığın mikrobunu taşımaktadır! Tavşan bulanlar etinin zehirli olduğunu, dokunmayla bile zararlı mikropların geçebileceğini bilsinler! Tavşan görenlerin en yakın polis karakoluna, hastaneye ya da itfaiyeye haber vermeleri rica olunur!”</p>

  <p class="block43">Çatılara büyük bir korku yayılmıştı. Herkes tetikte duruyor, tavşanın hafif bir sıçramayla bir damdan yandaki dama geçtiğini gören, tehlike işareti veriyor, sanki bir çekirge sürüsü geliyormuş gibi kimse kalmıyordu ortada. Tavşan dengesini yitirmeden çatıların kenarlarında yol alıyordu; tam insanın yakınlığının gerekliliğini keşfettiği bir sırada, bu yalnızlık duygusu daha korkutucu, daha dayanılmaz geliyordu ona.</p>

  <p class="block43">Bu arada eski avcı, muhasebeci Clorindo<sup class="calibre5"><sup class="noteref" id="back_note_10"><a class="calibre3" href="../Text/index_split_084.html#note_10" title="10">10</a></sup></sup> tüfeğine tavşan”, fişeği sürmüş, taraçada bir bacanın arkasına yerleşmişti. Sisin içinde tavşanın beyaz gölgesinin belirdiğini görür görmez ateş etti; ama hayvanın sakıncalarını düşündükçe öyle heyecanlanmıştı ki, yağdırdığı saçmalar biraz açığa, kiremitlerin üstüne düştü. Tavşan etrafında mermilerin sektiğini, bir tanesinin de kulağını delip geçtiğini duyumsadı. Anlamıştı: savaş ilanıydı bu; artık insanlarla her türlü ilişki kesilmişti. Küçümsedi onları, bir tür sağır değerbilmezlik saydığı bu durum karşısında yaşamla ilişkisini kesip atmaya karar verdi.</p>

  <p class="block43">Sac kaplı bir çatı eğik olarak iniyor, boşlukta, sisin donuk hiçliğinde sona eriyordu. Tavşan dört ayağıyla buraya çıktı, önce dikkatliydi, sonra koyuverdi kendini. Artık yuvarlanıyor, kötülük tarafından sarmalanıp yok edilerek ölüme doğru gidiyordu. Çatının kenarında, oluk bir saniye tuttu onu, sonra aşağıya düştü...</p>

  <p class="block43">Ve taşınır merdivenin tepesine tırmanmış bir itfaiye erinin eldivenli ellerinin arasında buldu kendini. Hayvanlık onurunun bu en uç davranışında bile engellenen tavşan büyük bir hızla hastaneye doğru yola koyulan ambulansa bindirildi. Ambulansta Marcovaldo, karısı, çocukları da vardı, gözlem altında tutulacaklar, bir dizi aşı yapılacaktı hepsine.</p>

  <p class="block163">&nbsp;</p>

  <p class="block164">Çeviren: Rekin Teksoy</p>

  <p class="block165" id="calibre_pb_44">&nbsp;</p>
</body>
</html>
