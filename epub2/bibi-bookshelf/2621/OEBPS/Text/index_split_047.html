<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block161" id="id_Toc392589303">Rakamların Gecesi</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Akşamın karanlığı yollarla caddelere sızıyor, ağaçların yaprakları arasındaki boşlukları siyahla dolduruyor, seyir halindeki tramvay yaylarını benek benek kıvılcımlarla beziyor, tek tek sokak lambalarının altında açık-koyu bir koni halinde açılıyor, vitrinlerdeki şenliği tutuşturuyor ve daha yukarıda, evlerin cephelerine sinerek, perdeleri çekili pencerelerde ailelerin mahremiyetini belirginleştiriyor. Ama ara ve ilk katlarda, perdesiz geniş ışık dörtgenleri, şehirdeki bin bir şirketin ofislerinin gizlerini açığa vuruyor. Mesai sona ermek üzere: Sıraya dizili daktiloların merdanelerinden son kâğıtlar yuvarlanıp çıkarılıyor, ezik karbon kâğıdından ayrılıyorlar; büro şeflerinin yazı masaları üzerine imzalanacak yazışma dosyaları koyuluyor, daktilo kızlar daktiloların kılıflarını geçirip vestiyere yollanıyor ya da çoktan üstlerini giymiş, kart basmak için sıraya girmiş topluluğun peşi sıra kuyruğa giriyorlar. Çok geçmeden her yer bomboş. Şimdi pencereler, kireç aklığına batmış bir dizi boş odayı açığa çıkarıyor: Floresan lambalarından, capcanlı renklerle farklı bölgelere ayrılmış duvarların üzerine, parlak ve çıplak yazı masalarının üzerine, azgın düşünme çabalarının tepinmesi sona erdiği için artık atlar gibi ayakta uyuyan bilgi-işlem aygıtlarının üzerine yansıyan aklık bu. Birden bu geometrik sahne dekoruna, üzerlerinde yeşil-kırmızı çiçekli sabahlıkları, başörtülü başları ya da “imparatorluk stili” taranmış saçları ya da boyunlarına doladıkları atkıları, üstlerinde kısacık etekleriyle orta yaşlı kadınlar doluşuyor: Eteklerin altından yün çoraplar içindeki şiş bacaklar, kumaş terlikli ayaklar çıkıyor. Muhasebe gecesi, cadılar doğuruyor. Ellerinde süpürgeler ve fırçalar, o pürüzsüz yüzeylere kendilerini atıyorlar, cadılıklarının izini<br class="calibre9" />
  sürmek için.<span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block43">Bir pencere çerçevesinde, kirpi gibi siyah saçlı bir çocuğun çilli yüzü belirip yok oluyor, sonraki, ondan sonraki, daha sonraki pencerede yeniden beliriyor, akvaryumdaki bir aybalığı gibi. İşte, bir pencerenin köşesinde durdu, o anda birden panjur açılıveriyor ve ışıklı akvaryum dörtgeni gözden kayboluyor. Bir iki üç dört, bütün pencerelere karanlık çöküyor ve her birinde görülen son şey, o küçük yüzdeki aybalığı ifadesi.</p>

  <p class="block43">“Paolino! Panjurların hepsini indirdin mi?”</p>

  <p class="block61">Paolino’nun okula gitmek için sabah erken kalkması gerekse de, annesi biraz yardımcı olsun ve çalışmayı öğrensin diye, onu her akşam yanında getiriyor. O saatte yumuşak bir uyku bulutu, Paolino’nun gözkapakları üzerinde ağırlığını duyurmaya başlıyor. Çoktan karanlık çökmüş sokaklardan içeri girince, o boş ve ışıkla kaplı odalar, bir tür sersemlik hissi yaratıyor insanda. Masa lambaları da açık bırakılmış, katlanır uzun boyunları üzerindeki yeşil abajurları, yazı masalarının parlak yüzeyine doğru eğik duruyor. Paolino, geçerken, lambaları söndürüp o aydınlığı azaltmak için her birinin düğmesine basıyor.</p>

  <p class="block43">“Ne yapıyorsun? Oyun oynamanın sırası mı şimdi? Gel de bize yardım et! Panjurları indirdin mi?”</p>

  <p class="block43">Paolino, ani bir hareketle, bütün panjurları bir anda indiriveriyor. Dışarıdaki gecenin karanlığı, sokak lambalarının halesi, yolun karşısındaki uzak pencerelerin belli belirsiz aydınlığı yok oluyor, artık bu ışık kutusundan başka dünya yok. Panjurun her takırtısında, Paolino uyuşukluğundan uyanır gibi oluyor; ama insanın rüyasında uyandığını görmesi ve daha derin bir uykuya dalması gibi bir şey bu.</p>

  <p class="block43">“Anne, çöp kutularını boşaltabilir miyim?”</p>

  <p class="block43">“Evet, aferin, torbayı al ve fırla!”</p>

  <p class="block43">Paolino torbayı alıp, atık kâğıtların bulunduğu çöp kutularını boşaltmak için ofisleri dolaşmaya başlıyor. Torbayı, boyundan büyük olduğu için yerde kaydırarak arkasından sürüklüyor. Turu elinden geldiğince uzatmak için yavaşça yürüyor; Paolino için bütün akşamın en güzel ânı bu. Hepsi tıpatıp aynı hesap makineleri ve dosya dolaplarının dizili olduğu büyük odalar, yetkililerin telefon, dahili telefon ve klavyelerle kaplı yazı masalarının bulunduğu odalar açılıyor önünde. Orada tek başına dolaşmak, o madeni eşyalarla özdeşleşecek kadar, kalan her şeyi unutacak kadar hoşuna gidiyor; özellikle hoşlandığı şey ise, artık kulaklarında annesiyle Bayan Dirce’nin dırdırının olmaması.</p>

  <p class="block43">Bayan Dirce ile Paolino’nun annesi arasındaki fark şu: Bayan Dirce, Sbav Şirketi’nin ofislerinde temizlik yaptığının son derece bilincinde, oysa Paolino’nun annesi için, ha bir şirketi temizlemiş, ha bir mutfağı, ha bir dükkânın deposunu, hepsi bir.</p>

  <p class="block43">Bayan Dirce, bütün ofislerin adlarını biliyor. “Şimdi, muhasebe bölümüne gidiyoruz, Bayan Fensotti,” diyor Paolino’nun annesine.</p>

  <p class="block43">“Muhasebe mi?” diye soruyor Bayan Fensotti köyden yeni gelmiş, kısa boylu ve şişman bir kadın.</p>

  <p class="block43">Oysa Bayan Dirce, zayıf ve uzun boylu, kibirli mi kibirli ve bir tür kimono giyiyor. Şirketin bütün gizlerini biliyor ve Paolino’nun annesi, ağzı açık, onu dinliyor. “Görüyor musunuz, Doktor Bertolenghi nasıl da dağınık, olacak şey değil,” diyor, “bahse girerim, bu kargaşa içinde, ihracat işleri aksıyordur...”</p>

  <p class="block43">Paolino’nun annesi, Bayan Dirce’nin kolundan çekiyor: “İyi de, bize ne bu adamdan? Boş verin gitsin... Niye dert ediyorsunuz, Bayan Dirce? Masaların üzeri boşaltılmamışsa, biz de temizlemek zorunda değiliz, bilmiyor musunuz? Püskülle telefonun üzerinden şöyle bir geçiveririz, olur biter, kabasını almak için... “</p>

  <p class="block43">Bayan Dirce, evraklara da burnunu sokuyor, bir mektubu alıp, miyop olduğu için burnuna yaklaştırıyor ve şöyle diyor: “Bak hele, dinleyin, üç yüz bin dolar, diyor burada... Üç yüz bin doların ne kadar ettiğini biliyor musunuz, Bayan Fensotti?”</p>

  <p class="block62">Ofisin çekidüzeni yanında iki kadın bir uyumsuzluk, bir hakaret gibi geliyor Paolino’ya. İkisi de sinirine dokunuyor: Bayan Dirce, dahili telefon tuşlarının ya da çekmece kollarının tozunu almak için büro şefinin koltuğuna oturduğunda, küstah, gülünç bir kadın ve orada toz bezini hareket ettirirken, yüzünde önemli bir iş halleden büro şefi ifadesi beliriveriyor; annesine gelince, o hep aynı köylü kadın, hesap makinelerinin tozunu alırken, sanki ahırda hayvanları güdüyor.</p>

  <p class="block43">Paolino onlardan uzaklaşıp boş ofislerin içine daldıkça, uykudan küçülmüş gözleri, o çıplak ve dik açılı ufku genişletiyor ve kendini bir karınca gibi, yere dimdik inen ışıltılı dağlar arasında, düz ve ak bir göğün altında, linolyum döşeli ıssız ve pürüzsüz bir toprağı kateden neredeyse göze görünmez bir varlık gibi düşünmek hoşuna gidiyor. O zaman yüreğini korku kaplıyor ve cesaretini toplamak için çevrede insan yaşamına dair hep değişken ve uyumsuz belirtilerin izini sürmeye başlıyor. Bir masanın -belli ki bir kadın çalışanın masası- camının altında Marlon Brando’nun bir fotoğrafı var; bir başka kadın, bir pencere korkuluğunda küçük bir saksıda nergis soğanlarını muhafaza ediyor; bir çöp kutusunda resimli bir dergi, bir başkasında kurşunkalemle çizilmiş kuklalarla dolu bir bloknot sayfası var; bir daktilo kızın iskemlesi menekşe kokuyor, bir kül tablasında yaldız kâğıdından küçük likörlü çikolata kapları var. İşte, bu küçük ayrıntılara tutunmak yeterli, o geometrik çölün verdiği kaygı yok oluveriyor, ama Paolino, bayağı bir şey yapmışçasına, kendisini neredeyse aşağılanmış hissediyor, çünkü ona en çok kaygı vereni, kendisinin kılmak istiyor ve kılmak zorunda.</p>

  <p class="block64">Bir oda, makinelerle dolu. Şimdi durmuş haldeler, ama Paolino bir keresinde onları sürekli bir uğultuyla çalışırken ve böceklerin kanatları gibi delikli kalın kâğıtlar çıkarırken görmüş; makineleri idare eden beyaz hekim gömlekli bir adam durup Paolino’yla konuşmuştu. “Gün gelecek, ofisler sırf böyle iş görecekler,” demişti, “kimseye ihtiyaç olmayacak, bana da.”</p>

  <p class="block46">Paolino, hemen Bayan Dirce’ye koşmuştu. “Şu makineler ne üretiyorlar biliyor musunuz?” diye sormuştu, kadının bir falsosunu yakalamayı umarak; tam o sırada, beyaz gömlekli adam, bu makinelerin hiçbir şey üretmediğini açıklamıştı Paolino’ya: Ama şirketin bütün işlerini onlar yönetiyormuş, hesapları onlar denetliyormuş, olan ve olması gereken her şeyi biliyorlarmış.</p>

  <p class="block43">“Şuradakiler mi?” demişti Bayan Dirce, “onlardan fare kapanı bile olmaz, inanın bana. Hem bir şey söyleyeyim mi size? Bu makinelerin temsilciliği, Bay Pistagna’nın kayınbiraderinin elinde; o nedenle, Pistagna şirkete bu makineleri satın aldırttı. İşte, işin iç yüzü bu...”</p>

  <p class="block43">Paolino omuz silkmişti. Bayan Dirce’nin hiçbir şeyden anlamadığı bir kez daha belli oluyordu; o makinelerin geçmişle geleceği bildiklerini ve günün birinde kimsesiz ve boş ofisleri -şimdi gece vakti olduğu gibi- tek başlarına işleteceklerini bile bilmiyordu. Şimdi, Paolino kâğıt torbasını arkasından sürükleyerek, annesinden ve Bayan Dirce’den olabildiğince uzakta, gelecekteki o günün nasıl olacağını zihninde canlandırmaya, bu fikir üzerinde yoğunlaşmaya çalışıyor, ama sanki uyumsuz varlığıyla hep ona engel olan bir şeyler var. Acaba ne?</p>

  <p class="block43">Çöp kutularını almak için bir ofise girdiğinde, birisinin korkudan “Ah!” diye bağırdığını işitiyor. Mesaiye kalmış bir erkek memurla bir kadın memur, onun dik uzun saçlarının bir kirpi gibi kapı boşluğundan içeri uzandığını ve sonra kırmızı-yeşil çizgili bir kazak giymiş bir çocuğun, arkasında büyük bir torbayı sürükleyerek belirdiğini gördüler. Paolino, oradaki gereksiz varlığın kendisi olduğunu acıyla anlıyor.</p>

  <p class="block65"><span class="text1">Oysa memurlar ortamla uyumlu görünüyorlar. Mesaiye kalmış bu iki kişiden kadın olanı, kızıl saçlı, gözlüklü; erkek olanının briyantinli parlak saçları var. Adam kadına rakamları söylüyor, kadın da bunları daktilo ediyor. Paolino, durup onlara bakıyor. Erkek memur, rakamları yazdırırken yürüme gereği duyuyor, ama masaların arasında hep dik açılı dönüşlerle hareket etmesi, sanki bir labirentte yürüdüğü izlenimini uyandırıyor. Kıza bir yaklaşıp bir ondan uzaklaşıyor; rakamlar kuru bir sağanak gibi yağıyor, tuşlar makinenin harf kollarını kaldırıp indiriyor, erkek memurun sinirli elleri, masa takvimine, kâğıt sepetlerine, iskemlelerin arkalıklarına dokunuyor: Ellerinin karşılaştığı her şey, demirden. Belli bir noktada, kız bir hata yapıyor, durup hatayı merdanenin üzerinden siliyor ve o zaman bir an her şey daha tatlı, neredeyse okşayıcı bir havaya bürünüyor; erkek memur rakamı alçak sesle yineliyor, bir elini kızın iskemlesinin arkalığına koyuyor, kız adamın eline hafifçe dokunacak şekilde sırtını kamburlaştırıyor, gözleri sürekli dikkatin katılığından biraz kurtulup bir an buluşuyor. Ama silme işi bitti; kız</span> <span class="text1">yeniden tuşlara vurmaya, adam rakamları art arda dizmeye başlıyor; birbirlerinden kopuyorlar ve her şey eski haline dönüyor.</span></p>

  <p class="block43">Paolino’nun gidip çöp kutusunu alması gerek; “ben buradayım” dercesine ıslık çalmaya koyuluyor. İkisi işe ara verip, başlarını kaldırıyorlar. Paolino, çöp kutusunu gösteriyor. “Al, al hadi.” Paolino, dudaklarını ıslık çalar gibi büzerek, ama herhangi bir ses çıkarmadan yaklaşıyor. O, çöp kutusuna doğru giderken, ikisi istemeden bir an duruyorlar ve bu duruşta gene birbirlerine yaklaşıyorlar, elleri hafifçe birbirine değiyor, gözleri bir oraya bir buraya bakmak yerine birbirlerine yönelip sonunda buluşuyor. Paolino, yavaşça torbanın ağzını açıyor, çöp kutusunu kaldırıyor; delikanlıyla kız gülümsüyorlar. Paolino, kesin bir hareketle çöp kutusunu ters çeviriyor, kalan atık kâğıtları torbaya düşürmek için kutunun dibini eliyle yokluyor. Erkek memurla kız yeniden çılgınca çalışmaya başladılar bile, adam saniye sektirmeden rakamları söylüyor, kız yüzünü örten kızıl saçlarıyla daktilonun üzerine eğilmiş.</p>

  <p class="block43">“Paolino! Paolino! Gel de, şu merdiveni tut bana!”</p>

  <p class="block43">Paolino’nun annesi, ayaklı bir merdivenin üzerinde camları silmekle meşgul. Paolino, gidip annesinin merdivenini tutuyor. Bayan Dirce, saplı süpürgesini bir ileri bir geri hareket ettirip yeri silerken, çatacak bir şey buluyor: paspasların olmaması. “İnsanlar ofislere çamurlu ayakkabılarla girmesinler diye yere dört paspas atsa, bunun gibi bir şirketin parası <span class="text14">mı</span> eksilir... Olur mu hiç, bizi bulmuşlar <span class="text14">ya</span> işte, köle gibi çalışıyoruz, hele yerler pırıl pırıl olmasın, vay halimize... “</p>

  <p class="block43">“Sorun değil, hem nasıl olsa cumartesi günü yere cila vuracağız, Bayan Dirce, göreceksiniz nasıl güzel olacak...” diyor Bayan Fensotti.</p>

  <p class="block90">“Yo, Uggero Bey’e bozuluyor falan değilim, biliyorsunuz, Bayan Fensotti, aramızda kalsın, Bay Fistagna’dan söz ediyorum ben... “</p>

  <p class="block90">Paolino artık iki kadını dinlemiyor. Öteki odadaki delikanlıyla kızı<span class="tab">&nbsp;&nbsp;&nbsp;&nbsp;&nbsp;&nbsp;</span>Akşam yemeğinden sonra mesaiye kaldıklarında, kadınlarla erkekler arasında, olağandışı bir sınamadan geçiyorlarmış gibi bir hava oluşur. Deyim yerindeyse, sıkı çalışırlar, ama gergin, gizli bir şeyler katarlar çalışmalarına. Paolino bunu sözlerle açıklayamıyordu, ama o ikisinin gözlerinde fark ettiği bir şeydi bu ve şimdi gidip yeniden onları görmek istiyordu.</p>

  <p class="block43">“Hey, merdiveni tutuyor musun sen, yoksa uyuyor musun? Düşürmek mi istiyorsun beni?”</p>

  <p class="block43">Paolino, duvarlara asılı grafikleri gözlemeye koyuluyor. Yukarı, aşağı, yukarı, yukarı, biraz aşağı, yeniden yukarı. Neyi gösteriyorlar acaba? Belki de onları ıslık çalarak okuyabilir insan: Yukarı çıkan, bir daha çıkan bir nota, sonra aşağı inen bir nota, sonra yukarı çıkan daha uzun bir nota. Bir grafikteki çizgiyi ıslığa dökmeyi deniyor: “Fü, füü, füü.” Sonra bir başkasını, sonra birini daha. Güzel bir parça çıkıyor ortaya. “Bu ıslık da nesi, aptal mısın sen?” diye bağırıyor annesi. “Canın tokat istiyor galiba!”</p>

  <p class="block43">Paolino, şimdi bütün kül tablalarını boşaltmak için çöp sepetiyle dolaşıyor. O ikisinin ofisine dönüyor gene. Artık daktilonun tıkırtısı duyulmuyor. Gittiler mi acaba? Paolino, başını uzatıyor. Kız ayağa kalkmış, sivri tırnakları cilalı, pençe gibi büktüğü elini briyantinli delikanlıya doğru uzatıyor; genç adam, sanki kızı boğazlamak istiyormuş gibi kolunu ileri uzatıyor. Paolino, ıslık çalmaya koyuluyor: Az önce keşfettiği parça geliyor dudaklarına. Delikanlıyla kız kendilerini topluyorlar. “Ha, sen misin gene?” Paltolarını giymişler bile ve ayakta durarak birbirlerine ertesi günkü bir çalışmayla ilgili bazı evrakları gösteriyorlar. “Kül tablası!” diyor Paolino. Ama onlar Paolino’ya aldırmıyorlar, evrakları yerine koyup, çekip gidiyorlar. Koridorun ucunda, delikanlı kolunu kızın omzuna atıyor.</p>

  <p class="block64">Paolino, gitmiş olmalarına üzülüyor. Artık hiç ama hiç kimse yok; yalnızca cila makinesinin uğultusu ve annesinin sesi işitiliyor. Paolino, yönetim kurulunun maun masalı toplantı odasından geçiyor: Masa öyle parlak ki, bakınca kendini görebiliyor insan ve çepeçevre deri koltuklar var. Paolino, hızla koşmak, masanın üzerine balıklama atlamak, bir kayışta masayı bir uçtan bir uca geçmek ve bir koltuğa gömülüp orada uykuya dalmak isterdi. Oysa, bir parmağını masaya sürtüp, gemilerin bıraktığı iz gibi ıslak parmak izini görmekle ve sonra kazağının dirseğini sürterek izi silmekle yetiniyor.</p>

  <p class="block43">Büyük muhasebe odası, birçok bölmeye ayrılmış. Dipten bir tıkırtı işitiliyor. Gene mesaiye kalan birisi olsa gerek. Paolino, bir bölmeden ötekine dolaşıyor, ama burası birbirinin aynısı geçitlerden oluşmuş bir labirent gibi ve tıkırtı sanki hep farklı bir yerden geliyor. Sonunda, son bölmede, eski bir toplama-çıkarma makinesinin üzerine eğilmiş, süveterli, sıska, uzunca kel başının ortasında plastik yeşil bir siperliği olan bir muhasebeci görüyor. Muhasebeci hesap makinesinin tuşlarına vurmak için dirseklerini kanat çırpan bir kuşun hareketiyle kaldırıyor: Gagayı andıran o siperliğiyle, sanki oraya tünemiş kocaman bir kuş gibi. Paolino, kül tablasını boşaltmaya gidiyor, ama muhasebeci sigara içiyor ve sigarasını tam o anda tablanın kenarına koyuyor.</p>

  <p class="block43">“Merhaba,” diyor muhasebeci.</p>

  <p class="block43">“İyi akşamlar,” diyor Paolino.</p>

  <p class="block43">“Bu saatte buralarda ne yapıyorsun?” Muhasebecinin uzun, beyaz bir yüzü var, cildi hiç güneş yüzü görmemiş gibi kuru.</p>

  <p class="block43">“Kül tablalarını boşaltıyorum.”</p>

  <p class="block43">“Çocukların geceleri uyuması gerekir.”</p>

  <p class="block43">“Annemle geldim. Temizlik işlerini yapıyoruz. <span class="text14">İşe</span> bu saatte başlıyoruz.”</p>

  <p class="block43">“Saat kaça kadar kalıyorsunuz?”</p>

  <p class="block43">“On buçuk, on bir. Bazen fazla mesai yapıyoruz, sabaha kadar.”</p>

  <p class="block43">“Bizimkinin tam tersi: Sabahları fazla mesai.” “Evet, ama haftada yalnızca bir ya da iki kez, yerlere cila vurulduğunda.”</p>

  <p class="block43">“Oysa ben her gün mesaiye kalırım. Hiç bitiremeyeceğim.”</p>

  <p class="block43">“Neyi?”</p>

  <p class="block176">“Hesapları tutturmayı.”</p>

  <p class="block176">“Tutmuyor mu?”</p>

  <p class="block43">“Asla.”</p>

  <p class="block65">Toplama-çıkarma makinesinin kolunu tutmuş, gözü, yere kadar uzanan ince kâğıt şeridin üzerinde, öylece duran muhasebeci, sanki merdaneden çıkan rakamlar dizisinden bir şeyler bekliyor; bu arada, dudaklarının arasına sıkıştırdığı sigarasının dumanı da, düz bir çizgi halinde sağ gözünün önünden yükselip siperliğe çarpıyor, yön değiştiriyor, ampul yuvarlağına ulaşıncaya kadar yükseliyor ve abajurun altında bir bulut oluşturuyor.</p>

  <p class="block43">“Şimdi ona söyleyeceğim,” diye düşünüyor Paolino ve soruyor:’ “Affedersiniz ama, bütün hesapları tek başına yapan elektronik makineler yok mu?”</p>

  <p class="block43">Muhasebeci, dumandan rahatsız olan gözünü kırpıyor. “Hepsi yanlış,” diyor.</p>

  <p class="block43">Paolino, elindeki bezle çöp sepetini yere koyup muhasebecinin masasına yaklaşıyor. “O makineler mi yanlış yapıyor?”</p>

  <p class="block43">Siperlikli adam başını sallıyor. “Hayır, daha baştan öyle, daha baştan her şey yanlış.” Ayağa kalkıyor, süveteri çok kısa ve gömleği kemerinin üzerinde çepeçevre şişkinlik yapıyor. İskemlenin arkalığından ceketini alıp üzerine geçiriyor. “Benimle gel.”</p>

  <p class="block43">Paolino’yla muhasebeci bölmeler arasında yürüyorlar. Muhasebecinin adımları uzun, Paolino küçük sık adımlarla arkasından yetişmek zorunda. Koridoru bir uçtan bir uca geçiyorlar; en uca ulaştıklarında muhasebeci bir perdeyi kaldırıyor: Aşağı inen döner bir merdiven var. Ortalık karanlık, ama muhasebeci elektrik düğmesinin yerini biliyor ve aşağısını cılız bir ışıkla aydınlatan lambayı yakıyor. Şimdi döner merdivenden aşağı iniyorlar, şirketin dehlizlerine. Dehlizlerde zincirli, kapalı’ küçük bir kapı var: Muhasebecide anahtar var, kapıyı açıyor. İçeride elektrik tesisatı olmasa gerek, çünkü muhasebeci bir kibrit çakıyor ve eliyle koymuş gibi bir mum bulup yakıyor. Paolino iyi seçemiyor, <span class="text14">ama</span> <span class="text14">dar bir</span> yerde, bir tür küçük hücrede olduğunu biliyor, dört bir yanda tavana kadar ulaşan üst üste yığılı şeyler, not defterleri, kayıt defterleri, tozlu evraklar var, belli ki o küf kokusu oradan geliyor.</p>

  <p class="block177">“Bunların hepsi şirketin eski ana defterleri,” diyor muhasebeci, “yüzyıllık geçmişi boyunca tutulmuş.” Bir taburenin ucuna ilişip, yazı sehpası gibi eğik yüksek bir rafın üzerindeki dar ve uzun bir defteri açıyor. “Görüyor musun? Bu, şirketin ilk muhasebecisi, gelmiş geçmiş en çalışkan muhasebeci Annibale De Canis’in el yazısı: Bak, nasıl tutuyormuş kayıtları.”</p>

  <p class="block43">Paolino, güzel, ince, uzun bir <span class="text14">el</span> yazısıyla, küçük süslerle yazılmış rakam sütunlarını gözden geçiriyor.</p>

  <p class="block43">“Bir tek sana gösteriyorum bunları; ötekiler anlamaz böyle şeylerden. Gene de, birisinin görmesi lazım: Ben yaşlıyım artık.”</p>

  <p class="block43">“Evet, Sayın Muhasebeci,” diyor Paolino incecik bir sesle.</p>

  <p class="block50">“Annibale De Canis gibi bir muhasebeci bir daha gelmedi,” diyor yeşil siperlikli adam ve mumu kaldırıp, üst üste yığılı kayıt defterlerinin üzerindeki, kırık dökük eski bir çörkünün yanındaki fotoğrafı aydınlatıyor: Bir kurt köpeğinin yanında duran, bıyıklı, keçi sakallı bir adamın resmi. “Gene de, bu yanılmaz adam, bu dâhi, bak, 16 Kasım 1884’te,” deyip ana defterin sayfalarını çeviriyor ve sayfa işareti olarak bırakılmış kurumuş bir kaz tüyünün bulunduğu yeri açıyor, “işte, burada bir hata yapmış, bir toplamada dört yüz on liretlik kaba bir hata.” Sayfanın altında, toplamı gösteren rakam, kırmızı kurşunkalemle daire içine alınmış. “Kimse asla farkına varmamış, bir tek ben biliyorum ve sen bunu söylediğim ilk kişisin: Söylediklerimi kendine sakla ve unutma! Zaten gidip birilerine söylesen bile, çocuk olduğun için kimse sözüne inanmaz... Ama şimdi her şeyin yanlış olduğunu biliyorsun. Yıllar boyunca, bu dört yüz on liretlik yanlış neye dönüşmüştür, biliyor musun? Milyarlara! Milyarlara! Evet, güzel çalışır hesap makineleri, elektronik beyinler ve öteki aletler! Hata temeldedir, o makinelerin rakamlarının dayandığı temelde ve büyür de büyür, büyür de büyür!” Küçük odanın kapısını kapatmışlar, döner merdivenden yukarı çıkıyor, koridoru bir kez daha katediyorlardı. “Şirket büyüdü, çok büyüdü, binlerce hissedarı, yüzlerce ortaklığı, yurtdışında sayamayacağın kadar çok temsilciliği var ve hepsi yalnızca yanlış rakamları işliyorlar, hesaplarının tekinde bile doğru bir şey yok. Şehrin yarısı bu yanlışlar üzerine kurulu! Şehrin yarısı mı dedim? Yo, ülkenin yarısı! Peki, ihracatlarla ithalatlar? Hepsi yanlış, bütün dünya bu yanlışın yükünü taşıyor, muhasebeci De Canis’in: o ustanın, o muhasebe devinin, o dâhinin hayatında yaptığı tek yanlışın!”</p>

  <p class="block43">Adam portmantoya gitti, paltosunu alıp üzerine geçirdi. Artık yeşil siperliği olmadığından, yüzü bir an için daha da solgun ve üzgün görünüyor, sonra gözlerinin üzerine çektiği şapkanın kenarı altında gölgede kalıyor. “Biliyor musun, ne diyeceğim sana,” diyor, eğilerek, alçak sesle, ‘‘ben, De Canis’in bunu kasten yaptığından eminim!”</p>

  <p class="block43">Doğruluyor, ellerini cebine sokuyor. “Biz ikimiz birbirimizi hiç görmedik, tanımadık,” diye mırıldanıyor Paolino’ya.</p>

  <p class="block43">Dönüyor, çalımlı görünmek isterken ağır aksak bir hal alan bir yürüyüşle, <i class="calibre4">La donna e mobile’yi</i> mırıldanarak kapıya yöneliyor.</p>

  <p class="block43">Bir telefon çalıyor. “Alo! Alo!” Bayan Dirce’nin sesi duyuluyor. Paolino oraya koşuyor.</p>

  <p class="block43">“Evet, evet, Sbav Şirketi. Ne diyorsunuz? Nasıl? <i class="calibre4">Do Brasil</i> mi? <sup class="calibre5"><sup class="noteref" id="back_note_11"><a class="calibre3" href="../Text/index_split_085.html#note_11" title="11">11</a></sup></sup>İşe bak, Brezilya’dan telefon ediyorlar. Evet, ama ne istiyorsunuz? Anlamıyorum... Biliyor musunuz, Bayan Pensotti? Brezilyaca konuşuyorlar, siz de biraz dinlemek ister misiniz?”</p>

  <p class="block43">Dünyanın öteki ucundan arayan bir müşteri olmalıydı, saat farkını yanlış hesaplamış, o saatte telefon ediyordu.</p>

  <p class="block50">Paolino’nun annesi, ahizeyi Bayan Dirce’nin elinden çekip alıyor. “Burada kimse yok, kimse yok, anlıyor musunuz?” diye bağırmaya başlıyor. “Yaaarın telefon edin! Bir tek biz varııız, temmizlikçi kadınlarız biiz, anlıyor musunuz? Temmizlikçi kadınlar!”</p>

  <p class="block173">&nbsp;</p>

  <p class="block174">Çeviren: Kemal Atakay</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block178"></p>

  <p class="block179" id="calibre_pb_49">&nbsp;</p>
</body>
</html>
