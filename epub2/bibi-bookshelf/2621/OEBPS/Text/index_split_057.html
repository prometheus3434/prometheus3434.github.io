<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block161" id="id_Toc392589313">UNPA Geceleri</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block60">Geç gelişen bir çocuktum; on altı yaşımda, yaşıma göre birçok şeyde epey geriydim. Sonra, birdenbire, 1940 yazında, üç perdelik bir komedi yazdım, bir sevgilim oldu ve bisiklete binmeyi öğrendim. Ama lise öğrencilerinin yaz tatilleri sırasında UNPA’da<sup class="calibre5"><sup class="noteref" id="back_note_16"><a class="calibre3" href="../Text/index_split_090.html#note_16" title="16">16</a></sup></sup> haftada bir kez gece hizmetinde bulunmalarını öngören karar çıktığında, henüz bir geceyi bile evin dışında geçirmemiştim.</p>

  <p class="block48">Şehirdeki okul binalarını hava saldırılarına karşı korumamız gerekiyordu. Henüz hiçbir hava saldırısı olmamıştı ve UN-PA kararı da, başka birçok karar gibi, bir formaliteye benziyordu. Benim için yeni ve eğlenceli bir şeydi; eylül ayıydı, okul arkadaşlarımın hemen hepsi şehir dışındaydı, ya yazlığa ya ava gitmişler ya da savaş nedeniyle şehri boşaltıp bir daha geri dönmemişlerdi. Şehirde bir tek ben ve Biancone kalmıştık. Ben, her gün gezintiye çıkıyor ve sıkıntıdan patlıyordum; Biancone ise, geceleri gezintiye çıkıyor ve göründüğü kadarıyla müthiş eğleniyordu. Bu UNPA nöbetleri ikişerli gruplar halinde yapılıyordu; doğal olarak, Biancone’yle ben birlikte yazıldık Biancone, beni bildiği her yere götürecekti, çok büyük hayaller kuruyorduk. Bize ilkokul binası ve cuma gecesi nöbeti verildi. Okuldaki nöbet mahallimiz, iki kamp yatağı ile bir telefonu olan bir odaydı. Görevimiz, alarm durumunda hazır olmaktı. Dolaşarak teftişlerde de bulunabilirdik, yani istediğimiz zaman dışarı çıkıp gezebilirdik, ama tek tek çıkmamız gerekiyordu, çünkü odada bulunup bulunmadığımızı denetlemek üzere telefon edebilirlerdi. Doğal olarak, biz hemen manga başlarıyla anlaşarak, birlikte de dışarı çıkabileceğimizi ve telefonun, her şeyden çok, sabahın erken saatlerinde tanıdıklarımıza şaka yapmaya yarayacağını düşündük.</p>

  <p class="block43">Ama her ne kadar kendi kendimize “Şunu şunu yapacağız! Göreceksin nasıl eğleneceğiz!” desek ve o cumadan önceki günlerde olası hemen her şeyi düşünüp planlasak bile, ben o geceden, söze dökemeyeceğim başka şeyler bekliyordum: Yeni bir açıklama, ne olduğunu henüz bilmediğim bir açıklama, gecenin açığa çıkaracağı bir açıklama. Oysa Biancone için her şey neşeli çehresiyle her zamanki gibi ve önceden kestirilebilirdi. Ben de öyleymiş gibi davranıyor; ama bu arada, belirsiz her tasarıyla ilintili olarak, gecenin bilinmez zamanının imgelemimde görünmez bir deniz gibi köpürdüğünü duyuyordum.</p>

  <p class="block43">O cuma, akşam yemeğinden sonra dışarı çıktım, akşam ötekiler gibi bir akşamdı ve ben yanımda bir pijama, bir de uyuyacağım küçük kamp yatağının yastığına geçirmek üzere bir yastık kılıfı götürüyordum. Bir de resimli bir dergi, çünkü onca kaygı arasında, okuyarak biraz vakit geçirmiş olacaktık</p>

  <p class="block43">Okul taştan büyük bir binaydı, sac bir çatısı vardı. Yolun en yüksek binalarından biriydi, konumu pek güzel değildi ve içeri geniş, alçak basamaklı merdivenden geçerek giriliyordu. Rejimin eserlerinden biriydi, ama o dönemin dik mimarisini anımsatan hiçbir yönü yoktu; kasabamın ılımlı faşizminin elden geldiğince korumaya çalıştığı sıradan bir bürokrasi havası taşıyordu. Biri “Belediye Okulu” yazısının bir yanına, diğeri öteki yanına oturmuş bir <i class="calibre4">Balilla</i> ile küçük bir İtalyan kızının görüldüğü alınlıktaki kabartma da, tamamıyla 19. yüzyıla özgü bir eğitim mantığından esinlenmişe benziyordu.</p>

  <p class="block79">Mehtapsız bir geceydi. Okul binasından belli belirsiz bir aydınlık yansıyordu. Biancone ile orada buluşmak üzere sözleşmiştik, ama o doğal olarak vaktinde gelmedi. Daha yukarıda, karanlığın içinde, kır evleri ve kırlık alanlar vardı. Cırcırböcekleriyle kurbağaların sesleri duyuluyordu. Ben, artık beni oraya kadar getirmiş olan beklentinin coşkusunu hissetmiyordum içimde. Şimdi, elimde bir pijama, bir yastık kılıfı ve resimli bir dergiyle, o ilkokulun önünde tek başıma bir ileri bir geri dolaşarak, kendimi olmamam gereken bir yerdeymişim gibi ve tedirgin hissediyordum.</p>

  <p class="block43">Orada durmuş beklerken, birden bir alev yükselip sırtıma değdi, sıçrayıverdim: Koltuğumun altında tuttuğum resimli dergi alev almıştı; dergiyi yere attım ve daha korkmama fırsat kalmadan bunun Biancone’nin şakalarından biri olduğunu anladım. Duvarın arkasına gizlenmişti, elinde hâlâ karanlıkta gizlice yanıma yaklaştığı kibriti tutuyordu. Gülmüyordu. Her zamanki gibi resmi ve eleştirilmesi olanaksız bir havası vardı. Şöyle dedi:</p>

  <p class="block43">“Affedersiniz, siz UNPA görevlisi, buralarda bir yangın gördünüz mü acaba?”</p>

  <p class="block43">“Kıçını yaksın o yangın senin!” diye küfretmeye başladım ve bir topuk darbesiyle dergiyi söndürdüm. “Ne biçim şaka bu böyle!”</p>

  <p class="block43">“Şaka değil. Teftiş. UNPA, sevgili dostum, hayat tehlikelerle dolu, her şeye hazır olmak lazım. Ama baktım da, gayet iyi nöbet tutuyorsun. Aferin. Hadi bana eyvallah. Ben de gidip kendi işime bakayım.”</p>

  <p class="block43">Ona kurnazlık etmeyi bir yana bırakmasını, birlikte nöbet yerine gitmemiz ve elimizdeki eşyaları bırakmamız gerektiğini söyledim.</p>

  <p class="block83">Ama okulun kapıları kapalıydı. Zile bastığımızda, yalnızca uzaktan bir zil sesi işitiliyordu; kapıya vurduğumuzda ise, boş koridorlar güm güm yankılanıyordu.</p>

  <p class="block62">“Kimse yok! Hademe kadın köye indi!” diye bir ses duyduk arkamızdan. Birisi kapıya vurmamızdan işkillenmiş olsa gerekti. Arkamıza döndük, ötede fasulye bitkilerinin gölgeleri arasında bir adamın gölgesi duruyordu; bahçıvan kovasıyla, kokusundan hela gübresi olduğu anlaşılan bir sıvı döküyordu. Komşuları pis kokuyla rahatsız etmemek için bitkileri gübrelemek üzere gece saatlerinden yararlanan bir bahçıvandı.</p>

  <p class="block43">“Ama bizim içeri girmemiz gerekiyor! UNPA’danız!”</p>

  <p class="block43">“Kimsiniz?”</p>

  <p class="block43">“UNPA!”</p>

  <p class="block43">Birden küçük bir evde cılız bir ışık sönüverdi. Biancone, yetkimizi gözler önüne seren bu sınamadan memnun, bana bir dirsek attı. “Görüyor musun,” dedi alçak sesle, “UNPA’danız demenin ne demek olduğunu?”</p>

  <p class="block43">“Hademe kadın alarmlardan korktuğu için köye indi,” dedi yukarıdan, tanımadığımız bahçıvan, “ama uzakta değil: Bu yolu çıkarsanız, tepede tek katlı bir ev göreceksiniz. ‘Bigin!’ diye seslenin, size cevap verecektir.”</p>

  <p class="block43">“Teşekkürler.”</p>

  <p class="block43">“Bir şey değil. Peki... madem UNPA’dansınız, söyleyin: Mavi ışığı bu şekilde yakabilir miyiz, yoksa yasak mı?”</p>

  <p class="block43">“Evet, evet” diye yanıtladık kibirli bir edayla, “biraz fazla aydınlık, ama yakabilirsiniz... “</p>

  <p class="block43">Biancone, yavaşça şöyle dedi bana: “Söyleyelim mi ona, şu pis kokunun... “</p>

  <p class="block43">“Ne?”</p>

  <p class="block43">“Yasak olduğunu. Düşman uçaklarına çağrı çıkarıyor.”</p>

  <p class="block43">“Bırak Tanrı aşkına,” dedim ve köye çıkan çakıllı yolda yürümeye koyulduk</p>

  <p class="block48">Tek tük evlerden dışarı ince, mavi ışık huzmeleri ve uzaktan uzağa gürültüler sızıyordu: Yükselen sesler, tabakların takırtısı ve çocukların ağlamaları. Dışarıdaki gece, evdeki gecenin tersiydi: Biz yolda yankılanan bilinmeyen ayak sesiydik, henüz uyumamış olanların uzaklaşıp yok olurken izlemeye çalıştıkları ezginin ıslığıydık.</p>

  <p class="block48">Kadın hademenin evi aydınlıktı. Biancone otoriter bir ilişki kurmak için hemen bağırdı: “Işık! Işık!” Ama ışığı kapatan olmadı.</p>

  <p class="block43">“Bigin!” diye bağırdık yeniden, “Bigin!”</p>

  <p class="block128">“Kim o?”</p>

  <p class="block80">“Anahtar! Okulun anahtarını istiyoruz!”</p>

  <p class="block43">“Kimsiniz?”</p>

  <p class="block43">“UNPA’danız! Işık! Yahu ışık, diyoruz!”</p>

  <p class="block43">Bir panjur açıldı, ışık sipersiz pencerenin bütün yüzeyi üzerinde parıldadı, duvarlardaki rafları ve karolarıyla bir mutfağın renkli görüntüsünü açığa çıkardı ve Bigin: “Canımı sıkmayın!” dedi. Elinde üzerinden kırmızı damlalar süzülen bir bıçak ile bir yarım domates vardı. Panjuru çarpıp kapattı, ortalık yeniden karardı ve biz hiçbir şey göremez halde kalakaldık</p>

  <p class="block43">Bigin, alçak bir çardağın altına, yanımıza geldi. Tuzlamak<br class="calibre9" />
  için domatesleri üzerine koyduğu hasır bir örgü vardı. Esmer<br class="calibre9" />
  bir kadıncağızdı, topuz yaptığı saçları ona buyurgan bir hava<br class="calibre9" />
  veriyordu. Orada çardağın altında durup karanlıkta sanki bizi<br class="calibre9" />
  görüyormuşçasına emin jestlerle domatesleri tuzlamayı sür<br class="calibre9" />
  dürdü.<span class="tab">&nbsp;&nbsp;&nbsp;&nbsp;&nbsp;&nbsp;</span></p>

  <p class="block5">Bizden kuşkulanıyordu; ya da yerinden kıpırdamaya istekli değildi. “Gerçekten de, UNPA’dan mısınız?”</p>

  <p class="block43">“Elbette, bakın: Pijamamız da yanımızda,” dedi Biancone, sanki bu çok mantıklı bir cevapmış gibi ve torbasından çizgileri renkli bir pijama altı çıkarıp önünde tuttu, bedenine tam uyduğunu göstermek istercesine.</p>

  <p class="block43">Kadın hademe, bu tuhaf belge sunumunda karşı çıkılacak hiçbir yan göremiyormuş gibi duruyordu. Yalnızca: “Öğretmen Belluomo niye yok?” dedi.</p>

  <p class="block43">Belluomo, bu nöbet değişimleri hikâyesini denetleyen genç ilkokul öğretmeniydi.</p>

  <p class="block43">“Biz varız da ondan. Bizi o gönderdi.”</p>

  <p class="block43">Sonunda hademe kadın domatesleri bıraktı, ellerini önlüğüne kuruladı. Rahatsız olmamasını, anahtarların bizim için yeterli olduğunu söyledik; söyledik ama, ille gelip her şeyi göstermek istiyordu, çünkü ne yapmamız gerektiğini bilmezdik biz. “Feneriniz var mı?”</p>

  <p class="block43">“Yok. Biz UNPA’lılar karanlıkta yolumuzu seçebiliriz.”</p>

  <p class="block43">“Fark etmez. Bende var.” Büyük önlüğünün cebinden pilli, teneke bir fener çıkarıp adım atmadan önce, ayaklarının önünde bir bastonun ucu gibi hareket eden bir ışık huzmesi düşürdü yere.</p>

  <p class="block43">Böylece, biz ikimiz, kadın hademenin ardı sıra, bostanlarla bağların alçak duvarları arasındaki çakıllı yoldan aşağı iniyorduk.</p>

  <p class="block79">“Geceyi kırda geçireceğimizi,” dedim Biancone’ye, “söylememiştin bana.”</p>

  <p class="block43">Biancone hiçbir şey söylemeden ortadan yok oldu.</p>

  <p class="block43">Kadın hademe, feneri yana çevirdi. “Nereye gitti, öteki?” “Nereden bileyim nereye gittiğini?”</p>

  <p class="block43">Biancone birden alçak bir duvarın üstünden adeta kadın hademenin üzerine atladı. Elinde iki salkım üzüm vardı. “Al da ye,” diye bana attı bir tanesini.</p>

  <p class="block43">“Aman ne hoş!” dedi kadın hademe, “Bahçenin sahibi görürse, vurur sizi!”</p>

  <p class="block43">İşte, o geceleri meyve çalanlar kervanına, babamın tuz doldurduğu av tüfeğiyle ateş etme tehdidinde bulunduğu ve benim yasalara uymak gerektiğini düşünen çocuk imgelemimde boş yere bir çehre vermeye çalıştığım o kişiler kervanına biz de katılmıştık İşte, gecenin kural dışılığı, çocukluk yıllarımın o uzak görüntüsüyle yeniden beliriyordu önümde.</p>

  <p class="block43">“Aman ne hoş!” diyordu kadın hademe.</p>

  <p class="block43">“Bak! Bir kümes!” diyordu Biancone bana dönmüş, “Ne diyorsun buna, ha?”</p>

  <p class="block43">Mehtapsız gökyüzünde, yarasaların belli belirsiz gölgeleri seçiliyordu zar zor. Kadın hademenin feneri çevresinde kahverengi gece kelebekleri uçuşuyordu. Yolu geçmekte olan bir karakurbağası gözü kamaşmış kalakaldı. “Hey, dikkat et, ezeceksin hayvanı!” Ne ezmesi, ayaklarının arasından kayıp gidiverdi.</p>

  <p class="block83">Kırlık alanın bittiği ve aşağıda çatıların oluşturduğu uzantının seçildiği bir noktaya vardık. “Şimdi bacaklarının arasına bir süpürge alıp şehrin üzerinde uçacak,” diye düşündüm. Ama kadın hademe, bizi çoktan okulun kapısına getirmiş, kapıyı açıyordu.</p>

  <p class="block43">Işığı yakmadan koridorlarla merdivenlerde bize yol gösterdi. Fenerin ışığında sınıfların kapıları ve duvarlara asılmış ders çizelgeleri geçip gidiyordu. Kadın hademe, kaygılı bir edayla çevresine bakıyordu, temizliği ve düzenlemesi ona onca zahmete mal olan o sınıfları ve nesneleri bizim korumamıza bırakmaktan çekiniyor gibiydi.</p>

  <p class="block43">Bizi bir sürü merdivenden çıkarıp kalacağımız yerin kapısını açtı, sonra ortadan yok oldu. Biz odaya yerleşirken, onun kâh bir katta, kâh ötekinde, koridorlarda pabuçlarını sürüyerek yürüdüğünü ve homurdandığını duyuyorduk. “Ne yapıyor? Her yeri kilitliyor mu? Yoksa bütün gece kalıp o da nöbet mi tutacak?”</p>

  <p class="block43">Birden, aşağıda, zemin katta, giriş kapısı menteşelerin üzerinde gıcırtıyla döndü ve kapı kapandı. “Gitti mi acaba?”</p>

  <p class="block43">“Üstelik anahtarı bize bırakmadan? Bizi içeriye kitledi! Cadı kadın!”</p>

  <p class="block83">Zemin katının pencerelerine bakmaya gittik: Gerçi bu demir parmaklıkları olmayan pencereler, aşağı atlanamayacak kadar yerden yüksek değildi, ama tekrar yukarı çıkılamayacak kadar yüksekti.</p>

  <p class="block43">Belluomo’yu aramak üzere telefonun başına geçtik, onda da anahtar olması gerekiyordu. Evinden arayıp annesini uyandırdık, ama Belluomo evde değildi. Bizim gibi nöbetçilerin bulunması gereken öteki okullarda kimse telefona cevap vermiyordu. <i class="calibre4">Gil</i>’de, Faşist Parti Bölge Merkezi’nde tek bir Allah’ın kulu yoktu. Şehrin yarısını uyandırdık ya da rahatsız ettik ve en sonunda Belluomo’yu tesadüfen bulduk: Telefon yoluyla <i class="calibre4">boccetta</i><sup class="text12"><sup class="noteref" id="back_note_17"><a class="calibre3" href="../Text/index_split_091.html#note_17" title="17">17</a></sup></sup> maçları üzerine bahse girmemize izin vermeleri için aradığımız bir kahvede.</p>

  <p class="block43">“Ha, evet, hemen geliyorum,” dedi Belluomo denen zavallı.</p>

  <p class="block43">Onu beklerken, okulu gezdik, sınıfları, beden eğitimi salonunu; ama ilginç bir şey bulamadık. Işıkları da yakamıyorduk, çünkü hemen her yerde pencerelerin siperleri eksikti. Odamıza dönüp yataklarımıza uzandık, bir şeyler okuyup sigara içtik.</p>

  <p class="block48">Biancone’nin yarısını yaktığı o resimli dergi baştan sona İngiltere’deki şehirlerin havadan çekilmiş fotoğraflarıyla doluydu, havada salkımları andıran bombalar görülüyordu. Bunun ne anlama geldiğini bilmiyor ve dalgın dalgın sayfaları çeviriyorduk. Sonra, Romanya kralı Carol’un öyküsü anlatılmıştı ayrıntılarıyla, çünkü o günlerde bir hükümet darbesi olmuş ve kral değiştirilmişti. Makale eğlendiriciydi, özellikle dergilerde saray ve politika entrikaları okumaya alışmamış olan biz ikimizin. Yazıyı yüksek sesle Biancone’ye okudum. Lupescu’nun öyküsü vardı, bu öykü üzerine kahkahalar ve coşkulu haykırışlarla yorumlarda bulunduk, öykünün kendinden çok, Lupescu<sup class="calibre5"><sup class="noteref" id="back_note_18"><a class="calibre3" href="../Text/index_split_092.html#note_18" title="18">18</a></sup></sup> adından dolayı: Lupescu; öylesine yumuşak biçimde vahşi ve gölgelerle dolu.</p>

  <p class="block43">“Lupescu, Lupescu,” diye bağırıp yatakların üzerinde zıplıyorduk.</p>

  <p class="block43">“Lupescu,” diye bağırıyordum yankı yapan koridorlarda, pencerelere yaslanıp gecenin henüz sarınmayı başaramadığım karanlık örtüsüne bakarak.</p>

  <p class="block43">Biancone, iki tane gaz maskesi bulmuştu.</p>

  <p class="block43">“Bunlar bizim için!” Maskeleri hemen başımıza geçirmeye çalıştık. Nefes almak zordu, maskelere kötü bir kauçuk ve depo kokusu sinmişti, ama tamamıyla aşina olmadığımız nesneler değildi bunlar, çünkü çocukluğumuzdan beri, okulda, gaz maskelerinin ne kadar pratik olduğu ve gaz maskeleriyle olası, hatta olma olasılığı yüksek boğucu gaz saldırılarına karşı korunmanın ne kadar kolay olduğu birer dini akide gibi zihinlerimize işlenmişti. Böylece, kafalarımız mikroskop altında görülen karıncaların son derece büyük kafalarına dönüşmüş bir halde, anlaşılmaz mırıldanmalarla konuşuyor ve okulun koridorlarında yarım daireler çiziyorduk. Kasklar da bulduk, eski, 1915 savaşının kaskları, baltalar ve mavi siperlik geçirilmiş el fenerleri. Artık “UNPA’cı” araç gerecimiz eksiksizdi; baştan aşağı bunlarla kuşandık ve bir marş ezgisiyle “Un-pa! Un-pa!” diye bağırarak koridorlarda geçit töreni yaptık, ancak gaz maskelerinden bu sözler anlaşılmaz bir “Uha! Uha!” şeklinde çıkıyordu.</p>

  <p class="block43">Biancone, yılankavi bir hareketle bir pencerenin perdesine sarınarak: “U e u!” şeklinde sesler çıkardı.</p>

  <p class="block43">“Uh! Uh!” diye yanıtladım ben, baltayı savaş çığlığı atıldığı andaki gibi kaldırarak.</p>

  <p class="block43">Biancone, hayır anlamında bir işaret yaptı. “U e u!” diye bağırdı gene, abartılı çalımlı yürüyüşün altını çizerek.</p>

  <p class="block43">“Haa!” coşkuyla anladım ne demek istediğini. “Lupescu! Lupescu!” ve Kral Carol ile sevgilisinin yaşamının gaz maskeli bir temsilinden sahneler oynamaya başladık.</p>

  <p class="block43">Zil çaldı. Belluomo’ydu. Birbirimize sus işareti yaptık. Gürültü çıkarmadan zemin katındaki sınıflara indik. Belluomo hâlâ zili çalıyor, kapıyı vuruyordu. Daha önce dışarı çıkmanın yolunu araştırdığımız zemin katının pencerelerini açık bırakmıştık. Yüzümüzde gaz maskeleri, ellerimizde hardal gazından korunmaya yarayan kocaman eldivenlerle, Biancone’nin bir elinde balta, benim bir elimde tulumba hortumu, iki farklı pencereye çıktık. Belluomo, kısa boylu, zayıf, sarışın bir gençti, üzerinde <i class="calibre4">Gil</i>’in teğmen üniforması vardı: siyah ceket, kalın çizmeler. Kapıyı çalmaktan yorulmuş, içeride birilerinin olduğuna dair bir işaret ve yanan ışıklar göremediği için gitmeye hazırlanıyordu. Biancone, baltayla üç kez pencerenin kenarına vurdu. Belluomo, o pencereye doğru yöneldi, pencere pervazına yaslanmış bir siluet gördü. “Hey!” dedi. “Sen misin, Biancone?” Ses çıkarmadık El fenerini yakıp pervaza doğru çevirdi. “Aman Allahım!” Fenerin ışığı, gaz maskesiyle baltanın üzerine düşmüştü. “Hey, bu ne hal böyle? Çıldırdın mı?” Bu sözün hemen ardından, bir su şırıltısı duydu. Bir başka pencereden, bir su fışkırtısı çıkıp kaldırıma saçılıyordu. Hortumu bir musluğa bağlayan bendim.</p>

  <p class="block43">Sokaktan insanlar geçiyordu, bu hareketleri görünce durdular. Belluomo feneri hemen benim bulunduğum pencereye döndürmüştü. Yüzümdeki maskeyi, elimdeki eldivenleri ve hortumu çekip gözden yittiğimi görecek kadar vakti olmuştu.</p>

  <p class="block79">Fenerin ışığını yeniden önceki pencereye yöneltti, ama artık ortada kimse yoktu. Yoldan geçenler, Belluomo’nun yanına gelmişti. “Ne var? Ne var? Gaz saldırısı mı? Gaz saldırısı mı?” Her şeyin bir şakadan ibaret olması gerektiğini söylemek, Belluomo’nun canını sıkıyordu; otoritesini yitirdiği izlenimini uyandıracakmış gibi geliyordu ona. Kaldı ki, neler olup bittiğini tam olarak anlıyor değildi, espriden pek anlamayan, kılı kırk yaran bir tipti.</p>

  <p class="block129">“Şurada! Yukarıda!” dedi yoldan geçenlerden biri ve üçüncü kattaki bir pencereyi gösterdi. Sessiz, gaz maskeli hayaletlerden birinin belirdiğini görmüştü. Belluomo, el fenerinin ışığıyla ona ulaşmaya çalıştı. Gölge yok oluverdi. “Hey! Geri zekâlılar! İnin aşağı!” Dördüncü katta bir başka maskeli gölge belirdi. “Neler oluyor, Tanrı aşkına?” diye soruyordu yoldan geçenler: “Okulda gaz mı var?” Belluomo yanıtlıyordu: “Hayır, hayır, bir şey yok...” Bu arada biz pencerelerde bir belirip bir yok olmaya devam ediyorduk. “Tatbikat mı yapılıyor?” diye soruyordu insanlar. Belluomo: “Bir şey yok, bir şey yok; boşaltın burayı, boşaltın,” deyip onları gönderdi. Yeterince eğlenmiştik, oyuna son verdik.</p>

  <p class="block43">Bu Belluomo’nun az da olsa bir otoritesi yoktu. İyi çocuktu, orası öyle; ya da her durumda, öç almaya yetecek bellekten ve canlı duygulardan yoksundu. “İyi de, ne yaptığınızı görüyor musunuz, aptal mısınız nesiniz, olsa olsa aptallar yapar böyle bir şeyi,” diye yakınan tekdüze sesi ve bayat hakaretleriyle bizi paylamaya başlıyor, ama içindeki o pek az canlılığın da hızla söndüğü görülüyordu, çünkü onun kafasında her şey, en aza inme ve tekdüzeleşme eğilimi gösteriyordu. Belluomo’ya göre, onun otoritesini ve ödevlerimizi böylesine hiçe saymamız, kesinlikle gereksizmiş: Bizimle, disiplini sağlayamayan ilkokul öğretmeninin bildik, sıkkın ses tonuyla konuşuyordu. Biraz yakınıp payladıktan sonra, bize malzemeyi teslim etmeye -kaldı ki, bu malzemeyi zaten biz kendimiz temin etmiştik- ve ödevlerimizi açıklamaya geçti. Bizi tavan arası odalarına götürdü, yangın bombalarını saf dışı bırakmak için serpmemiz gereken kumların bulunduğu sandıkları gösterdi.</p>

  <p class="block43">Kaygılı hali geçmişti ve yeniden otoritesinin bilincine varmış görünüyordu. Bize anahtarı emanet etti, hiçbir gerekçeyle binayı gözetimsiz bırakıp gitmememizi öğütledi.</p>

  <p class="block46">“Elbette, efendim, elbette, dediğinizi yapacağız... Şimdi, dışarı çıkıp birlikte kadınlara gidelim,” dedi Biancone, eleştirilmesi olanaksız edasıyla.</p>

  <p class="block46">Belluomo ağzını açtı, kaşlarını çattı, omuzlarını silkti ve homurdanarak çekip gitti. Yeniden kötümser ve mutsuz havasına bürünmüştü.</p>

  <p class="block62">Az sonra dışarı çıktık. Vakit gece yarısını geçmişti. Yıldızsız ve rüzgârsız o ılık karanlık devam ediyordu. Yollardan hemen hiç kimse geçmiyordu. Meydanda, yanıp sönen trafik lambasının altında kısa boylu bir adamın gölgesi duruyordu, ağzında yanık bir sigara vardı. Biancone, elleri cebinde, bacakları iki yana açılmış duruşundan tanıdı onu. Arkadaşlarından biriydi, büyük bir gece gezgini olan Palladiani’ydi. Biancone, onlar için özel bir anlamı olması gereken bir ezgiyi ıslıkla çaldı; beriki, beklenmedik bir sevinç gösterisi ânında olduğu gibi, ezginin kalanım mırıldanmaya başladı. Yaklaştık. Biancone ondan sigara otlanmak istiyordu, ama Palladiani sigarası olmadığını söyleyip Biancone’den otlanmayı başardı. Kibrit alevinin ışığında, yaşlanmış bir gencin solgun yüzünü gördüm.</p>

  <p class="block43">Ketty adında bir kızı beklediğini söyledi; Biancone kızı çok iyi tanıyordu. Ketty, kır evlerinden birindeki bir partiye gitmişti, artık dönmesi gerekiyordu. “Tabii, orada kalmaya karar vermezse,” dedi birden gülüp fokstrot dansından bir hareket yapar gibi. Ayrıca, Rosella adında bir kızın yanında gördüğü Lori adında bir kıza nasıl imalı bir söz söylediğini anlattı; ben sözün ne olduğunu anlamadım, ama Biancone çok hoşlandığın belirten bir tepki gösterdi. Sonra bize sordu: “Peki, karartmayla ilgili yeni şakaları biliyor musunuz?” “Hayır,” dedik, o da bize açıkladı. Şakalar çok hoşumuza gitti, hemen uygulamak istiyorduk. Ama Palladiani, kim bilir hangi gizemli görevlerin çağrısına kapıldıysa, bize iyi geceler dileyip bir şarkı mırıldanarak uzaklaştı.</p>

  <p class="block64">Karartmayla ilgili şakalar, sözgelimi şöyleydi: İki kişi, ağzımızda yanan sigaralara çok hızlı yürüyor; aynı kaldırımda, karşı taraftan tek başına gelen birisinin yaklaştığını görüyorduk. Bunun üzerine, yan yana yürümeye devam ediyor, birimiz sağ elini, öteki sol elini başımızın hizasında kaldırıyorduk. Yoldan geçen kişi, iki küçük nokta halinde, birbirinden uzak sigaraları görüyor, aramızdan geçebileceğini sanıyor, oysa yolunun birden iki kişi tarafından kesildiğini görüp hıyar gibi olduğu yerde kalakalıyordu. Ayrıca, bunun tersini yapmak da mümkündü: Kaldırımın iki ucunda ayrı ayrı yürüyüp sigaraları ikimiz arasındaki orta noktada birbirine yakın tutmak. Yoldan geçen kişi, kaldırımın tam ortasında yürüdüğümüzü sanıp kaldırımın bir yanından yürümeye başlıyor, böylece ikimizden birine çarpıyordu. ‘‘Ah, affedersiniz!” diye mırıldanıyor, kaldırımın öteki yanına geçiyor, orada da ikinci kişiyle burun buruna geliyordu.</p>

  <p class="block43">Uygun kişileri bulduğumuz sürece, bu oyunlarla yaklaşık bir saati eğlenerek geçirdik Yollarını şaşıran bazıları özür diliyor, bazıları küfrediyor ya da kavga etmeye hazırlanıyordu, ama biz her defasında çabucak sıvışıyorduk. Ben her defasında tedirgin oluyor, yolda yürüyen herkeste esrarengiz bir gece kişisi hayal ediyordum: bıçaklı tipler, sarhoş, karanlık kişiler. Oysa, ya uykusuzluk çeken ve köpeklerini gezdirmeye çıkarmış iş güç sahibi insanlar, ya kumardan dönen soluk yüzlü kumarbazlar ya da gece vardiyasında çalışan gazometre işçileriydi. Az kalsın iki bekçiye şaka yapacaktık ki, bize pis pis baktılar. Biancone onlara “Her şey yolunda mı?” diye sordu küstahça; bu arada ben, kolundan tutmuş onu çekiyordum.</p>

  <p class="block43">“Ne? Ne istiyorsunuz?” dedi bekçilerden biri.</p>

  <p class="block43">“UNPA’danız, görev başındayız,” dedi Biancone; “her şey yolunda mı, diyordum.”</p>

  <p class="block43">“Ha? Evet, evet, yolunda.” Pek ikna olmamış bir halde selam verip uzaklaştılar.</p>

  <p class="block43">Yalnız kadınlara da rastlamayı isterdik, ama kadınlar yoktu ortalıkta. Yalnızca yaşlı bir fahişeye rastladık, ama oyun onunla tutmadı, çünkü karşı karşıya gelmekten kaçınmaya değil, aksine karşı karşıya gelmeye çalışıyordu. Kadını gözden geçirmek için bir kibrit çakıp hemen söndürdük. Çok kısa bir konuşmadan sonra yanından uzaklaştık</p>

  <p class="block43">Bu şakalar, geniş yollardan çok, küçük, dar, karanlık ve eski şehirden inen basamaklı sokaklara uygundu. Ama orada gölge, kemerlerin ve tırabzanların biçimi, tanımadık evlerdeki insan kalabalığı, gecenin kendisi, başlı başına bir oyundu, biz de sigaralarımızla oyun oynamaya son verdik.</p>

  <p class="block46">Palladiani’yle olan konuşmadan, benim umduğumun aksine, Biancone’nin gece yaşamını bilmediğini anlamıştım. Palladiani’nin bahsettiği her adda, hep “Evet... Öyle ya... Ha, demek o kız!” demekte acele ediyordu, her şeyden haberli olduğunu gösterme telaşı içindeydi. Gerçi olanlardan genel olarak haberi vardı, ama onun bilgisi, Palladiani’nin ortaya koyduğu kusursuz hâkimiyete oranla, belli ki yüzeyseldi ve boşluklar içeriyordu. Hatta ben, Palladiani’nin uzaklaşmasını biraz hayıflanarak izlemiş; Biancone’nin değil, onun, yalnızca onun, beni o dünyanın tam ortasına götüreceğini düşünmüştüm. Şimdi, Biancone’nin her hareketini eleştirel bir gözle inceliyordum: Başlangıçtaki güvenimi pekiştirmeyi ya da ona olan güvenimi büsbütün yitirmeyi bekliyordum.</p>

  <p class="block43">Şurası bir gerçek ki, o geceki gezintimiz bende hayal kırıklığı yaratmıştı. Ya da her durumda, beklediğimin tersi bir izlenim yaratmıştı. Dar, çıplak bir yolda yürüyorduk; kimse geçmiyordu; evlerde bütün ışıklar sönmüştü; gene de bir sürü insanın ortasındaymışız gibi geliyordu bize. Karanlık duvarlara düzensiz biçimde dağılmış pencereler, açık ya da yarı aralıktı ve her birinden alçak sesli bir soluma, ara sıra derin bir horultu, çalar saatlerin tıkırtısı ve lavabolardaki damlaların sesi geliyordu. Yoldaydık ve gürültüler, evlerin, yüz evin birlikte çıkardığı gürültülerdi; rüzgârsız havada bile insan uykusunun odalara verdiği ağırlık vardı.</p>

  <p class="block43">Uyuyan yabancıların varlığı, dürüst ruhlarda doğal bir saygı uyandırır; oysa biz, kendimize rağmen, çekiniyorduk. Hem solumaların kesik kesik ve düzensiz uyumu, çalar saatlerin tıkırtısı ve evlerin yoksulluğu, hem çevrede gördüğümüz savaş işaretleri, bize geçici, yorgun bir dinlenme izlenimi veriyordu. Mavi ışıklar, duvarların destek direkleri, “toprak dolu çuval” yığınları, sığınakları gösteren oklar, hatta bizim varlığımız, yorgun insanların uyumasına karşı birer tehdit gibi görünüyordu. Bu nedenle, sesimizi alçaltmış; farkına bile varmadan, yaygaracılık, kural bozuculuk, her tür insani değeri çiğneme zihniyetimizi bir yana bırakmıştık Şimdi üzerimizde egemen olan duygu, o duvarların arkasında uyuyan, tanımadığımız insanlarla bir tür suç ortaklığı duygusuydu, onların herhangi bir gizini keşfetme ve bu gize saygı gösterebilme düşüncesiydi.</p>

  <p class="block79">Yol, demir bir tırabzanla sona eriyordu ve aşağıda, belli belirsiz bir mehtap ışığında, yan yana dizilmiş pazar bankları ve tezgâhlarıyla boş bir meydan vardı. Ve bütün çevrede, uyku ve solukla dolup taşan eski evlerin oluşturduğu amfitiyatro.</p>

  <p class="block43">Meydana inen bir caddeden ayak sesleri ve bir şarkı işittik; uyum ve sıcaklıktan yoksun, bayağı seslerden oluşmuş bir koro ile yeri döven postalların sesiydi bu. Orta yaşlı insanların birbiri ardı sıra dizildiği bir askerî bölük çıkageldi. Kara gömlekli, gri-yeşil kaba “üniformalar giymiş, zıplayan tüfekler ve omuz çantalarıyla bir başka gruptakiler de koşarak onlara yetişiyordu. Kaba bir nakarat söylüyorlardı, ama belli bir duraksama ve çekingenlikle, sanki artık gece onları her tür disiplin görünüşünden kurtardığı için, paralı askerliklerini, herkese yönelik düşmanlıklarını ve yasadan üstünlüklerini sergilemeye kendilerini zorluyorlarmış gibi.</p>

  <p class="block43">Onların o an çıkagelmesi, bir şiddet rüzgârı estirdi; birden bir iç savaşın ortasına düşmüşçesine, tüylerim diken diken oldu: Ateşi külün içinde hep canlı kalmış olan ve zaman zaman içinden havaya bir alevin yükseldiği bir savaşın.</p>

  <p class="block43">“Şu güruha bak!” dedi Biancone. Tırabzana tutunmuş, boş meydanda, adımlarıyla rap rap sesler çıkararak uzaklaşmalarını izliyorduk.</p>

  <p class="block43">Ben, kim bilir hangi genelevden çıktıklarından emin olarak, “Nereden geliyorlar, evet, nereden geliyorlar? Yukarıda ne var acaba?” diye sordum. Oysa, belki de dağdaki bir askerî binada tuttukları yararsız nöbetten ya da bir tatbikat yürüyüşünden dönen bir birlikti.</p>

  <p class="block47">“Yukarıda mı? Ha, evet, orada şey olmalı...” dedi Biancone, bir kez daha sınırlı bilgisini açığa vurarak. “Hadi, gel benimle, bak seni nereye götüreceğim!”</p>

  <p class="block43">Askerlerin belirmesi, üzerimizdeki sakin havayı bozmuştu: Şimdi gergin, heyecanlıydık, eylem istiyorduk, öngörülmemiş bir şeyler istiyorduk.</p>

  <p class="block43">Merdivenden meydana doğru indik.</p>

  <p class="block43">“Nereye gidiyoruz?” diye sordum.</p>

  <p class="block43">“Aha! Bayan Lupescu’ya,” dedi o.</p>

  <p class="block79">“Lupescu!” diye haykırıp yana çekildim, çünkü neredeyse kazıttığı gri kafası ve üzerinde bir gömlekle, öne eğilmiş bir adam, iri, damarlı eliyle tırabzana yaslanarak merdivenden yukarı çıkıyordu. Adam yüzümüze bakmadan çıkmaya devam ederken, güçlü, bariton bir sesle: “İşçiler...” dedi.</p>

  <p class="block79">Biancone, çoktan bir karşılık gevelemeye başlamış, dalga geçecek bir durum olmadığını, bizim de kendi usulümüzce çalıştığımızı söylüyordu; tam o sırada, merdivenin tepesine ulaşmış olan yaşlı adam, gene güçlü, ama daha alçak bir ses tonuyla Biancone’nin sözünü kesti: “... birleşin!”</p>

  <p class="block43">Biancone’yle ikimiz durduk.</p>

  <p class="block43">“Duydun mu?”</p>

  <p class="block43">“Evet...”</p>

  <p class="block43">“Komünist mi acaba?”</p>

  <p class="block43">‘“İşçiler, birleşin!’ Bir komünist, duydun mu?” “Ama sarhoşun tekine benzemiyor muydu?” “Ne diyorsun sen: Dosdoğru çıkıyordu basamakları. Komünist bu adam! Eski şehirde bir sürü var bunlardan!” “Gidip konuşalım şununla!”</p>

  <p class="block43">“Hadi! Yetişelim şuna!”</p>

  <p class="block43">Geriye dönüp merdivenden yukarı koşmaya başladık. “İyi ama, ne diyeceğiz ona?”</p>

  <p class="block43">“Önce ona bizimle konuşabileceğini gösterelim... Sonra bize o sözü açıklamasını isteyelim... “</p>

  <p class="block202">Ama adam ortalıktan yok olmuştu. Oradan farklı yönlere giden sokaklar vardı, rastgele birinden ötekine koştuk: Yok olmuştu; bu kadar kısa sürede nereye kaçmış olabileceği anlaşılmıyordu, ama adamı bulamadık.</p>

  <p class="block43">İçimiz merak ve istekle doluydu. Engelleri yıkma, yeni ve yasak şeyler yapma isteği. Ama bu belirsiz arzuyu daha iyi açıklayabilecek imge, cinsellik imgesiydi, böylece Meri-meri adlı bir kadının evine doğru yöneldik</p>

  <p class="block203">Meri-meri adındaki bu kadın, basık tavanlı bir evde oturuyordu. Zemin katında arabacıların ahırları vardı, eski şehrin uzayıp giden evler yığınının bittiği yer ile kırlık alanın bostanlarının başladığı yer arasında bir yerdeydi. Çakıllı yol, karanlık bir taçkemerden çıkıyor ve Meri-meri’nin evinden sonra, yanındaki bir tel örgüyle devam ediyordu; bu tel örgünün ötesinde, ekilmemiş bir bayırdan aşağı bir çöp yığını uzanıyordu.</p>

  <p class="block204">Biancone’yle o eve doğru yürüdük, evin bir penceresinden, kalın bir tül perdenin arkasından bir ışık süzülüyordu. Biancone iki kez ıslık çalıp sonra seslendi: “Meri-meri!”</p>

  <p class="block43">Tül perde kalktı ve pencerede bir kadın belirdi; uzun yüzü, yüzünü çevreleyen siyah saçları, omuzları ve kolları görünüyordu.</p>

  <p class="block43">“Ne var? Kimsiniz?”</p>

  <p class="block5">“Bayan Lupescu!” dedim alçak sesle Biancone’ye. “Söyle, Lupescu değil mi şuradaki!”</p>

  <p class="block43">Biancone, bir sokak lambasının cılız ışığında durmaya çalışıyordu. “Benim, tanıdın mı beni? Canım, geçen hafta gelmiştim ya! Burada bir arkadaşımlayım. Girelim mi içeri?”</p>

  <p class="block43">“Hayır. Olmaz.” Tül perdeyi kapadı.</p>

  <p class="block43">Biancone yeniden ıslık çalıp seslendi. “Meri-meri! Hey Meri-meri!” Dış kapıyı yumruklamaya başladı. “Açmak zorunda. İşe bak, ya! Niçin açamıyormuş?”</p>

  <p class="block43">Kadın yeniden pencereye çıktı. Şimdi ağzında bir sigara vardı. “Yalnız değilim. Bir saat sonra gelin.” Bir süre, odasında gerçekten de bir adam olması gerektiğini duyana kadar kulak kabarttık.</p>

  <p class="block43">Yeniden dolaşmaya başladık. Şimdi eski mahalleler ile yeni mahalleler arasındaki bir yoldaydık, burada eski ve dar evler şehre özgü ve modern, soluk bir renge boyanmıştı.</p>

  <p class="block43">“Burası güzel bir yol,” diyordu Biancone. Karşımıza bir gölge çıktı: Havanın sıcak olmamasına rağmen, ayağında sandaletler, üzerinde bir pantolonla bir atlet, kısa boylu, kel bir adamdı, boynunda koyu renkli, dar bir fular vardı.</p>

  <p class="block43">“Söyleyin, gençler,” dedi alçak sesle, siyah sık kaşların çevrelediği yuvarlak gözlerini devirerek, “sevişmek ister misiniz? Pierina’ya gelmek ister misiniz? Ha? İsterseniz, adresini verebilirim size...”</p>

  <p class="block43">“Hayır, hayır,” dedik, “bir randevumuz var zaten.”</p>

  <p class="block43">“Ama Pierina güzel kadındır, bilesiniz. Ha?” O çılgın gözleriyle yüzümüze soluyordu kısa boylu adam.</p>

  <p class="block64">Ama biz yolun ortasında yürüyen bir başka kişiyi görmüştük: Topal bir kızdı; hiç de güzel değildi, üzerinde <i class="calibre4">niki</i> denen kazaklardan vardı ve saçları kısa kesilmişti. Bizden biraz uzakta durmuştu. Kel adamı atlatıp kızın yanına gittik. Kız, elinde bir kâğıt parçasıyla ilerledi. “Biancone Bey hanginiz?” diye sordu cılız bir sesle. Biancone, kâğıt parçasını aldı. Bir sokak lambasının ışığında, biraz öğrencilerin yazısını andıran bir el yazısıyla yazılmış, okunaklı notu okuduk: “Sevişmenin zevkini bilir misin sen? <i class="calibre4">Vito Palladiani.”</i></p>

  <p class="block83">Mesajın anlamı ve bize ulaşma tarzı esrarengizdi, ama Palladiani’nin üslubu olduğu, gün gibi açıktı.</p>

  <p class="block43">“Palladiani nerede?” diye sorduk kıza.</p>

  <p class="block43">Yüzünde iğreti bir gülümseme belirdi: “Benimle gelin.”</p>

  <p class="block43">Karanlık bir kapıdan içeri daldı ve sahanlığı olmayan dik, dar bir merdivenden yukarı çıktık. Kız, önceden belirlenmiş bir işaretle kapıyı çaldı. Kapı açıldı. Çiçekli halı döşeli bir oda, bir koltuğa oturmuş makyajlı yaşlı bir kadın ve bir köşede bir gramofon vardı. Topal kız bir kapıyı açtı ve insanlarla, dumanla dolu bir başka odadan geçtik. İnsanlar, kâğıt oynanan bir masanın çevresinde ayakta duruyorlardı. Kimse bizden yana dönmedi. Oda sımsıkı kapatılmıştı; aşır dumandan neredeyse göz gözü görmüyordu ve aşırı sıcak yüzünden insanlar terliyordu. Ayakta durmuş, başkalarının oyununu seyreden topluluğun içinde kadınlar da vardı: Güzel değillerdi, genç de; biri sutyen ve iç eteklikleydi. Topal kız, bu arada bizi bir tür Japon odasına soktu.</p>

  <p class="block43">“İyi de, Palladiani nerede?” diye sorduk.</p>

  <p class="block43">“Şimdi gelir,” dedi kız ve bizi orada bıraktı.</p>

  <p class="block43">Palladiani, kucağında bir yığın buruşuk çarşafla pür telaş içeri girdiğinde, bulunduğumuz yeri inceliyorduk. “Sevgili dostlarım, nasılsınız?” dedi her zamanki gibi son derece neşeli bir edayla. Üzerinde bir gömlek vardı, parlak renkli bir papyon takmıştı, ona yolda rastladığımızda bu papyonun üzerinde olmadığından emindim.</p>

  <p class="block43">“Dolores’i gördünüz mü? Nasıl? Dolores’i tanımıyor musunuz? Ah, ah!” dedi ve elindeki çarşaflara çekip gitti.</p>

  <p class="block43">“Ne iş yapıyor bu Palladiani burada,” diye sordum Biancone’ye, “söylesene?”</p>

  <p class="block43">Biancone omuz silkti.</p>

  <p class="block79">İçeri bir kadın girdi, daha ağır yürüyen bir tipti, yüzü daha yaşlı ve pudralıydı. “Yoksa, Dolores siz misiniz?” diye sordu Biancone.</p>

  <p class="block79">“Daha neler,” diye yanıtladı kadın ve bir başka kapıdan dışarı çıktı.</p>

  <p class="block43">“Peki, öyleyse, bekleyelim.”</p>

  <p class="block43">Kısa bir süre sonra Palladiani yeniden odaya girdi. Divana aramıza oturdu, bize sigara ikram edip bir eliyle dizlerimize vurdu: “Ah, ah, sevgili dostlarım, Dolores, eğleneceksiniz.”</p>

  <p class="block43">“İyi de, kaça?” diye sordu Biancone, bu coşkuya kendini kaptırmadan.</p>

  <p class="block71">“Şey, girişte, bayana ne kadar verdiniz? Evet, girişte... Nasıl, hiçbir şey mi? Burada önce o bayana para verilir...” Omuzlarını silkip kollarını açarak, adeta: “Usul böyle, ne yaparsınız?” demek istiyordu.</p>

  <p class="block43">“İyi de, kaça?”</p>

  <p class="block43">Palladiani biraz dudağını bükerek, bir rakam söyledi: “Size tavsiyem, bir zarf içinde verin, böylesi daha kibar, evet...”</p>

  <p class="block43">“Öyleyse,” dedi Biancone, “hemen ödeyelim, gidip hemen ödeyelim...”</p>

  <p class="block43">“Yok, yok,” dedi Palladiani, “artık önemli değil, daha sonra ödersiniz... “</p>

  <p class="block43">“Hemen ödesek daha iyi,” dedi Biancone, beni oyuncuların odasından, sonra o girişteki odadan geçirmeye başlamıştı bile, merdivende arkamdan itiyordu.</p>

  <p class="block43">“Çıldırmış bu adam!” diyordu aşağı koşarken. “Hemen gidelim buradan, derhal! Meri-meri’ye bunun yarısını öderiz.”</p>

  <p class="block43">Yolda atletli kısa boylu adamla karşılaştık.</p>

  <p class="block43">“Pierina’ya gittiniz mi, ha?” diye sordu bize. “Domal dediniz mi ona?”</p>

  <p class="block43">“Hayır, gitmedik,” diye yanıtladık durmaksızın.</p>

  <p class="block43">Ama o, kısa, küçük adımlarla geri geri koşuyor, o yuvarlak, ışıltılı gözleriyle önümüzde durmaya devam ediyordu. “Domal! Ona böyle denir: Domal! O da, Pierina da domalır...”</p>

  <p class="block43">Meri-meri’ye döndük. Bu kez, seslendiğimizde aşağı inip dış kapıyı araladı. İyice gördüm onu: Uzun boylu ve zayıftı, atı andıran bir yüzü ve uzunca göğüsleri vardı. Yüzümüze bakmıyordu, kıvırcık bir buklenin altındaki yarı kapalı gözlerini önüne dikmişti.</p>

  <p class="block83">“Hadi, içeri al bizi,” diyordu Biancone.</p>

  <p class="block43">“Yok, geç oldu artık, yatmak üzereyim.”</p>

  <p class="block43">“Ama olur mu, bütün gece seni bekledik biz.”</p>

  <p class="block86">“Öyle, ama şimdi yorgunum.” “Sadece beş dakika kalalım, Meri-meri.” “Hayır, iki kişisiniz, ikinizi içeri alamam.” “Ama beş dakikada ikimiz birden...”</p>

  <p class="block43">“O zaman,” dedim ben, “ben beklerim... Tamam mı, ben dışarıda beklerim... “</p>

  <p class="block43">“Teki,” dedi Biancone, “önce ben gelirim, sonra o, oldu mu?” Bana da, “Çeyrek saat bekle beni, sonra ben gelirim, sen gidersin” dedi. Kadını eve itip içeri girdi.</p>

  <p class="block43">Ben denize giden yolda yürümeye başladım. Şehri bir uçtan bir uca geçtim. Anacaddeden bir askeri araç konvoyu geçiyordu. Tam o anda konvoy mola verdi. Farların gümüşi ışığında, askerlerin indikleri, kollarını ve bacaklarını açtıkları, uykulu gözlerle karanlık ve bilmedikleri şehre baktıkları görülüyordu.</p>

  <p class="block43">Hemen yeniden yola çıkma emri geldi. Sürücüler direksiyonlarının başına geçti, ötekiler araçlara bindiler ve sıralı araçların karanlığında gözden yittiler. Motorların uğultusu arasında konvoy, bir ışık bir karanlık nedeniyle kamaşan gözlerimin önünden, yarı görünmez halde, sanki hiç varolmamışçasına gözden yitti.</p>

  <p class="block48">Limana vardım. Deniz parıldamıyordu, yalnızca rıhtımın kaygan duvarına suyun vuruşundan ve eski kokusundan tanıyordum onu. Yavaş bir dalga, kayalıklara çarpıyordu. Hapishanenin önünde hapishane nöbetçileri yürüyordu. Rıhtımda, rüzgârdan korunaklı bir yere oturdum. Önümde belli belirsiz ışıklarıyla şehir uzanıyordu. Uykusuz ve keyifsizdim. Gece itici geliyordu bana. Sabahtan da hiçbir beklentim yoktu. Ne yapmalıydım öyleyse? Gecede yitip gitmek, ruhumla bedenimi ona adamak isterdim, onun karanlığına, onun iticiliğine; ama onda beni çekenin, yalnızca günün gizli, umutsuz bir yadsınmam olduğunu görüyordum. Artık sokaktaki Bayan Lupescu bile çekmiyordu beni: Kıllı, iri kemikli bir kadındı, evi de pis kokuyordu. O evlerden, o çatılardan, o sessiz hapishaneden, gecede mayalanan herhangi bir şey kalksın, uyansın, değişik bir günü başlatsın istiyordum. “Ancak büyük günlerin,” diye düşündüm, “büyük geceleri olabilir.”</p>

  <p class="block43">Bir grup balıkçı, kürekleri ve ağları taşıyarak, rıhtıma bağlanmış kayıklara geliyordu. O sessizlik içinde alçak sesle konuşuyorlardı. Şafakta açık denizde olmaları gerekiyordu. Kayıkları kürekler ve ağlarla donatıp yola çıktılar, karanlık suda gözden yittiler, denizin ortasında hâlâ sesleri işitiliyordu.</p>

  <p class="block71">O karanlıkta uyanış, o hazin yola çıkış, o şafaktan önce soğuk havada kürek çekiş duygusu, gözlerimdeki ağırlığı ve ürpermelerimi iki misli artırdı. Titreyip esneyerek kollarımı iki yana açtım. Ve o anda, sanki yüreğimden çıkıyormuşçasına, sirenin müthiş gürültüsü yükseldi. Alarmdı.</p>

  <p class="block43">O zaman, gözetimsiz bıraktığımız okulu anımsayıp şehre doğru koştum. Korkunun henüz ne olduğunu bilmediğimiz zamanlardı; yollardan geçerken, ansızın gerçekleşen, genel uyanışın işaretleri görülüyordu: Evlerde sesler, yakılıp hemen yeniden söndürülen siperlikli ışıklar, sığınakların eşiklerinde, havaya bakan yarı giyinik insanlar.</p>

  <p class="block43">Okula vardım -anahtar yanımdaydı- içeri girdim, sınıfları dolaşıp bana öğretmiş oldukları gibi pencereleri açtım. Bir pencereyi ardına kadar açtığımda uğultuyu duydum: O saçma gece âleminin oğlu ve kralı olan, bombalarla yüklü uçak geceyi geçiyordu. Ben bakışımla ona ulaşmaya çalışıyordum, ondan da çok uçağın ana bölümüne oturmuş, rotayı çözmeye çalışan adamı hayalimde canlandırmaya uğraşıyordum. Uçak geçti; gökyüzü yeniden ıssız ve sessiz haline döndü. Odamıza dönüp yatağıma oturdum. Dergiyi karıştırırken, gözlerimin önünden yerle bir olmuş, havada iz bırakan mermilerle aydınlatılmış İngiliz şehirleri geçti. Soyunup uzandım. Siren çalıyordu; alarm sona ermişti.</p>

  <p class="block48">Biancone az sonra geldi. Enerji doluydu, saçları düzgün taranmıştı ve sanki gece yeni başlıyormuş gibi gevezeydi. Bana alarmın nasıl sevişmenin en güzel ânını mahvettiğini söyledi ve olası olmayan sahnelerden -sığınağa kaçan yarı çıplak kadınlar- söz etti. O yatağa oturmuş, ben uzanmış, bir süre daha sigara içip sohbet ettik. Sonunda o da uzandı; birbirimize iyi bir gün ve iyi rüyalar diledik; şafak sökmüştü.</p>

  <p class="block50">Ama ben artık uyuyamıyor ve yatakta bir o yana bir bu yana dönüyordum. O saatte babam çoktan kalkmıştır, nefes nefese dizliklerini geçirmiş ve aletlerle dolu, şişkin avcı ceketini giymiştir. Henüz uykulu ve karanlık evde onun hareket ettiğini, köpeği uyandırdığını, havlamalarını susturduğunu, onunla konuşup ona yanıt verdiğini duyar gibi oluyordum. Kendisi ve köpek için gazlı ocakta kahvaltıyı ısıtıyordu; soğuk mutfakta birlikte kahvaltılarını ediyorlardı, sonra babam bir sepeti boynuna, diğerini eline alıp dışarı çıkıyor, atkıyı doladığı ak keçi sakalıyla uzun adımlarla yürüyordu. Köyün patikalarında ağır adımları, ona eşlik eden köpeğin çıngırağı ve sürekli öksürüp balgam çıkarışı, sanki saatin kaç olduğunu gösteren işaretler gibiydi ve babamla aynı sokakta oturanlar, uykularının ortasında onu duyduklarında, kalkma vaktinin geldiğini anlarlardı. Güneşin ilk ışıklarıyla çiftliğine vardığında, köylüleri uyandırıyor ve daha köylüler iş başı yapmadan, bölge bölge her yeri gezmiş, yapılmış ve yapılacak işleri görmüş, bağırıp küfretmeye başlayıp sesiyle vadiyi doldurmuş oluyordu. Yaşlandıkça, dünyayla kavgacılığı o erken kalkışında, o bütün köyde ilk ayakta olan oluşunda, o herkese -çocuklar, dostlar, düşmanlar- yönelik, yararsız bir aylaklar sürüsü oldukları şeklindeki sürekli suçlamasında somutluk kazanıyordu. Belki de tek mutlu anları, köpeğiyle bilinen yollardan geçtiği, geceleyin yüreğini sıkıştıran balgamdan bronşlarını kurtardığı, belirsiz grilikten bağ sıralarında, zeytin ağaçlarının dalları arasında yavaş yavaş renklerin doğuşunu gördüğü ve sabah kuşlarının ötüşlerini teker teker tanıdığı bu şafak anlarıydı.</p>

  <p class="block62">Böylece, düşüncemle babamın köydeki adımlarını izleyerek uykuya daldım. Ve o, ona bunca yakın olduğumu asla bilmedi.</p>

  <p class="block173">&nbsp;</p>

  <p class="block174">Çeviren: Kemal Atakay</p>

  <p class="block175">&nbsp;</p>
</body>
</html>
