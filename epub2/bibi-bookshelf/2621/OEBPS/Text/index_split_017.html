<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block54" id="calibre_pb_18">“Sıcacık,” diye bağırdı ve donmamak için telaşlı kulaçlarla yüzmeye koyuldu.</p>

  <p class="block43">Kimsenin onu taktığı yoksa da, kendini grubun lideri sayan Cicin, “Çete! Düş peşime!” diye bağırdı.</p>

  <p class="block43">Hepsi birden suya atladılar. Pier Lingera, havada taklalar attı, Bombolo göbek üstü düştü, Paulo, Carruba ve en son olarak da sudan müthiş korkan Menin elleriyle burunlarını tıkayarak çivileme denize atladılar.</p>

  <p class="block43">Suya girince hepsinin en güçlüsü olan Pier Lingera, teker teker arkadaşlarını suya batırdı, sonra hepsi anlaşıp onu batırdılar.</p>

  <p class="block43">Bunun üzerine Mariasa dedikleri Gian Maria şunu önerdi: “Gemiye! Gemiye çıkalım!”</p>

  <p class="block43">Savaş zamanında rıhtıma girişi engellemek üzere batırılmış bir gemi hâlâ limanda boylu boyunca yatıyordu. Suyun üstünde görünen gemi dipteki bir başka geminin üstünde durmaktaydı.</p>

  <p class="block43">“Haydi,” dediler ötekiler de.</p>

  <p class="block43">“Üstüne çıkılabilir mi?” diye sordu Menin. “Mayınlıdır.”</p>

  <p class="block43">“Palavraya bak! Mayınlıymış,” dedi Carruba. “Arenellalılar hep çıkıyorlar ve savaşçılık oynuyorlar.”</p>

  <p class="block43">Hepsi birden gemiye doğru yüzmeye başladılar. “Çete! Düş peşime!” dedi reislik taslamak isteyen Cicin. Ama herkes ondan hızlı yüzdüğünden, geride kalmıştı; bir tek Menin kurbağalama yüzdüğü için hep sonuncu olurdu.</p>

  <p class="block43">Sonunda yanına varabildikleri geminin duvarları ziftle kaplanmış, paslanmıştı; güverteye ait her şey önceden sökülmüş ve kalan parçalar mavi gökyüzüne doğru uzanmaktaydı. Yosundan oluşan kirli bir sakal kalıntının alt kısmını sarmıştı ve eskimiş boya, büyük parçalar halinde dökülüyordu, çocuklar batığın çevresini turladılar, sonra geminin kıçında mola verip iyice silinmiş olan adı okumaya çalıştılar: <i class="calibre4">Abukir, Egypt</i> yazıyordu. Demirin zinciri suyun gelgitiyle dalgalanıyor, büyük paslı baklaları gıcırdıyordu.</p>

  <p class="block43">“Çıkmayalım,” dedi Bombolo.</p>

  <p class="block71">“Haydi canım,” dedi Pier Lingera, elleri ve ayaklarıyla çoktan zincire yapışmıştı bile. Bir maymun gibi tırmanınca bütün çocuklar onu izlediler.</p>

  <p class="block89">&nbsp;</p>
</body>
</html>
