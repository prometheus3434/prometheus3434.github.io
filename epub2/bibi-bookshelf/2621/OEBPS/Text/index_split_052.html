<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>ÖYKÜLER</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block161" id="id_Toc392589308">Patronun Gözü</p>

  <p class="block16">&nbsp;</p>

  <p class="block16">&nbsp;</p>

  <p class="block16">&nbsp;</p>

  <p class="block108">“Patronun gözü,” diyerek babası kendi gözünü, kırışık gözkapaklarının altında, kuş gözü gibi yuvarlak ve kirpiksiz duran gözünü gösterdi, “patronun gözü atı şişmanlatır.”</p>

  <p class="block43">“Evet,” dedi oğlu ve büyük incirin gölgesindeki kaba ahşap masanın ucunda oturmayı sürdürdü.</p>

  <p class="block43">“O halde,” dedi parmağı hâlâ gözünün altında duran babası, “buğday tarlasına git, ekinleri biçmelerine bir bak.”</p>

  <p class="block43">Oğlanın elleri ceplerindeydi, hafif bir rüzgâr kısa kollu gömleğinin sırtını dalgalandırıyordu.</p>

  <p class="block43">“Gidiyorum,” dedi, ama yerinden kımıldamadı. Tavuklar, yerde ezilmiş incirleri gagalıyorlardı.</p>

  <p class="block48">Rüzgârın önünde sürüklenen bir kamış gibi, kendini uyuşukluğa teslim etmiş olan oğlana baktıkça, yaşlı adam öfkesinin giderek arttığını hissediyordu: Çuvalları depodan dışarıya taşıyor, gübreyi altüst ediyor, iki büklüm olmuş adamlara buyruklar yağdırıp küfürler ediyor, bir sinek bulutu altında zincirine bağlı yatan köpeğe tehditler savuruyordu. Patronun oğlu ne yerinden kımıldıyor, ne ellerini ceplerinden çıkarıyor, gözlerini yere dikmiş, dudağı ıslık çalmaya hazır pozda, sanki bunca çabayı gereksiz görüyormuşçasına öylece duruyordu.</p>

  <p class="block43">“Patronun gözü,” dedi ihtiyar.</p>

  <p class="block43">“Gidiyorum,” diye yanıtladı oğlu onu ve hiç acelesiz yola koyuldu.</p>

  <p class="block43">Elleri cebinde, ayaklarını sürüye sürüye yürüyordu bağ yolunda. Babası bir süre incirin altında bacaklarını açarak durdu ve onu gözledi, iki yumruğu birbirinin içinde belinin arkasına dayamıştı. Birkaç kez seslenip bir şeyler söylemeye yeltendi, ama çenesini tuttu ve gübreyi karıştırmaya başladı.</p>

  <p class="block43">Oğlan yürürken vadinin renklerini bir kez daha görüyor, meyve ağaçlarının çevresinde vızıldayan eşekarılarının seslerini bir kez daha dinliyordu. Uzak kentlerde çelimsizleşmekle geçirdiği uzun aylardan sonra köyüne her dönüşünde topraklarının havasını ve derin sessizliğini çocukluğundan kalma, unutulmuş bir çağrı gibi ve handiyse pişmanlıkla yeniden anımsıyordu. Topraklarına her sefer yeniden dönüşünde sanki bir mucize olması beklentisine kapılıyordu: Döneceğim ve bu kez her şeyin bir anlamı olacak, çiftliğimin vadisini şerit şerit boyayan yeşil, çalışan insanların tekdüze devinimleri, her bir bitkinin, her bir dalın büyümesi; bu toprağın öfkesi babam gibi beni de saracak ve buralardan bir daha ayrılamayacağım.</p>

  <p class="block43">Buğday kimi yerlerde giderek alçalan taşlık bir arazi parçası üzerinde zorlukla büyümeye çalışıyor, kıraç toprakların boz rengi ortasında sarı bir dikdörtgen olarak göze çarpıyordu, biri aşağıda biri yukarıda yükselen iki selvi de bu tarlaya gözcülük eder gibiydi. Buğdayların arasında adamlar ve hareket eden oraklar vardı; sarı renk yavaş yavaş silinmiş gibi yok oluyor ve altından boz renk çıkıyordu. Patronun oğlu dişlerinin arasına sıkıştırdığı bir saman çöpüyle kestirmelerden çıplak yokuşu tırmanıyordu; adamlar, buğdayların arasından onu görmüş ve birbirlerine haber vermiş olmalıydılar. Adamların onun hakkında ne düşündüklerini biliyordu: ihtiyar deli, ama oğlu da aptal.</p>

  <p class="block43">“Merhaba,” dedi onun geldiğini gören U Pe.</p>

  <p class="block43">“Merhaba,” dedi patronun oğlu.</p>

  <p class="block43">“Merhaba,” dedi ötekiler</p>

  <p class="block43">Ve patronun oğlu yanıtladı: “Merhaba.”</p>

  <p class="block43">İşte, aralarında söylenecek her şey söylenmişti. Patronun oğlu elleri ceplerinde, bir tarlanın kıyısına oturdu. “Merhaba,” dedi daha üstteki tarladan gelen bir ses: Bu, başakları toplayan Franceschina idi. Oğlan bir kez daha, “Merhaba,” dedi.</p>

  <p class="block64">Adamlar sessizlik içinde biçiyorlardı ekinleri. U Pe kemikleri üzerindeki kırışık cildi sarı renkte olan yaşlı bir adamdı. U Pe orta yaşlı, kıllı ve bodurdu; Nanin gençti, sıska bir kızıldı, sırtındaki gömlek ter içindeydi ve sırtının çıplak olan bir bölümü orağın her hareketiyle bir görünüp bir kayboluyordu. Yaşlı bir kadın olan Girumina büyük, kara bir tavuk gibi yere çökmüş başakları topluyordu. Franceschina daha yukarıdaki toprak parçasındaydı ve radyodan duyduğu bir şarkıyı söylüyordu. Her eğilişinde etekleri açılıyor, dizlerinin üstüne dek bacakları görünüyordu.</p>

  <p class="block43">Patronun oğlu orada bir selvi gibi dikilip ayaklık ederek gözcülük yapmaktan utanıyordu. “Şimdi,” diye geçiriyordu içinden, “söyleyeyim de bana da bir orak versinler ve ben de biraz deneyeyim.” Ama sesini çıkarmıyor ve biçilmiş buğday saplarının sarı sarı dikildiği tarlayı seyretmeyi sürdürüyordu. Zaten orağı hareket ettirmeyi de beceremez ve gülünç duruma düşerdi. Başakları toplamak, evet bunu yapabilirdi, bu zaten kadın işiydi. Eğildi, yerden iki başak aldı, ihtiyar Girumina’nın kara eteğinin içine attı.</p>

  <p class="block43">“Dikkat et, daha toplamadığım yerleri ezme,” dedi yaşlı kadın.</p>

  <p class="block43">Patronun oğlu kenara oturup saman çiğnemeye koyuldu.</p>

  <p class="block43">“Bu yıl geçen yıldan daha mı çok?” diye sordu.</p>

  <p class="block43">“Daha az, dedi U Pe, her yıl daha az oluyor.”</p>

  <p class="block43">“Çünkü, dedi U Pe, şubatta don oldu. Hatırlıyor musunuz, şubat ne soğuk geçmişti.”</p>

  <p class="block43">“Evet,” dedi patronun oğlu, ama aslında hatırlamıyordu.</p>

  <p class="block43">“Dolu da,” diye söze karıştı ihtiyar Girumina, “martta yağdı. Martı hatırlıyor musunuz?”</p>

  <p class="block43">“Dolu yağıyordu,” dedi patronun oğlu gene yalan söyleyerek.</p>

  <p class="block43">“Bana sorarsanız,” dedi Nanin, “nisandaki kuraklık yüzünden böyle oldu. Hatırlıyor musunuz, nasıl kuraklık olmuştu?”</p>

  <p class="block43">“Bütün nisan boyunca,” dedi patronun oğlu. Hiçbir şey hatırladığı yoktu.</p>

  <p class="block129">Şimdi, adamlar yağmur, don ve kuraklık tartışması tutturmuşlardı. Patronun oğlu konunun tamamen dışındaydı, toprağa ait hiçbir şeyden anladığı yoktu. Patronun gözü, onun sadece tek gözü vardı. İyi ama tek bir göz, her şeyden kopmuş tek bir göz neye yarardı ki? Görmezdi bile. Tabii, babası şimdi burada olsaydı, adamlara küfür yağdırır, işi beğenmez, yavaş çalıştıklarını, hasadı mahvettiklerini söylerdi. Şu tarlalara baktıkça babasının bağırıp çağırması gereksinmesini duyuyordu gerçekten, hani birinin tüfekle ateş ettiğini gördüğün zaman, kulaklarında bunun sesinin çınlamasının gerekli oluşu gibi. O, asla bağırmayı beceremezdi adamlara ve adamlar da bunu bildiklerinden tembel tembel çalışmayı sürdürüyorlardı. Ama bazıları onları yoran, şu keçiyollarına bile buğday ektirip toplatan babasını, kendisine yeğliyordu, çünkü babası da onlardan biriydi. O değildi, o, onların çalışmasının ekmeğini yiyen bir yabancıydı, onu küçük gördüklerini, hatta belki de nefret ettiklerini biliyordu.</p>

  <p class="block43">Şimdi adamlar, kendi gelmeden önce başlattıkları bir söyleşiye devam ediyorlar, vadide oturan bir kadını konuşuyorlardı.</p>

  <p class="block43">“Öyle derlerdi,” dedi ihtiyar Girumina, “papazla birlikteymiş derlerdi.”</p>

  <p class="block43">“Evet, evet,” dedi U Pe. “Papaz ona şöyle demiş: Gelirsen sana iki lira veririm.”</p>

  <p class="block43">“İki lira mı?” diye sordu Nanin.</p>

  <p class="block43">“İki lira,” dedi U Pe.</p>

  <p class="block43">“O zamanın parasıyla,” dedi U Pe.</p>

  <p class="block43">“O zamanın iki lirası şimdiki parayla kaç lira yapar?” diye sordu Nanin.</p>

  <p class="block181">“İyi para eder,” dedi U Pe. “Kör olası,” dedi Nanin.</p>

  <p class="block65">Herkes o kadına gülüyordu; patronun oğlu da gülümsedi, ama bu öykülerin anlamını pek çıkaramıyordu, şu kemikli, bıyıklı, kara giysili kadınların aşk öykülerine akıl erdiremiyordu.</p>

  <p class="block43">Franceschina da ileride öyle olacaktı. Şimdi en tepedeki toprak parçasında başakları topluyordu, radyodan duyduğu bir şarkıyı söylüyordu ve her eğilişinde etekleri tepesine çıkıyor, dizlerinin arkası görünüyordu.</p>

  <p class="block43">“Franceşşchina,” diye seslendi Nanin, “sen iki liraya gider miydin papaza?”</p>

  <p class="block43">Franceschina topladığı başakları göğsüne dayamış, doğrulmuştu.</p>

  <p class="block83">“İki bin mi?” diye bağırdı.</p>

  <p class="block43">“Allah kahretsin, iki bin, diyor,” dedi Nanin ötekilere, kararsızca.</p>

  <p class="block43">“Ben ne papaza giderim, ne sivile,” diye bağırdı Franceschina.</p>

  <p class="block43">“Askerlere gidersin değil mi?” diye bağırdı U Pe. “Askerlere de gitmem,” dedi kız ve yeniden başak toplamaya başladı.</p>

  <p class="block43">“Franceschina’nın bacakları güzel,” dedi Nanin, ona bakarak.</p>

  <p class="block43">Ötekiler de kıza baktılar ve onayı verdiler.</p>

  <p class="block43">“Güzel ve düzgün,” dediler. Patronun oğlu da sanki daha önceden görmemiş gibi yeniden baktı ve başını sallayarak onayladı. Aslında bu kıllı ve kaslı bacakları hiç de güzel bulmuyordu.</p>

  <p class="block43">“Sen ne zaman askere gideceksin Nanin?” diye sordu Girumina.</p>

  <p class="block43">“Allah kahretsin, neredeyse çürüğe çıkarılanları bile çağıracaklar,” dedi Nanin. “Savaş bitmezse, beni de çağıracaklar, oysa bende solunum yetmezliği var.”</p>

  <p class="block43">“Amerika’nın savaşa girdiği doğru mu?” diye sordu U Pe patronun oğluna.</p>

  <p class="block43">“Amerika”, dedi patronun oğlu. Belki de şimdi bir şeyler söylemenin sırasıydı. “Amerika ve Japonya,” dedi ve sonra sustu. Başka ne diyebilirdi ki?</p>

  <p class="block43">“Kim daha güçlü: Amerika mı, Japonya mı?”</p>

  <p class="block43">“Her ikisi de güçlü,” dedi patronun oğlu.</p>

  <p class="block43">“Ya İngiltere güçlü mü?”</p>

  <p class="block128">“Eh, o da güçlü.”</p>

  <p class="block194">“Ya Rusya?”</p>

  <p class="block194">“Rusya da güçlü.”</p>

  <p class="block5">“Almanya?”</p>

  <p class="block80">“Almanya da.”</p>

  <p class="block43">“Ya biz?”</p>

  <p class="block43">“Bu uzun bir savaş olacak,” dedi patronun oğlu. Uzun bir savaş.</p>

  <p class="block43">“Öteki savaş zamanında,” dedi U Pe, “ormanda bir mağara vardı ve on kaçak saklanırdı orada.” Ve eliyle tepedeki çamlığı işaret etti.</p>

  <p class="block43">“Biraz daha sürerse,” dedi Nanin, “bana öyle geliyor ki, biz de o mağarada alacağız soluğu.”</p>

  <p class="block43">“Ama,” dedi U Pe, “acaba sonunda ne olacak?”</p>

  <p class="block43">“Bütün savaşlar,” dedi U Pe, “şöyle biter: Kazanılmış kazanılmıştır.”</p>

  <p class="block43">“Kazanılmış kazanılmıştır,” dedi hepsi bir ağızdan.</p>

  <p class="block43">Patronun oğlu, ağzındaki saman çöpünü ısırarak tırmanmaya başladı ve Franceschina’nın yanına gitti.</p>

  <p class="block43">Başak toplamak için eğildiğinde görünen dizlerinin arkasındaki beyaz tene bakıyordu. Belki de onunla daha kolay olurdu; ona asılıyormuş gibi yapabilirdi.</p>

  <p class="block43">“Sen hiç kente iniyor musun Franceschina?” diye sordu.</p>

  <p class="block43">Konuşmaya başlamak için aptalca bir yoldu bu.</p>

  <p class="block43">“Bazen pazar öğleden sonraları inerim. Panayır varsa panayıra giderim, yoksa sinemaya.”</p>

  <p class="block43">Şimdi çalışmaya ara vermişti. Oğlanın istediği bu değildi, ya babası görseydi? Bekçilik yapacağına kadınları işbaşında lafa tutuyordu.</p>

  <p class="block43">“Kente gitmeyi seviyor musun?”</p>

  <p class="block48">“Evet seviyorum. Ama sonunda dönüp dolaşıp tepeye dönüyoruz. Pazartesi geldiğinde, kazanılmış kazanılmış oluyor.”</p>

  <p class="block43">“Eh,” dedi oğlan saman çöpünü ısırarak. Şimdi onu rahat bırakmalıydı, yoksa çalışacağı yoktu, arkasını döndü ve inmeye başladı.</p>

  <p class="block195">Alttaki tarlalardaki adamların işi neredeyse bitmişti ve Nanin başakları sırtında aşağı indirmek için sarıp sarmalıyordu. Neredeyse tepeye tırmanacak olan deniz, günbatımı tarafında menekşe rengine boyanmaya başlamıştı. Patronun oğlu taşlar, sert anızlarla dolu toprağına bakıyor ve umutsuz biçimde, sonsuza dek buralara yabancı kalacağını anlıyordu.</p>

  <p class="block51">&nbsp;</p>

  <p class="block159">Çeviren: Eren Yücesan Cendey</p>

  <p class="block196">&nbsp;</p>
</body>
</html>
