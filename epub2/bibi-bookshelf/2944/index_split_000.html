<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bu iitap Tom Louis’nin �ocuWar i�in frans�zccr adapfasiyonundan</title>
    <meta name="generator" content="pdftohtml 0.36"/>
    <meta name="author" content="�zden Ocak"/>
    <meta name="date" content="2009-06-17T10:24:01+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<b class="calibre1">CERVANTES SAAVEDRA </b>
<p class="whitespace"> </p>
<p class="calibre2"><b class="calibre1">DON KİŞOT </b></p>


<h2 class="calibre3">1</h2><p class="calibre2"><b class="calibre1">ÖNSÖZ </b></p>
<p class="softbreak"> </p>
<p class="calibre2">17. yüzyıl İspanya’sında edebiyat düşkünü bir maceraperest; günümüzdeyse klasikleşmiş bir yazar: Miguel de Cervantes Saavedra. İspanyol donanmasına katılıp Kıbrıs’ta, İnebahtı‘da, Tunus’ta, Navarin’de savaştı. Beş yıl Cezayir’de esir hayatı yaşadı. Ülkesinde resmi görevler üstlendi ve yolsuzluk, cinayet gibi gerekçelerle defalarca hapse girdi çıktı. Her şey edebiyat içindi; onca serüvenden sonra tüm zamanların en ünlü hayalperesti La Manchalı Don Kişot’u yazdı. Nesli tükenmiş şövalyelere özenip hayallerinde kurduğu dünyada yaşayan Don Kişot, umutsuz bir kahramanlıkla, yel değirmenlerini devleştiren aptallık arasında bir simge günümüz dünyasında. Tıpkı uşağı Sanço Panza’nın pratik ve gerçekçi halkın simgesi olduğu gibi… Birinci bölümü 1605 yılında yayımlanan İspanyol edebiyatının bu başyapıtı, yayımlandığı günden beri pek çok dile çevrildi, defalarca basıldı.Ömrünün son yıllarında da olsa, Don Kişot sayesinde istediği ün, saygınlık ve paraya kavuşan Cervantes öldüğünde modern romanın ilk kilometre taşlarından birini diktiğini bilmiyordur.</p>
<p class="calibre2">Çok farklı ulusal edebiyatların çok farklı yazar, eleştirmen ve okurları Don Kişot’u modern edebiyatın başlangıç noktası ve kutsal kitabı olarak değerlendirirler. Don Kişot’un üç tek tanrılı dinin kutsal kitaplarından sonra gelmiş geçmiş en çok okunan kitabı olması da bu değerlendirmenin haklılığını kanıtlar. Günümüzde onun yalnızca ilk modern roman değil, aynı zamanda ilk post-modern roman olduğunu iddia edenler de var. Bu kuşkusuz tartışmaya açık bir konudur; ancak bu iddianın kesin olarak gösterdiği, modern zamanları yararak gelen muhteşem Don Kişot’un tam 400 yıl önce şu sıralarda yayınlandığından beri güncelliğinden hiçbir şey kaybetmemiş olduğudur. Belki de bu yitmezliğin, bitmezliğin sırrı bir başka edebiyat ölümsüzünün, Dostoyevski’nin şu sözlerinin altında bir yerlerdedir: <b class="calibre1">“Don Kişot, insan</b> <b class="calibre1">düşüncesinin en son ve en büyük sözü, insanın ifade edebileceği en acı</b> <b class="calibre1">ironidir” </b></p>


<h2 class="calibre4">2</h2><p class="calibre2"><b class="calibre1">BİRİNCİ BÖLÜM </b></p>
<p class="calibre2"><b class="calibre1">Senyör Kesada’nın tatlı delilikleri </b></p>
<p class="softbreak"> </p>
<p class="calibre2">Köyün şatosu bir tepe üstünde yükseliyordu. Berber ile papaz o sabah bu tepenin eteğinde karşılaştılar; hem birbirlerini görmekten, hem de bu taze ve parlak sabahtan doğan sevinçle uzun uzun birbirlerinin elini sıktılar, İspanya kırları, göz alabildiğine güneşin altına serilip gidiyordu. Gökyüzünde en güzel yaz günlerinin derin ve temiz maviliği vardı. Her şey göze hoş görünüyor, her şey derin bir yaşama sevinci ve tatlılığı ile dolup taşıyordu.</p>
<p class="calibre2">Bununla beraber papaz düşünceli görünmekte idi.</p>
<p class="calibre2">Berber:</p>
<p class="calibre2">— Dostumuz Senyör Kesada ne halde? diye sordu. Papaz cenazeden döner gibi bir çehre ile içini çekerek cevap verdi:</p>
<p class="calibre2">— Nasıl istemezseniz öyle. Ben şimdi şatodan geliyorum. Dostumuza o uğursuz kitapları bir parça bırakıp kırlara çıkması için yalvardım. Ha ona nasihat vermişsin, ha bir dişi katıra !</p>
<p class="calibre2">Berber başını iki yana sallayarak:</p>
<p class="calibre2">— Doğru, dedi, onunki si bal gibi delilik! O şövalye romanları yazmakla vakitlerini geçiren aşağılık yazıcıların ettiğini bulacak.</p>
<p class="calibre2">Papaz yine içini çekti:</p>
<p class="calibre2">— Gerçekten bir felâkettir bu. Dostumuz elindekini, avucundakini bu kitaplara verip kendini kül ediyor. Düşünün ki Senyör Kesada dostumuz eskiden bu eyaletin en zengin arazi sahiplerinden biriydi. O koskoca servetten elinde ne kaldı bugün! Şato virane halinde çöküyor; çiftlikler acınacak halde; toprakların en iyileri satıldı.</p>
<p class="calibre2">Berber, papazın tasvirini tamamladı:</p>
<p class="calibre2">— Dostumuzun kendi de bir insan gölgesine döndü. Yemek yemiyor, uyku uyumuyor; ancak odasına yığdığı o şövalye masallarını okumak için yaşıyor.</p>
<p class="calibre2">Papaz:</p>
<p class="calibre2">— Evet, dedi, dostumuz çıldırıyor onlara. Demin odasına girdiğim zaman beni piskopos Turpin sandı. Olur şey değil; bende piskopos hali var mı?</p>
<p class="calibre2">— Geçen gün kendisini tıraş ederken benim de Kral Marsille olduğumu iddiaya kalktı. Beni çeşit çeşit isimlerle donattı. Zihnini bozan o uğursuz romanlar zamanında yaşadığını sanıyor; Charlemagne’ı hâlâ sağ hayal ediyor. Devlerle dövüşmek için kılıcını ona vakfetmeye gideceğini söylüyor. Hain Ganelon’u paramparça etmek istiyor. Kim onu kurtaracak bu delilikten Ya Rabbi!</p>
<p class="calibre2">Papaz:</p>
<p class="calibre2">— Ben kendi hesabıma bu işten elimi yıkıyorum, diye göğüs geçirdi.</p>


<h2 class="calibre5">3</h2><p class="calibre2">Berber gururla:</p>
<p class="calibre2">— Bu işi yine konuşuruz, dedi.</p>
<p class="calibre2">Yemek saati geldiği için iki dost birbirlerinden ayrıldılar.</p>
<p class="calibre2">Kabul etmek lâzımdır ki Senyör Kesada’nın durumu asla parlak değildi. Fakat kendisinin bundan şikâyeti yoktu. Bu sabah onun yüreği de günlük güneşlikti. Kemikleri derisini delip fırlayacak sanılan upuzun ve kupkuru vücudu ile çalışma odasında ayakta durmuş, hazinelerini seyrediyordu. Hazineleri mi? Bunlar karmakarışık bir halde odayı dolduran kitap yığınları idi.</p>
<p class="calibre2">Hiçbir şeyden gözü yılmayan bir takım şövalyelerin, korkunç  savaşlarla  düşmanlarını yere serdiklerini anlatan bu kahramanlık masalları bir servet denecek kadar çoktu.</p>
<p class="calibre2">Senyör Kesada bu romanları o kadar çok okumuştu ki kendini bu yiğit şövalyelerden biri sanacak kadar aklını sapıtmıştı. Şatosunda daha fazla kalabilir mi idi? Tepeden tırnağa silâhlanmış olarak İspanya yollarına düşüp maceralar aramak, zayıfları korumak, hainler ve ahlâksızları cezalandırmak onun vazifesi değil mi idi? Onun bu ihtişamlı rüyayı gerçekleştirmesine, Ortaçağ kitaplarının anlattıkları pervasız ve temiz vicdanlı yiğitlerden biri olmasına kim engel olabilirdi?</p>
<p class="calibre2">Silâh mı? Onda silâhtan bol ne vardı? Silâhlar da onun hazinelerinden biri idi: eski bir mızrak, küflü bir kalkan, ondan daha iyi bir halde olmayan bir kılıç, ağır bir zırh, mukavvadan bir siperle süslemiş olduğu bir miğfer… Bu hırdavatlar ona uzak bir atanın mirası idi; fakat onları o kadar ovup silmiş, o kadar temizlemişti ki, mızrakla kılıç âdeta gösterişli bir hale gelmiş, kalkan demir değil parıl parıl bir kıymetli maden rengi almıştı.</p>
<p class="calibre2">Şövalye demek at demektir. Senyör Kesada’nm bir atı da vardı. Korkulacak derecede kuru ve kaburgaları çıkmış bir ihtiyar kısraktı bu. Fakat kahramanımızın gözünde, bugüne kadar ondan daha güzel bir hayvan İspanya topraklarını çiğnemiş değildi; Aymon’un dört oğlu onu görseler kıskançlıklarından çatlarlardı. Pegase’in kanatlı atından daha çevik, Bayard’ın atından daha kuvvetli, İskender’in kısrağı Bucephale’den daha zarif görünüşlü idi. Senyör Kesada ona Rossinante diye çok güzel bir isim bulmuştu; çünkü her haysiyet sahibi atın bir ismi olmak gerekirdi, ismi o kadar beğenmişti ki, bir gün sabahtan akşama kadar onu binlerce defa tekrar etmişti. Ara sıra ahıra gidiyor ve onunla konuşuyordu:</p>
<p class="calibre2">— Ah benim Rossinante’ım, iki gözümün bebeği, asîl atım, seninle beraber büyük kahramanlık maceraları yaşayacağımız gün yaklaştı. Sen İspanyanın en şerefli atı olacaksın!</p>
<p class="calibre2">Şan ve şeref bir şövalyeyi yolun ilk dönemecinde beklerse o şövalyenin adı Kesada olabilir mi? Bu ad şatosunda can sıkıntısından ölmek için dünyaya gelmiş kendi halinde bir adamcağızın adıdır. Yollarda gezip tozmak isteyen şövalyeye borazan sesi gibi ihtişamlı ve gürültülü bir ad yaraşır. Kesada da ne oluyormuş? Kahramanımız, düşündüğü gibi bir ad bulmakta gecikmedi. Bundan sonra kendisine Don Kişot dedirtecekti. Memleketi Manche eyaleti olduğu için onu da yeni adının kuyruğuna takmayı daha asîl buldu.</p>
<p class="calibre2">İşte Senyör Kesada bu Temmuz sabahında bu güzel şeyleri düşündüğü içindir ki çok bahtiyardı. Şunu da ilâve edelim ki kahramanımızın son bir meselesi kalıyordu. Şövalye masalları, kendilerini macera yollarına kapıp koyuveren asilzadelerin yaptıkları seferleri 4</p>
<p class="softbreak"> </p>
<p class="calibre2">büyük bir kadına vakfettiklerini yazıyorlardı. Don Kişot da bir yiğit şövalye olmak için bu töreye uymayı vazife bildi ve bu iş için tanımakta olduğu Alonzo Lorenço adlı iyi bir köylü kızını seçti. Kendisi bir zaman evvel bu Alonzo’ya aşık olmuştu; çünkü çok güzel ve tatlı bir kızcağızdı. Yakın zamanda savaşlarının ve kahramanlıklarının mahsullerini onun ayaklan altına dökmek fikri Don Kişot’u sevinçten çıldırtıyordu.</p>
<p class="calibre2">Olacak şeyler şimdiden gözünün önündeydi. Bir dev Lorenço’nun huzuruna çıkıyor, genç kızın önünde dize gelerek:</p>
<p class="calibre2">— Çok asil prenses, diyordu, şövalyelerin en şanlısı Don Kişot de la Manche bir savaşta sırtımı yere getirdi. Dilediğiniz müddetçe sizin köleniz olmak için beni size gönderiyor.</p>
<p class="calibre2">Kesada bu sahneyi gözünün önüne getirdiği zaman bir hastalık ateşine tutulmuş gibi titriyordu. Fakat Alonzo adını bir şövalye prensesi için çok bayağı bulduğundan ona başka bir ad uydurdu. O şimdiden sonra kendisi için Dulcinee de Toboso olacaktı; çünkü köyünün adı gerçekten Toboso idi.</p>
<p class="calibre2">Bu isim onun kendisi ve sevgili atı için uydurduğu isimler kadar hoşuna gitti.</p>
<p class="whitespace"> </p>
<p class="calibre2"><b class="calibre1">İKİNCİ BÖLÜM </b></p>
<p class="calibre2"><b class="calibre1">Don Kişot şatodan ayrılıyor </b></p>
<p class="softbreak"> </p>
<p class="calibre2">Don Kişot başındaki macera rüyasını yaşamak için güzel bir gecede, tatlı bir ay ışığı altında şatosundan ayrılıyordu.</p>
<p class="calibre2">Sabahın ikisine doğru onun yatağından kalktığını ne yeğeni, ne de hizmetçisi işitmediler.</p>
<p class="calibre2">Silâhlan ile kalkanını bir kere daha silip parlatmış, sonra zırhını giyerek en küçük bir gürültü yapmadan odasından çıkmıştı. Ahırda atını eyerledi. Hayvancık hayretler içindeydi. Ne oluyoruz? Ortalık daha karanlıkken, ahır rahat, samanlar ılık ve yumuşakken şatodan çıkmak niçin?</p>
<p class="calibre2">Efendim acaba çıldırdı mı? Şan ve şerefin yakın bir yol dönemecinde kendisini beklediğini bir ata nasıl anlatabilirsiniz? Don Kişot bunu ona söylemeğe çalıştı; fakat Rossinante hiçbir şey anlamadı. Şövalye atını dizgininden çekerek bahçe kapısından çıkardığı ve kır yolunu tuttuğu zaman güneş doğmak üzere idi. Don Kişot süratle şatodan uzaklaştı ve hatta gayretli atını tırısa kaldırmağa uğraştı. Zırhı, miğferi ve silâhları onu bir parça rahatsız ediyordu; fakat bunlar o kadar ufak tefek şeylerdi ki, şan ve şeref yolunu tutmuş bir şövalye bir saniye üzerlerinde duramazdı.</p>
<p class="calibre2">Şövalye mi? Birden bire uyanan bir fikir kahramanımızın bozulmuş beynini bir kat daha alt üst etti. O henüz şövalye sayılamazdı. Gerçi asil bir derebeyi ailesinin çocuğu idi, fakat yapacağı savaşlar için hiç değilse bir barondan el almış, ilk defa onun eli ile silâh kuşanmış</p>
<p class="calibre2">olması lazımdı. Ortaçağ romancılarından bazılarının fetvalarına göre Don Kişot’un savaş</p>
<p class="calibre2">kabul etmeğe şimdilik hakkı yoktu. Demek ki başındaki güzel rüya birdenbire yıkılıyordu.</p>
<p class="calibre2">Don Kişot büyük bir üzüntü içindeydi. Vakit geçirmeden bu töreni yapacak, kendisini Şövalye rütbesine yükseltecek halis kan bir duka bulmak lâzımdı. Fakat böylesini nerede 5</p>
<p class="softbreak"> </p>
<p class="calibre2">bulmalı? Bu büyük insanlar rast gele sokak ortalarında dolaşmazlar. Kitaplar onların dağ tepe-lerinde kaleli, kuleli şatolarda ömürlerini geçirdiklerini yazmıyorlar mı?</p>
<p class="calibre2">Don Kişot atının üstünde sallana sallana gidiyor, büyük bir hüzün ve ümitsizlik içinde bu derde bir çare arıyordu. En sonra yolunun üzerinde nasıl olsa bir asilzadeye rastlayacağıma ve onu kendisine silâh kuşatmağa razı edeceğine kanaat getirdi.</p>
<p class="calibre2">Böylece bütün gün, derin düşüncelere dalmış olarak hep aynı istikamete doğru atını sürdü ve başına, burada anlatılmağa değecek hiçbir şey gelmedi. Böyle uzun zaman dağda kırda yol yürümeğe alışmamış olan Rossinante ara sıra ahırına doğru dümen kırmağa uğraşıyor, fakat her seferinde Don Kişot onu sert bir hareketle yola getiriyor ve ileriye sürüyordu.</p>
<p class="calibre2">Akşama doğru kahramanımız uzakta oldukça güzel manzaralı bir bina gördü ve atını durdurarak uzun uzun seyretmeğe başladı. Başkaları için bunda hiç de şaşılacak bir şey yoktu.</p>
<p class="calibre2">Yol kenarındaki bu bina alelade handan başka bir şey değildi; fakat Don Kişot için !</p>
<p class="calibre2">Acaba istihkâmlı bir şato mu? Kalın duvarlı bir alınmaz kale mi? Don Kişot için ne olabilirdi bu? Hiç şüphe yok ki bir dukanın karargâhı. Bu fikir kafasına o kadar kuvvetle saplandı ki bu yerin kumandanı eliyle kendine silâhı kuşattırmayı kurdu ve Rossinante’ı mahmuzladı.</p>
<p class="calibre2">Büyük kahramanlık romanlarında yazılı olduğuna göre bir şövalye, bir şato civarında göründü mü gözcülerin bunu vakit geçmeden haber vermeleri usuldendir. Fakat çok gariptir ki Don Kişot binaya yaklaşırken duvarın üstünde in cin görünmüyor, nöbetçi kulesinin tepesinde boru çalınmıyordu.</p>
<p class="calibre2">Kapının eşiğinde iki kız hava almaktaydı. Kahramanımız onlara doğru ilerledi. Bu cahil çocuklar şimdiye kadar bir gezici şövalyeye rastlamak şerefine erememiş olacaklardı. Bunlar hakikatte katırcılarla beraber Sevillaya giden ve geceyi geçirmek için hana inmiş olan iki köylü kızı idi. Bu tepeden tırnağa demir zırhlara bürünmüş, başı düşük kenarlı bir miğfer içinde kaybolmuş mızraklı adamı görünce ikisi de korktular. Bu adam acaba kendilerine bir kötülük mü yapacaktı.</p>
<p class="calibre2">Don Kişot onlara gönül alıcı bir gülümseme ile bakıyordu. Onun gözünde bu han bir çeşit kale ve bu kızlar, akşamın serin havasını teneffüs eden asilzade matmazellerdi. Daha sonra binanın arkasında bir domuz çobanı, kahramanımızın hayalini tamamlamak ister gibi borusu-nu öttürmeğe başladı. O bunu kırda oraya buraya dağılmış domuzlarını çağırmak için yapıyordu. Fakat Don Kişot, kale gözcülerinden biri kendi gelişini haber veriyor sandı.</p>
<p class="calibre2">Hemen miğferinin siperini kaldırdı ve iki güzel kıza gülümsedi, sonra onlara daha fazla emniyet vermek için şunları söylemeyi münasip gördü:</p>
<p class="calibre2">— Değerli ve asîl matmazeller, iyi yürekli bir şövalyeden korkmayın. O size bir kötülük yapmak istemiyor. Düşmanlarınız varsa onlarla savaşmak ve hepsini birden yere sermek için sizin köleniz olmağa hazırdır.</p>
<p class="calibre2">Böyle bir konuşma, bu iki köylü kızı için cince gibi bir şeydi. Kahramanımızın yüzüne karşı bir kahkaha kopardılar ve han sahibine onu haber vermeğe gittiler.</p>
<p class="calibre2">Pek az sonra hancı kapıda göründü. Kurnaz bakışlı bir şişman adamdı. Hemencecik durumu kavradı ve nasıl bir insanla karşı karşıya bulunduğunu anladı. Aklını kaçırmış adamların pek 6</p>
<p class="softbreak"> </p>
<p class="calibre2">damarına basılmayacağım biliyordu. Kahramanımızı yerden selâmlayarak sevimli bir gülümseme ile:</p>
<p class="calibre2">— Senyör şövalye, dedi, burada kalmak arzusunda iseniz yataktan başka bir eksiğiniz olmayacak. Onun için bizi huzurunuzla şereflendirebilirsiniz.</p>
<p class="calibre2">Bu lisan Don Kişot’un pek hoşuna gitti. Hancının büyük nezaketine teşekkür için onu mızrağı ile selâmladı:</p>
<p class="calibre2">— Asil şato sahibi! Yatağın yorganın ne ehemmiyeti var! Bir gezici şövalye rahat bir yatağa para verecek adam değildir. Benim kadar iyi bilirsiniz ki bir şövalye ancak savaş için yaşar.</p>
<p class="calibre2">Hancı tekrar selâm vererek:</p>
<p class="calibre2">— O halde ayağınızı yere basmak lütfundan mahrum etmeyin bizi, dedi.</p>
<p class="calibre2">Şişman adam sıkı bir el ile atın üzengisini tutarak Don Kişot’un yere inmesine yardım etti.</p>
<p class="calibre2">Zavallı Rossinante’ın yorgunluktan canı çıkmıştı. Bütün gün güneş altında yürümekten harap olmuş, ayaklan üstünde durmağa takati kalmamıştı. Don Kişot ona çok iyi bakılmasını sayın şato sahibinden rica etti: öteki de hayvanının iki para etmeyeceğini anlamış olmakla beraber bu emri yerine getireceğini tantanalı kelimelerle vadetti. Don Kişot gününden çok memnundu.</p>
<p class="calibre2">Henüz şövalye olamadığım zihninden çıkarabilseydi, daha da memnun olacaktı.</p>
<p class="whitespace"> </p>
<p class="calibre2"><b class="calibre1">ÜÇÜNCÜ BÖLÜM</b></p>
<p class="calibre2"><b class="calibre1">Don Kişot’un silâh kuşanma töreni </b></p>
<p class="softbreak"> </p>
<p class="calibre2">Mutbakta oturan katırcılar Don Kişot’a hayretle bakıyorlar ve alçak sesle aralarında konuşuyorlardı.</p>
<p class="calibre2">Bir tanesi, kahramanımızın su katılmamış bir baron olduğunu iddia etmekteydi. Bir başkası onun tımarhane kaçkını deli olduğunu söylüyordu. Bir üçüncüsüne göre bu adam Karun gibi zengindi. Don Kişot onlara aldırış etmiyor ve ısmarladığı hafif yemeği yiyordu, işini bitirir bitirmez sofradan kalktı, hancıya arkasından gelmesini rica etti ve onu ahıra götürdü. Orada adamın önünde diz çöktü ve şöyle yalvardı.</p>
<p class="calibre2">— Sayın Derebeyi Vali! Sizden istediğim bir yüksek lütfü benden esirgerseniz ayağa kalkamayacağım.</p>
<p class="calibre2">Kendinin bir derebeyi sayılmasına hayret eden ve asilzadenin samanlar içinde diz üstü çöktüğünü gören hancı ne cevap vereceğini bilemiyordu.</p>
<p class="calibre2">— Ne dediniz?.. Bir lütuf mu?</p>
<p class="calibre2">Don Kişot heyecandan titreyen bir sesle:</p>
<p class="calibre2">— Evet efendimiz, dedi, yakında bütün dünya hayretler içinde kalarak benim zaferlerimi anlatmağa başladığı zaman size de, bana da şeref verecek bir lütuf. Yalvarıyorum size, benden bu lütfü esirgemeyeceğinizi vadediniz.</p>


<h2 class="calibre5">7</h2><p class="calibre2">— Elimde olan bir şeyse mösyö, hele siz ayağa kalkın da…</p>
<p class="calibre2">Asilzade istifini bozmadan cevap verdi:</p>
<p class="calibre2">— Hiçbir zaman. Sizin çok asîl bir sülâleden olduğunuzu biliyorum Efendimiz. Size baş</p>
<p class="calibre2">vuruşumun sebebi budur. Sizin yüksek kalbinizden istediğim lütuf,  yarın ortalık ağırır ağırmaz bana silâh kuşatmanız ve bu gece kalenizin kilisesinde nöbet tutmama izin vermenizdir. Böylece lütfedeceğiniz silâhlan mübarek elinizden almaya hazırlanacağım; sonra da maceralara karşı yürüyerek, şövalyelik kanunları gereğince bedbahtları korumağa, al-</p>
<p class="calibre2">çakların cezalarını vermeğe muvaffak olacağım.</p>
<p class="calibre2">Hancı çok yaşamış bir adamdı. Hayatında çeşit çeşit insanlara rastlamıştı; kendine bir zararı dokunmadıkça gülüp eğlenmeyi severdi. Don Kisot’a, şöyle cevap verdi:</p>
<p class="calibre2">— Şövalye Hazretleri! Buradan daha iyi bir kapı çalamazdınız. Ben de gençliğimin bir kısmını ispanyanın dört köşesinde macera aramakla geçirmiş bir insanım. Eğer şimdi bu ücra yerlere çekilmiş bulunuyorsam sebebi şudur ki, ben başını alıp gurbet yollarına düşmüş şövalyeleri severim ve şatomda onlara kucağımı açmaktan çok zevk duyarım.  Bunun için size bir hizmette bulunmak beni pek sevindirecektir.</p>
<p class="calibre2">Hancı bundan başka şatonun kilisesi olmadığını da söyledi. Kahramanımız:</p>
<p class="calibre2">—  Nasıl burada bir ibadet yeri yok mu? diye sordu. Adam cevap verdi:</p>
<p class="calibre2">—  Yok. Daha büyüğünü yaptırmak için kiliseyi yıktırdım. Bilirsiniz ki şövalyelerin geleneğine göre gece nöbeti şatonun avlusunda da tutulabilir. Gök kubbesi bir kilise tavanından farklı mıdır?</p>
<p class="calibre2">Don Kişot rahatlayarak:</p>
<p class="calibre2">— Hakkınız var, dedi.</p>
<p class="calibre2">Hancı:</p>
<p class="calibre2">— Yarın sabah tan yeri atarken töreni tamamlarız. Siz de benim gibi şövalye olursunuz. Bana inanın.</p>
<p class="calibre2">Adam şunu sormayı da ihmal etmedi:</p>
<p class="calibre2">— Üstünüzde para var mı? Varsa bana emanet bırakmalısınız.</p>
<p class="calibre2">— Yok. Bildiğime göre gezici şövalyelerin parası olmaz.</p>
<p class="calibre2">— Yanılıyorsunuz Senyör. Gezici şövalyeler yolda değiştirmek için çamaşır, yaralarına sürmek için merhem almadan ve silme olarak keselerini doldurmadan yola çıkmazlar. Bir savaştan çıktıkları zaman yaralarını saracak usta cerrahları her zaman nerede bulacaklar?</p>
<p class="calibre2">Sonra sanırım ki bu şerefli insanlar, bu saydığım şeyleri güzel ve sağlam bir valiz içinde taşımak için maiyetlerinde bir de atlı seyis götürürler. Adettir bu… Don Kişot:</p>
<p class="calibre2">— Sahi mi, diye mırıldandı. Şatomda bulunan yığınla şövalye hikâyeleri içinde böyle bir şey okumadım. Fakat değil mi ki siz söylüyorsunuz…</p>
<p class="calibre2">— Hakikat budur Senyör Şövalye.</p>
<p class="calibre2">— O halde benim de bir seyisim,  iç çamaşırlarım, param ve daha başka şeylerim olacak.</p>


<h2 class="calibre5">8</h2><p class="calibre2">— Öyledir Senyör. Hele merhem kutusunu unutmayın. Çok işinize yarar.</p>
<p class="calibre2">— Sayın Şövalye, emrinizi yerine getirmeyi vazife bileceğim.</p>
<p class="calibre2">— Şimdi ayağa kalkın ve arkamdan gelin.</p>
<p class="calibre2">Hancı Don Kişotu, binanın yanındaki bir büyük avluya götürdü ve “burası tutacağınız nöbet için pek münasiptir” dedi.</p>
<p class="calibre2">Avluda bir kuyu, onun yanında da han müşterilerinin hayvanlarını sulamak için bir maslak vardı. Don Kişot kılıcını, mızrağını ve zırhını, demir başlığı ile beraber oraya bıraktı ve kuyunun önünde bir aşağı, bir yukarı piyasa etmeğe başladı. Gece olmuştu; hancı kahramanımızın deliliğini katırcılara anlatmağa gitti. Uzun zaman Don Kişot’la alay ettiler. Ara sıra avluya açılan bir pencereden onu seyretmeğe gidiyorlardı.</p>
<p class="calibre2">Fakat o onları görmüyordu. Bu gece onun yeni başlayan hayatının en güzel gecesi idi. Nihayet büyük rüyası hakikat oluyordu. Bir kaç saat sonra şövalye olacak ve yollarda rastlayacağı her hangi bir barona meydan okuyabilecekti. Eski zamanların kabadayı bir asilzadesi gibi dövüşmeğe hakkı olacaktı. Hiçbir talih ona bundan daha parlak, daha kıskanılmağa değer görünmüyordu. Handa herkes uykuya daldıktan sonra o uzun zaman avluda dolaşmağa devam etti. Ara sıra kılıcını ve zırhını bıraktığı maslağın önünde duruyor, silâhlarına bakıyordu. Dudaklarından uzun, karma karışık cümleler çıkmakta, bunlar arasında sık sık Dulcinee de Toboso ismi geçmekte idi. Yahut da Charlemangne’ın kahraman şövalyelerinden birine sesleniyor, yardımlarını esirgememeleri ve gelecekteki savaşlarında koluna kuvvet vermeleri için Roland’a veya Renaud de Montauban’a yalvarıyordu.</p>
<p class="calibre2">Gece böyle geçti. Tan yeri ağarmağa başlarken katırcılardan biri hayvanlarından birini suvarmağa geliyordu. Adamcağız kuyuya yaklaşır yaklaşmaz Don Kişot ilerledi ve bir tehdit sesi ile:</p>
<p class="calibre2">— Babayiğit Şövalye, dedi, kim olursan ol şurada gördüğün silâhlara daha fazla yaklaşmamanı rica ederim.</p>
<p class="calibre2">— Onlar bu memleketin en cesur şövalyelerinden birinin silâhlarıdır. Yapacağın şeye dikkat et, hayatını burada bırakmak istemezsen bu silâhlara el dokundurmak cüretinden sakın.</p>
<p class="calibre2">Katırcı bu akıllı uslu sözlere pek kulak asmamak hatasını yaptı; sert bir sesle:</p>
<p class="calibre2">— Ne oluyor yani? dedi, bu hırdavat iki para etmez. Nerede görüyorsun silâhı? Ben burada işe yaramaz kırık dökükten başka bir şey görmüyorum.</p>
<p class="calibre2">Katırcı kılıç ile miğferi yakaladığı gibi kuyunun biraz ötesindeki gübrelerin üstüne attı. O</p>
<p class="calibre2">zaman Don Kişot gözlerini gökyüzüne kaldırdı ve sevgilisi Dulcinee de Toboso’ya kısa bir dua etti:</p>
<p class="calibre2">— İmdadıma gelin Prenses, çünkü kulunuzun silâhlarını hiçe sayan bu alçağa cezasını vereceğim.  Bu ilk macerada yardımınızı ve himayenizi esirgemeyin benden.</p>
<p class="calibre2">Bunu söyledikten sonra iki eliyle mızrağını yakaladı ve katırcıya öyle bir vuruş vurdu ki adamı, bayılmış olarak upuzun, ayakları altına yatırdı. Sonra bu hale getirdiği adama hiç aldırış etmeden piyasasına devam etti.</p>


<h2 class="calibre5">9</h2><p class="calibre2">O esnada pencereden bakmakta olan hancı, asilzadedeki deliğin, sandığından daha tehlikeli olduğunu anladı ve onu bir ayak evvel başından savmayı düşündü. Ortalık aydınlanmış</p>
<p class="calibre2">olduğu için töreni geciktirmemeğe karar verdi.</p>
<p class="calibre2">Eline bir hesap defteri aldı ve yanında iki köylü kadın, bir de yanmış bir şamdan taşıyan bir küçük oğlan çocuğu olduğu halde Don Kişot’un yanına indi.</p>
<p class="calibre2">— Senyör, dedi, Tanrının inayeti ile size şövalyelik silâhını kuşatacağım zaman gelmiştir.</p>
<p class="calibre2">Don Kişot hemencecik yere diz çöktü. Şişman adam hesap defterini açarak: “Oremus, Oremus, Oremus” dedi ve dişleri arasında anlaşılmaz kelimeler mırıldanarak bir formülü okuyor gibi yaptı. Birden bire elini kaldırdı, Don Kişot’un ensesine vurdu; sonra başını eğdirtti ve onun kılıcını alarak şiddetle sırtına indirdi.</p>
<p class="calibre2">Nihayet yanındaki kızlardan birine bir işaret yaptı ve onun kılıcı, asilzadenin beline kuşatmasına yardım etti. Kız ağır bir sesle:</p>
<p class="calibre2">— Ey Şövalye; bütün savaşlarınızda Tanrı sizin yardımcınız ve koruyucunuz olsun, diye mırıldandı.</p>
<p class="calibre2">Durum o kadar tuhaftı ki, kız makaraları koyuvermemek için kendini zor zaptediyordu.</p>
<p class="calibre2">Hancı:</p>
<p class="calibre2">— Lütfen kalkınız Senyör, dedi. Tören bitti. Siz artık bir şövalyesiniz ve son gününüze kadar öyle kalacaksınız.</p>
<p class="calibre2">Don Kişot ona:</p>
<p class="calibre2">— Lüzumlu kelimelerden hiç birini unutmadığınıza emin misiniz? diye sordu.</p>
<p class="calibre2">Hancı:</p>
<p class="calibre2">— Senyör,  şerefim üzerine yemin ederim ki,  ben ne kadar şövalye isem siz de o kadar şövalyesiniz.</p>
<p class="calibre2">Don Kişot:</p>
<p class="calibre2">— Senyör size çok teşekkür ederim, dedi; sonra köylü kadınlara döndü:</p>
<p class="calibre2">— Hayatımda sizin kadar sevimli matmazellere rastlamadım. Söyleyin bana, bir yerde sizin fenalığınızı isteyen bir düşmanınız var mı? Hemen onu yerin dibine sokmağa gideyim.</p>
<p class="calibre2">ikisi de güldüler ve öyle bir kimse tanımadıklarına yemin ettiler. Hancıya gelince o da kimse ile bir alıp vereceği bulunmadığına ve bu dakikada hiçbir koruyucuya ihtiyacı olmadığına yemin etti.</p>
<p class="calibre2">Don Kişot:</p>
<p class="calibre2">— Sayın Senyör, dedi, bu minnetin altında kalmayacağıma emin olun. Ben dünyanın en mesut adamıyım. Şimdi artık macera aramağa gitmekte gecikmemeliyim.</p>
<p class="calibre2">Hancı:</p>
<p class="calibre2">— İstediğiniz o olsun Senyör şövalye, dedi, kapı ardına kadar açıktır.</p>
<p class="calibre2">Adam Don Kişot’u hanında daha fazla alıkoymak istemiyordu.</p>


<h2 class="calibre5">10</h2><p class="calibre2">ikisi bir arada atı eyerlemeğe gittiler. Asilzade, hancıya daha birçok acayip şeyler söyledi ve hayvanına binmeden evvel onu kucaklayıp öptü. Sonra da iki büyük dost olarak ayrıldılar ve hancı, akşamki yemek için kahramanımızdan bir para almamış olmakla beraber onun yol üzerinde uzaklaşmasına pek sevindi.</p>
<p class="whitespace"> </p>
<p class="calibre2"><b class="calibre1">DÖRDÜNCÜ BÖLÜM </b></p>
<p class="calibre2"><b class="calibre1">Don Kişot’un ilk macerası</b></p>
<p class="softbreak"> </p>
<p class="calibre2">Don Kişot handan uzaklaşırken sevincinden uçmaktaydı. Şarkı söylemek ve bir gezici şövalye olduğunu herkese anlatmak arzusu ile yanıyordu. Ne yazık ki yolunun üstünde tek adama rastlamadı. Bir ağaç kümesi içinde, güneşin ilk ışıklarına karşı kuşlar etmekteydi.</p>
<p class="calibre2">Don Kişot içini çekerek:</p>
<p class="calibre2">— Ah şu sevimli hayvancıkların dilleri olsaydı da bir maceraya rastlamak için ne tarafa gitmem lâzım olduğunu bana söyleseydiler, dedi.</p>
<p class="calibre2">Az buçuk kararsızlık içindeydi. Bir yandan hancının nasihatlerini hatırlıyor, para, temiz çamaşır ve merhem almak için en kısa yoldan evine dönmeyi düşünüyordu. Öte yandan da bir gün evvel gittiği yolun tersine gitmek onun gücüne gidiyordu. Bilinmez onu büyük bir kuvvetle ileriye doğru çekmekte idi. Kararı, onun yerine, atı verdi. Efendisi düşüne dursun bu asil hayvan, meydanı boş bularak, uslu uslu köyün yolunu tuttu. Don Kişot işin farkında olunca atının bu hareketini hayra yordu.</p>
<p class="calibre2">— Rossinante, diyordu, sen benim gözümde Renand de Montauban’ın Bayard’dan daha kıymetlisin.  Bize ne lâzım olduğunu biliyorsun ve senin içgüdün sana en doğru yolu gösteriyor. Ne söylüyorum! içgüdün değil, akıl ve idrakin. Çünkü yapılacak şeylerin en doğrusu evimize dönmektir. Bize bir seyis lâzımdır: para, iç çamaşırları ve merhem lâzımdır.</p>
<p class="calibre2">Bir seyis! Fakat şan ve şeref yolunda bana arkadaşlık etmek için kimi yanıma almağa karar vereceğim. Bu asîl kadere ortaklık etmeğe en ziyade lâyık olan adam kimdir acaba!</p>
<p class="calibre2">İlk önce dostları olan papazı ve berberi aklından geçirdi fakat üzerlerinde çok durmadı.</p>
<p class="calibre2">Fikrince ikisi de onun projelerindeki asilliği anlayabilecek insan değildi.</p>
<p class="calibre2">O zaman şatosu yakınında bakımsız bir küçük çiftlikte oturan bir köylünün adını hatırladı. Bu delikanlı, şişman ve yerden yapma bir adamdı; cesareti bir parça eksikti; başında bir alay çoluk çocuk vardı. Fakat neticede bu adam ona biçilmiş kaftan göründü:</p>
<p class="calibre2">— Kısa boylu mu? Daha âlâ; gelecek savaşlarda pek göze görünmez. Şişman mı? Bu da iyi, çünkü bir yerine vurulursa acısını pek duymaz.</p>
<p class="calibre2">Adamın adı Sanço Panza idi ve bu ad ona bir başka ad uydurulmasına lüzum bırakmayacak kadar sesli ve ahenkli geliyordu. Bu şeyleri düşündükçe asilzadenin sevinci durmadan artıyordu. Etrafındaki ağaç dallarında öten kuşlar kadar mesut ve hafifti. Don Kişot bu tatlı ruh hali içindeyken karşıdan, güzel atlara binmiş bir kaç bezirganın kendisine doğru 11</p>
<p class="softbreak"> </p>
<p class="calibre2">geldiklerini gördü. Alta kişi idiler. Güneşe karşı gayet şık şemsiyelerin altına sığınmışlardı.</p>
<p class="calibre2">Yedi uşak yedeklerinde katırlarla, arkalarından geliyorlardı.</p>
<p class="calibre2">Don Kişot maceranın gerçek çehresini nihayet tanıyacağına kanaat getirdi ve onlar daha uzaktayken atım durdurdu. Kimlerdi bu adamlar? Uğursuz kaderli bir takım bilinmez şövalyeler mi? Küstah bir tavırla kendisine doğru gelmiyorlar mı idi? Kahramanımız onlara çanak tuttukları cezayı vermekte gecikmeyecekti.</p>
<p class="calibre2">Üzengileri üzerinde direndi; mızrağını sıktı, zırhını giydi ve yolun ortasında durarak düşmanı bekledi. Bezirganlar onu henüz fark etmemişlerdi. Ancak yanına geldikleri zamandır ki bu acayip insanın kim olabileceğini birbirlerine sordular.</p>
<p class="calibre2">Don Kişot onlara bağırdı:</p>
<p class="calibre2">—  Hey şövalyeler ! Manche İmparatoriçesi asil Dukine de Toboso’nun güzelliğini, haşmetini tanımağa razı olmadan hiçbiriniz buradan geçmeyi hayalinizden geçirmemelisiniz.</p>
<p class="calibre2">Bezirganlar, çok şaşırmış gölündüler ve bu adama bakmak için oldukları yerde durdular. Don Kişot’un ne mal olduğunu hemencecik anlamışlardı, fakat keyifleri yerinde olduğu gibi delileri azdırmanın bir şeye yaramayacağını da düşündüklerinden bir tanesi ona cevap verdi:</p>
<p class="calibre2">— Senyör şövalye; adını söylediğiniz İmparatoriçenin meziyetlerini tanımağa hazırız; fakat onu bize göstermek lütfunda bulunmalısınız, çünkü hiç birimiz ona takdim edilmek şerefine ermiş değilizdir.</p>
<p class="calibre2">Bir başkası:</p>
<p class="calibre2">— Öyledir, dedi, İmparatoriçenizi bize gösteriniz. Onun güzel, tatlı ve daha nasıl isterseniz öyle olduğunu candan tasdik ederiz.</p>
<p class="calibre2">Bu şekilde bir konuşma kahramanımızın hoşuna gidemezdi. Fena halde içerleyerek bağırdı:</p>
<p class="calibre2">— Benim ağzımdan çıkan söze inanıp iman etmenizi istememiş olsaydım, Dulcinee’mi size gösterirdim. Hemen bana inanmanızı ve Dulcinee’nin güzelliğini inkâr edecek her hangi bir kimseye karşı, gerekirse, onu silâhlarınızla desteklemeye yemin etmenizi istiyorum. Dik kafalı herifler! Şimdiden tezi yok imanınızı ikrar edeceksiniz; yoksa sizi şövalyelik kanununa göre birer birer, yahut sizin gibi haydutlara karşı âdet olduğu üzere topunuzu birden savaşa davet ederim.</p>
<p class="calibre2">Şövalye bu mertlikle dolu nutkun cevabını bile beklemeden ilk konuşmuş olan adama saldırdı.</p>
<p class="calibre2">Bezirganın pek kötü bir duruma düşmesi mümkündü; bereket versin Rossinante’ın ayağı kaydı ve efendisi ile beraber bir çukurun içine yuvarlandı. Don Kişot ayağa kalkmak istediği zaman silâhları, kalkanı ve mahmuzları o şekilde vücuduna dolanmış bulunuyordu ki, bunu bir türlü beceremedi ve yattığı yerden bezirganlara sövmeğe başladı:</p>
<p class="calibre2">—  Kaçmayın reziller, korkaklar, alçaklar, sefiller. Bekleyin ayağa kalkayım ve sizi, hakettiğiniz gibi bir kılıçta ikiye böleyim. Ben atım yüzünden bu kötü duruma düştüm; fakat bunun acısını çıkaracağım sizden, haydut herifler!</p>
<p class="calibre2">Bezirganların arkasından gelen uşaklardan biri efendilerinden daha az sabırlı bir yaratılışta idi. Zavallı Don Kişot’un sövüp saymalarını bir cezaya lâyık görerek yanına koştu; elinden mızrağını çekip alarak param parça etti ve en büyük parçayı şövalyenin sırtında kırdı.</p>


<h2 class="calibre5">12</h2><p class="calibre2">Efendisi:</p>
<p class="calibre2">— Heey Jacques; dur, öldüreceksin adamı, diye bağırıyordu.</p>
<p class="calibre2">Bir başkası:</p>
<p class="calibre2">— Aman sakın öldüreyim deme, dedi.</p>
<p class="calibre2">Fakat uşak Don Kişot’u dövmekte devam ediyordu. Mızrağın birinci parçasını kırdıktan sonra ötekileri ele aldı.</p>
<p class="calibre2">Asilzade bu sopa yağmuruna nasıl karşı koyacağını bilemiyordu. Kendini savunmak için kılıcını kınından çıkarmak istedi; fakat bunu yapamıyor, zalim herife boyuna küfür ederek ayağa kalktığı zaman onu en ağır cezaları vermekle tehdit ediyordu. En sonra uşak yorularak bezirganların yanma döndü ve onlarla beraber yoluna devam ederek yenilmiş adamı hazin kaderi ile baş başa bıraktı.</p>
<p class="calibre2">Don Kişot kendini yalnız görünce yeniden ayağa kalkmağa uğraştı; fakat muvaffak olamadı.</p>
<p class="calibre2">Bitkin bir haldeydi; yediği sopalar kemiklerinin bütün oynak yerlerini sökmüş gibi bir şey duyuyordu. Fakat gezici şövalyelerin başına ara sıra böyle şeyler gelebileceğini düşündü ve gurur duydu. Ayrıca şövalyelik mesleğinde merhemlerin lüzumu üzerine hancının söylemiş</p>
<p class="calibre2">olduğu sözleri de hazin hazin hatırlıyordu.</p>
<p class="whitespace"> </p>
<p class="calibre2"><b class="calibre1">BEŞİNCİ BÖLÜM</b></p>
<p class="calibre2"><b class="calibre1">Don Kişot’un hazin dönüşü </b></p>
<p class="softbreak"> </p>
<p class="calibre2">Don Kişot’un bu ilk macerasına sahne olan yol pek gelip geçeni olmayan bir yoldu. Onun için bir hayır sahibinin kendisine yardıma gelmesini beklerken uzun uzun düşünmeğe vakit buldu.</p>
<p class="calibre2">Çok tabiî olarak da okuduğu hikâye kitaplarının, kendisi gibi tatsız kazalara uğramış</p>
<p class="calibre2">kahramanlarını hatırlamağa uğraştı ve Ortaçağ masalcılarının kafalarında doğmuş</p>
<p class="calibre2">kahramanların durumları ile kendininki arasında bir çok benzerlikler keşfetti.</p>
<p class="calibre2">Şunu da söylemek gerekiyor ki, yediği dayaklar onun beynini eski yerine getirip oturtmak için ideal ilaçlar değildi. Onun için romanlarının bazı parçalarını düşünerek kendisinin Marki de Mantoue’nun yeğeni Şövalye Baudouin olduğuna kanaat getirdi ve tantanalı bir eda ile okumağa başladı:</p>
<p class="calibre2">— Prenses nerelerdesiniz? Yeis ve ümitsizliğim içinde beni neden yüz üstü bıraktınız.</p>
<p class="calibre2">Uğradığım felâketin sizce hiç mi önemi yok ki, beni kurtarmağa koşmuyorsunuz. Siz yalancı ve iki yüzlü bir insan mısınız ki, yürekler acısı halimi görmüyorsunuz?</p>
<p class="calibre2">Sonra hatırında kalmış olan hikâyeyi ezberden söylemeğe devam etti.</p>
<p class="calibre2">— Ey Marki Mantoue, benim hayır sahibi amcana…</p>


<h2 class="calibre5">13</h2><p class="calibre2">Tam o sırada Don Kişot’un köyünden, değirmene buğday götürmekte olan bir adamcağız çıka geldi. Yerde bir insanın yattığım görerek yanına yaklaştı; kim olduğunu ve niçin böyle yanıp yakıldığını sordu.</p>
<p class="calibre2">Don Kişot, hâlâ ezbere bildiği parçanın tesiri altında, hikâyesini okumağa devam etti; karısından şikâyet ediyor ve çiftçiye, gerçekten Marki de Mantoue ile konuşuyormuş gibi söz söylüyordu.</p>
<p class="calibre2">Kendisine marki muamelesi edilen köylünün ne kadar hayret ettiği kolayca anlaşılır. Fakat Don Kişot’un miğferini çıkardığı ve yüzünü yıkadığı zaman bu hayret bir kat daha çoğaldı.</p>
<p class="calibre2">— Aman Allah, diyordu, siz misiniz Senyör Kesada? Sizi kim bu hale getirdi? Böyle zırhlı elbiseler giymiş olmanız neden ileri geliyor?</p>
<p class="calibre2">Fakat Don Kişot bu suallere cevap vermedi. Hiçbir şeyin, okuduğu romanı durdurmaması lâzım geliyormuş gibi sözüne devam etti.</p>
<p class="calibre2">Köylü:</p>
<p class="calibre2">— Ne felâket? diye içini çekti. Nasıl çıkacağız bu işin içinden? Adamcağızı bu halde bırakıp gidemem.</p>
<p class="calibre2">O kadar çalışıp çabaladı ki, nihayet şövalyeyi ayağa kaldırmağa ve onu salla sırt kendi katırına bindirmeğe muvaffak oldu. Sonra silâhlan ve küçük parçalarına kadar mızrak kırıklarım oradan buradan toplayarak Rossinante’a yükledi ve bu gördüğü şeylerin ne mânaya gelebileceğini merak ederek köyün yolunu tuttu.</p>
<p class="calibre2">Don Kişot, gözü açık rüya görmeğe devam ediyordu. Öyle ahlar vahlar ediyordu ki köylü ona acıyarak sordu:</p>
<p class="calibre2">— Senyör Kesada, pek mi fena haliniz?</p>
<p class="calibre2">Asilzade bu suale anlaşılmaz bir şekilde cevap verdi. Hikâyeyi değiştirmişti. Şimdi Baudouin de Mantoue’nun masalını unutmuş, Rodrigue de Narvaes tarafından esir götürülen Mağribî ibni Derrak’in masalını hatırlamış bulunuyordu. Bu, Hint fakirlerinin mucizeleri derecesinde hakikate uygun romanlardan biri idi. Gerçekte kendisi de Rodrigue’in esiri olan Mağribî değil mi idi?</p>
<p class="calibre2">— Dinleyin beni Senyör Rodrigue, diyordu, ben güzel ve tatlı Dulcinee de Toboso için, hayatım boyunca olağanüstü seferlere koşuyorum ve koşacağım.</p>
<p class="calibre2">Bu karmakarışık lâkırdılardan bir şey anlamıyan köylü:</p>
<p class="calibre2">— Bana bakın mösyö, dedi, ben Rodrigue değilim. Beni pek iyi tanırsınız. Ben komşunuz Pierre Alonzo’yum.</p>
<p class="calibre2">Don Kişot öfkeli bir sesle:</p>
<p class="calibre2">—  Sus, dedi, senin aklın ermez. Senin kim olduğunu ben senden çok iyi bilirim. Beni Baudouin yahut îbni Der-rak ve hattâ her ikisi birden olmaktan menedemezsin sen !</p>
<p class="calibre2">— Fakat Senyör Kesada…</p>


<h2 class="calibre5">14</h2><p class="calibre2">— Aynı zamanda Fransanın on iki asilzadesi olmayı keyfim istese menedebilir misin? Ben yiğitlik bakımından onlardan aşağı bir adam değilim, yakında şan ve şeref bakımından da onları fersah fersah geçeceğim.</p>
<p class="calibre2">Zavallı Alonzo kulaklarına inanamıyordu. Don Kişot’un deliliklerine aldırmayarak sessiz sedasız yürümeğe devam eti. Adamcağız bu işin sonunun neye varacağını kendi kendine soruyordu. Onun için akşama doğru Kesada köyüne döndükleri vakit geniş bir nefes aldı.</p>
<p class="calibre2">Tam o esnada papaz ile berber, Don Kişot’un şatosunda bir meclis kurmuş bulunuyorlardı.</p>
<p class="calibre2">Hizmetçi ile yeğen onlarla tartışıyorlar ve şikâyet ediyorlardı.</p>
<p class="calibre2">Yeğen:</p>
<p class="calibre2">— Ne geldi acaba benim iyi yürekli amcamın başına? Hizmetçi gözyaşlarını önlüğünün eteklerine silerek:</p>
<p class="calibre2">— Gideli iki gün oldu. Mutlaka bir şey oldu ama, diye dövünüyordu.</p>
<p class="calibre2">Papaz tereddüt içindeydi; iki kadını yatıştırmak için ne söyliyeceğini bilemiyerek eli ile sık sık başını kaşıyordu. Berbere gelince Don Kişotun kitaplarına küfürü basıyordu.</p>
<p class="calibre2">— O yığın yığın ciltler değil midir adamcağızın beynini bozan? Onlan yazanların da, basanların da Allah belâsını versin. Dostumuzu iflâs ettirdikten sonra şimdi de onu büsbütün elimizden alıyorlar.</p>
<p class="calibre2">Yeğen:</p>
<p class="calibre2">— Nerde bulacağız onu? diye inliyordu. Hizmetçi:</p>
<p class="calibre2">— Silâhı ve atı ile beraber gitti. Bir daha geri dönmez. Görmeyeceğiz onu artık, diye içini çekiyordu.</p>
<p class="calibre2">Bu yeis ve matem karsısında papaz hissiz kalamazdı, ikide birde öfkeleniyor, yüzü mosmor oluyordu:</p>
<p class="calibre2">— Yemin ederim ki yarın akşamdan önce hak yerini bulacak, avluya yakacağınız büyük bir ateşte bu kitaplar çatır çatır yanacaklardır. Böylece onlar artık kimseye bir kötülük yapamıyacak hale geleceklerdir.</p>
<p class="calibre2">Berber:</p>
<p class="calibre2">— îyi söylediniz, diye bağırdı. Umumun selâmeti için bu mutlaka lâzımdır.</p>
<p class="calibre2">Onlar böyle konuşurken şatonun kapısında bir gürültü işitildi. Birden bire tanıyamadıkları bir ses avaz avaz haykırdı:</p>
<p class="calibre2">— Gelin kapıyı açın Marki de Mantoue’ya… Size madam Dulcinee de Toboso’nun esiri Mağribî îbni Derrak’ı getiriyor.</p>
<p class="calibre2">Papaz:</p>
<p class="calibre2">— Nedir bu gürültü? diye sordu.</p>
<p class="calibre2">Yeğen pencereden başını uzattı. Amcasının Alonzo’nun katın üstünde yattığını görünce o kadar heyecana düştü ki az kalsın bayılıyordu. Hizmetçi: 15</p>
<p class="softbreak"> </p>
<p class="calibre2">— Geldi, geldi, diye bağırdı. Papaz:</p>
<p class="calibre2">— Allah’a bin şükür, dedi. Berber ilâve etti:</p>
<p class="calibre2">— Halini pek beğenmedim ben.</p>
<p class="calibre2">Kapıyı açtılar ve kahramanımızı kucaklamağa koştular.</p>
<p class="calibre2">O ağır bir sesle:</p>
<p class="calibre2">— Durun bakalım, dedi, atımın münasebetsizliği yüzünden fena halde yaralandım. Sanırım ki aklı başında bir sihirbaz bulup getirmek iyi olacaktır. Beni onun merheminden başka bir şey iyi edemez.</p>
<p class="calibre2">Papaz derin bir göğüs geçirdi:</p>
<p class="calibre2">—Marki ile Mağribîden sonra başımıza bir de sihirbaz çıkıyor.</p>
<p class="calibre2">Berber ilerledi ve Alonzo’nun yardımı ile Don Kişot’u katırdan indirdi ve onu yatağına kadar götürdü. Sonra da, yaralarının yıkanıp sarılması için arkasından zırhını çıkardılar.</p>
<p class="calibre2">Don Kişot onlara:</p>
<p class="calibre2">— Nafile aramayın, dedi, yaralı değilim; sadece biraz örselendim; çünkü bir devler alayı ile çarpışırken atım yere yıkıldı. Fakat yemin ederim ki onlar benden bin beter bir haldeler.</p>
<p class="calibre2">Cesaretim onları kaçırdı. Bu dakikada, tabana kuvvet, kaçmakta olduklarını temin ederimi Papaz, tablo tamamdır, diye içini çekti, işte devler! Ah benim en iyi dostumu bu hale sokan melun kitaplar! Size bu macerayı pahalıya ödeteceğim.</p>
<p class="calibre2">Asilzadenin başına neler geldiğini öğrenmeğe uğraştılar; fakat bütün suallere devlerle muharebe ettiğinden ve onları kaçırdığından başka cevap vermiyordu.</p>
<p class="calibre2">Öyle ki berber artık onun üstüne varmamalarını emretti. Vücudundaki ufak tefek bereleri geçirmek için uykudan iyi ilâç olamazdı.</p>
<p class="whitespace"> </p>
<p class="calibre2"><b class="calibre1">ALTINCI BÖLÜM</b></p>
<p class="calibre2"><b class="calibre1">Don Kişot’un yeni yolculuğu</b></p>
<p class="calibre2">Ertesi sabah Don Kişot’un derin derin uyuduğu sırada papaz ile berber şatoya geldiler ve yeğeninden kitaplığın anahtarını istediler. Kızın bu anahtarı onlara gönül hoşluğu ile vermişti.</p>
<p class="calibre2">Hizmetçi onların işe koyulmuş olduklarını öğrendiği zaman bir şişe kutsal su getirmeğe koştu ve onu papaza teslim etti:</p>
<p class="calibre2">— Buyurun, dedi, duvarlara ve odada ne varsa hepsinin üstüne serpiştirin bu suyu ki, ne kadar şeytan, sihirbaz ve büyücü varsa kaçıp gitsinler ve bir daha geri dönmesinler.</p>
<p class="calibre2">Hizmetçi dışarı çıktığı zaman papaz:</p>
<p class="calibre2">—  Her cilde ayrı ayrı kutsal su serpmeğe kalkarsak bu işi iki günde bitiremeyiz.</p>
<p class="calibre2">— Onların hepsini ortadan kaldırmak için büyük bir ateş yakmaktan iyi iş olmaz.</p>


<h2 class="calibre5">16</h2><p class="calibre2">iki adam bütün kitapları hiç hürmet göstermeden pencereden attılar. Sayıları pek çoktu, meydana getirdikleri yığın dehşet verecek gibi idi.</p>
<p class="calibre2">Hizmetçi:</p>
<p class="calibre2">Ah! diye iç çekti, benim iyi yürekli efendim bu melun kâğıtları almak için bütün parasını verdi; biz şimdi onları yakıyoruz.</p>
<p class="calibre2">Fakat bu saatte yanıp yakılmak para etmezdi; berber avluya indi ve kitaplara ateş verdi.</p>
<p class="calibre2">Alevler evin damlarına çıkıyor ve yeğen, amcasının uykudan uyanarak onları pencereden görmesinden korkuyordu. Çok şükür ki Don Kişot bütün gün uyudu.</p>
<p class="calibre2">Köy halkı birbirlerine soruyordu:</p>
<p class="calibre2">— Bayırın üstünde yanan şey nedir? Şato değil her halde. Gidip görelim mi?</p>
<p class="calibre2">Fakat ne olabileceğini kestiren Pierre Alonzo onları bu düşüncelerinden vazgeçirdi.</p>
<p class="calibre2">Her şey bitince berber bir duvarcı çağırmağa gitti ve kitap odasının kapısını örmesini emretti.</p>
<p class="calibre2">Bu iş o kadar çabuk bitti ki akşam olmadan önce şatonun koridorundan geçen her hangi bir insan bu çıplak duvar arkasında bir oda bulunduğunu söyleyemezdi.</p>
<p class="calibre2">Don Kişot ancak ertesi sabah uykudan uyandı ve böyle olduğu halde de, yatağından çıkınca ayaklan üzerinde durmakta güçlük çekti. Vücudunun her tarafı ayrı ayrı sızlıyordu ve sırtı, görülmesi hoş olmayan mor bir renk bağlamış bulunuyordu.</p>
<p class="calibre2">Ayağa kalktığı zaman ilk işi sevgili şövalye masallarını görmeğe gitmek oldu ve kapıyı, bildiği yerde göremeyince şaşırıp kaldı. Sesini çıkarmadan oradan oraya gidip geliyordu, duvarı eliyle yokluyor, uyuduğu sırada ne geçtiğini, bir kâbusun kurbanı olup olmadığını kendi kendisine soruyordu.</p>
<p class="calibre2">Kapının kayıplara karışmış olduğuna kanaat getirince hizmetçisi ile yeğenini çağırdı ve kitap odasının ne tarafta bulunduğunu sordu.</p>
<p class="calibre2">Papaz ve berberden dersini almış olan hizmetçi:</p>
<p class="calibre2">— Ne odası mösyö, dedi, ne arıyorsunuz orada! Bu evde artık ne kitaplık var ne kitap.</p>
<p class="calibre2">Don Kişot bu işten bir şey arılamıyordu. Yeğeni ilâve etti:</p>
<p class="calibre2">— Hizmetçi doğru söylüyor sevgili amcacığım, şeytan hepsini alıp götürdü.</p>
<p class="calibre2">Hizmetçi:</p>
<p class="calibre2">— Evet, dedi, siz gittikten sonra buraya gelen bir şeytan yahut sihirbaz.</p>
<p class="calibre2">Yeğen Don Kişot’a ağız açtırmadan sözü aldı:</p>
<p class="calibre2">— Öyledir sevgili amcacığım öyledir. Korkunç bir ejderhanın üstüne binmişti. Okuma odanıza girdi. Orada neler yaptığını bilmiyoruz. Fakat az sonra ev duman içinde kaldı.</p>
<p class="calibre2">Hizmetçi:</p>
<p class="calibre2">— Ocağın bacasından uçup gitti, diye tamamladı. Yeğen devam ediyordu:</p>
<p class="calibre2">— Evet, evet… O gittikten sonra buraya gelince biz de sizin gibi duvarı çırılçıplak ve kapıyı kaybolmuş gördük. Ejderhasından inince söylediği sözleri de hatırlıyorum.</p>


<h2 class="calibre5">17</h2><p class="calibre2">Hizmetçi:</p>
<p class="calibre2">— Evet, dedi, ben de hatırlıyorum. Adının Mougnaton olduğunu söyledi.</p>
<p class="calibre2">Don Kişot gamlı ve karanlık bir çehre ile:</p>
<p class="calibre2">—  Hayır, dedi, Mougnaton değil Freston.</p>
<p class="calibre2">Yeğen:</p>
<p class="calibre2">— Freston yahut Friton… Her halde buna benzer bir ad… Bu kitapların sahibine çok hıncı olduğunu ve siz yokken intikam almağa geldiğim söyledi.</p>
<p class="calibre2">Don Kişot ağır ağır mırıldandı:</p>
<p class="calibre2">— Doğru söylemiş. Bu teresin bana kin güttüğüne şüphe yoktur. Çünkü günün birinde kendi dostlarından hain bir şövalyeye rastlayacağımı ve baş başa bir savaşta onu yere sereceğimi biliyor. Bana kızgınlığı bundandır. Fakat iyi bilsin ki, ben kendisinden daha kuvvetli olacağım ve ne kadar korursa korusun ben o melun dostu alt edeceğim.</p>
<p class="calibre2">Papaz ile berber Don Kişot’un, kitap odasının kaybolması işini nasıl karşıladığını öğrendikleri zaman pek memnun oldular. Papaz gülerek:</p>
<p class="calibre2">— Bu sefer mutlaka kendine gelir, dedi, değil mi ki artık kitaplar yok başka şeylerle meşgul olur. Ortaçağın bu çılgınlıklarını unutacak ve aklını başına alacaktır.</p>
<p class="calibre2">Berber “bravo, bravo” diye bağırıyor ve Don Kişot’u iyi etmek için bu kadar iyi bir ilaç bulduğundan kendi kendisini tebrik ediyordu.</p>
<p class="calibre2">Fakat iki adam bu ümitlerinde aldanıyorlardı. Don Kişot gezici şövalyelerin nasibi olan büyük maceraları yaşamak için şatodan ayrılmayı iyice kafasına koymuştu. Kendisine şövalyelik kılıcı kuşatmış olan hanemin nasihatlerinden hiç birini unutmamıştı ve her sabah Sanço Panza’nın evine gidiyordu. Onun bu adamla uzun uzun konuşmaları köylünün karısını iyiden iyiye pirelendirmekte idi, fakat yaradılışta ne kadar meraklı bir kadın olursa olsun iki adamın aralarında neler geçtiğini anlayamıyordu. Don Kişot bu saf adama şövalyelik mesleğinin şan ve şereflerini ballandıra ballandıra anlatmakta idi. İspanya yollarında kendisine arkadaşlık ederse dünyalar onun olacaktı.</p>
<p class="calibre2">— Sanço dostum iyi düşün, diyordu, bir şövalye alayla topraklar, şatolar, adalar fetheder.</p>
<p class="calibre2">Düşün ki adalar yahut eyaletlerden bir tanesini sana emanet edebilirim.</p>
<p class="calibre2">— Güzel söylüyorsunuz ama kanınla çocuklarımdan ayrılmak çiftçilik zanaatımı ve tarlamı bırakmak lazım gelecek sayın şövalyem.</p>
<p class="calibre2">— Toprakla uğraşmağa bu kadar aşık mısın? Bir adayı idare etmek daha kolaydır, gel benimle. Her şeyi kazanabilirsin; hiçbir şeyi kaybetmek yok. Adana yerleştiğin zaman karınla çocuklarını getirmekten kim seni men edebilir?</p>
<p class="calibre2">Böyle bir tasavvur Sanço Panza’ya pek gülümsüyordu; çiftçiliği hiç sevmez ve bu zanaatı, zayıf kollan için pek ağır bulurdu. Sonunda Senyör Kesada’nın parlak vaatlerine dayanamadı ve dediğini kabul etti.</p>
<p class="calibre2">Don Kişot’un gözünde meselenin en zor tarafı halledilmişti. Şimdi iş bir parça para bulmağa kalıyordu. Vakit kaybetmeden bir küçük tarlasını sattı ve bir başkasını rehine koydu. Bu ona 18</p>
<p class="softbreak"> </p>
<p class="calibre2">maceranın ilk masraflarına yetip de artacak hürmetlice bir para getiriyordu. Bir seyis ve para…</p>
<p class="calibre2">Kahramanımızın artık silâhlarını yenilemekten başka eksiği kalmıyordu. O kadar çalışıp çabaladı ki, yakın şato komşularından birini, ilerde geri verilmek üzere, kendine bir miktar silâh vermeğe razı etti. Böyle olunca da yola çıkmağa hazırlanmış bulundu.</p>
<p class="calibre2">Bir sabah gizlice Sanço Panza’yı görmeğe gitti ve onunla hareket gününü ve saatini kararlaştırdı.</p>
<p class="calibre2">— Öbür gün gece yansından sonra kümesin yanına gelip beni bekleyeceksin. Hemen yola çıkacağız.</p>
<p class="calibre2">— Pek güzel Senyör Kesada.</p>
<p class="calibre2">— Adımın Don Kişot olduğunu kaç defa söyleyeceğim sana.</p>
<p class="calibre2">— Doğrudur Senyör. Beni affedin.</p>
<p class="calibre2">— Sakın kimseye, hattâ karına bir şey söyleme.</p>
<p class="calibre2">— Bu sır saklarım Senyör.</p>
<p class="calibre2">— İçine çamaşırlarımı ve merhemlerimi koymak için iki gözlü bir heybe alacaksın.</p>
<p class="calibre2">— Merhemler mi Senyör Don Kişot?</p>
<p class="calibre2">— Evet Sanço dostum. Şunu öğrenmelisin ki şövalyeler hiç bir zaman yaralarını tımar etmek için merhem almadan yola çıkmazlar.</p>
<p class="calibre2">— Yaralarınız mı var Senyör Don Kişot?</p>
<p class="calibre2">— Yok ama olacak. Savaşa başladığım zaman senin de olur; görürsün.</p>
<p class="calibre2">Sanço Panza iri iri gözlerini açıyordu.</p>
<p class="calibre2">— Nasıl? Benim de mi Senyör Şövalye?</p>
<p class="calibre2">— Elbette. Çünkü her gittiğim yere sen de geleceksin benimle beraber, işitiyor musun?</p>
<p class="calibre2">— Evet Senyör Don Kişot peşinizden gelebilmem için eşeğimi almama izin verir misiniz?</p>
<p class="calibre2">Kahramanımız biraz kaygılanmış göründü, çünkü şövalye masallarının hiç birinde eşeğe binmiş seyise rastlamamıştı.</p>
<p class="calibre2">— Öyleyse nasıl yetişirim size… Atınız yavaş yürüdüğü zaman belki ben de size ayak uydururum. Fakat dört nala gidince ne yapacağız?</p>
<p class="calibre2">Don Kişot:</p>
<p class="calibre2">— Pekâlâ al ne yapalım. Fakat ilk fırsatta sana da bir at bulacağım, inan bana.</p>
<p class="calibre2">Köylü:</p>
<p class="calibre2">— Elbette inanırım, dedi, her dediğiniz doğru değil mi?</p>
<p class="calibre2">İki dost, kararlaştırılan saatte buluştular. Sanço’nun evinde olduğu gibi şatoda da herkes uyuyordu. Fakat yine de uzaklaşmakta acele ettiler. Gün ağarırken o kadar yol almış</p>
<p class="calibre2">bulunuyorlardı ki, kimse artık kendilerini yakalayamazdı.</p>
<p class="calibre2">Don Kişot ilk çıkışındaki yolu tutturmuştu; seyisi ile eşyasını taşıyan eşek yanında yürüyordu.</p>


<h2 class="calibre5">19</h2><p class="calibre2">Sanço Panza, bu maceraya canı sıkılmış görünmek şöyle dursun valisi olacağı adayı görmek için sabırsızlanıyor ve tatlı hayallere kapılıyordu. Bununla beraber öyle bir zaman geldi ki, hayal ona kifayet etmedi ve efendisinin dilini çözmeyi kararlaştırdı:</p>
<p class="calibre2">— Senyör Şövalye, dedi, bana vadettiğiniz adayı unutmayacaksınız ya?</p>
<p class="calibre2">Don Kişot cevap verdi:</p>
<p class="calibre2">— Sanço dostum; benim sözümden şüphe mi ediyorsun? Şunu bil ki benim okuduğum kitaplar gezici şövalyelerin, zaptettikleri topraklan seyislerine verdiklerini yazarlar. Bunun için ben ada diyorsam bu bir krallık ülkesi de olabilir. Bana güvenebilirsin dostum. Sekiz güne kadar bir krallık kazanacağım ve sana elimle taç giydirmek durumuna geleceğim. Buna asla hayret etme. Sana söylediğim gibi böyle şeyler, gezici şövalyeler için, çok kere olağan işlerdendir.</p>
<p class="calibre2">Sanço:</p>
<p class="calibre2">— Şu halde sizin yapabileceğiniz bir mucize ile ben kral olursam karım Jeanne Cuttieres kıraliçe, çocuklarımız da veliaht falan olacaklar.</p>
<p class="calibre2">— Ona ne şüphe!</p>
<p class="calibre2">—  Benim biraz şüphem var. Siz benim karımı pek az tanıyorsunuz Senyör şövalye. Ben bir adayı bir krallıktan daha fazla isterim. Fakat siz nasıl münasip görürseniz öyle olur.</p>
<p class="calibre2">— En iyisi Allah’a havale et bu meseleyi Sanço dostum. Hangisi hakkında hayırlı ise öyle olsun, inan bana.</p>
<p class="calibre2">— Ona ne şüphe Senyör Don Kişot. Tekrar ediyorum ki size emniyetim var. Çünkü siz iyi bir efendisiniz.  Benim için bir adanın mı, yoksa bir krallığın mı daha iyi olacağını elbette benden iyi bilirsiniz.</p>
<p class="calibre2">İki dostumuz böylece konuşup dertleşerek gitgide köylerinden uzaklaşıyorlar ve güneş, göğün tepesinden onların yürüyüşlerini seyrederek kahkahadan kınlıyordu.</p>
<p class="whitespace"> </p>
<p class="calibre2"><b class="calibre1">YEDİNCİ BÖLÜM</b></p>
<p class="calibre2"><b class="calibre1">Yel değirmenleri ile savaş</b></p>
<p class="calibre2">Günün ortasına doğru Don Kişot ile Sanço Panza epeyce uzaklara gitmiş bulunuyorlardı. O</p>
<p class="calibre2">kadar uzaklara ki ikisi de artık köylerini akıllarına getirmiyorlardı. Köylü için bu yolculuk çok yorucu idi. On iki saat kırların içinde eşekle gitmek değme babayiğidin harcı değildi. Don Kişot’un hiç durmağa niyeti yok mu idi?</p>
<p class="calibre2">Az sonra Şövalye uzakta otuz kadar yel değirmeni gördü ve sevinçle bağırdı:</p>
<p class="calibre2">— Sanço dostum; talih bize dilediğimizden fazla gülümsüyor. Karşıdan bizim gelişimize bakan şu devler alayına bak. Onlarla savaşmak Tanrı yolunda gaza etmektir. Onların sırtlarını yere getirdiğim zaman varlarına yoklarına el koyarak zengin olacağız.</p>
<p class="calibre2">Sanço’nun gözleri yerinden fırlamış:</p>


<h2 class="calibre5">20</h2><p class="calibre2">— Devler mi Senyör Şövalye, dedi, nerede görüyorsunuz devleri!</p>
<p class="calibre2">Adamcağızın yüreği pek rahat değildi. Devlerle yapılacak bir savaşın nasıl biteceğini evvelden kestirmek mümkün müdür?</p>
<p class="calibre2">Don Kişot içini çekti:</p>
<p class="calibre2">— Dostum Sanço! Nasıl oluyor da görmüyorsun onları! Bak hep birden ayağa kalkmışlar, bizi tehdit ediyorlar. Yolumuzu kesmek için bütün ufku tutmuşlar.</p>
<p class="calibre2">Sanço Panza cevap verdi:</p>
<p class="calibre2">— Aman Efendimiz, sizin gördüğünüz dev alayı değil kendi halinde değirmenlerdir, kollan sandığınız şeyler de onların kanatlandır.</p>
<p class="calibre2">Şövalye ekşi bir sesle:</p>
<p class="calibre2">— Sus dostum, dedi, sen bir şey anlamıyorsun. Ben dev dedim mi dev olduklarına inanmalısın onların. Sen onlarla savaşmaktan korkuyorsan eşeğinden iner, duaya başlarsın.</p>
<p class="calibre2">Prenses Dulcinee yardımcım olsun benim; çünkü vakit geçirmeden ben onların canını alacağım.</p>
<p class="calibre2">Köylü nafile yere etrafına bakmıyordu. Ona göre bunlar yel değirmenlerinden başka bir şey değillerdi ve bir parça rüzgâr çıkmış olduğu için hep birden kanatlarını döndürmeğe başlamışlardı.</p>
<p class="calibre2">Don Kişot:</p>
<p class="calibre2">— Bak bak diyordu, nasıl savaşa hazırlanıyorlar. Birden bire atını mahmuzlayarak en yakındaki değirmene saldırdı.</p>
<p class="calibre2">Sanço:</p>
<p class="calibre2">— Aman Efendimiz, geri dönün Allah aşkına, diye bağırıyordu.</p>
<p class="calibre2">Fakat Don Kişot onun haykırışlarını işitmiyor, naralar atarak değirmenlere yaklaşıyordu.</p>
<p class="calibre2">— Kaçmaya uğraşmayın alçaklar, namussuz korkaklar, yer yüzünü vücutları ile pisleten iğrenç mahluklar !</p>
<p class="calibre2">Bir tek şövalye sizinle savaşacak ve şimdiden tezi yok hepinizin leşini yere serecek.</p>
<p class="calibre2">Yel değirmenleri rüzgâr içinde, dönüşlerini hızlandırıyorlar ve Don Kişot’un öfkesini arttırıyorlardı.</p>
<p class="calibre2">— Haydutlar!  Ellerinizde  kılıçlarınızı  çevirmeniz hiç bir şeye yaramaz. Sizden korkan yok.</p>
<p class="calibre2">Şimdi kafalarınızı uçuracağım. Kaçmayın, bekleyin beni!</p>
<p class="calibre2">Sonra canını Dulcinee de Toboso’ya emanet etti:</p>
<p class="calibre2">— Yetişin imdadıma Prenses; çünkü Şövalyeniz tehlike içindedir. Sizin şan ve şerefiniz adına bu namussuzların hepsini yer yüzünden kaldıracak.</p>
<p class="calibre2">Tepeden tırnağa zırhına bürünmüş, sol eli ile sımsıkı mızrağını kavramış olduğu halde, dört nala, birinci değirmenin yanına vardı. Var kuvveti ile kanatlardan birine saldırdı ve bir anda onun iplerine takıldı. Rossinante yandaki tarlanın içine fırlamıştı. Biçâre şövalye, vücudunu 21</p>
<p class="softbreak"> </p>
<p class="calibre2">bu kanada o kadar kuvvetle kaptırmıştı ki, vaktinde kendini kurtaramadı ve onunla beraber göğe doğru bir uçuş yaptı. Kendini baş aşağı, tepede gördüğü zaman dehşete kapıldı ve bütün kuvvetiyle iplere yapıştı. Tekrar yere iniyordu. Baş dönmesinden midesi bulanmış bir hal de bir ikinci sefer göğe uçtu. Kanat çatırdıyor, fakat rüzgârın hızı ile yoluna devamdan geri kalmıyordu.</p>
<p class="calibre2">Bu manzarayı uzaktan gören Sanço mümkün olduğu kadar süratle koştu.</p>
<p class="calibre2">— Şövalye Efendimiz, ben demedim mi size? Bakın nerelere tünediniz. Ben şimdi ne yapayım da sizi kurtarayım. Hey değirmenci efendi, durdur şu makinayı Allah’ını seversen.</p>
<p class="calibre2">Değirmenci olacak herif işitmiyor musun?</p>
<p class="calibre2">Don Kişot o esnada seyahatine devam ederek kanatla beraber çıkıp iniyor ve aşağıya fırlayarak kafasını parçalamak korkusu ile bir tek hareket yapmağa cesaret edemiyordu.</p>
<p class="calibre2">En sonra değirmenci, penceresinden kafasını çıkardı ve manzarayı çok tuhaf bularak kahkahalar atmağa başladı. Kendisini değirmenin kanadı içine atmış olan bu deli kimdi?</p>
<p class="calibre2">Sanço bağırıyordu:</p>
<p class="calibre2">— Hay Allah cezanı versin. Durdur şu makineyi. Efendimin ne halde olduğunu gözün görmüyor mu?</p>
<p class="calibre2">Fena adam olmayan değirmenci, değirmeni durdurmağa razı oldu ve çok geçmeden kanatlar hareketsiz kaldılar. Bir an sonra da sadık seyis efendisini kurtardı ve çimenlerin üstüne uzatarak içini çekti:</p>
<p class="calibre2">— Gördünüz ya Efendimiz. Hakkım yok muymuş? Şövalye:</p>
<p class="calibre2">— Kes sesini, dedi, bilirsin ki asil Şövalye savaşları sanatına senin aklın ermez. Ben karşımda devler gördüğümü pekâlâ biliyorum.</p>
<p class="calibre2">— Bunlar değirmendir Senyör Şövalye.</p>
<p class="calibre2">— Ben ne söylediğimi biliyorum. Bunlar sahiden değirmen iseler demek ki, benim fenalığımı isteyen sihirbaz Freston devleri değirmene çevirmiştir: onları vereceğim cezadan kurtarmak için. Freston edepsizin biridir, ilk önce kitaplarımla okuma odamı elimden aldı. Şimdi de düşmanlarımı koruyor. Kendisini ve melun soyunu kahredeceğim gün elbette gelecek. Sanço:</p>
<p class="calibre2">— Ne diyeyim. Allah yardımcınız olsun, diye içini çekti.</p>
<p class="calibre2">Sonra Don Kişot’u ayağa kaldırdı, omzunu fena halde çarpmış ve örselemiş olan Rossinante’ın eyerini düzeltti ve efendisini ata bindirdi.</p>
<p class="calibre2">Değirmenci penceresinden gülmekte devam ediyordu. Değirmeni tekrar işletmişti; iki arkadaşın uzaklaşmalarını seyrediyordu.</p>
<p class="calibre2">Sanço:</p>
<p class="calibre2">— Şimdi nereye gidiyoruz? diye sordu. Don Kişot:</p>
<p class="calibre2">— Lapice limanı yolunu takip ediyoruz, dedi, burada bir çok maceralara tesadüf edeceğimize şüphe yoktur, inan bana.</p>
<p class="calibre2">— Belki bizim adayı da buluruz değil mi?</p>


<h2 class="calibre5">22</h2><p class="calibre2">— Ona hiç şüphe yok.</p>
<p class="calibre2">Sanço efendisinin peşinden giderken şiddetli bir açlık hissediyordu. Buna uzun zaman dayanamadı ve Don Kişot’a sordu:</p>
<p class="calibre2">— Yemek saati gelmedi mi Efendimiz? Şövalye cevap verdi:</p>
<p class="calibre2">— Benim iştahım yok. Sen istersen ye.</p>
<p class="calibre2">Don Kişot’un bu sözü tekrar etmesine gerek kalmadı . Sanço eşeğinin üzerinde, olabildiğince uygun bir vaziyet aldı, heybesinden yiyecekler çıkararak bir yandan yemeğe bir yandan yürümeğe başladı. Ara sıra elindeki su kabağını dudaklarına götürüyor ve o kadar keyifle içiyordu ki, her görenin ağzı sulandırabilirdi. Sanço karnını doyurduktan sonra çok ferahladı ve maceracılık zanaatı için yeniden heyecan duymağa başladı.</p>
<p class="calibre2">Köylü öğleden akşama kadar efendisini büyük bir gayretle takip etti. Şövalye ancak ortalık kararırken mola vermeğe razı oldu. Durmadan Dulcinee de Toboso’yu düşünüyor ve derin derin göğüs geçiriyordu. Okuduğu şövalye masallarından parçalar hatırlıyor ve yanında yatan arkadaşını uyandırmadan onları yavaş yavaş okuyordu.</p>
<p class="calibre2">Sabah olduğu zaman Don Kişot, seyisini uykudan uyandırmak için avaz avaz bağırmağa ve olanca kuvvetiyle onu sallayıp sarsmağa mecbur oldu.</p>
<p class="calibre2">Köylü ilk önce kendisini evdeki yatağında bulmadığına şaşmış göründü, gözlerim iri iri açarak etrafına baktı.</p>
<p class="calibre2">Don Kişot ona:</p>
<p class="calibre2">— Söyle bakalım Sanço dostum, dedi, sen nerelere gittin ki etrafını tanımıyor görünüyorsun.</p>
<p class="calibre2">— Ah Senyör Şövalye. Adama gittim ve oralardan pek hoşlandım.</p>
<p class="calibre2">Şövalye neşe ile:</p>
<p class="calibre2">— O da olacak yakında, dedi. Şimdi davran da yola çıkalım. Yeni maceralarla karşılaşmak için pek sabırsızlanıyorum.</p>
<p class="calibre2">Biraz sonra Lapice limanına vardılar ve Don Kişot atından indi. Yine neşe ile Sanço’ya:</p>
<p class="calibre2">— Sanço dostum, dedi, maceraların en güzeline burada rastlayacağız. Yalnız şimdiden haber vermeliyim sana. Şövalyelerle dövüştüğüm zaman beni en büyük tehlike içinde görsen bile elini kılıcına götürmekten sakın.</p>
<p class="calibre2">— Bunun için benden emin olabilirsiniz Senyör Şövalye. Size itaat edeceğim. Ben zaten yaradılıştan barışı pek seven bir adamım, rahat ve huzurumdan başka bir şeye aldırış etmem.</p>
<p class="calibre2">— Gayet iyi edersin. Fakat ayak takımının hücumuna uğrarsam yardım edebilirsin. Buna müsaade vardır. Fakat ahlâksız bir seyis sana çatacak olursa…</p>
<p class="calibre2">— Onu düşünmeyin Senyör. Ben kendimi korumasını bilirim.</p>
<p class="calibre2">— Bir saniye şüphe etmem bundan Sanço dostum. Senin yaradılıştan ne kadar kahraman bir adam olduğunu biliyorum. Fakat sakın ola ki bir şövalyeye karşı kılıç çekmeyesin. Bana yardım için yapabileceğin tek şey benim düşmanlarımı yenmeme dua etmekten ibarettir.</p>


<h2 class="calibre5">23</h2><p class="calibre2">— Yemin ederim ki, bundan asla geri durmayacağım sevgili Efendini. Sizin için lazım gelen bütün duaları okurum.</p>
<p class="calibre2">O esnada bir çayırlığa vardılar. Otlar taze idi. Bir dere o kadar neşe ile akıyordu ki, Don Kişot bir mola vermeğe razı oldu. Sanço sevincinden uçuyordu. Bu duruştan faydalanarak heybeyi bir sefer daha ziyaret etti ve içinden çıkardığı yiyecekleri pek fazla teşrifata lüzum görmeden efendisiyle paylaştı.</p>
<p class="calibre2">Köylü, Rossinante ile eşeği bağlamağa lüzum görmemişti. Onları o kadar yumuşak huylu biliyordu ki, pek uzağa gitmelerinden korkmuyordu.</p>
<p class="calibre2">Kahramanlarımız kendilerini bu ziyafete öylesine vermişlerdi ki, yirmi kadar katırcının, Rossinante’ın eyerini ve eşeğin yüklerini aşırmağa kalkmış olduklarını pek çabuk farketmediler. Don Kişot bağırdı:</p>
<p class="calibre2">— Dostum Sanço. Anladığıma göre bu adamlar asil şövalyeler değil, ayak takımı rezil ve serseri heriflerdir. Hayvanlarımıza el dokundurmak suretiyle bize ettikleri hakaretin öcünü almama yardım edebilirsin.</p>
<p class="calibre2">Sanço:</p>
<p class="calibre2">— Aman efendim, biz bu heriflerle nasıl başa çıkabiliriz. Onlar yirmi kişi, biz iki. Kendimizi param parça ettireceğiz.</p>
<p class="calibre2">Şövalye:</p>
<p class="calibre2">— Hiç korkma, dedi, ben tek başıma onların yüz tanesine bedelim, inan buna.</p>
<p class="calibre2">Don Kişot hemen kılıcını çekti ve katırcıların üzerine atıldı. Sanço da içini çekerek aynı şeyi yaptı ve cesaretle kalabalığın içine atıldı.</p>
<p class="calibre2">Hiç şüphesiz Don Kişot’un ilk vuruşu başarılı oldu ve düşmanlardan birini savaş dışı etti.</p>
<p class="calibre2">Fakat ötekiler kılıçlarına yapıştılar ve o kadar iyi iş gördüler ki, savaş çabucak sona erdi.</p>
<p class="calibre2">Sanço hemencecik yere yuvarlanmış, Don Kişot’un cesareti ise onu daha iyi bir akıbetten kurtaramamıştı. O da çayırların üzerine ve Rossinante’in ayakları dibine sırtüstü uzandı.</p>
<p class="calibre2">Katırcılar bunu görünce, bir yerden ansızın yardım gelmesinden korktular ve daha fazla durmadan katırlarını sürüp gittiler.</p>
<p class="calibre2">İlk kendine gelen Sanço oldu. Acı acı inlemeğe başladı ve sürüne sürüne, ölmüş sandığı Don Kişot’un yanına gitti:</p>
<p class="calibre2">— Ah Senyör Don Kişot, ah benim efendim!.. Bakın ne hallere geldik siz de, ben de…</p>
<p class="calibre2">Don Kişot da kendine geldi ve gözlerini açtı.</p>
<p class="calibre2">— Ah Efendimiz! Siz ölmediniz ya! Şövalye şikâyetli bir sesle:</p>
<p class="calibre2">— Pek zannetmiyorum, dedi.</p>
<p class="calibre2">— Söyleyin bana Senyör. Fierâbras dediğiniz ve hassalarını bana sık sık methettiğiniz o içkiden bir iki yudum içebilir miyim? O belki yaralar kadar kırık kemiklere de iyi gelir.</p>
<p class="calibre2">Don Kişot:</p>
<p class="calibre2">— Dostum Sanço! Yanımda olaydı hemen verirdim.</p>


<h2 class="calibre5">24</h2><p class="calibre2">— Hiç yok mu Senyör?</p>
<p class="calibre2">— Hayır zavallı Sançocuğum. Fakat yemin ederim ki, iki güne varmaz bir çamçak dolusu gelecek o içkiden.</p>
<p class="calibre2">— iki güne kadar ayağa kalkabileceğimizi sanıyor musunuz Senyör?</p>
<p class="calibre2">— Doğrusunu istersen kendimi pek kırılıp dökülmüş hissediyorum. Fakat kabahat bende. Ben böyle ayak takımı aşağılık heriflerle dövüşe kalkacak adam değildim. Bana yalnız silâhlı şövalyelerle savaşmayı emreden Şövalyelik kanunlarına riayetsizlik ettim. Bunun için talih bize güler yüz göstermedi.</p>
<p class="calibre2">— Keşke bu kanunu kavgaya girişmeden önce hatırlamış olsaydınız.</p>
<p class="calibre2">— Fakat sana haber vereyim ki, böyle hallerde kavgaya girmek bana değil sana düşer. Ben şövalyelerle dövüşürüm, sen baldırı çıplaklarla. Bundan sonra böyle insanlarla karşılaşacak olursak benden iş bekleme. Onlarla boğuşmak senin işindir. Olurda, o sırada bir şövalye onların yardımına gelecek olursa, sana yemin ederim ki, onu dünyaya geldiğine pişman ederim.</p>
<p class="calibre2">Fakat aşağılık hırsızlarla boğuşmak senin vazifendir. Sanço Panza içini çekti:</p>
<p class="calibre2">— Pek acele etmeyin Senyör. Benim yalnız ayak takımı ile de dövüşmeğe meraklı olduğumu sanır mısınız? Ben kavgaları ve tartışmaları hiç sevmem. Sonra Tanrı bize gördüğümüz hakaretleri affetmeyi emretmemiş midir? Ben kendi hesabıma bana edilen ve edilecek olan hakaretleri affetmeye razıyım.</p>
<p class="calibre2">— Çok asil bir şey olan gezici şövalye mesleğini pek iyi anlamıyorsun da ondan. Konuşmağa halim olaydı sana bunu uzun uzadıya anlatırdım. Fakat şunu bilmelisin ki, okuduğum şövalye kitaplarında başarıya ermeden önce bir takım talihsizliklere uğramamış tek bir şövalye yoktur.</p>
<p class="calibre2">Sana en aşağı yirmi misal gösterebilirim.</p>
<p class="calibre2">— Size ben kolayca inanırım Senyör Don Kişot.</p>
<p class="calibre2">— Fazla konuştuk dostum Sanço. Rossinante’in ne halde olduğunu görsek daha iyi olur.</p>
<p class="calibre2">— O zavallı hayvan da maceradan payını almıştır. Bakın ne kadar hasta. Hem niçin olmasın.</p>
<p class="calibre2">O sizden ve benden daha az şövalyedir? Bana parmak ısırtan şey eşeğimin bir kılma zarar gelmemiş olmasıdır. Eşeğim, karşımızda, mükemmel bir ziyafet yemeği yemiş gibi dipdiri ve keyiflidir.</p>
<p class="calibre2">— Tanrının inayetine dikkat et. Hiçbir felâket yoktur ki insana çıkacak bir kapı bırakmamış</p>
<p class="calibre2">olsun. Eşeğin işimize yarayacak. Hiç şüphe yok ki, bir şövalye için eşeğe binmek büyük şeref sayılmaz. Fakat bir yerde okuduğumu hatırlıyorum ki, Baküs’ün  sütbabası olan ihtiyar Silene güzel bir eşeğe binmişti. Demek ki biz de şerefimizden pek fazla bir şey kaybetmeden aynı şeyi yapabiliriz.</p>
<p class="calibre2">Sanço cevap verdi:</p>
<p class="calibre2">— Eşeğimin üstünde oturabilirseniz çok mükemmel olur. Fakat sanırım ki, orada bir büyük un çuvalına benzeyeceksiniz.</p>
<p class="calibre2">— Yetişir sevgili dostum. Şimdi sen ayağa kalkmağa gayret et ve beni eşeğine bindir. Bu uğursuz yerde daha fazla kalmamız hayırlı olmaz.</p>


<h2 class="calibre5">25</h2><p class="calibre2">Sanço zor sıkı ayağa kalktı. Fakat bir ok yayı gibi iki büklüm duruyor ve bir türlü belini doğrultamıyordu. Eşeğim çağırdı ve o kadar gayret sarfetti ki nihayet efendisini onun sırtına yüklemeğe muvaffak oldu. Sonra atı yerinden kaldırarak eşeğin kuyruğuna bağladı ve kendisi yine o iki büklüm vaziyette durmadan inleyip şikâyet ederek yola düştü.</p>
<p class="calibre2">Sanço akşama kadar yürüdü ve ancak gün batarken karşıda bir han gördü. Bu manzara ona bir parça cesaret verdi.</p>
<p class="calibre2">— Efendimiz, karşımda çok güzel manzaralı bir ev görüyorum. Uyanın da bunun sahiden bir han olup olmadığını söyleyin.</p>
<p class="calibre2">Don Kişot gözlerinden birini açtı; fakat binayı görür görmez bunun bir şato olduğunu ve Sanço’nun hiç bir şeyden anlamadığını söyledi.</p>
<p class="calibre2">Seyis mırıldandı:</p>
<p class="calibre2">— Şato olmuş, han olmuş, benim için ikisi de bir. Her halde az çok yardım göreceğimiz bir yer burası. Bize lazım olan da bu değil mi?</p>
<p class="calibre2">— Dur Sanço, rica ederim. Nöbetçiler tarafından ilan edilmeden bir kaleye girilemez.</p>
<p class="calibre2">Onlardan birinin boru çalmasını ve köprüyü indirmesini bekle.</p>
<p class="calibre2">— Sevgili Efendim. Siz uyuyordunuz da boruyu ondan işitmediniz. Köprünün indirildiğim ve kapının açıldığını gözümle gördüm. Bizim için avluya girmekten başka yapılacak iş</p>
<p class="calibre2">kalmamıştır.</p>
<p class="calibre2">Köylü daha fazla tartışmak istemediği için böyle konuşuyor ve Don Kişot’un, kendisine hak verilirse memnun olacağım biliyordu.</p>
<p class="whitespace"> </p>
<p class="calibre2"><b class="calibre1">SEKİZİNCİ BÖLÜM</b></p>
<p class="calibre2"><b class="calibre1">Don Kişot’un handa başına gelenler </b></p>
<p class="softbreak"> </p>
<p class="calibre2">Hancı kahramanlarımızın bu halde içeri girdiklerim görünce gözlerini iri iri açtı:</p>
<p class="calibre2">— Bu ne hal böyle? Ne geldi başınıza zavallı adamlar?</p>
<p class="calibre2">Sanço Panza katırcılardan dayak yediklerini söylemek istemiyordu. Onun için hayalinden bir sebep uydurdu.</p>
<p class="calibre2">— Eşeğimin sırtında gördüğünüz asil Şövalye Don Kişot bir dağdan düşerek kemiklerini kırdı. Ona çok ihtimam göstermenizi isterim.</p>
<p class="calibre2">Hancının karısı, kızı ve üç ayak boyunda miniminicik bir Avusturyalı hizmetçi koşup gelmişti. Don Kişot’u görünce acıdı ve yaralarını kendi eliyle sarmak istediğini söyledi.</p>
<p class="calibre2">Uç kadın şövalyeyi pek fena bir yatağa yatırdılar ve vücudunu tepeden tırnağa muşamba sargılara sardılar.</p>
<p class="calibre2">Hancı kadın:</p>


<h2 class="calibre5">26</h2><p class="calibre2">— Çok garip şey, diyordu, bu yaralar düşme yarasından ziyade dayak yarasına benziyor, insanın öyle diyeceği geliyor ki…</p>
<p class="calibre2">Sanço onun sözünü keserek:</p>
<p class="calibre2">— Yok, yok, dedi, size söyleyeyim ki, efendimin, üstünden yuvarlandığı kayanın sivri sivri yerleri vardı; her biri vücudunda ayrı bir iz bıraktı.</p>
<p class="calibre2">Sonra kendi kasıklarını uğuşturarak ilâve etti:</p>
<p class="calibre2">— Bir parça sargı bezi alıkoyar mısınız madam. Onları da ben kullanacağım.</p>
<p class="calibre2">Kadın hayret etti:</p>
<p class="calibre2">— Nasıl, siz de mi düştünüz?</p>
<p class="calibre2">Sanço Panza cevap verdi:</p>
<p class="calibre2">— Hayır madam. Yalnız efendimin düştüğünü görünce öyle korktum ki, vücuduma yüz sopa vurmuşlar gibi bir hal oldu.</p>
<p class="calibre2">Kadın:</p>
<p class="calibre2">— Çok garip şey bu, diye mırıldandı, fakat değil mi ki öyle oldu, size de bir kaç iyi parça saklarım.</p>
<p class="calibre2">O esnada küçük hizmetçi:</p>
<p class="calibre2">— Efendiniz ne iş yapar, diye sordu. Sanço Panza azametli bir tavırla:</p>
<p class="calibre2">— Gezici şövalye, dedi.</p>
<p class="calibre2">— Öyle mi? Peki gezici şövalye nedir? Seyis hayret etti:</p>
<p class="calibre2">— Nasıl? Yaşınız pek küçük ki, gezici şövalyenin ne olduğunu bilmiyorsunuz? O öyle bir adamdır ki, her zaman olağanüstü maceralarla karşılaşır… Dayak yemek olsun, krallık ülkeleri ve adalar fethedip sonradan seyisine hediye etmek olsun…</p>
<p class="calibre2">Don Kişot bu konuşmayı memnun memnun dinlemişti. Kendi düşüncesini söylemek zamanının gelmiş olduğunu gördü ve nazik bir tavırla hancı kadının elini tutarak:</p>
<p class="calibre2">— Benim güzel ve asil hanımım, dedi, beni şatonuza kabul etmenizin, sizin için nasıl bir bahtiyarlık olduğunu tasavvur edemezsiniz. Kendimi daha fazla övmek istemem; çünkü böyle bir şey yakışık almaz; fakat benim kim olduğumu size sadık seyisim anlatsın. Yalnız şu kadarını söylemeliyim ki yüz yıl yaşasam benim için yaptıklarınızı ve felâket günümde bana nasıl yardım ettiğinizi unutmayacağım. Gönlümü dünyanın en büyük andlan ile çok yüksek bir kadının aşkına bağlamış bulunmasaydım, yemin ederim ki hürriyetimi sizin kızınızın güzelliklerine, gönül hoşnutluğu ile feda ederdim.</p>
<p class="calibre2">Don Kişot bu sözleri söylerken otelcinin kızına bakmakta idi, çünkü o çok sevimli ve son derece şefkatli görünüyordu. Fakat pek kolay anlaşılır ki, ne hancı kadın, ne kızı, ne hatta hizmetçi Maritorne bu nutkun tek kelimesini anlamamışlardı. Onlar için şövalye adeta Çince konuşuyor gibi bir şeydi. Kadınlar bu sözlerin bir takım iltifat kelimeleri olacağını düşündüler ve kahramanımıza candan teşekkür ederek dışarı çıktılar.</p>


<h2 class="calibre5">27</h2><p class="calibre2">Sanço Panza’yı çok sevimli buluyor görünen Maritorne, biçare seyisin yaralarını özene bezene sardı ve bu işi öyle ustalıkla yaptı ki adamcağız felâketi içinde epeyce rahatlık duydu.</p>
<p class="calibre2">Ertesi sabah erkenden Sanço han sahibini görmeğe gitti:</p>
<p class="calibre2">— Mösyö, dedi, lütfen bana biber, şarap, tuz ve zeytinyağı verin. Sayın efendim istiyor.</p>
<p class="calibre2">Hancı hayretle gözlerini açarak:</p>
<p class="calibre2">— Bunlarla ne yapacaksınız, dedi.</p>
<p class="calibre2">— Bunlarla öyle bir içki yapacağız ki, bir kaç damlası bütün acı ve ağrılarımızı dindirmeğe yetecek.</p>
<p class="calibre2">Hancı gülmeğe başladı. Böyle bir ilâcın hassasına asla inanmıyordu; fakat kendinden istenen şeyleri arayıp buldu ve Sanço’ya teslim etti.</p>
<p class="calibre2">Don Kişot bu maddelerin hemen bir kap içinde kaynatılmasını emretti, ilaç kaynayıp biraz soğuttuktan sonra hemen içmek istedi. Bir büyük bardak dolusu ilacı ağzına dikip içti. Fakat ilaç midesine iner inmez kusmağa başladı; öyle ki, içinde hiç bir şey kalmadı. Aradan epeyce zaman geçtiği halde o kadar öğürüyordu ki, ölmek üzere olduğu sanılabilirdi. Sonra ağır bir uykuya daldı. Uyandığı zaman kendisini, hiç bir şey olmamış gibi iyi hissettiğini söyledi.</p>
<p class="calibre2">Sanço Panza bu iyileşmeyi bir mucize gibi gördü ve ilaçtan kendisinin de bir parça içmesine izin vermesini Don Kişot’tan, büyük bir hulûs ile rica etti; çünkü vücudunun her tarafı hâlâ ağrılar, sızılar içindeydi.</p>
<p class="calibre2">Don Kişot:</p>
<p class="softbreak"> </p>
<p class="calibre2">— İç sadık dostum dedi, inşallah bu ilâç benim gibi sana da iyi gelir. Bak ne kadar rahat edeceksin.</p>
<p class="calibre2">Köylü bu tavsiyeyi ikinci defa tekrar ettirmedi. Hemen kabı yakaladı ve ilacın geri kalan kısmını bir solukta içti.</p>
<p class="calibre2">Don Kişot:</p>
<p class="calibre2">— İyi oldu, dedi, fakat yüzünü o kadar buruşturmamalısın. Nasıl kendini daha iyi hissediyor musun?</p>
<p class="calibre2">Sanço cevap vermedi. Midesi her halde efendisininkinden daha kuvvetli idi, çünkü bir damlasını çıkarmadı. Ondan yalnız şiddetli bir ter boşandı ve öleceğini zannettiren sıkıntılar duymağa başladı, içini çekerek:</p>
<p class="calibre2">— Allah’ım, ben zehirlendim, diyordu, ne halt etmeğe içtim bu ilacı! Ah benim sevgili Jeanne Cutiene’im, beni artık görmeyeceksin. Hiç olmazsa çıkarabileydim.</p>
<p class="calibre2">Sanço kusmak için kendini şiddetle zorluyordu. Sonunda buna muvaffak oldu, fakat kendini daha iyi hissetmedi. Karnının içinde ateşler yanıyor, kendini hangi evliyaya emanet edeceğini bilemiyordu.</p>
<p class="calibre2">— Ah uğursuz ilaç, beni tatlı canımdan edeceksin. Bunu kim icat ettiyse ettiğini bulsun.</p>
<p class="calibre2">Efendisi ona sordu:</p>


<h2 class="calibre5">28</h2><p class="calibre2">— Kim zorladı seni! Bahse girerim ki bu ilaç şövalyelere iyi gelir. Senin gibi seyis bozuntularına değil!</p>
<p class="calibre2">— Öyleyse ne diye içirdiniz bana Senyör? Bunu bana sonradan haber vermeniz kaç para eder; ölüyorum ben. Ah, ah, ah. hâlâ ölmedim mi acaba!</p>
<p class="calibre2">O esnada öyle kusmalar geldi ki, yanında bulunanlar onu can veriyor sandılar. Bununla beraber bir zaman sonra kendine gelir gibi oldu ve bir kaç saat geçince o da hiç bir şey hissetmedi. Fakat öyle kırılıp dökülmüş bir haldeydi ki, bir adım atamıyordu.</p>
<p class="calibre2">Yeniden canlanmış ve neşesi yerine gelmiş olan Don Kişot:</p>
<p class="calibre2">—  Haydi bir gayret, dedi, iyi oldu bu iş. Hemen yola çıkmalıyız. Cesaret Sanço dostum.</p>
<p class="calibre2">Adanı düşün.</p>
<p class="calibre2">— Düşünüyorum Senyör. Aklım fikrim onda; bir ayak önce varmak isterim o adaya. Fakat bugün peşinizden gelmeme imkân yok.</p>
<p class="calibre2">Don Kişot:</p>
<p class="calibre2">— Gelirsin gelirsin dedi, korkma.</p>
<p class="calibre2">Don Kişot Rossinante’i kendi eyerlediği gibi eşeğin semerini de sırtına vurdu. Sonra seyisini eşeğe bindirdi, kendi de atma binerek hanın avlusuna çıktı.</p>
<p class="calibre2">Hancı:</p>
<p class="calibre2">— Ne Mösyö, dedi, yolculuk mu var? Don Kişot cevap verdi:</p>
<p class="calibre2">— Senyör, gösterdiğiniz misafirperverliğe ve ilginize teşekkür ederim. Ne bahtiyarlık ki, yaralarım iyileşti. Bunu size borçluyum. Hiç unutmayacağıma emin olun.</p>
<p class="calibre2">— Ona ne şüphe Mösyö, fakat…</p>
<p class="calibre2">Şövalye azametli bir eda ile hancının sözünü kesti:</p>
<p class="calibre2">— Ben bir nankör olmak istemem Senyör. Onun için düşmanlarının isimlerini bana söyleyin.</p>
<p class="calibre2">Onlara meydan okumak ve hepsini yere sermek suretiyle size yapmış oldukları hakaret ve kötülüklerin öcünü alacak ve sizi minnettar bırakacağım.</p>
<p class="calibre2">Adamcağız hayretle:</p>
<p class="calibre2">— Ne söylüyorsunuz, dedi. Benim öç aldırmağa ihtiyacım yok. Biri bir münasebetsizlik yapıp canımı sıktı mı ben onun hakkından gelmesini bilirim, emin olun. Hesabınızı ve hayvanlarınızın yediği arpanın parasını verirseniz alacağımız vereceğimiz kalmaz.</p>
<p class="calibre2">Asilzade hayretle:</p>
<p class="calibre2">— Size para vermek mi? dedi, neden? Şato sahipleri ne zamandan beri misafirlerinin masraflarını ödetiyorlar? Ben bunu kitaplarımın hiç birinde okumadım.</p>
<p class="calibre2">— Belki okumamışsınızdır. O benim umurumda değil. Sonra ben şato sahibi değilim Senyör Şövalye. Burası handır.</p>
<p class="calibre2">—  Han mı?</p>
<p class="calibre2">— Ne sandınız ya! Hem de dünyanın en iyi hanı.</p>


<h2 class="calibre5">29</h2><p class="calibre2">— Nasıl bir hayale kapılmışım! Gerçekten ben sizin bir şato sahibi olduğunuza kanaat getirmiştim. Fakat değil mi ki hata ettim; bilesiniz ki, beni affetmek lazım, indikleri hanlara para vermek gezici şövalyelerin adeti değildir. Maceralar aramak, yerine ve mevsimine göre açlık veya susuzluktan, soğuk veya sıcaktan ölmek suretiyle dünyaya yaptıkları büyük iyiliklerin mükâfatı olarak onları her yerde cabadan yedirip içirirler.</p>
<p class="calibre2">— Lâtife yeter mösyö. Hemen borcunuzu ödeyin. Bu masallara karnımız tok.</p>
<p class="calibre2">Don Kişot:</p>
<p class="calibre2">— Siz haddini bilmeyen bayağı herifin birisiniz, dedi.</p>
<p class="calibre2">Kimsenin kendisini önlemesine vakit bırakmadan atını mahmuzladı ve Sanço’ya peşinden gelmesini söyleyerek handan çıktı.</p>
<p class="calibre2">Seyise efendisine itaat etmekten başka yapılacak iş kalmıyordu. Fakat hancı ileriye atılmış ve avlunun kapısını kapamıştı. Öyle ki biçare Sanço buraya hapsedilmiş bulunuyordu.</p>
<p class="calibre2">Hancı:</p>
<p class="calibre2">— Değil mi ki efendin gitti, öyleyse paralan sen vereceksin, dedi.</p>
<p class="calibre2">Sanço kalkınmağa uğraşarak:</p>
<p class="calibre2">— Ben mi vereceğim, dedi. Asil bir şövalyenin seyisi olarak benim de efendim gibi imtiyazlarım vardır.</p>
<p class="calibre2">Hancı boş yere öfkeleniyor, tehditler ve küfürler savuruyordu. Hiç biri para etmedi. Sonra da Sanço’nun cebinde bir liyar bile yoktu. Bu aksi herifin istediği parayı vermek için ne yapabilirdi?</p>
<p class="calibre2">Avluda Segovili kumaş tüccarları ve barsakçılar vardı. Hancının öfkesini görerek yanına yaklaştılar, içlerinden biri:</p>
<p class="calibre2">— Sanırım ki uşaktan para almak zor olacak, dedi, herif parası olan bir adama benzemiyor.</p>
<p class="calibre2">Bir başkası:</p>
<p class="calibre2">— Bırakın da biz bakalım bu işin bir çaresine, dedi, bu adam bir cezaya çanak tuttu ona hiç unutmayacağı bir ders verelim.</p>
<p class="calibre2">Hancı öfke ile:</p>
<p class="calibre2">— Onu size bırakıyorum, dedi, adamakıllı cezasını verin.</p>
<p class="calibre2">Kumaşçılardan biri bir battaniye getirip yere serdi. Sonra Sanço Panza’ya yaklaştılar ve onu ite kaka eşeğinden indirdiler. Kendini kurtarmak için çarpınıp çırpınmalarına ve haykırmalarına bakmayarak köylüyü battaniyenin ortasına yatırdılar. Her biri bir ucundan yakalayıp kaldırarak adamcağızı havada, on iki on beş ayağa kadar zıplatmağa başladılar.</p>
<p class="calibre2">Biçarenin nasıl bağırdığını anlatmağa hacet yoktur. Bir gün evvel başına gelenlerden sonra bir de bu zıplamalar kemiklerini birbirine geçiriyordu. Fakat o ne kadar bağırırsa herifler o kadar keyifleniyorlar ve Sanço’yu o kadar yükseklere atıp tutuyorlardı.</p>
<p class="calibre2">Epeyce uzaklaşmış olan Don Kişot bu haykırışları işiterek dört nala geri dönmüştü. Biçare seyisinin durmadan havaya çıkıp indiğini avlu duvarının üstünden görüyor ve buna pek 30</p>
<p class="softbreak"> </p>
<p class="calibre2">şaşıyordu. Manzara o kadar tuhaftı ki, kafası kızmış olmasa buna mutlaka gülerdi. Uşağının yardımına koşmağa çalıştı. Ne yazık ki kapı içinden sürgülenmişti. Boş yere duvarın üstünden aşmağa uğraştı, fakat muvaffak olamadı. Mahmuzları üstünde ayağa kalkmış kılıcını sallıyor, Sanço’ya bu kötü muameleyi yapan sefillere küfürler savuruyordu:</p>
<p class="calibre2">— Edepsizler, eşkıyalar. Benim sadık seyisime yaptığınız muamelenin acısını çıkaracağım sizden. Bu yaptığınız bütün şövalyeliğe hakarettir. Size pahalıya ödeteceğim bunu, yemin ederim.</p>
<p class="calibre2">Hancı gülerek:</p>
<p class="calibre2">— Gel, gel de seni de oynatalım, diye gülüyordu.</p>
<p class="calibre2">En sonra kumaşçılar bu oyundan yoruldular ve Sanço’yu tekrar eşeğine bindirdiler. Yufka yürekli Maritorne, elinde bir soğuk su testisi ile ona yaklaştı. Biçare adam suyu kana kana içmeğe hazırlanmıştı ki Don Kişot ona bağırdı:</p>
<p class="calibre2">— Bu adamların suyunu içmekten sakın evladım.  Senin için bende bu sabah tatmış olduğun içkiden var.</p>
<p class="calibre2">Sanço ona hiddetle verdi:</p>
<p class="calibre2">— Senyör siz içkinizi kendinize saklayın. Benim şövalye olmadığımı   biliyorsunuz.</p>
<p class="calibre2">Âdi su daha işime gelir.</p>
<p class="calibre2">— Bak ne diyorum sana…</p>
<p class="calibre2">Sanço, onu daha fazla dinlemek istemedi ve testiyi boşaltmağa koyuldu. Bunun saf su olduğunu görünce adamcağızın yüzü korkunç surette bozulmuştu; çünkü şarabı çok severdi.</p>
<p class="calibre2">Fakat efendisinin içkisinden o kadar gözü yılmıştı ki, suyu içmeyi ve Maritorne’un  testisini tamamıyla boşaltmayı tercih etti.</p>
<p class="calibre2">Sonra handaki adamlar Sanço’yu bıraktılar ve seyisinin sapa sağlam geri geldiğim görmek sevinci Don Kişot’a tehditlerini unutturdu.</p>
<p class="whitespace"> </p>
<p class="calibre2"><b class="calibre1">DOKUZUNCU KISIM</b></p>
<p class="calibre2"><b class="calibre1">Kahraman Mambrin’in miğferi </b></p>
<p class="softbreak"> </p>
<p class="calibre2">Handan uzaklaştıkları sırada Don Kişot, Sanço Panza’yı bir parça teselliye çalıştı:</p>
<p class="calibre2">— Zavallı dostum, görüyorsun ki talih, gezici şövalyelere her zaman yâr olmuyor. Bu konu üzerine bir çok hikâyeler okuduğumu hatırlıyorum, fakat müsterih ol. En sonunda talih kahramanlara güler yüz gösterir.</p>
<p class="calibre2">Biçâre seyis efendisine inanmak istiyor, fakat bir şey söyleyemiyordu. Yalnız yüreğinin içinden gelir gibi derin göğüs geçirmelerle yetindi.</p>
<p class="calibre2">Don Kişot devam etti:</p>


<h2 class="calibre5">31</h2><p class="calibre2">— Don Galaor’un da başına böyle bir şey geldi. Bütün maceralarda işleri o kadar ters gidiyordu ki, bu asîl derebeyi, sonunda kendine “Nasipsiz Şövalye” diye ad koydu. Sanço dostum, onu taklit etmekten daha iyi bir şey yapamayız. Onun için bundan sonra kendime</p>
<p class="calibre2">“Mahzun Yüzlü Şövalye” diyeceğim. Göreceksin ki, böylelikle talih bize yâr olacak.</p>
<p class="calibre2">Sözünü henüz bitirmişti ki, karşıdan bir atlının geldiğini gördü. Başının üstünde som altından yapılmış gibi bir şey taşıyordu. Don Kişot birdenbire titredi ve bağırdı:</p>
<p class="calibre2">— Sanço dostum; talihin cilvelerine hayran ol. Biraz önce o bize asık bir yüz gösteriyordu.</p>
<p class="calibre2">Şimdi ise en güzel çehresi ile gülümsüyor. Karşıdan gelen şu atlıya bak. Başındaki şey, sanırım ki, Mambrin’in meşhur sihirli miğferidir. Bu adam bir şövalye olacaktır. Ben onu yeneceğim, elimize geçecek ganimetle zengin olacağız.</p>
<p class="calibre2">Sanço derin bir göğüs geçirerek:</p>
<p class="calibre2">— Senyör Don Kişot, dedi, söylediğiniz ve daha ziyade de yapacağınız şeye dikkat edin.</p>
<p class="calibre2">Şimdiye kadar başımızdan geçenler pek parlak olmadı. Doğrusu bunun da hakkımızda hayırlı olmasından şüphe ediyorum. Don Kişot hayret ediyor:</p>
<p class="calibre2">— Ben nasıl aldanmış olabilirim, diyordu, bakla kırı bir at üstünde bize doğru gelen şövalyeyi sen de görmüyor musun? Başında parıl parıl yanan altın miğferi gözün görmüyor mu?</p>
<p class="calibre2">— Benim görebildiğim şey benimkine benzeyen bir eşeğe binmiş bir adamdır. Başındakine gelince doğrusu onun ne olduğunu söyleyemem.</p>
<p class="calibre2">— Öyleyse Mambrin’in miğferi dediğime inan.</p>
<p class="calibre2">— Size inanmak isterim Senyör Don Kişot; fakat yine de ihtiyatlı olmanızı isterim, çünkü…</p>
<p class="calibre2">Kahramanımız Sanço’nun sözünü kesti:</p>
<p class="calibre2">— Sen bir kaç adım uzaklaş benden, neler olacağını, bu dik başlı şövalyeyi nasıl dize getireceğimi ve tarihteki meşhur miğferi nasıl alacağımı seyret.</p>
<p class="calibre2">Atlı adam evine dönmekte olan kendi halinde bir köy berberi idi. Onu bir hastadan kan aldırmak için komşu köylerden birine çağırmışlardı. Kahramanımızın bir altın miğfer sandığı şey onun bakır leğeni idi. Yolda yağmur yağmış olduğu için adamcağız şapkasını korumak için onu başına geçirmekten başka çare bulamamıştı. Altındaki hayvan da gerçekten Sanço’nunkine benzeyen küçük bir kır eşekti; fakat Don Kişot’un gözleri onu bambaşka görmüştü.</p>
<p class="calibre2">Kahramanımız yolun ortasında durmuştu; berber yaklaşınca:</p>
<p class="calibre2">— Kendini müdafaa et sefil, dedi, çünkü seni, gözünün yaşına bakmadan tepeleyeceğim.</p>
<p class="calibre2">Malını bana ver, yahut kanının son damlasına kadar kendini müdafaa et.</p>
<p class="calibre2">Don Kişot’un bu sözlerine ve meydan okuyucu hareketlerine hayret eden berber de eşeğini durdurarak Don Kişot’u biraz alargadan dikiz etmeğe başladı. Adamın bu hareketi Şövalyenin hoşuna gitmedi; birdenbire atını mahmuzlayarak, elinde mızrağı ile biçareye saldırdı.</p>
<p class="calibre2">Bu acayip kıyafetli adamın kendisine doğru geldiğini görünce berberin ödü patlamıştı.</p>
<p class="calibre2">Başının adamakıllı derde gireceğine şüphesi yoktu. Canını kurtarmak için tabanları 32</p>
<p class="whitespace"> </p>
<p class="calibre2">yağlamaktan başka selâmet yolu görmedi: Kendini eşeğinden aşağı atarak ve leğenini başından düşürerek bacaklarının var kuvvetiyle koştu. Aynı zamanda da avaz avaz:</p>
<p class="calibre2">—  İmdat, eşkıya var, diye haykırıyordu.</p>
<p class="calibre2">Don Kişot savaşın bu kadar çabuk bitmesine pek şaştı. Mambrin’in miğferi sandığı  tasın düştüğünü görmemiş olaydı belki de berberi kovalardı.</p>
<p class="calibre2">—  Görüyor musun Sanço dostum! İşte talihin bizim tarafa döndüğünü gösteren bir macera.</p>
<p class="calibre2">Sefil herif kaçtı. Varsın derdine yansın. Nasıl olsa kolayca tepeleyecektim onu. Her halde biz savaşı kazanmış durumdayız. Mambrin’in meşhur miğferinin sahibi artık benim.</p>
<p class="calibre2">Sanço gözlerini açıyor ve meşhur miğfere tereddütle bakıyordu.</p>
<p class="calibre2">— Bu bir traş leğeni değilse ben ne olayım, dedi, fakat halis bakırdan; ne olsa bir ekü eder.</p>
<p class="calibre2">— Bu kıymetli hazineye neden öyle bakıyorsun? Ver de başıma koyayım.</p>
<p class="calibre2">— Senyör şövalye, bilmem yanılmıyor musunuz?</p>
<p class="calibre2">— Haydi canım, sen anlamazsın.</p>
<p class="calibre2">Don Kişot leğeni seyisinin elinden alarak basına koydu, fakat çok uğraştığı halde pek yerine oturtamadı; gülerek:</p>
<p class="calibre2">— Bu miğferi başında taşıyan lüpçü pek koca kafa bir adammış, dedi.</p>
<p class="calibre2">Seyis de gülüyordu; fakat onun gülmesi basını bir berber leğeni ile taçlandıran efendisinin acayip manzarası içindi.</p>
<p class="calibre2">Don Kişot:</p>
<p class="calibre2">— Ne gülüyorsun? diye sordu.</p>
<p class="calibre2">— Talihin bizden yana dönmesine kim gülmez monsenyör, dedi.</p>
<p class="calibre2">— Doğru söyledin Sanço.</p>
<p class="calibre2">— Mambrin’in miğferi size, at sandığınız bu küçük eşek de bana!</p>
<p class="calibre2">Şövalye hararetle:</p>
<p class="calibre2">— Yok yok, dedi, at olsun eşek olsun, bir kahraman yendiği kimsenin binek hayvanını alamaz. Şövalyelikte usulden değildir. Bu adamın bir yere saklanarak bizi gözetlemekte olduğuna şüphe etme. Biz uzaklaşır uzaklaşmaz hayvanını almağa gelir.</p>
<p class="calibre2">Sanco Panza artık gülmedi.</p>
<p class="calibre2">— Hakkınız var Senyör, dedi, fakat hiç olmazsa semerleri değiştiremez miyim! Onunki benim eşeğinkinden daha iyice…</p>
<p class="calibre2">— Böyle bir şey hiçbir şövalye kitabında yazılı değildi. Gerçekten ihtiyacın varsa alabilirsin.</p>
<p class="calibre2">— Bana pek lâzım Senyör.</p>
<p class="calibre2">Sanço hemencecik semerleri değiştirdi ve kendi eşeği, bu kıyafette ona çok daha güzel göründü.</p>


<h2 class="calibre5">33</h2><p class="calibre2">Kahramanlarımız bundan sonra tekrar yola düştüler. Seçtikleri yolda çok geçmeden yeni bir maceraya rastlayacaklarından ve biraz evvelki gibi büyük zaferler ve servetlere kavuşacaklarından emin bulunuyorlardı.</p>
<p class="whitespace"> </p>
<p class="calibre2"><b class="calibre1">ONUNCU BÖLÜM</b></p>
<p class="calibre2"><b class="calibre1">Kürek mahkûmlarını kurtarış</b></p>
<p class="softbreak"> </p>
<p class="calibre2">Ertesi gün kahramanlarımız yeni bir macera ile karşılaştılar. Yolda uslu uslu hayvanlarını sürüyorlardı. Sanço Panza’da gelecek günler için tekrar bir parça ümit başlamıştı. Efendisi ile, yakında valisi olacağı adayı konuşuyor, Don Kişot onu ballandıra ballandıra tasvir ediyordu.</p>
<p class="calibre2">Birdenbire gözlerini kaldırınca bir insan kalabalığının kendilerine doğru gelmekte bulunduğunu gördüler. ikisi ata binmişti; bir çokları kılıçlar ve kargılarla silahlanmış olarak yaya yürüyorlardı. Aralarında bir teşbihin taneleri gibi, boyunlarından uzun bir zincirle birbirlerine bağlanmış on kadar insan gitmekte idi.</p>
<p class="calibre2">Onları ilk gören Sanço oldu ve kim olduklarını çabucak anladı:</p>
<p class="calibre2">— Bu bir kürek mahkûmları kervanıdır. Kalyonlarda kirala hizmet etmeğe götürülüyorlar.</p>
<p class="calibre2">Don Kişot bağırdı:</p>
<p class="calibre2">— Ne dedin ne dedin? Kürek mahkûmları mı? Kral insanlara böyle muamele eder mi?</p>
<p class="calibre2">Sanço hararetle devam etti:</p>
<p class="calibre2">— Senyör Şövalye, heyecana kapılmayın. Bu adamlar kalyonlarda suçlarının cezasını çekmeğe mahkûm edilmiş canilerdir.</p>
<p class="calibre2">— Yani ne çıkar bundan? Bir suç işlediler diye bu adamları bedbaht saymayacak mıyız?</p>
<p class="calibre2">Bunlar kendi arzulan ile mi kalyonlarda kirala hizmet etmeğe gidiyorlar?</p>
<p class="calibre2">— Değil elbette Senyör, fakat…</p>
<p class="calibre2">— Bedbahtları savunmak, zulme uğrayanların imdadına koşmak gezici şövalyelerin vazifesi değil midir?</p>
<p class="calibre2">— Senyör Şövalye; bu adamlar sefil oluyorlarsa kendi kabahatleridir. Namuslu adamlar gibi hareket etmiş olsaydılar kral adlarını sanlarını bilmeyecek, mahkemeler onlarla uğraşmayacaklardı. inanın bana Senyör, çabuk geçelim ve yüzlerine pek bakmayalım.</p>
<p class="calibre2">Başımıza fena bir şey gelirse kara kara yanarız.</p>
<p class="calibre2">— Kes sesini Sanço, işime karışma. Söyleyeceklerini biliyorum, inan bana. Senin aklın ermez.</p>
<p class="calibre2">İki kahraman böylece konuşurlarken kalabalık onların yanına gelmişti. Don Kişot muhafızlara bu adamları niçin götürdüklerini sordu. Atlılardan biri: 34</p>
<p class="softbreak"> </p>
<p class="calibre2">— Senyör Şövalye, bu adamlar bir takım canilerdir. Her halde korkunç cinayetler işlemiş</p>
<p class="calibre2">olacaklardır. Doğrusu ben de pek bilmiyorum neler yaptıklarım. Sanırım ki bu mesele hakkında benden fazla bir şey bilmek sizin de pek işinize yaramayacaktır.</p>
<p class="calibre2">Don Kişot:</p>
<p class="calibre2">— Böyle bir felâketin sebebini kendilerinden öğrenmeme müsaade ederseniz minnettar olurum, dedi.</p>
<p class="calibre2">Öteki atlı cevap verdi:</p>
<p class="calibre2">— Mahkeme kararı suretleri yanımızdadır Senyör. Fakat yüklerimizi çözmeğe vaktimiz yok.</p>
<p class="calibre2">Merak ediyorsanız bu adamların her birine ne yaptığını sormaktan çekinmeyin. Ne isterlerse söylerler ve kendi işleri için diledikleri tafsilâtı vermekten geri durmazlar. Çok konuşkan adamlardır.</p>
<p class="calibre2">Nezaketin bu derecesi Don Kişot’un pek hoşuna gitmişti. Mahkûmlardan birine yaklaştı, bu hale gelmek için ne suç işlediğini sordu.</p>
<p class="calibre2">Mahkûm gülerek:</p>
<p class="calibre2">— Aşık oldum da ondan, dedi. Don Kişot bağırdı:</p>
<p class="calibre2">— O nasıl iş öyle. Aşıkları kürek cezasına mı mahkûm ederler? Böyle olsaydı benim işim gücüm kürek çekme olurdu.</p>
<p class="calibre2">Öteki mahkûm cevap verdi:</p>
<p class="calibre2">— Bildiğiniz gibi değil Senyör. Ben bir kıza değil, içi en iyi cins ipek çamaşırlarla dolu bir sepete aşık oldum. Onu kalbime bastırıyordum, jandarmanın biri elimden almamış olsaydı hâlâ orada olacaktı.</p>
<p class="calibre2">— Demek siz bir hırsızsınız?</p>
<p class="calibre2">— Hırsız demek pek insafsızca olur. Fakat belki de hakkınız var. Mahkemenin kanaati de bu oldu ve beni yüz kamçı ile üç yıl kürek cezasına mahkûm etti. Suç üstünde yakalandığım için yaptığımı inkâr edemedim.</p>
<p class="calibre2">Don Kişot ikinci mahkûma geçti, fakat cevap alamadı. Son derece kederli bir delikanlı idi.</p>
<p class="calibre2">Muhafızlardan birine sordu:</p>
<p class="calibre2">— Dilsiz mi bu adam? O gülerek cevap verdi:</p>
<p class="calibre2">— Hayır. Kendisini burada görmenizin sebebi, çok fazla şarkı söylemiş olmasıdır.</p>
<p class="calibre2">Şövalye hayret etti:</p>
<p class="calibre2">— Şarkı mı söyledi? Şarkı söyleyenleri ne zamandan beri zincire vuruyorlar? Benim bilmediğim yeni bir kanun mu çıktı yoksa?</p>
<p class="calibre2">— Öyle bir kanun yok; fakat size sual sorarlarken şarkı söylemek her zaman tehlikelidir.</p>
<p class="calibre2">— Yani ne demek istiyorsunuz?</p>
<p class="calibre2">— Sual sorarlarken şarkı söylemek demek işkence ederlerken suçunu itiraf etmek demektir.</p>
<p class="calibre2">Don Kişot ağır bir tavırla:</p>


<h2 class="calibre5">35</h2><p class="calibre2">— Anlıyorum, dedi, peki suçu ne imiş bu adamın?</p>
<p class="calibre2">— O bir hayvan hırsızıdır, iki yüz kamçıya ve altı yıl kürek cezasına mahkûm oldu. Kendisini bugün kederli görmenizin sebebi felâket arkadaşlarının onunla alay etmiş olmalarıdır; çünkü hürriyetini kurtarmak için acıya tahammül göstermeğe cesaret edememiştir, işkence esnasında dişini sıkıp suçunu inkâra devam etmiş olsaydı mutlaka onu bırakacaklardı. Oysa ki şimdi kiralın hizmetine gitmiştir.</p>
<p class="calibre2">Don Kişot üçüncü mahkûma geçerek:</p>
<p class="calibre2">—Ya siz ne yaptınız? Siz de mi şarkı söylediniz yoksa?</p>
<p class="calibre2">O hemen cevap verdi:</p>
<p class="calibre2">— Ben mi Mösyö? Ne münasebet! Keşke suçumu itiraf için bana da sual sorsalardı. Yazık ki beni suç üstünde yakaladılar. Bir para kesesine çok fazla gönül bağlamış olduğum için beş yıl küreğe mahkûm ettiler.  On dukam olaydı bu işin içinden sıyrılacaktım.</p>
<p class="calibre2">Don Kişot:</p>
<p class="calibre2">— Ben hoşnutlukla yirmi veririm, dedi, seni serbest bıraksınlar.</p>
<p class="calibre2">Mahkûm:</p>
<p class="calibre2">— Şimdi artık çok geç, dedi. Bu on duka sorgu esnasında elimde olaydı kâtibin eline tutuşturur, yahut sorgu yargıcını imana getirirdim.</p>
<p class="calibre2">Dördüncü adam uzun ak sakallı bir ihtiyardı. Niçin suçlular arasında bulunduğu kendisine sorulunca ağlamağa başlamıştı. Don Kişot bu adamdan başka cevap alamadığı için onun yerine arkadaşı konuştu.</p>
<p class="calibre2">— Mösyö, bu adam dört yıl küreği hak etmiştir. Büyücülük yapmağa kalktı. Hoşlanmadığı insanlara büyü yaptı. Adaletin elinden ucuz kurtulduğu için talihine bir yesin de bin şükretsin.</p>
<p class="calibre2">Don Kişot:</p>
<p class="calibre2">— Ben de öyle düşünüyorum, dedi. Sonra beşinciye döndü:</p>
<p class="calibre2">— Ne yaptın da buralara düştün dostum?  Yüzün pek fena bir adam yüzüne benzemiyor.</p>
<p class="calibre2">Sende bir kürek cezalısından ziyade, mektep medrese görmüş bir adam hali var. Başına geleni anlatır mısın bana?</p>
<p class="calibre2">Adam cevap verdi:</p>
<p class="calibre2">— Uzun bir hikâyedir bu?</p>
<p class="calibre2">Pek meraklı olmakla beraber bütün tafsilâtını anlatamam. Şu kadarını bilmelisiniz ki bir komşunun bana borcu vardı. Suçun bende olduğu sabit oldu. Oh olsun bana!</p>
<p class="calibre2">Mesele şu ki ben onun borcunu ödemeğe zorlamak için gömleklerini aldım. Borcu gömlek değil para olduğu için bana hırsız dedi ve mahkemeye baş vurdu. Sayın yargıç kendisine söylenen şeylere inandığı için beni mahkûm etti. işte Senyör, bunun için altı yıl kadırgalarda kürek çekeceğim.</p>
<p class="calibre2">Altıncı hırsız da iyi yüzlü bir adamdı. Gurur ile önüne bakıyor ve Don Kişot’a pek aldırış</p>
<p class="calibre2">etmiyor görünüyordu. O pek azılı bir cani olmalı idi; çünkü ötekiler gibi bağlanmış değildi.</p>


<h2 class="calibre5">36</h2><p class="calibre2">Bir çeşit demir halka onu boynunu dik tutmağa zorluyor ve elleri sımsıkı kelepçelenmiş</p>
<p class="calibre2">bulunuyordu. Bunlardan başka ayaklarına da kocaman bir zincir takılmıştı.</p>
<p class="calibre2">Don Kişot bu adama niçin bu kadar sert muamele edildiğini sordu.</p>
<p class="calibre2">Atlı muhafızlardan biri:</p>
<p class="calibre2">— Onu neyle suçlandırdıklarını, cezasının ne olduğunu size söyleyemeyeceğim, dedi, fakat bana öyle geliyor ki öteki beş adamın işlediği suçların hepsini birden bir terazi gözüne koyarsanız bu adamınki kadar ağır çekmez. Bu sebeple bize ayrıca emir verdiler; galiba çok atak ve tehlikeli bir kimseymiş. Onun için elimizden kaçmasından korkuyoruz.</p>
<p class="calibre2">Don Kişot mahkûma:</p>
<p class="calibre2">— Suçunun ne olduğunu sen kendin söylemez misin? diye sordu.</p>
<p class="calibre2">Adam Don Kişot’u küçümsüyor gibi bir bakışla tepeden tırnağa süzerek cevap verdi.</p>
<p class="calibre2">— Senyör Şövalye, benim yaptığımdan size ne? Bizim için elinizden ne gelir? Bana yükletilen suçlan bir bir anlatmağa kalkacak olsam yarın bu saatte yine burada oluruz? Benim adım Ginesse de Passamont’dur; birisi çıkıp da onları yazmak zahmetine katlansa koca bir cilt olur. Fakat merakınız canımı sıkıyor; onun için size hiçbir şey söylememeyi tercih ederim.</p>
<p class="calibre2">Haydudun küstahlığı o kadar büyüktü ki muhafızlardan biri onu uzun bir sopa ile cezalandırmak istedi. Bereket versin Don Kişot aralarına girdi ve muhafızdan bunu yapmamasını rica etti.</p>
<p class="calibre2">Adam:</p>
<p class="calibre2">— Nasıl isterseniz öyle olsun, dedi, fakat size hak veremeyeceğim, çünkü bu serserinin bir paralık değeri yoktur.</p>
<p class="calibre2">Don Kişot ağır bir tavırla cevap verdi:</p>
<p class="calibre2">— Değerleri ne olursa olsun bu gibi kimselerin suçlarının kefaretini ödemelerine ve yola gelmelerine yardım etmek hakkımızdır. Adaleti sopa ile sevdirecek değiliz onlara. Bunun için ben bunları kürek cezasına çarptıran yargıçlarla beraber değilim. Bana göre insanları arzu ve iradelerine karşı hareket etmeğe zorlamaktan daha çirkin bir şey olamaz. Öyle sanıyorum ki bu insanlar bir kaç yıl krala bu şekilde hizmet ettikten sonra ondan nefret edeceklerdir. Bunlar yolunu şaşırmış biçarelerdir. Bunun için benim onlarla meşgul olmam lazımdır. Şövalyelik mesleğimin kaidelerini ve bizim bedbahtlara yardım etmek, onların ıstıraplarını hafifletmek, onları esirlik boyunduruğundan kurtarmak vazifemizi hiç şüphesiz biliyorsunuz. Muhafız efendiler dünyanın en kutsal düsturları olan bu düsturlar adına bu mahkûmları serbest bırakmanızı ve evlerine dönmelerine izin vermenizi sizden istiyorum. Onlar kendi iradeleri ile suçlarının kefaretini verecekler ve faziletli adamlar olacaklardır.</p>
<p class="calibre2">Bu sözler üzerine muhafızlar gülmeğe başladılar ve başları olduğu anlaşılan biri:</p>
<p class="calibre2">— Senyör Şövalye, sanırım siz şakadan hoşlanıyorsunuz, dedi.</p>
<p class="calibre2">Don Kişot kaşlarını çatarak:</p>
<p class="calibre2">— Neden? diye sordu, dediğimi yapmak istemiyor musunuz yoksa?</p>


<h2 class="calibre5">37</h2><p class="calibre2">— Arzunuzu yerine getirmeye hakkımız yok Senyör Şövalye. Bize kralın bir emrini gösterin; bu sefilleri serbest bırakalım.</p>
<p class="calibre2">Şövalye sordu:</p>
<p class="calibre2">— Beni onları zorla kurtarmağa mecbur edecek misiniz?</p>
<p class="calibre2">Muhafız:</p>
<p class="calibre2">— Lâtife fazla uzadı Mösyö, dedi, rica ederim yolunuza gidin, bizim işimize karışmayın. Hem de şu leğeni başınızdan çıkarsanız iyi olur.</p>
<p class="calibre2">— Siz edepsizin birisiniz. Bana ettiğiniz hakaretin cezasını derhal çekeceksiniz.</p>
<p class="calibre2">Don Kişot bunu söyler söylemez muhafıza saldırdı ve mızrağı ile muhafıza öyle bir vuruş</p>
<p class="calibre2">vurdu ki adamcağızı yere düşürdü. Muhafızlar bunu görünce şövalyenin üzerine atılmak istediler. Kimisi kılıcını, kimisi kargılarım sallıyordu. Kürek mahkûmları o arada kargaşadan faydalanarak zincirlerini koparmış olmasaydılar kahramanımızın hali pek fena olacaktı.</p>
<p class="calibre2">Muhafızlar nereye saldıracaklarını bilemiyorlardı. Kâh birbiri ardınca kendilerini zincirden kurtaran mahkûmlara koşuşuyorlar, kâh Don Kişot’a dönerek onu atından düşürmeğe çalışıyorlardı.</p>
<p class="calibre2">O esnada Sanço da Gines de Passamont’un demir halkalarından ve kelepçelerinden kurtulmasına yardım etmekteydi. Serseri kurtulur kurtulmaz zincirini bir lobut gibi kullanmağa başladı ve ona havada korkunç çemberler çevirterek kalabalığın ortasına atıldı.</p>
<p class="calibre2">Muhafızlar dayanmanın faydasız olduğunu gördüler ve kaçışmağa başladılar.</p>
<p class="calibre2">Duruma hâkim olan Don Kişot:</p>
<p class="calibre2">— Hali görüyor musun Sanço dostum, diye bağırdı, nasıl iş gördük ha! Bu macerayı ümitlerimize göre sona erdirmedik mi?</p>
<p class="calibre2">Sanço pek keyifli görünmüyordu. Yüzünü buruşturup:</p>
<p class="calibre2">— Belki, dedi, bu zaferden memnun musunuz Senyör Don Kişot? Bana kalırsa bizim tabanları yağlamamızın tam zamanıdır. Muhafızların yardımcı kuvvetler çağırmağa gitmiş</p>
<p class="calibre2">olmalarından korkulur. Geri dönerlerse keyfimiz bozulacağa benzer.</p>
<p class="calibre2">Don Kişot:</p>
<p class="calibre2">— Hadi işine korkak, dedi, sen efendinden daha mı iyi bileceksin? Bir daha söylüyorum sana.</p>
<p class="calibre2">Bana inan ve titremekten vazgeç.</p>
<p class="calibre2">— Şu var ki Senyör!..</p>
<p class="calibre2">Şövalye onu daha fazla dinlemedi. Mahkûmlara yaklaşarak tatlı bir sesle:</p>
<p class="calibre2">— Ey temiz yürekli adamlar? dedi, yüzlerinizde okuduğum minnet ve şükran beni pek memnun etti. Nankörlük kötü huyların en iğrencidir. Sizlerde böyle bir şey bulunmadığını görüyorum. Sizin için ne yaptığımı gördünüz. Bu sebeple ben de sizden bir şey istemekte tereddüt etmeyeceğim.</p>
<p class="calibre2">Gines de Passamont:</p>


<h2 class="calibre5">38</h2><p class="calibre2">— Çok iyi konuştunuz Senyör şövalye, dedi, bize güvenmekte haklısınız. Ne istiyorsanız söyleyin. Emirlerinizi yerine getireceğiz.</p>
<p class="calibre2">Kahramanımız heyecanla:</p>
<p class="calibre2">— Sizin nankör olmadığınızı biliyordum, dedi, onun için ben de cömertlik göstereceğim, sizden çok küçük bir şey isteyeceğim. Yalnız zincirlerinizi yeniden takacaksınız ve sizi ilk gördüğüm halde Toboso şehrine gideceksiniz. Madam Dulcinee’nin huzuruna çıkacaksınız.</p>
<p class="calibre2">Sizi Mahzun Yüzlü Şövalyenin gönderdiğini söyleyeceksiniz. Onun şerefine sizin için yaptığım şeyleri anlatacaksınız. Böylece bana olan borcunuzu ödemiş olacaksınız. Sizi dilediğinizi yapmakta serbest bırakacağım.</p>
<p class="calibre2">Gines ağır bir eda ile cevap verdi:</p>
<p class="calibre2">— Senyör şövalye; bu emrinizi yerine getiremeyeceğimize çok üzülürüz. Bu kıyafette söylediğiniz yere gitmemize imkân yoktur; çünkü bizi tanırlar; yakaladıkları gibi yeniden kalyonlarda soluğu alırız. Biz birbirimizden ayrılmalı ve kıyafetlerimizi değiştirmeliyiz ki bir daha adaletin pençesine düşmeyelim. Madam Dulcinee de Toboso’nuza saygılarımızı sunmağa gidemeyeceğimize çok üzülürüz. Bizi anlamalısınız. Fakat minnet altında kalmayı da istemediğimizden bize başka bir şey emrediniz, isterseniz Madam Dulcinee için emredeceğiniz bütün duaları okumağa hazırız.</p>
<p class="calibre2">Fakat dualar ne kadar çok olursa olsun Don Kişot’un işine gelmiyordu. Onun istediği şey Dulcinee de Toboso’ya haberciler göndermekti. Bu sebeple Gines’in cevabı onu öfkelendirdi.</p>
<p class="calibre2">Atını ona doğru sürerek:</p>
<p class="calibre2">— Seni şeytan oğlu şeytan seni, dedi. Bak ben istediğimi nasıl yaptırıyorum size. Hep bir arada Madam Dulcinee’ye gidemezmişsiniz öyle mi? Öyleyse sen tek başına gideceksin ve arkadaşlarının zincirlerini sana takacağız.</p>
<p class="calibre2">Haydut gülmeğe başladı ve arkadaşlarına işaret ettikten sonra yerden taşlar alarak Don Kişot’a atmağa başladı. Ötekiler de onun yaptığını yaptılar ve şövalye birdenbire bir taş yağmuru içinde kaldı.</p>
<p class="calibre2">Don Kişot, atım onların üzerine sürmeğe uğraşarak:</p>
<p class="calibre2">— Reziller, haydutlar, bu size pahalıya mal olacak, diye haykırıyordu.</p>
<p class="calibre2">Fakat mahkûmlar alay ediyorlar, küfürler savuruyorlar ve onu taşlamağa devam ediyorlardı.</p>
<p class="calibre2">Bir kaç okkalı kaya parçası Rossinante’ı yere yıktı, Don Kişot, yara bere içinde, toprakların üzerine serildi.</p>
<p class="calibre2">Sanço eşeğinin arkasına saklanmıştı, fakat haydutlar efendisinin işini bitirdikten sonra uşağa çullandılar, sırtındakileri soyarak onu hemen hemen çıplak bıraktılar.</p>
<p class="calibre2">Sonra birbirlerinden ayrılarak Don Kişot ile Sanço’yu kendi hallerine bıraktılar ve her biri kendi yollarına gittiler.</p>
<p class="whitespace"> </p>
<p class="calibre2"><b class="calibre1">ON BİRİNCİ BÖLÜM</b></p>


<h2 class="calibre5">39</h2><p class="calibre2"><b class="calibre1">Don Kişot Kara Dağ‘da</b></p>
<p class="calibre2">Sanço Panza burada fazla durmak istemiyordu. Muhafızların Sainte Hermandad polisi ile beraber geri gelmekte gecikmeyeceklerine şüphesi yoktu. Onun için efendisini ve kendini bu hale getiren haydutlar savuşur savuşmaz Don Kişot’un yanına koştu ve ona bir an evvel buradan gitmelerini rica etti.</p>
<p class="calibre2">Şövalye cevap verdi:</p>
<p class="calibre2">— Sanço dostum, seni dinleyerek bu melun heriflerle uğraşmasam iyi olacakmış. Kötülere iyilik etmek kum üstüne yazı yazmak gibidir. Ne çare ki olan olmuştur. Bu dersin kulağımıza küpe olmasını dileyelim.</p>
<p class="calibre2">Sanço derin derin içini çekti:</p>
<p class="calibre2">— Bizim aklımız kolay kolay gelmez başımıza, Senyör, dedi,  fakat haklı olduğumu söylemekle bana şeref verdiniz. Bunun için beni dinleyiniz de başımız daha büyük bir belâya girmesin. Sainte Hermandad polisi, okçuları ile beraber gelirse sizin Şövalye sıfatınız para etmez. Okların başımızda ıslık çaldıklarını şimdiden işitiyor gibiyim.</p>
<p class="calibre2">— Sanço dostum, sen pek cesur değilsin; fakat boş yere inat etmeyeceğim. Bu sefer sözünü tutuyorum; söylediğin oklu polisleri beklemeden yola çıkabiliriz.</p>
<p class="calibre2">— Senyör Don Kişot, beni dinlediğinize çok memnunum… Bu herifler gerçekten belâlı şeylerdir.</p>
<p class="calibre2">—</p>
<p class="calibre2">Yalnız sana şunu haber vereyim ki ben dünyanın hiçbir polisinden korkmam. Onlar benim kılımı bile kıpırdatamazlar. Keşke hep bir olup karşıma çıksalar da tehditlerini iki paraya almadığımı göstersem sana. Ben onların topunu birden yere sererim, topunu birden…</p>
<p class="calibre2">Sanço acele acele:</p>
<p class="calibre2">— inanırım size senyör, inanırım, dedi.</p>
<p class="calibre2">— Gerçekten inanıyor musun? Burada kalmayı, Sainte Hermandad polisinden korkmadığımı sana ispat etmeyi canım pek istiyor.</p>
<p class="calibre2">— Aman Allah! Korkmadığımızı biliyorum Senyör; fakat kaçsak daha iyi ederiz.</p>
<p class="calibre2">— Sanço dostum, beni bir korkak, bir tabansız mı sanıyorsunuz?</p>
<p class="calibre2">— Hiç öyle şey olur mu Senyör!</p>
<p class="calibre2">— Sana onu haber vereyim ki ne zaman benim Sainte Hermandad’dan korktuğumu söylersen kuyruklu bir yalan atmış olacaksın.</p>
<p class="calibre2">— Senyör, senyör…</p>
<p class="calibre2">Sanço korkudan ölmekte idi. Bu nutuklar onlara vakit kaybettiriyordu. Okçular dakikadan dakikaya yolun köşesinden çıkabilirlerdi. Şövalyeyi kaçmağa razı etmek için ne yapmalı?</p>
<p class="calibre2">— Bu yerden çekilmek isteyenin ben olduğumu ne zaman söylersem yalan söylemiş</p>
<p class="calibre2">olacaksın.</p>
<p class="calibre2">— Etmeyin Senyör şövalye. Olacak şey mi bu?</p>


<h2 class="calibre5">40</h2><p class="calibre2">— Öyleyse hadi gidelim. Burada yapılacak işimiz kalmadı artık.</p>
<p class="calibre2">Sanço sevincinden bayılacaktı. Şövalyenin yattığı yerden kalkmasına yardım etti ve Rossinante’ı dört ayak üstünde durdurdu. Sonra eşeğini aldı ve dördü birden ufukta görünen Kara dağın yolunu tuttular.</p>
<p class="calibre2">Kahramanlarımız Kara dağın ortasına geldikleri zaman gece olmuştu. Sanço, oklu polisleri şaşırtmak için bir kaç gün burada kalmanın iyi olacağını sanıyordu.</p>
<p class="calibre2">iki arkadaş, meşe ağaçlarının altında karargâhlarını kurdular. Kendilerini her hangi bir baskın tehlikesine karşı emin bir yerde sanıyorlardı. Ne yazık ki ertesi sabah uyandıkları zaman bu ümitlerinde aldanmış olduklarım gördüler. Aksi gibi Gines de Passamont da bu taraflara doğru kaçmış ve onlara pek yakın bir yerde gecelemişti. Haydut ilk gün ışığı ile gözlerini açınca komşularını gördü.</p>
<p class="calibre2">Onun için ne umulmaz bir şanstı bu! Kahramanlarımızın uykuda olmalarından faydalanarak at ile eşeğe yanaştı ve dişleri arasından mırıldandı:</p>
<p class="calibre2">— Çok iyi oldu bu iş… iki binek hayvanı birden… Beğen beğendiğini al.</p>
<p class="calibre2">ilk önce Rossinante’a baktı ve dudak büktü:</p>
<p class="calibre2">— Bu uyuz atı çalmak zahmete değmez. Eşek daha dinç görünüyor bana. Her halde iyi gidiyor olmalı.</p>
<p class="calibre2">Haydut daha fazla nazlanmadan Sanço Panza’nın eşeğine bindi ve uzaklaştı.</p>
<p class="calibre2">Seyis ancak bir saat sonra uykudan gözlerini açıyordu. Eşeğinin yerinde yeller estiğini görünce:</p>
<p class="calibre2">—</p>
<p class="calibre2">Ah nerelerdesin sen ciğerparem, diye inledi, sen ki kucağımda doğdun; yıllarca ocağımı, çoluk çocuğumu şenlendirdin; karım seni dünyanın bütün hayvanlarından fazla seviyordu. Ey bana bütün işlerimde yardım eden ve komşularımı hasetten çatlatan sevgili sadık eşeğim sen nerelerdesin?</p>
<p class="calibre2">Don Kişot gözlerini açtı ve bu yeni şekildeki mersiyeyi işitti.</p>
<p class="calibre2">Sanço’nun başına gelen şeyi anlamakta gecikmiyor ve seyisini, dili döndüğü kadar teselli ediyordu. Fakat hiçbir söz Sanço’nun yanaklarındaki akan gözyaşı sellerini dindiremezdi.</p>
<p class="calibre2">Don Kişot’un nihayet sabrı taştı:</p>
<p class="calibre2">— Ne oluyorsun, dedi, eşek nihayet eşektir, o gittiyse bir tane daha alırsın.</p>
<p class="calibre2">— iyi ama para nerede şövalyem?</p>
<p class="calibre2">Don Kişot cevap vermeden bir an düşündü:</p>
<p class="calibre2">— Dinle beni Sanço dostum; sen bir eşek kaybettin; ben sana üç tane vereceğim onun yerine; memnunsun ya?</p>
<p class="calibre2">Köylü hayretle:</p>
<p class="calibre2">— Uç eşek mi, dedi, üç sahici eşek mi? Nerede onlar! Ben bir şey göremiyorum.</p>
<p class="calibre2">— Nerede olacak şatomda!  Benim beş sıpam var. Üçünü sana vereceğime yemin ediyorum.</p>


<h2 class="calibre5">41</h2><p class="calibre2">Bu fikir seyisin acısını bir parça yatıştırır gibi oldu.</p>
<p class="calibre2">— Hem de sen koca bir adanın valisi olduktan sonra eşeği ne yapacakmışsın?</p>
<p class="calibre2">— Orası öyle Senyör şövalye… Fakat siz üç sıpa için verdiğiniz sözde duracaksınız değil mi?</p>
<p class="calibre2">Don Kişot üzüntü ile:</p>
<p class="calibre2">— Vay benden şüphe etmeğe mi kalkıyorsun? dedi, fakat çok konuştuk. Bir parça bir şey yiyelim de yola çıkalım; çünkü bu dağın ortasında kendimi pek neşeli hissediyorum.</p>
<p class="calibre2">Seyisin heybesinde bir parça yiyecek kalmıştı, iki arkadaş onun birazını iştahla yediler; birazını da ertesi güne sakladılar. Sonra Don Kişot atına bindi. Sanço sırtında yüklerle arkasından yürüyor; ara sıra da eşeğinin idaresine kendini bırakarak yapılan yolculuğun ne hoş bir şey olduğunu düşünüyor ve derin derin içini çekiyordu.</p>
<p class="calibre2">Fakat sabah o kadar güzel ve Kara dağ o kadar hoş manzaralı idi ki, Sanço’nun eski keyfi çabucak yerine geldi.</p>
<p class="calibre2">Vakit öğleyi geçmişti ki şövalye birden bire atını durdurdu. Sabah saatlerinde çok düşünmüş, bir çok şövalye romanlarını zihninden geçirerek kendi durumuna benzer bir vaka aramıştı.</p>
<p class="calibre2">— Sanço dostum, diye bağırdı, beni iyi dinle. Kulaklarını aç ve sana söyleyeceğim şeyi anlamaya çalış.</p>
<p class="calibre2">Sanço, efendisinin bu ateşli coşkunluğu karşısında bir parça endişeye düşerek cevap verdi:</p>
<p class="calibre2">— Dinliyorum sizi, Senyör şövalye.</p>
<p class="calibre2">— Bu dağda, bütün dünyaya karşı bana büyük bir şan ve zafer sağlayacak ve bütün gezici şövalyelerin şöhretini gölgede bırakacak bir iş yapmayı kafama koydum.</p>
<p class="calibre2">Köylü içini çekerek:</p>
<p class="calibre2">— Aman Senyör! Sakın pek tehlikeli bir iş olmasın? dedi.</p>
<p class="calibre2">Şövalye:</p>
<p class="calibre2">— Hayır, dedi, yüreğin rahat etsin; bu işte senin için hiçbir tehlike yok. Zaten ben onu tek başıma yapacağım.</p>
<p class="calibre2">— Artık beni istemiyor musunuz Senyör Şövalye?</p>
<p class="calibre2">— Sanço dostum; böyle saçma sapan lâkırdılar söyleme. Seni nazik bir vazife ile bir yere göndereceğim, anlatacağım işin neticesi senin bu vazifeyi yapmakta göstereceğin beceriklilik ve açık gözlüğe bağlı olacak. Dinle Sanço dostum, kafamda olan şeyleri öğrenmen lâzım. Sihirbaz Freston melunu kitaplarımı çalmadan önce kitaplığımda bulunan güzel şövalye hikâyelerini okumuş olsaydın dünya şövalyelerinin en  mükemmeli olan büyük Amadis de Gaules’ü tanımış bulunacaktın. Bunun aksini iddia edecek olanlar utanıp arlanmaz yalancılardır, kafaları kesilmeğe lâyıktır, anlıyor musun?</p>
<p class="calibre2">— Evet Senyör Şövalye, Amadis de Gaules şövalyelerin en mükemmeli olmuştur. Sözünüze inanıyorum.</p>
<p class="calibre2">— Bunu senin ağzından işittiğime memnunum.  Pek kafasız bir adam değilsin sen. Fakat sana şimdi bu Amadis’in, kendisine büyük bir akıllı usluluk şöhreti sağlayan bir hareketini 42</p>
<p class="softbreak"> </p>
<p class="calibre2">anlatacağım. O da benim gibi, bir zaman, fakir kaya tepesine çekildi ve orada birbirinden acayip delilikler yaparak çile çıkardı. Bunları sana anlatmak uzun olur. Ben onun yaptıklarını taklitten daha iyi bir iş tasavvur edemiyorum. Değil mi ki bu dağa çekilmiş bulunuyorum, ben de onun gibi çile çıkaracağım ve Dulcinee de Toboso’nun şerefine bin türlü ümitsiz delilikler yapmaya koyulacağım.</p>
<p class="calibre2">Sanço Panza gözlerini fal taşı gibi açıyordu.</p>
<p class="calibre2">— Bin türlü delilikler mi Senyör?</p>
<p class="calibre2">— Evet Sanço dostum. Amadis de Gaules’ün tövbe ve çilesini taklit etmek devleri tepelemekten, ejderleri öldürmekten ve ordularla savaşmaktan daha kolay değil midir? Değil mi ki Amadis bu vasıta ile bunca zaferler kazandı; ben de onun gibi yapacağım.</p>
<p class="calibre2">— Belki hakkınız vardır Senyör, fakat bana öyle geliyor ki bu mükemmel şövalyenin çileleri, tövbeleri ve delilikleri için bir takım sebepleri vardı; oysaki siz…</p>
<p class="calibre2">— Don Kişot onun sözünü bitirmesine meydan bırakmadı:</p>
<p class="calibre2">— Ne diyorsun dostum? Ben de sevgili Dulcinee’yi yüz üstü bıraktığım için ümitsizliğe düşmüş değil miyim? Her halde ona bir mektup yazacağım, sen de onu kendisine götüreceksin. Onun aşkı için ettiğim tövbeleri, çektiğim çileleri ve yaptığım delilikleri kendisine anlatabileceksin. Hiç şüphe yok ki felâketim onun yüreğine dokunacak. Sen vakit geçirmeden onun cevabını getirirsen ve ben Dulcinee’yi sadakatime lâyık görürsem hemen de-liliklerime son veririm. Bu olmazsa onlara devam ederim.</p>
<p class="calibre2">Don Kişot sözlerini bitirir bitirmez öteki kayalardan ayrılmış, etrafı sarmaşıklarla örtülü bir kayanın dibine geldi, ötede bir ırmak akıyordu. Gerçekten çok güzel ve hoş bir yerdi burası.</p>
<p class="calibre2">Don Kişot yapacağı büyük işler için burasını seçti ve hemen atından indi.</p>
<p class="calibre2">— Sanço dostum, senin dönüşünü burada bekleyeceğim. Tövbeler, çileler ve deliliklere çok uygun gelecek olan bu tazelik ve güzellik dolu yerde mektubumu yazacağım. Sen yalnız yollarda pek fazla zaman kaybetmemeğe çalışacaksın.</p>
<p class="calibre2">— Senyör şövalye, yaya gideceksem, haber vereyim ki, ayağım pek tez değildir. Bana atınıza binmek lütfunu bağışlayabilir misiniz?</p>
<p class="calibre2">— Nasıl istersen öyle yap. Ben de zaten tek başıma kalmak istiyordum. Rorssinante’i başımdan aldığına isabet edersin.  Böylece yalnızlığım daha tam olur, hiçbir şey onu bozamaz. Fakat sen yola çıkmadan önce ben bir takım delilikler yapmalıyım ki, sen onları gözünle gördüğünü Dulcinee’ye anlatabilesin.</p>
<p class="calibre2">Sanço:</p>
<p class="calibre2">— Buna pek lüzum var mı Senyör? diye içini çekti.</p>
<p class="calibre2">— Mutlaka lâzım dostum. Gözünün önünde silâhlarımı kırmalıyım; elbiselerimi param parça etmeliyim. Kendimi tepe aşağı bu kayadan atmalıyım. Sonra da…</p>
<p class="calibre2">Köylü dehşet içinde bağırdı:</p>


<h2 class="calibre5">43</h2><p class="calibre2">— Senyör, bunları yapmak faydasız. Ben sizin sözünüze inanıyorum. En büyük delilikleri yaptığınızı gözümle gördüğümü, kime olsa anlatmağa hazırım. Kayadan atlarken dikkat edin Mösyö, belki bir yeriniz yaralanır.</p>
<p class="calibre2">— Yaraların ne ehemmiyeti var Sanço dostum!</p>
<p class="calibre2">— Aman Efendimiz, Fierbras ilâcını kaybettiğimizi ve pek az sargımız kaldığını unutmayın…</p>
<p class="calibre2">— Hakkın var dostum. Nasihatini unutmayacağım. Şimdi Madam Dulcinee’ye götüreceğin mektubu yazmak istiyorum.</p>
<p class="calibre2">Şövalye hemen yerine oturdu ve cep defterini istedi:</p>
<p class="calibre2">— Yaklaş yanıma sadık seyisim, bana rahle vazifesi göreceksin.</p>
<p class="calibre2">Sanço efendisinin önünde yere oturdu ve Don Kişot defterini onun sırtı üstüne yerleştirdi.</p>
<p class="calibre2">Mektup böyle yazıldı. Sanço son derece rahatsız oluyor ve derin derin içini çekiyordu.</p>
<p class="calibre2">— Senyör bu kadar uzun bir mektuba hacet var mı?</p>
<p class="calibre2">— Kes sesini dostum; zihnimi dağıtıyorsun. Şövalye işini bitirdiği zaman mektubu yüksek sesle okudu:</p>
<p class="calibre2">Madam,</p>
<p class="calibre2">Hayatta bana göstermiş olduğunuz ilgisizlikten daha korkunç bir hakarete uğramış değilim.</p>
<p class="calibre2">Ey hiçbir zaman unutamayacağım sevgili nankörüm! Askımı kabul etmediğiniz için bu dünyanın en vahşî bir köşesine çekilmek ve orada bin türlü ümitsiz delilikleri göze almak zorunda kalıyorum. Sadık seyisim bunlardan bir kısmını size anlatacaktır, fakat onlardan çok daha ağır olanlarını o da gözü ile görmüş değildir.</p>
<p class="calibre2">Heyhat! Çok sevgili prensesim, böyle bir zulmü daha uzun zaman bana reva görecek misiniz?</p>
<p class="calibre2">Sükûtunuzun sonu gelmeyecek mi?</p>
<p class="calibre2">Şövalyenize karşı pek ufak bir sevginiz varsa bana yardım ediniz; lütuflarınızı benden esirgemeyiniz. Acele etmelisiniz; çünkü aşk uğruna nefsime reva gördüğüm cefalar az zamanda beni öldüreceklerdir.</p>
<p class="calibre2">İçinde bulunduğum zalim kararsızlığa rağmen ölünceye kadar esiriniz kalmak isteyen kulunuz.</p>
<p class="calibre2">Mahzun yüzlü şövalye…</p>
<p class="softbreak"> </p>
<p class="calibre2">Sanço:</p>
<p class="calibre2">— Bu ne mükemmel mektup, diye bağırdı, ben ömrümde bundan daha iyisini dinlemiş</p>
<p class="calibre2">değilim. Ne güzel, ne iyi yazılmış, ne kadar tatlı!</p>
<p class="calibre2">Don Kişot sordu:</p>
<p class="calibre2">— Yolda onu kaybetmeyeceksin ya? Bu mektubu kaybedersen ne olacağını sorarım sana.</p>
<p class="calibre2">— Olur mu öyle şey Senyör Don Kişot? Bana güvenebilirsiniz. Fakat şatodaki sıpalar için de yeğeninize bir kelime ilâve edemez misiniz?</p>


<h2 class="calibre5">44</h2><p class="calibre2">— Hakkın var dostum.</p>
<p class="calibre2">Don Kişot üç sıpayı seyisine teslim etmesi için yeğenine de bir kaç kelime yazdı.</p>
<p class="calibre2">Köylü sevincinden uçarak:</p>
<p class="calibre2">— Çok güzel oldu mösyö, dedi, ben hemen gidiyorum; çok geçmeden dönerim.</p>
<p class="calibre2">Şövalye:</p>
<p class="calibre2">— Olmaz, dedi, deliliklerimden bir ikisini mutlaka görmelisin. Çünkü onları gözünle gördüğüne yemin edeceksin.</p>
<p class="calibre2">— Mutlaka lâzım mı Senyör Don Kişot? Çabuk olun bari de geç kalmayım.</p>
<p class="calibre2">— Üç gün daha benimle kalmanı isterdim.</p>
<p class="calibre2">— Senyör! düşünün ki ne kadar erken gidersem o kadar erken dönerim.</p>
<p class="calibre2">— Bunda da hakkın var dostum. Şu halde deliliklerimden bir ikisini sana hemen göstereyim.</p>
<p class="calibre2">Dulcinee de Toboso’ya neler yaptığımı söyleyebilirsin. Don Kişot elbiselerinin bir kısmını çıkardı; topuklan ile kuyruk sokumunu döverek bir kaç defa havaya sıçradı; bir takla attı; bağıra bağıra sevgilisinin adını söylerken, az kaldı boynunu kırıyordu. Bunları o kadar çabuk yapmıştı ki Sanço’nun ağzı hayretten açık kaldı.</p>
<p class="calibre2">— Aman Senyör durun. Gördüğüm şeyler yeter de artar bile. Hiç korkmayın, yapmadığınız delilik kalmadığını ve Amadis de Gaules’e yüz kere taş çıkarttığınızı söyleyeceğim. Hoşunuza giderse daha başka yalanlar da uyduracağım.</p>
<p class="calibre2">— Çok güzel Sanço dostum. Hiç olmazsa sen bana sadakat gösteriyorsun. Sana güvendiğimi bilirsin. Git ve çabuk gel.</p>
<p class="calibre2">Köylü bu emri tekrar ettirmeden Rossinante’a atladı ve onu süratle ovaya doğru sürdü.</p>
<p class="whitespace"> </p>
<p class="calibre2"><b class="calibre1">ON İKİNCİ BÖLÜM</b></p>
<p class="calibre2"><b class="calibre1">Sanço Papaz ile Berbere rastlıyor </b></p>
<p class="softbreak"> </p>
<p class="calibre2">Sanço Panza efendisinin deliliklerine pek fazla aldırmayıp ovaya indi. Az sonra Toboso’hun yolunu tutmuş ve bir zaman sonra kendisine heyecanlı bir altı okka oyunu oynatmış oldukları hanın yanına varmıştı. Sanço burayı görünce pek memnun olmadı; çünkü hizmetçi Maritorne’dan başka buradaki bütün insanlara kin bağlamıştı. Avlu kapısına yaklaşırken içini çekerek:</p>
<p class="calibre2">— Canı çıkasıca herifler, dedi, aç kalmak bu uğursuz yere girmekten bin kat hayırlıdır.</p>
<p class="calibre2">Bu esnada avludan iki adam çıkıyordu; köylünün uzaklaşmasına hayretle baktılar. Bir tanesi:</p>
<p class="calibre2">— Bu adam Sanço değilse ben ne olayım, diye mırıldandı.</p>
<p class="calibre2">Papaz kıyafetinde olan arkadaşı:</p>


<h2 class="calibre5">45</h2><p class="calibre2">— Ta kendisi, dedi, at da dostumuz Kesada’nın atı.</p>
<p class="calibre2">— Öyleyse  şövalyemizden haber soralım.</p>
<p class="calibre2">Adamlar bağıra bağıra köylüyü çağırdılar. Sanço Rossinante’ı mahmuzluyor, başını çevirmeğe cesaret edemiyordu; çünkü onları tanımamıştı. Birinci adam:</p>
<p class="calibre2">— Ne var o kadar çabuk gidecek? Ardına neft yağı mı sürdüler? dedi.</p>
<p class="calibre2">Sanço başını çevirdi ve kendisine seslenen adamı tanıyarak bağırdı:</p>
<p class="calibre2">— Vay siz misiniz berber efendi.</p>
<p class="calibre2">Papaz yanına yaklaşıyordu. Sanço onu da tanıdı; köyün papazı, Don Kişot’un dostu idi.</p>
<p class="calibre2">— Efendin nerede? Sanço yüzünü buruşturarak:</p>
<p class="calibre2">— Onu size söyleyemem, dedi. Berber hayret etti:</p>
<p class="calibre2">— Söyleyemez misin? Yani ne var saklayacak bunu?</p>
<p class="calibre2">— Efendim çok büyük işlerle meşgul bu saatte… Bildiğiniz gibi değil… Bir saniye rahatsız edilmeğe razı olamaz. Nerede olduğunu söylemek hayatımı tehlikeye atmaktır, anlıyorsunuz değil mi.</p>
<p class="calibre2">Berber:</p>
<p class="calibre2">— Bak şu dangalağa, dedi, şövalyeyi nerede bulacağımızı bu dakikada söylemezsen atını çalmak için efendini öldürdüğüne hükmedeceğiz ve seni Sainte Hermandad polisine teslim edeceğiz.</p>
<p class="calibre2">Sanço Panza oklu polislerin adını işitir işitmez bayılacak gibi oldu ve yalvarmağa başladı:</p>
<p class="calibre2">— Aman efendiler, o kadar acele etmeyin.  Ben ne hırsız, ne de katilim ve henüz bilmediğiniz bir meseleden dolayı Sainte Hermandad’dan ödüm kopar. Şanlı şövalyemin nerede olduğunu öğrenmek istiyorsanız bilin ki o Kara dağın tepesindedir. Elinden geldiği kadar tövbe istiğfar etmek ve çile çıkarmakla meşguldür.</p>
<p class="calibre2">Papaz iri iri gözlerini açtı:</p>
<p class="calibre2">— Ne söylüyorsun Sanço dostum.</p>
<p class="calibre2">— Ah papaz efendi, size her şeyi söyleyeceğim, korkmayın, fakat açlıktan ölüyorum. Ağzıma atacak bir lokma bir şeyiniz yok mu?</p>
<p class="calibre2">— Bizimle beraber gel dostum. Ne istersen yedireceğiz sana; fakat bize bütün hakikati söyleyeceksin. Bir kelimesini bile atlamadan.</p>
<p class="calibre2">— Yaparız o işi papaz efendi, yaparız… Bana güvenebilirsiniz.</p>
<p class="calibre2">Tekrar hana girdiler. Sanço Panza, kendisine yeni bir azizlik yapmalarından ürkmüyor değildi; fakat böyle iri kelleli kulaklı adamın yanında bulunması bir dereceye kadar ona emniyet veriyordu.</p>
<p class="calibre2">Hancının Sanço’yu karşılayışı bu sefer başka türlü oldu.</p>


<h2 class="calibre5">46</h2><p class="calibre2">Köylüye özene bezene güzel bir yemek hazırladı. Adamcağız tıka basa yiyip içtikten sonra, köyden çıkalı beri efendisinin başından geçmiş olan şeyleri bir bir papaza ve berbere anlatmağa karar verdi.</p>
<p class="calibre2">iki adam Don Kişot’un mektubunu görmek istediler ve hiç ses çıkarmadan tekrar tekrar okudular. Pek şaşırmış görünüyorlar ve Don Kişot’u şatosuna dönmeğe razı etmek için ne yapacaklarını kestiremiyorlardı. Ona lâkırdı anlatmak için dağa çıkmanın fayda vereceğine bir saniye inanmadılar. Dostlarını tanıyorlar ve bu şekilde ellerinden hiçbir şey gelemeyeceğini gayet iyi biliyorlardı. Mutlaka başka bir şey bulmak lâzımdı.</p>
<p class="calibre2">Sanço Panza yorgunluğunu dinlendirirken papaz ile berber başbaşa, bu işi konuşuyorlardı.</p>
<p class="calibre2">Papaz:</p>
<p class="calibre2">— Dostumuzun dalmış bulunduğu cinnet âlemine bizim de dalmamız lâzımdır, diye bir fikir ortaya attı.</p>
<p class="calibre2">Berber:</p>
<p class="calibre2">— Evet biz de deli oyunu oynamalıyız, dedi. Dostumuzu yurduna dönmeğe razı etmek için masala benzeyen bir macera düşünmeliyiz. Akrabalarımız ve arkadaşlarımız arasında, dostumuza prenses diye yutturacağımız genç bir kadın yahut kız yok mudur? O Don Kişot’u adam akıllı pohpohlayarak kendisinden yardım istemeğe gider. Şövalyemizin bir köle gibi onun peşine takılacağına hiç şüphem yoktur. Papaz:</p>
<p class="calibre2">— Fena fikir değil, dedi, akrabalarım arasında, yeğenim olan bir kızcağız var ki bu işi pek iyi becerir.</p>
<p class="calibre2">— Onu almağa gidemez misiniz papaz efendi?</p>
<p class="calibre2">— Elbette giderim.</p>
<p class="calibre2">— İkimiz birlikte onu dostumuza götürürüz. Eşyalarım arasında bir takma sakal var ki beni mükemmel bir süvari kılığına sokar. Size gelince, siz de bahtsız prensesimizin papazı olursunuz.</p>
<p class="calibre2">Papaz bu projeyi çok beğendi. Ve en geç ertesi gün dönmek üzere handan ayrıldı.</p>
<p class="calibre2">Bu zaman içinde Sanço yabana atılacak bir insan olmadığını anlayarak şişinip kabarmağa başlamıştı. Handa bir büyük adam rolü oynuyor ve küçük Maritorne ile hancının karısının ağızları açık kalıyordu. Efendisinin ve kendisinin başından geçmiş ne maceralar anlatmıyordu onlara! Bunların hepsi birbirinden parlaktı ve hepsi şövalyemizin zaferi ile sona eriyordu.</p>
<p class="calibre2">O gece ile ertesi sabah çok hoş geçti ve Sanço han hayatını doyulmayacak kadar tatlı bulmağa başladı.</p>
<p class="whitespace"> </p>
<p class="calibre2"><b class="calibre1">ON ÜÇÜNCÜ BÖLÜM </b></p>
<p class="calibre2"><b class="calibre1">Prenses Micomicona’nın gelişi</b></p>


<h2 class="calibre6">47</h2><p class="calibre2">Papaz ikinci günün akşamına doğru hana döndü. Yanında bir dişi katıra binmiş güzel çehreli ve kibar kıyafetli bir kız vardı. O güne kadar adı Dorothee idi, fakat papaz ile berberin sayesinde büyük Micomicon kraliçesi çok asîl ve çok güzel prenses Micomicona olarak hana ayak</p>
<p class="calibre2">bastı.</p>
<p class="calibre2">Sanço onu görünce hayretten ağzı açık kaldı. Prensesin haşmeti ve güzel yüzündeki gülümseme onu serseme çevirdi. Berbere hemen onun adını sordu:</p>
<p class="calibre2">— Nasıl? Onu tanımıyor musunuz? Prensesten bahsedildiğini hiç işitmediniz mi?</p>
<p class="calibre2">— Vallahi yalan olmasın, pek işitmişliğim yok gibi.</p>
<p class="calibre2">— Utanmadan kendinize bir büyük şövalyenin seyisi mi diyorsunuz siz?  Efendiniz onu tanımıyor mu acaba?</p>
<p class="calibre2">Köylü cevap verdi:</p>
<p class="calibre2">— Tanır mutlaka. Senyör Don Kişot’un dünyada tanımadığı yoktur; fakat ben kim oluyorum ki? Onun seyisi… Bir çok şeyler vardır ki o bana söylemez.</p>
<p class="calibre2">— Yazık! Biliniz ki bu prenses Habeşistan’dan geliyor. Sayın efendinizden yardım rica etmek için bu uzun yolculuğu göze almıştır. Derdi başından aşkındır. Saadete ermekten ümidini kesmişti ki, Senyör Don Kişot’un şöhretini işitti ve ona geldi. Şan ve şerefin bu derecesi onun gözlerini kamaştırdı. Dağlar, denizler aşmayı yılmadan göze almış olmasının sebebi bu…</p>
<p class="calibre2">Sanço Panza gittikçe yuvarlaklaşan gözlerle prensese bakıyordu:</p>
<p class="calibre2">— Birinden bir kötülük görüyorsa efendimin himayesini istemeğe gelmekte hakkı vardır, dedi.</p>
<p class="calibre2">Berber hayret etti:</p>
<p class="calibre2">— Biri kötülük yapıyorsa mı dediniz? Şunu bilmelisiniz ki, Sanço dostum, melun bir dev onun ülkesini ve bütün malını mülkünü elinden almıştır, size anlatmama imkân olmayan gaddar muamelelerle ona çok sıkıntı çektirmiştir.</p>
<p class="calibre2">Sanço:</p>
<p class="calibre2">— Bir dev mi? dedi, bu düşmanın bir cüce olmasını yüz kere tercih ederdim. Ama madem ki bir devmiş, efendimin az zamanda onun hakkından geleceğine hiç şüphem yoktur.</p>
<p class="calibre2">Berber ilâve eti:</p>
<p class="calibre2">— Kim bilir efendin bu prensesle evlenir de belki!.. Böyle bir evlenmenin Don Kişot için de, senin için de nasıl bir şeref olacağını anlarsın elbette.</p>
<p class="calibre2">Sanço cevap verdi:</p>
<p class="calibre2">— Anlıyorum berber efendi, size bir şey daha sormak isterim. Acaba prensesin toprakları arasında bir de küçük ada var mıdır? Efendim bana vadetmişti de…</p>
<p class="calibre2">— Dinle beni dostum. Niçin bana berber efendi der durursun. Ben prensesin yaveriyim? Bana çok hürmet ve nezaketle lâkırdı söylemelisin. Ada meselesine gelince, eğer plânımızda muvaffak olursak ve sen hiçbir şeye hayret etmezsen bir gün böyle bir şey olabilir.</p>


<h2 class="calibre5">48</h2><p class="calibre2">Sanço yerlere eğilerek:</p>
<p class="calibre2">— Çok teşekkür ederim Prensesin yaveri hazretleri, dedi.</p>
<p class="calibre2">Ertesi sabah papaz Sanço’dan kendilerini efendisinin yanına götürmesini rica etti. Berber takma sakalını yüzüne geçirmişti. Çehresi o kadar değişmiş bulunuyordu ki Sanço bile onu tanıyamadı. Dorothee katırına, papaz ile Sanço Rossinante’a bindiler ve kafile Kara Dağın yolunu tuttu.</p>
<p class="calibre2">Köylü dağın yolunu bulmakta güçlük çekiyordu. Nihayet bir çok saatler sonra Don Kisot’un karargâhını kurmuş olduğu yüksek kaya karşıdan göründü.</p>
<p class="calibre2">Sanço:</p>
<p class="calibre2">— Bırakın da ben önden gideyim, dedi, geldiğinizi efendime haber vermeliyim. Şövalye kim bilir ne delilikler yapıyordur şimdi.</p>
<p class="calibre2">Papaz:</p>
<p class="calibre2">— Hakkın var, dedi, prensesin gelmekte olduğunu haber vermelisin ona. Fakat yaver seninle beraber gitmelidir.</p>
<p class="calibre2">Papazın böyle konuşması Sanço’nun Don Kişot’a söyleyebileceği şeylere pek emin olmamasındandı.</p>
<p class="calibre2">Seyis:</p>
<p class="calibre2">— Buyurun öyleyse yaver hazretleri, dedi ve iki adam epeyce ilerden giderek az sonra Don Kisot’un yanına vardılar.</p>
<p class="calibre2">Şövalye kayanın dibine oturmuştu. Gerçekten ümitsiz bir hali vardı. Hiçbir zaman, Mahzun Yüzlü Şövalye adına bu günkü kadar hak kazanmamıştı. Seyisini görünce:</p>
<p class="calibre2">— Sanço dostum, dedi, ne haberler getiriyorsun bakalım? Bana hayat haberi mi, yoksa ölüm haberi mi getirdin? Biliyorsun ki hayatım senin getireceğin cevaba bağlıdır.</p>
<p class="calibre2">Sanço gafil avlanmıştı. Papaz ile berbere rastladıktan sonra efendisinin kendisine emanet ettiği vazifeyi unutmamış mı idi? Fakat Don Kişot’un mahzunluğu o kadar büyüktü ki onun hayatını kurtarmak için yalan söylemekte tereddüt etmedi.</p>
<p class="calibre2">— Senyör şövalye, size getirdiğim haberler pek güzeldir. Dulcinee’niz mektubunuza teşekkür ediyor ve bütün lütuflarını size saklamak vadinde bulunuyor.</p>
<p class="calibre2">Don Kişot sevinçle:</p>
<p class="calibre2">— Onu gördün demek? dedi.</p>
<p class="calibre2">— Gördüm Senyör Şövalye… Güneş gibi güzel olduğunu söyleyebilirim.</p>
<p class="calibre2">— Ah benim sadık Sançom, hayatımı kurtarıyorsun benim.</p>
<p class="calibre2">Don Kişot o esnada berberi gördü ve tanımadı. Yerinden kalkarak Sanço’ya sordu:</p>
<p class="calibre2">— Bu adam kim? Cevabı berber verdi:</p>
<p class="calibre2">— Senyör şövalye, ben sizin hakir kölenizim. Yaveri bulunduğum Altes prenses Micomicona’nın sizi ziyarete geldiğini haber veriyorum. Kahramanlığınızın senası ile o kadar 49</p>
<p class="softbreak"> </p>
<p class="calibre2">kulakları doldu ki sizden himaye rica etmeğe geldi. Ziyaretini kabul buyurmağa tenezzül ederseniz kendisini almağa gideceğim.</p>
<p class="calibre2">Don Kişot cevap verdi:</p>
<p class="calibre2">— Mösyö, kendilerini burada kabul etmek benim için bir şeref olacaktır.</p>
<p class="calibre2">O vakit yaver prensesin yanına döndü, papaza biraz beklemesini söyleyerek kızı Don Kisot’un yanına getirdi ve üzengisini tutarak onu atından indirdi.</p>
<p class="calibre2">Prenses Şövalyenin önünde diz çöktü ve:</p>
<p class="calibre2">— Senyör şövalye, siz ricamı kabul etmeyi vadetmeyince buradan kalkmayacağım, dedi, karşınızda dünyada bulunan prenseslerin en talihsizini görüyorsunuz. Bana yardım edeceğinize şövalye sözü verin.</p>
<p class="calibre2">Don Kişot kızı ayağa kaldırmağa uğraşıyor, fakat muvaffak olamıyordu. Kendi de diz çökmek zorunda kaldı ve yüz yüze geldiler.</p>
<p class="calibre2">— Prenses, dedi, ben sizin kölenizim. Size elimden gelen yardımı yaparım. Elverir ki kiralımın ve kendi prensesimin menfaatlerine aykırı olmasın.</p>
<p class="calibre2">— Yemin ederim ki benim menfaatim bahsettiğiniz insanların menfaatine kıl kadar zarar vermeyecek. Bunun için sizden istediğim yardımı esirgemeyeceğinize söz vermeniz için ayaklarınıza kapanıyorum.</p>
<p class="calibre2">— Şu halde size şövalye sözü veriyorum. Fakat lütfen ayağa kalkınız.</p>
<p class="calibre2">Bu esnada Sanço efendisine yaklaştı:</p>
<p class="calibre2">— Senyör Don Kişot, prensese söz verdiğinize iyi ettiniz. Çünkü  sizden istenen şeyler pek ehemmiyetli değil. Sizden sadece kendisine kötülük yapan bir devi öldürmenizi istiyor.</p>
<p class="calibre2">Don Kişot cevap verdi:</p>
<p class="calibre2">— Mesele bundan ibaretse dev kendini şimdiden yarı yarıya ölmüş sayabilir.</p>
<p class="calibre2">Prenses ayağa kalkmıştı:</p>
<p class="calibre2">— Senyör Şövalye! değil mi ki bana söz verdiniz; o halde sizden ne beklediğimi artık söyleyeyim. Bir zalimden intikamımı almak için sizi götüreceğim yere gelmenizi ve bu iş</p>
<p class="calibre2">bitinceye kadar başka maceralara atılmamanızı rica edeceğim.</p>
<p class="calibre2">— Bana emrettiğiniz şeyi yapacağım.</p>
<p class="calibre2">— öyleyse hemen yola çıkmalıyız. Sizi götüreceğim yere ne kadar çabuk varırsak o kadar hayırlı olur herkes için.</p>
<p class="calibre2">Don Kişot’a itaat etmekten başka yapılacak iş kalmıyordu. Hemen silâhlarını topladı ve zırhını giydi. Prensesin, katırına binmesine yardım etti; sonra kendi de Rossinante’a atlayarak yola düzüldüler. Berber ile Sanço onları yaya olarak takip ediyordu.</p>
<p class="calibre2">Sanço yolda ilk adımlarını atınca yeniden içini çekmeğe ve gözleri sulanmağa başladı, çünkü eşeğini hatırlıyor ve yürüyeceği yolların hayali ona dehşet veriyordu.</p>
<p class="calibre2">Bir az sonra papaz saklandığı yerden çıktı ve sevinçle bağırdı: 50</p>
<p class="whitespace"> </p>
<p class="calibre2">— Hiç akılda yokken size rastlamak aman ne saadet Senyör Şövalye!</p>
<p class="calibre2">Don Kişot onu tanıdı ve sevinçle kucakladı; çünkü papazı pek severdi. Şövalye hangi rüzgârın onu bu dağ başına attığını sormadı. Sadece bu tesadüfe memnun oldu, kazandığı şerefi papazın da görmesi onun gururunu okşamıştı.</p>
<p class="whitespace"> </p>
<p class="calibre2"><b class="calibre1">ON DÖRDÜNCÜ BÖLÜM</b></p>
<p class="calibre2"><b class="calibre1">Prenses Micomicona’nın başından geçenler</b></p>
<p class="whitespace"> </p>
<p class="calibre2">Ovaya indikleri zaman Don Kişot atını prensesin katırına yaklaştırdı ve ona başından geçenleri anlatmasını rica etti:</p>
<p class="calibre2">— Sizin şerefinize ve aşkınıza çok büyük bir şeyler yapmak isterim; çünkü sizin pek yüksek bir kadın olduğunuzu görüyorum. Fakat çok kolay anlarsınız ki düşmanlarınızla savaşabilmem için başınızdan geçen bütün şeyleri bana anlatmanız lâzımdır.</p>
<p class="calibre2">Papaz ile berber bunu işitince epeyce bir sıkıntı geçirdiler; çünkü Don Kişot’a okuyacağı kurt masalını Dorothee ile kararlaştırmamışlardı. Onlar Don Kişot’un dağdan ineceğini, bu olduktan sonra da onu şatosuna götürmenin zor olmayacağını sanmışlardı.</p>
<p class="calibre2">Fakat Dorothee aklı başında bir kızdı. Hemencecik bir hikâye uydurdu ve Don Kişot’a anlattı:</p>
<p class="calibre2">— Senyör şövalye; felâketlerimin yüreğinize dokunmasından korkarım; fakat değil mi ki emrediyorsunuz; size her şeyi inceden inceye anlatacağım.</p>
<p class="calibre2">— Rica ederim madam.</p>
<p class="calibre2">— Vatanım olan Micomicon’un nerede bulunduğunu bilmem biliyor musunuz?</p>
<p class="calibre2">Don Kişot:</p>
<p class="calibre2">— Bu bilgisizliğimi size utanarak itiraf edeceğim, diye cevap verdi ve prenses bundan memnun göründü.</p>
<p class="calibre2">— O halde biliniz ki bu memleket Afrika’da, Habeşistan yakınlarında, çok geniş bir krallıktır.</p>
<p class="calibre2">Babam, Uslu Tinarya adı altında bu devletin çok sevilen kiralı idi ve tebaaları ona son derece itaat ederlerdi; çünkü âdil bir insandı. Ona “Uslu” adını vermiş olmalarının sebebi ilerde olacak şeyleri görmesi ve söylemesi idi. Memleketlerin ve insanların kaderlerini, gökteki yıldızların her birinde ayrı ayrı okumak sanatını bilirdi. Annem kraliçe Karamilla ile beraber çok mesut bir ömür geçirmekteydik. Don Kişot onun sözünü kesti:</p>
<p class="calibre2">— Bu isim bana yabancı gelmiyor. Bunda şaşılacak bir şey yoktur, çünkü hanedanımızın şöhreti buraya kadar pekâlâ gelmiş olabilir.</p>
<p class="calibre2">Berber ile papaz konuşmanın aldığı şekilden pek memnun oluyorlardı. Hatta papaz, araya bir söz karıştırmayı bile doğru buldu:</p>


<h2 class="calibre5">51</h2><p class="calibre2">— Buna hiç şüphe yok Senyör. Bir ay bile yok, meslektaşlarımdan biri bana buranın kral ve kraliçesinin akıl ve irfanlarından uzun uzun bahsetti. Fakat rica ederim hikâyenize devam edin prenses. Sözünüzü kestiğim için özür dilerim.</p>
<p class="calibre2">Prenses masala devam etti:</p>
<p class="calibre2">— Bir gün babam beni çalışma odasına çağırdı ve saadetimizin sona ermekte olduğunu söyledi. Dedi ki: “Yıldızlar kraliçenin yakında öleceğini ve benim de ondan sonra çok yaşamayacağını söylediler. Yakında öksüz ve yetim kalacaksın. Senin için çok korkuyorum kızım. Komşularımız arasında karanlık bakışlı Pandafilando diye bir dev var. Ona bu adı vermiş olmalarının sebebi tek göz, zalim ve çirkin olmasıdır. Denizde bir adada oturur.</p>
<p class="calibre2">Biliyorum ki benim ölümümü haber alır almaz silâhları ile beraber buraya gelecektir. Ülkeni elinden alacak ve sana evlenme teklif edecektir. Kabul edersen seni kraliçe yapacak ve burada bırakacaktır. Fakat kıskanılacak bir hayatın olmayacaktır; çünkü bu Pandafilando zalim bir adamdır. Evlenmek istemezsen kaçmalısın. Sadık tebaandan bir kaç kişi ile İspanya’ya gideceksin. Orada başından çok şeyler geçecek. Fakat yüreğim rahattır; çünkü orada bir gün bir gezici şövalyeye tesadüf edeceksin; adı Don Gigot’dur.</p>
<p class="calibre2">— Müsaade ediniz prenses. Babanız Don Gigot mu dedi, yoksa Don Kişot mu?</p>
<p class="calibre2">— Don Kişot Senyör. Zihnim o kadar karma karışık ki. Bu felâketler beni en sonra deli edecek. Özür dilerim Senyör Şövalye; fakat sizi bana şimdi gördüğüm şekilde tasvir etti. Bu şövalyenin son derece kahraman olduğunu ve şöhretinin, hiç batmayan bir güneş gibi yer yüzünde parıl parıl parladığını söyledi. Ayrıca Don Kişot’a bir Kara dağ üzerinde rastlayacağımı ve bu şövalyenin ülkemi yeniden ele geçirmeme yardım edeceğini de haber verdi. En sonra kaderimi bu şövalyenin eline teslim etmemi söyledi. Devi ve ordularını yendikten sonra kocam olmak isterse hemen razı olmalıymışım.</p>
<p class="calibre2">Şövalye son derece sevinçli görünüyordu. Sanço’ya dönerek:</p>
<p class="calibre2">— Görüyorsun ya dostum, dedi, sana vadettiğim şey olacak. Gezici şövalyeler için saadetler felâketlerle at başı gider. Dev ile askerlerini öldürdüğüm zaman adasının idaresini sana vereceğim.</p>
<p class="calibre2">Köylü cevap verdi:</p>
<p class="calibre2">— Evet Senyör, siz Micomicon kiralı ve bu çok sevimli prensesin kocası olduğunuz zaman bu devin adasını bana vereceğinize inanıyorum. Fakat daha ortada bir şey yok.</p>
<p class="calibre2">Şövalye büyük bir hayretle sordu:</p>
<p class="calibre2">— Bu evlenmeyi nereden çıkardın? Benim Dulcinee de Toboso’ya sadakatsizlik edeceğimi mi sanıyorsun?</p>
<p class="calibre2">— Aman Mösyö, Dulcinee de Toboso, çok uzaktadır ve kimseye verilecek ne ülkesi, ne de adası vardır. Bu prenses Micomicona’yı insan hiç değilse gözü ile görüyor.</p>
<p class="calibre2">Don Kişot öfkeli bir sesle:</p>
<p class="calibre2">— O nasıl lâkırdı öyle, dedi, sen ne demek istiyorsun?</p>


<h2 class="calibre5">52</h2><p class="calibre2">— Aman mösyö, sizin Dulcinee Toboso’nuzu kim görmüş ki? Bahse girerim ki o bu prensesin yarısı kadar güzel ve hoş değildir.</p>
<p class="calibre2">Şövalye:</p>
<p class="calibre2">— Sefil, diye haykırdı, küstah, yalancı. Demek sen görmedin. Verdiğim vazifeyi böyle mi yaparsın sen?</p>
<p class="calibre2">Şövalye mızrağının sapı ile Sanço Panza’nın omuzlarına vurmağa başladı.</p>
<p class="calibre2">— Aman mösyö, aman mösyö, yeter. Verdiğiniz vazifeyi iyi yaptım ama uzun zaman yanında kalıp yüzüne bakmadım. Onun çok güzel olduğuna şüphe mi var? Allah rızası için vurmayın.</p>
<p class="calibre2">Öldüreceksiniz beni.</p>
<p class="calibre2">Prenses Micomicona hemen araya girerek:</p>
<p class="calibre2">— Senyör Şövalye, dedi, seyisinizi bana bağışlamanızı rica ediyorum. Dulcinee’den bana da bahsettiler. Güzelliğinin yer yüzünde dillere destan olduğunu biliyorum.</p>
<p class="calibre2">Bu sözler Don Kişot’un öfkesini yatıştırdı ve şövalyeyi Sanço Panza ile barışmağa razı etti.</p>
<p class="calibre2">Fakat köylünün yüzü bir türlü gülmüyordu; çünkü şöyle düşünmekteydi:</p>
<p class="calibre2">— Efendim bu prensesi almazsa benim ada elden gider. Micomicon tahtına bir başkası oturur, bana da hava almak düşer.</p>
<p class="calibre2">Papaz köylünün bu karanlık düşünceler içinde geviş getirdiğini görerek onu bir kaç tatlı kelime ile teselli etmek istedi:</p>
<p class="calibre2">— Dinle beni biraz sevgili Sanço dostum. Bu yer yüzünde hiçbir şey olmaz ki Tanrı onu evvelden bilmemiş ve istememiş olsun. Tanrı senin bu adaya vali olmanı takdir etmişse, efendin prensesi alsa da almasa da yine olursun. Fakat bu ada başka birinin alnına yazılmışsa ne söylesek boş. Bununla beraber sen yine korkma dostum. Yaradan, bunca âlemleri içinde sana da bir ada bulur elbette.</p>
<p class="calibre2">Sanço cevap verdi:</p>
<p class="calibre2">— Belki hakkınız var. Fakat bu o kadar güzel ve şirindi ki…</p>
<p class="calibre2">Ve derin derin içini çekti.</p>
<p class="whitespace"> </p>
<p class="calibre2"><b class="calibre1">ON BEŞİNCİ BÖLÜM</b></p>
<p class="calibre2"><b class="calibre1">Don Kişot ile hayaletler</b></p>
<p class="whitespace"> </p>
<p class="calibre2">Ovada iki saatten beri yoruyorlardı ki karşıdan eşeğe binmiş bir adamın geldiğini gördüler.</p>
<p class="calibre2">Sanço Panza kendi boz eşeğini aklına getirmeden eşekli bir insan göremez olmuştu. Uzaktan bir çingene sandığı bu adamı görünce yine yüreği kalktı.</p>
<p class="calibre2">Biraz daha sonra eşeği de, adamı da tanıyınca büyük bir hayrete düştü. Adam haydut Gines de Passamont, hayvan kendi sevgili eşeği idi.</p>


<h2 class="calibre5">53</h2><p class="calibre2">Sanço haykırmağa başladı:</p>
<p class="calibre2">— Senyör şövalye! Ayağınızın altını öpeyim şu kaçan alçağa cezasını verin. Dünya kraliçesi olan madamınız Dulcinee aşkına eşeğimi kurtarın. Ben bayılıyorum.</p>
<p class="calibre2">Don Kişot’u tanımış olan haydut kaçmaya başlamıştı; fakat kahramanımız onun üzerine saldırdı.</p>
<p class="calibre2">— Alçak herif, korkak herif, nankör edepsiz; aklını başına getirmek için şimdi kafanı keseceğim senin.</p>
<p class="calibre2">Don Kişot’un atı gitgide eşeğe yaklaşmakta idi. Haydut postu kurtaramayacağım anladı ve hemen yere atlayarak tabanları yağladı.</p>
<p class="calibre2">Don Kişot yolun ortasında kalmış olan eşeği yakaladı ve sahibine teslim etti.</p>
<p class="calibre2">Sanço bağırıyordu:</p>
<p class="calibre2">— Ah benim ömrümün yari! Nihayet sana kavuştum öyle mi? Benim güzel eşeciğim, evlâdım, günlerimin güneşi, gönlümün nuru. Ah benim sadık dostum. Keyfin nasıl? Kendini o edepsizin elinde görmek seni çok üzdü mü? Yoksa seni ellere bıraktığımı mı sandın?</p>
<p class="calibre2">Sanço’nun sevinci o kadar büyüktü ki, eşeğini kollarından ayırmıyor, onun gözlerini, yanaklarım öpüyordu.</p>
<p class="calibre2">Prensesle Don Kişot, papazla berber onun çocukça sevincine gülmekten kendilerini alamıyorlardı. Don Kişot bu vakadan faydalanarak gezici şövalye hayatının baştan başa felâketler ve talihsizliklerden ibaret olmadığını, çekilen bütün çileleri unutturan böyle mesut saatleri de bulunduğunu seyisine bir kere daha anlattı.</p>
<p class="calibre2">Sanço Panza bu hikmetlere pek kulak asmamakta idi. Değil mi ki sevgili eşeğini yeniden ele geçirmişti; o bu saatte İspanya’nın en mesut adamı idi ve gerekirse dünyanın öbür ucuna kadar efendisinin peşinden giderdi.</p>
<p class="calibre2">Ortalık kararırken kahramanlarımız hanın kapısına vardılar. Sanço bu sefer büyük bir güvenle onun eşiğini geçti. Hancı Don Kişot’u görünce biraz suratım ekşitmiş, fakat şövalye ona bakmağa tenezzül etmemişti. Bununla beraber hancının kansını görünce hürmetle önünde eğildi ve güzel bir yemek yedikten sonra kendisine verilen odada yatmağa çıktı.</p>
<p class="calibre2">İşler iyi gittiği halde papaz ile berberin yürekleri bir türlü rahat edemiyordu. Prenses Micomicona’nın rolü bitmiş görünüyordu. Ertesi akşam köye dönecekler ve Don Kişot kendisine oynanan oyunun farkına varacaktı. Ne pahasına olursa olsun bunun önüne geçilmeliydi.</p>
<p class="calibre2">Dorothee’nin de bu meselede sözü alınmak lâzım gelirdi, fakat ne yapılacağını o da papaz amcası ve berber gibi pek kestiremiyordu.</p>
<p class="calibre2">— Ben yarın sabah erkenden handan ayrılırım.  Siz artık bir masal uydurup söylersiniz.</p>
<p class="calibre2">Berber:</p>
<p class="calibre2">— Öyle yaparız, dedi, fakat Don Kişot sizin peşinizi bırakmaz, istemeseniz de onun sizi koruyacağına şüphe yok. Olmayacak bu iş. Başka bir şey aramalıyız.</p>


<h2 class="calibre5">54</h2><p class="calibre2">Papaz ona hak verdi:</p>
<p class="calibre2">— Evet doğru… Öyle bir şey bulmalıyız ki onu büsbütün çıldırtmasın. Biz onu zorla yahut inandırmak suretiyle evine döndürenleyiz. Don Kişot’a yeni bir komedya oynamalıyız.</p>
<p class="calibre2">Berber de aynı düşüncede idi. Fakat şövalyenin kolayca yutabileceği oyunun ne olacağım erkekler kestiremiyorlardı. Bereket ki kız imdatlarına yetişti.</p>
<p class="calibre2">Üçü birden derin bir düşünceye dalmışlardı ki Dorothee birdenbire bir kahkaha kopardı.</p>
<p class="calibre2">Papaz ile berber hayretle ona baktılar.</p>
<p class="calibre2">Berber:</p>
<p class="calibre2">— Bir şey geldi aklınıza galiba? dedi. Kız cevap verdi:</p>
<p class="calibre2">— Evet buldum. Güzel şövalyemizin üzerine sihirli bir örtü atacağız.</p>
<p class="calibre2">Papaz endişe ile sordu:</p>
<p class="calibre2">— O nasıl sihirli örtü?</p>
<p class="calibre2">— Çok güleceksiniz. Bakın ne aklıma geldi. Yaklaşın yanıma.</p>
<p class="calibre2">iki adam itaat etiler, kız tasarladığı plânı alçak sesle onlara anlattı.</p>
<p class="calibre2">Handa dört öküz koşulu büyük bir arabaya refakat eden birkaç köylü vardı. Berber Dorothee’nin plânını öğrenir öğrenmez yanlarına gitti ve onlarla bir pazarlığa girişti.</p>
<p class="calibre2">Köylüler araba ile öküzlerinin iki gün için kiralanmasını kabul ediyorlardı. Sonra odun parçalarından bir büyük kafes yapmağa koyuldular. Gecenin bir kısmını bu iş ile geçirdiler.</p>
<p class="calibre2">Sonra hancıdan yatak çarşafları alarak tepeden tırnağa beyaz örtülere hüründüler ve Don Kişot’un yattığı odaya girdiler.</p>
<p class="calibre2">Şövalye horul horul uyuyordu. Rüyasında belki yeni maceralar görüyor ve hiç şüphesiz başına gelecekleri aklından geçirmiyordu.</p>
<p class="calibre2">Bizimkiler onu uyandırmamağa gayret ederek ellerini, ayaklarını bağladılar. Berber son düğümü fazla mı sıktı nedir, o esnada Don Kişot uyandı.</p>
<p class="calibre2">Bir de adamcağız ne görsün; yatağının etrafını hayaletler sarmamış mı? Talihsiz şövalye, gözleri açık olduğu halde bir korkulu rüya görü yordu. Onu kahpece yatağında bastıran bu melun hayaletler kimlerdi? Şövalye:</p>
<p class="calibre2">— Sizi gidi alçaklar! Böylelikle mi benim sırtımı yere getireceğinizi umuyorsunuz, diye inledi. Berber mezardan gelir gibi boğuk ve derin bir sesle hemen konuşmağa başladı: — Ey mahzun çehreli Şövalye, sakın bizden korkayım deme. Biz bu işi senin şan ve şerefini arttırmak için yapıyoruz. Biz senin ne kahraman bir yiğit olduğunu bilmekteyiz. Bizleri size gönderen sihirbaz ise bunu bizden iyi biliyor ve senin saadetini düşünüyor. O seni dünyada eşi emsali bulunmayan Dulcinee de Toboso’nun kulu kölesi haline getiren gönül bağlarını da çok iyi bilmektedir. Şunu da anlamalısın ki o sihirbaz senin onunla evlenmeni istemekte ve bu işi yaparsan çok yüksek olan değerinin, eksilmek şöyle dursun daha da artacağına inanmaktadır.</p>
<p class="calibre2">Ey sen ki, yeryüzündeki gezici şövalyelerin en büyüğüsün, asla kasavet çekme. Bu başlıyan maceranın senin için, bu güne kadar uğradığı felâketlerden daha büyük bir talihsizlikle sona ereceğini asla hatırından geçirme. Kara dağ tepesindeki kefaret, çile ve deliliklerin gökleri 55</p>
<p class="softbreak"> </p>
<p class="calibre2">bile yerinden oynatmıştır. Biz işte bunun için sana gönderilmiş bulunuyoruz. Onun için yapacağımız şeylere korkmadan razı ol ve seni çağırmakta ve çok yakında başına taç giydirmeğe hazırlanan şan ve şerefi hiç aklından çıkarma.</p>
<p class="calibre2">Bu şekilde bir konuşmanın Don Kişot’u son derece memnun edeceğine hiç şüphe yoktu.</p>
<p class="calibre2">Yüreği rahat etmişti. Onun için hayaletlerin kendisini yataktan kaldırmalarına asla karşı koymadı. Şövalyeyi avludan geçirdiler, silâhları ve eşyası ile beraber, kendisi için hazırlamış</p>
<p class="calibre2">bulundukları tahta kafesin içine oturttular. Kafes yük arabasına yerleştirildi ve handaki hizmetçiler ve müşterilerden hiç biri bu işin farkında görünmeden kafile yola çıktı.</p>
<p class="calibre2">Bu hal şövalyeye pek hoş göründü ve sihirbazın handa bulunan insanları derin bir uykuya daldırmış olduğundan şüphe etmedi. Sonra da prenses Micomicona’yı düşündü ve özür bile dilemeden onu birdenbire yüzüstü bıraktığına üzüldü.  Hayaletlerin başkanı olan berber bu üzüntüyü keşfetmiş gibi kafese yaklaştı ve Don Kişot’a:</p>
<p class="calibre2">— Mahzun çehreli kahraman şövalye, dedi, kendisine yardım vadinde bulunduğun prenses Micomicona için hiç tasa çekme. Beni gönderen sihirbaz adına sana temin ederim ki prenses Micomicona’nın felâketleri bu günden tezi yok sona erecek ve kendisi Dev Pandafilando’yu yendikten sonra ülkesine dönecektir.</p>
<p class="calibre2">Böylece her şey yolunda gitmekte idi. Don Kişot hiçbir şey düşünmeden elini ayağını bağlatmış olan sihirbaza kendisini teslim edebilirdi. Biraz sonra arabanın, kendi köyüne doğru gitmekte bulunduğunu fark etti, fakat bir şey demedi.</p>
<p class="calibre2">Yolculuk devam ettiği müddetçe hayaletler ona artık hiç söz söylemediler.</p>
<p class="whitespace"> </p>
<p class="calibre2"><b class="calibre1">ON ALTINCI BÖLÜM</b></p>
<p class="calibre2"><b class="calibre1">Sanço evine dönüyor</b></p>
<p class="whitespace"> </p>
<p class="calibre2">Sanço’yu sevimli Maritorne uykudan uyandırmağa gitmişti; fakat hakikati söylemeğe mecburum ki bu iş hiç de kolay olmadı. En sonra o başını yastığından kaldırdı, esneyip gerindi ve gözlerini açtı.</p>
<p class="calibre2">Kız:</p>
<p class="calibre2">— Ah seyis efendi, uyandığınızı gördüğüme ne kadar memnunum. Bilseniz siz uyurken burada neler oldu neler.</p>
<p class="calibre2">Maritorne’un bu sözlerinden hiçbir şey anlamayan Sanço:</p>
<p class="calibre2">— Neler mi oldu? dedi.</p>
<p class="calibre2">— Evet seyis efendi. Bir sihirbaz gelip efendinizi aldı. Bir tahta kafese koydu ve dört öküzün çektiği bir arabaya bindirip götürdü.</p>
<p class="calibre2">Sanço dehşetle:</p>
<p class="calibre2">— Aman deme! diye haykırdı.</p>


<h2 class="calibre5">56</h2><p class="calibre2">— Vallahi öyle. Hemen kalkıp kahvaltı ediniz. Papaz efendi ile güzel kız hâlâ buradalar. Bu işi size olduğu gibi anlatacaklarına şüphe yok.</p>
<p class="calibre2">Kız doğru söylüyordu. Papaz yeğeni ile beraber handa kalmıştı. Don Kişot’un seyisini alayla karşıladı.</p>
<p class="calibre2">— Efendisinin  başına  çok  müthiş  şeyler  geldiği halde uykudan uyanmayan bir seyisi ilk defa görüyorum, dedi.</p>
<p class="calibre2">Sanço Panza o kadar şaşalamıştı ki bir şey söyleyemedi; kendi kendine:</p>
<p class="calibre2">—</p>
<p class="calibre2">Ah ben ne halt ettim; efendim ne der bana; fakat o kadar yorgundum ki hiçbir şey duyamadım, diye mırıldanıyordu.</p>
<p class="calibre2">Papaz ile yeğeni, sihirbazın Don Kişot’a gönderdiği hayaletleri anlattılar ve onu ellerinden geldiği kadar yatıştırmağa uğraştılar. Fakat Sanço efendisini düşünmekten kendim alamıyor ve korkuyordu. Köylünün Don Kişot’a bu bağlılığı papazın hoşuna gitmekteydi.</p>
<p class="calibre2">— Sanço dostum, dedi, gönlünü ferah tut efendin için hiç bir tehlike yok. Şövalyeyi götüren hayaletler iyi ruhlu şeytanlardır; onun fenalığını asla istemezler. Kahvaltını iştahla yemene bak. Sonra efendini aramağa çıkarız. Nasıl olsa bulacağız onu. Sen hiç korkma.</p>
<p class="calibre2">— Şövalyenin nerede olduğunu biliyor musunuz papaz efendi?</p>
<p class="calibre2">— Bunu anlar gibi oluyorum. Bana emniyet et sen.</p>
<p class="calibre2">Don Kişot’un seyisi, içi biraz serinlemiş olarak kahvaltıya gitti ve güzelce karnını doyurdu.</p>
<p class="calibre2">Onun rahatsız olmadan bu kadar yiyeceği gövdeye indirmesi görülecek şeydi. Sanço’ya Maritorne hizmet etmekte idi. Onun her sözüne olduğu gibi yiyecek yemesine de şaşıyordu.</p>
<p class="calibre2">Biraz sonra papaz, Dorothee ve Sanço yola çıkıyorlardı. Akşama kadar durmadan gittiler ve o geceyi yeğenin evinde geçirdiler. Kızın ana babası hanın oldukça yakınında bir şehirde oturan hali vakti yerinde iyi bir aile idi. Köydeki fakir kulübesinden başka yer bilmeyen Sanço’ya Dorothee’nin evinde gördüğü her şey o kadar güzel geldi ki onu neredeyse bir saray sanacaktı.</p>
<p class="calibre2">Ertesi sabah Sanço, papazla beraber köyünün yolunu tutuyordu. Efendisini o kadar merak etmekte idi ki yol boyunca ikide bir papaza, yakında Don Kişot’a rastlayacaklarından emin olup olmadığını soruyordu.</p>
<p class="calibre2">O gün akşama doğru köye yaklaşırken Don Kişot’un kafesini taşıyan yük arabasına yetiştiler.</p>
<p class="calibre2">Sanço Panza dehşetli korktu; fakat papaz onu yemden yatıştırdı ve kafesin yanına götürdü.</p>
<p class="calibre2">Sanço:</p>
<p class="calibre2">— Ah Senyör Don Kişot; neler geldi sizin başınıza? diye sordu.</p>
<p class="calibre2">Kahramanımız cevap verdi:</p>
<p class="calibre2">— Sus dostum. Sihri bozma. Şunu bilesin ki çok sıkıntı çekiyorum. Fakat bu sayede şan ve şerefim kat kat yükselecektir. Onun için bu sevimli hayaletlerin beni istedikleri yere götürmelerine ses çıkarmamanı rica ederim.</p>
<p class="calibre2">Seyis efendisini bu hazin durumda gördüğüne çok üzülüyordu; fakat tek bir kelime söylemedi ve kafilenin arkasından yürüyerek biraz sonra köye girdi.</p>


<h2 class="calibre5">57</h2><p class="calibre2">Köy halkının, beyazlı hayaletlerin getirmekte oldukları esirin Senyör Kesada olduğunu görünce ne kadar hayret ettikleri kolayca anlaşılır. Herkes dehşet içinde idi. Ne düşüneceklerini bir türlü bilemiyorlardı. Köylüler yabalarını ellerine alarak hayaletlere saldırmalı ve Senyörlerini kurtarmaya çalışmalı mı idiler? Bir çoklarının fikri buydu. Fakat papaz ile Sanço’yu görmek onları bir parça yatıştırdı ve tereddüde düşürdü.</p>
<p class="calibre2">Kafile köyü geçti ve bayırın yolunu tuttu. Köy kadınları haberi Don Kişot’un yeğeni ile hizmetçisine yetiştirmişlerdi. Onlar bağıra çağıra onu karşılamağa koştular.</p>
<p class="calibre2">— Senyör, senyör; siz geldiniz ha! diye çığlıklar koparıyordu.</p>
<p class="calibre2">Yeğen:</p>
<p class="calibre2">— Amcacığım, amcacığım! Ah ne sevindim size kavuştuğuma. Ben sizi artık hiç gelmeyeceksiniz sanıyordum, diye gözyaşları döküyordu.</p>
<p class="calibre2">Kahramanımız iki günden beri kafesinden çıkmamıştı ve çok yorgundu. Ağzına bir lokma bir şey koymamış ve adeta kendi kendisinin gölgesine dönmüştü.</p>
<p class="calibre2">Onun için hayaletlerin, kendisini odasına kadar götürmelerine ve yatağına yatırmalarına ses çıkarmadı. Değil mi ki sihirbaz öyle emretmişti, kendisi de bu emre baş eğmekten başka ne yapabilirdi?</p>
<p class="calibre2">Arkasından hayalet elbiselerini çıkarmış olan berber onu görmeğe geldi ve tekrar görüştüklerine çok memnun olduğunu söyledi.</p>
<p class="calibre2">— Aramıza döndüğünüzü görmek bizi çok bahtiyar etti Senyör Don Kişot! Zaferlerinizin ve kazandığınız şan ve şerefin şöhreti dünyayı tuttu. Bunun için köy halkı bayram yapmakta ve sizin varlığınızla iftihar etmektedir. Bana inanabilirsiniz. Ancak çehreniz bana pek iyi görünmüyor.  Bu gerçekten olağanüstü seferler ve maceralardan sonra uzun zaman dinlenmeniz lazımdır.</p>
<p class="calibre2">Don Kişot ağzını açmadı. Dünyanın hazinelerini verseler kimseye bir şey söylemezdi ama kendini yatağında bulduğuna da çok memnundu.</p>
<p class="calibre2">O esnada Sanço da evine dönüyor ve karısı ile çocuklarına kavuşuyordu.</p>
<p class="calibre2">Karısı:</p>
<p class="calibre2">— Söyle bakalım. Bizim eşeğin keyfi yerinde ya? diye sordu.</p>
<p class="calibre2">Sanço:</p>
<p class="calibre2">—</p>
<p class="calibre2">Efendisininkinden çok daha iyi, dedi. Kadın:</p>
<p class="calibre2">— Sen biraz zayıflamışsın, dedi, fakat Allah’a şükür sağ salim döndün ya. Sen yokken ne kadar sıkıntı çektiğimi bilemezsin.</p>
<p class="calibre2">Köylü cevap verdi:</p>
<p class="calibre2">— Ya ben karıcığım! Seni gördüğüme busen ne kadar memnunum.</p>
<p class="calibre2">— Gelelim şu maceralar meselesine Sanço. Sen epeyce bir şeyler getirdin mi bari? Bana bu yırtık ve eski eteklik yerine yeni bir eteklik satın almışsındır inşallah; çocuklarımıza kundura almayı düşündün mü?</p>


<h2 class="calibre5">58</h2><p class="calibre2">Don Kişot’un seyisi derin derin içini çekti:</p>
<p class="calibre2">— Bu söylediklerinin hiç birini getiremedim. Karnım da çok aç.</p>
<p class="calibre2">Kadın:</p>
<p class="calibre2">— Nasıl, dedi, işlerin iyi gitmedi mi?</p>
<p class="calibre2">— Karıcığım, gezici şövalyelik zanaatı senin sandığın kadar kolay iş değil, insan her saat krallıklar fethedecek gibi oluyor, yahut dayak yiyor. Bu seferlik bir şey getiremedim; fakat bildiğimi iyi biliyorum. Bazı kimseler beni altı okka yaparak havada zıplattılar; bazıları da yüzden fazla sopa attılar. Fakat bunlardan ne çıkar? Efendim bana bir ada vermeyi vadetti.</p>
<p class="calibre2">Okula gitmemiş olan kadın:</p>
<p class="calibre2">— Ada mı? dedi. O da ne oluyor? Yenecek bir şey mi?</p>
<p class="calibre2">Sanço:</p>
<p class="calibre2">— Yok, değil, dedi.</p>
<p class="calibre2">— Öyleyse ne işimize yarar? Seyis:</p>
<p class="calibre2">— Karıcığım, bırak da anlatayım. Efendim bana bir ada verdiği zamanlar kont olacağım, sen de kontes; yani kraliçe gibi bir şey. Prensesin sarayı gibi bir sarayda oturacağız. Birçok insanları idare edeceğiz. Pek çok paramız ve malımız olacak. Sana artık Jeanne Panza demeyecekler, Kontes hazretleri diyecekler.</p>
<p class="calibre2">Söylemeğe hacet yok ki madam Panza bu sözlerden hiçbir şey arılamıyordu. Şövalyelerin hayatlarından haberi olmayan kadıncağız için kocasının ağzından işittiğine benzer sözlerin hiçbir çekiciliği yoktu. Saf bir tavırla:</p>
<p class="calibre2">— Bunlar kulübemize ekmek, ayaklarımıza kundura getirecek mi? Sen ondan haber ver, dedi.</p>
<p class="calibre2">— Adama gittiğimiz zaman böyle konuşmayacaksın. Altınlar, elmaslarla süslü elbiselerin olacak, altın tepsiler içinde tavus kuşu kızartmaları yiyeceksin. Ne yazık ki henüz oraya gitmiş değiliz. Bu gecelik ağzıma atacak bir parça ekmeğin varsa hoş geldi, safa geldi. Zaten çok yakında ada için haberler alacağız; çünkü yarın efendimi görmeğe gideceğim.</p>
<p class="calibre2">Kendisinden bu iş için ne düşündüğünü de sorarım.</p>
<p class="calibre2">Sanço ile karısı işte böyle kavuştular ve bir araya geldiklerine çok memnun oldular.</p>
<p class="calibre2">Ertesi sabah Sanço şatoya gitti. Hizmetçi onu ters yüzü evine göndermek istedi; fakat yeğen buna meydan vermedi ve amcasını fazla yormamasını tembih ederek seyisi Don Kişot’un yanına götürdü.</p>
<p class="calibre2">Şövalye yatağından kalkmamıştı. Hali pek parlak görünmüyordu. Hasta gibiydi; kendisini görmeğe gelen berberle hiç konuşmamıştı. Fakat seyisini görünce bir parça canlanır gibi oldu ve kendisini onunla yalnız bırakmalarını söyledi. Sanço ona hemen ada lâkırdısını açtı. Don Kişot:</p>
<p class="calibre2">— Sana onu vadetmedim mi? diye sordu.</p>
<p class="calibre2">— Vadettiniz elbette, eksik olmayın Senyör Şövalye. Fakat karım onu görmek istiyor.</p>
<p class="calibre2">— Çok geçmeden görür dostum Sanço. Bilirsin ki ben sözünün eri bir şövalyeyim.</p>


<h2 class="calibre5">59</h2><p class="calibre2">— Bilmez olur muyum? Ne zaman gidiyoruz? Don Kişot cevap verdi:</p>
<p class="calibre2">— Bırak da bir kaç gün dinleneyim.</p>
<p class="calibre2">Sanço çok yakında sevgili adasının valisi olacağından asla şüphe etmeyerek Don Kişot’tan ayrıldı. O günden sonra her sabah efendisini yoklamağa gidiyor ve bir ayak evvel yeni maceralara doğru kanat açmak için onu sıkıştırıyordu.</p>
<p class="calibre2">Bu ziyaretlerden döndüğü zaman Sanço yakın bir gelecekteki saadetlerini kansına anlata anlata bitiremiyordu. O sevgili adasını inceden inceye tasvir ederken kadıncağız “sakın kocam çıldırıyor olmasın” diye şüphelere düşmekteydi.</p>
<p class="calibre2">Papaz ile berber seyisin oyununu gözden kaçırmıyorlar ve büyük bir endişe duyuyorlardı, iki kahramanımız başbaşa verip neler düşünüyorlardı acaba? Sakın yeni bir kaçma hazırlığı olmasın? Ne pahasına olursa olsun bunu mutlaka önlemek lâzımdı.</p>
<p class="calibre2">Papaz ile berber onların üçüncü defa olarak kaçmalarına meydan bırakmamak için şatoyu sıkı bir göz hapsine almışlardı.</p>
<p class="whitespace"> </p>
<p class="calibre2"><b class="calibre1">ON YEDİNCİ BOLUM</b></p>
<p class="calibre2"><b class="calibre1">Don Kişot yine kaçıyor</b></p>
<p class="whitespace"> </p>
<p class="calibre2">Bir sabah Sanço Don Kişot’u yatağından kalkmış buldu ve sevinçle bağırdı:</p>
<p class="calibre2">— Gözlerimiz aydın! Siz iyi oldunuz ha sayın şövalyem!</p>
<p class="calibre2">Don Kişot cevap verdi:</p>
<p class="calibre2">— Çok şükür kendimi yirmi yaşındaki kadar genç ve dinç buluyorum. Yeni maceralara gitmeğe hazırım.</p>
<p class="calibre2">— Artık Senyör ne kadar mesudum. Bir ayak evvel adama kovuşmak için yanıp tutuşuyorum.</p>
<p class="calibre2">— Tam sırasını buldun. Senin adan bir parça daha bekleyebilir. Senin adan Tanrının yarattığı yerden kıyamete kadar bir yere kaçmaz.</p>
<p class="calibre2">— Ona ne şüphe Senyör! Fakat…</p>
<p class="calibre2">— Ondan evvel beni beklediğini söyleyen sevgili Dulcinee de Toboso’nu bulmak ve ona saygılarımı sunmak istiyorum.</p>
<p class="calibre2">Sanço yüzünü buruşturdu:</p>
<p class="calibre2">— Bu pek lazım mı Senyör Şövalye?</p>
<p class="calibre2">Don Kişot öyle bir ses ve tavırla “mutlaka” diye bağırdı ki köylü bir şey söylemeğe cesaret edemedi ve Don Kişot’un ada işini Dulcinee işinden sonraya bırakacağını düşündü:</p>
<p class="calibre2">— Peki ne zaman yola çıkıyoruz.</p>


<h2 class="calibre5">60</h2><p class="calibre2">— Mümkün olduğu kadar çabuk. Fakat bu iş kolay olmayacak; çünkü berber ve papaz dostlarım beni göz hapsine aldılar. Atım ve silâhlarımla beraber nasıl şatodan çıkacağımı bilemiyorum.</p>
<p class="calibre2">Sanço Panza’ya bir fikir geldi:</p>
<p class="calibre2">— Silâhlarınızı  neden bana emanet etmiyorsunuz Senyör? Ben onları elbisemin altına saklayarak birer birer şatodan kaçırırını. Zırhınızı bayırın altındaki korulukta giyersiniz.</p>
<p class="calibre2">Don Kişot:</p>
<p class="calibre2">— Hakkın var dostum, dedi. Nasıl istersen öyle yap.</p>
<p class="calibre2">Sanço her gün Don Kişot’un silâhlarından birini şatodan çıkarmanın çaresini buluyor ve söylediği yere saklıyordu. Nihayet günün birinde bütün ağırlıklar koruya taşınmıştı.</p>
<p class="calibre2">Ertesi sabah Don Kişot, atı bir parça kırda gezdirmek için Sanço’ya müsaade etmesini yeğeninden rica etti:</p>
<p class="calibre2">— Zavallı hayvan ahırda kapalı kalmaktan bunaldı. Biraz kurtlarını döksün, dedi.</p>
<p class="calibre2">Kız:</p>
<p class="calibre2">— Sevgili amcacığım! Atın ahırda sıkıldığı bugün mü aklınıza geldi? diye sordu.</p>
<p class="calibre2">Fakat Don Kişot birdenbire kızdı, yeğen de daha fazla bir şey söylemeğe cesaret edemedi.</p>
<p class="calibre2">Böylece seyis atı ahırdan çıkardı ve Rossinante koruda efendisinin silâhlarının yanına gitti.</p>
<p class="calibre2">O akşam yeğen ile hizmetçi uyur uyumaz şövalye gizlice şatodan kaçtı ve Sanço ile buluştu.</p>
<p class="calibre2">Bir kaç dakika sonra iki adam Toboso köyünün yolunu tutuyorlardı.</p>
<p class="calibre2">Bütün gece hiçbir kimseye rastlamadan yol gittiler; ertesi gün de öyle vakasız geçti. Akşama doğru Toboso köyü karşıdan görünmeğe başlıyordu. Don Kişot nihayet Dulcinee’sine kavuşacağını düşünerek çocukça bir sevince kapıldı. Fakat seyisin yüreği pek rahat değildi.</p>
<p class="calibre2">Yalanı meydana çıktığı zaman efendisi ne diyecekti? Don Kişot bunu görünce öfkelenecek ve vadettiği adayı vermemeğe kalkacak olursa ne yapardı?</p>
<p class="calibre2">Şövalye:</p>
<p class="calibre2">— Nen var Sanço dostum, dedi, suratın neden uzamış böyle? Bir tasan mı var?</p>
<p class="calibre2">— Galiba son yemeği iyi hazmedemedim.</p>
<p class="calibre2">— Hele bak! Buna mı üzülüyorsun sen? Rica ederim sen de benim gibi neşeli ol. Ben keyfimden kabıma sığamıyorum.</p>
<p class="calibre2">— Hakkınız var Senyör Don Kişot.</p>
<p class="calibre2">— Bu köy İspanya köylerinin en güzeli değil mi?</p>
<p class="calibre2">— Öyledir efendimiz.</p>
<p class="calibre2">— Dünyanın en güzel yeri burası olduğuna şüphe yok. Ah benim sevgili sadık seyisim.</p>
<p class="calibre2">Nihayet Dulcinee’mi göreceğime ne kadar sevindiğimi anlarsın.</p>
<p class="calibre2">Köylü kaşlarını çatarak:</p>


<h2 class="calibre5">61</h2><p class="calibre2">— Siz Dulcinee’nizi daha evvel gördünüz ya? Don Kişot:</p>
<p class="calibre2">— Yok görmedim, dedi, köyde bana ondan çok bahsettiler; son derece güzel olduğunu söylediler. Fakat ben kendim görmedim. Bunun için ne kadar heyecanlı olduğumu anlarsın.</p>
<p class="calibre2">Seninle bana gönderdiği haberi düşündükçe…</p>
<p class="calibre2">Sanço Panza geniş bir nefes aldı:</p>
<p class="calibre2">— Aman efendimiz… O kadar acele etmeyin… Dulcinee size hiçbir haber göndermedi.</p>
<p class="calibre2">— Bunun ehemmiyeti yok dostum. Bekleyelim gece olsun. O zaman köye gireriz.</p>
<p class="calibre2">Nihayet gece yansına doğru kahramanımız köye yaklaşmağa karar verdi. Ortalık zifiri karanlıktı, göz iki adım ötesini zor seçiyordu.</p>
<p class="calibre2">Don Kişot seyisine:</p>
<p class="calibre2">— Beni şimdi prenses Dulcinee’nin sarayına götüreceksin, dedi.</p>
<p class="calibre2">Sanço cevap verdi:</p>
<p class="calibre2">— Aman efendimiz, prenses çoktan uyumuştur. Nasıl uyandırırız onu? Görüyorsunuz ki bu evlerde herkes uykuya dalmış. Etrafta en küçük bir ses işitilmiyor.</p>
<p class="calibre2">Köylü bunu pek doğru söylemiyordu. Çünkü her tarafta köpeklerin havladığı, kedilerin miyavladığı ve domuzların bağırdığı işitiliyordu. Hatta o arada bir de eşek anırmağa başlamıştı.</p>
<p class="calibre2">Don Kişot:</p>
<p class="calibre2">— Saraya kadar gidelim, dedi, belki de prenses uyumuyor ve beni düşünüyordur.</p>
<p class="calibre2">Sanço:</p>
<p class="calibre2">— Ne söylüyorsunuz senyör şövalye, dedi, ben  size prensesin sarayda oturduğunu söyledim mi?</p>
<p class="calibre2">— Söylemedin ama bir prenses nerede otursun?</p>
<p class="calibre2">— Hızlı  konuşmayın senyör, geçtim köylülerden, biri köpeğini başımıza belâ eder.</p>
<p class="calibre2">— Saray nerede Sanço? Götür beni oraya diyorum.</p>
<p class="calibre2">— Efendimiz biraz sabırlı olun. Bu karanlıkta sarayı nasıl görürüm.</p>
<p class="calibre2">— Nerede olduğunu biliyorsun ya. Saray bir büyük meydanın ortasında olur.</p>
<p class="calibre2">— Belki hakkınız var Senyör, fakat prensesin evi dar bir sokağın içindeydi  gibi  geliyor bana.</p>
<p class="calibre2">Sanço Panza o kadar şaşırmış bir haldeydi ki artık ne uyduracağını bilemiyordu.</p>
<p class="calibre2">— Olur mu öyle şey, Sanço, olur mu? Bir sarayın dar bir sokak içinde bulunması mümkün mü?</p>
<p class="calibre2">— Her memleketin adeti başkadır senyör. Fakat bu saatte söylediğiniz sarayı bulmak mümkün olmaz sanıyorum. Şu köyden çıkıp ta kendimize bir yatacak yer arasak daha hayırlı olmaz mı dersiniz? Yarın sabah erkenden burada bir keşif yapmağa gelirim; sonra da sizi prensesinizin yanına götürürüm.</p>


<h2 class="calibre5">62</h2><p class="calibre2">Şövalye içini çekerek:</p>
<p class="calibre2">— Belki hakkın vardır dostum Sanço, dedi, Dulcinee ile görüşmemizin gecikmesi canımı sıkıyor. Bil ki ben bugüne kadar onun güzel yüzünü seyretmek ümidiyle yaşadım. Bunun için bu köyden uzaklaşmak zordur benim için. Fakat değil mi ki bu karanlıkta aramalarımıza devam etmenin doğru olmayacağını söylüyorsun, öyleyse teklifine razı oluyorum.</p>
<p class="calibre2">iki adam köyden çıktılar ve gecenin geri kalan saatlerini geçirmek için bir küçük meşe korusu bularak karargâhlarını kurdular.</p>
<p class="whitespace"> </p>
<p class="calibre2"><b class="calibre1">ON SEKİZİNCİ BÖLÜM</b></p>
<p class="calibre2"><b class="calibre1">Don Kişot Dulcinee’ye kavuşuyor</b></p>
<p class="whitespace"> </p>
<p class="calibre2">Ortalık aydınlanırken Don Kişot Sanço’yu sarstı:</p>
<p class="calibre2">— Heeey dostum, diye bağırıyordu, ne var bu kadar uyuyacak! Biz buraya kıyamete kadar uyumaya mı geldik? Prenses Dulcinee aşkına gözlerini aç.</p>
<p class="calibre2">Köylü:</p>
<p class="calibre2">— Ne oluyoruz! Siz misiniz Senyör? diye içini çekti.</p>
<p class="calibre2">— Ne o, dünkü vadini unuttun mu? Prenses Dulcinee’yi Toboso köyündeki sarayında görmeğe gideceğini unuttun mu?</p>
<p class="calibre2">— Senyör şövalye, bu ne acele! Adamda sevgili tebaalarımı idare etmekle uğraşıyordum.</p>
<p class="calibre2">Bana hürmette kusur eden bir kaçını astıracağım zaman uyandırdınız beni. O kadar uzaklardan dönmem için bana bir parça zaman bırakın rica ederim.</p>
<p class="calibre2">— Bana bak Sanço, ben şakaya gelmem. Ayağa kalk ve hemen prensesimi görmeğe git.</p>
<p class="calibre2">— Senyör şövalye, bari izin verin de bir kahvaltı edeyim. Aç ayı oynamaz derler. Adama gidip gelmek için o kadar yol yürüdüm ki karnım acıktı.</p>
<p class="calibre2">Don Kişot içini çekerek:</p>
<p class="calibre2">— Ye öyleyse, dedi, şu başlayan güzel günden faydalan. Bak şu güneşe. Ben onu hiçbir zaman bu kadar sevinçli görmedim.</p>
<p class="calibre2">— Görüyorum senyör. Prenses için üzülmeyin. Şurada yemek yediğimden nasıl eminsem, akşama kalmadan onu elinden tutup size getireceğimden de o kadar eminim.</p>
<p class="calibre2">— Peki ya gelmezse?</p>
<p class="calibre2">— Ben onu nasıl zorlayacağımı bilirim senyör Don Kişot.</p>
<p class="calibre2">— Prensesten daha hürmetle bahsetmesini öğrenmelisin dostum Sanço. Asla onun canım sıkacak bir şey yapmamalısın. Dulcinee’nin bir prenses olduğunu unutuyor gibisin. Bir prensesle öyle herkesle konuşulduğu gibi konuşulmaz.</p>


<h2 class="calibre5">63</h2><p class="calibre2">— Bir parça sert konuştumsa özür dilerim Senyör; bana söylediğinizi unutmayacağıma emin olun.</p>
<p class="calibre2">Sanço yiyeceğim yemeğe başladı ve işini bitirmeden evvel tek lâkırdı söylemedi. Sonra ayağa kalktı ve eşeğini hazırladı. Don Kişot ona yaklaşarak elini omzuna koydu:</p>
<p class="calibre2">— Sanço dostum, sen tanıdığım insanların en bahtiyarısın. Çünkü prensesle konuşacaksın.</p>
<p class="calibre2">Sanço yarım ağızla:</p>
<p class="calibre2">— Öyledir senyör, diye mırıldandı.</p>
<p class="calibre2">— Dinle bak, ne diyeceksin ona.</p>
<p class="calibre2">— Dinliyorum senyör Don Kişot.</p>
<p class="calibre2">— De ki, onun gözüne girmek için Mahzun Çehreli Şövalyesi Toboso’ya gelmiştir. Kendisine bütün aşkını ve bütün sadakatini söylemek için ayaklarına kapanmak istemektedir.</p>
<p class="calibre2">— Olur efendimiz, söylerim.</p>
<p class="calibre2">— Kendisine bunları söylediğin zaman yapacağı bütün hareketleri zihnine koy. Hiçbir tafsilâtı unutmamalısın. Bu gibi meselelerde kendine göre az, çok önemli olmayan hiçbir ayrıntı yoktur. Bu söylediklerim kulağına küpe olsun. Burnunu siler yahut gülerse, gözleri parlar yahut yaşlanırsa, neşeli yahut kederli, kaygılı görünürse hepsinin ayrı  ayrı mânası vardır.</p>
<p class="calibre2">Ayakta mı duruyor yoksa oturuyor mu, otururken ayağa mı kalkıyor yahut oturmakta devam mı ediyor, bir ayak üzerinde mi duruyor; bir ayak üzerinde duruyorsa bu ayak sol ayak mıdır, sağ ayak mı? Bu alâmetlerin hiçbirini kaçırmamalısın, iki elini kavuşturuyor mu, mendilim alıyor mu? Bunlara da dikkat et. Dediğim gibi bunları ve ağzından çıkacak sözleri kafanın içine kazmaksın. Sonra bu görüşmenin nasıl geçtiğini bana anlatmaya gelirsin. Ayrıca etrafında göreceğin ve işiteceğin şeyleri de bana olduğu gibi anlatacaksın. Şunu da hatırında tut ki kendisine devler, tüccarlar, katırcılar, kürek mahkûmları göndermek istemiş olduğumu söylemek iyi olur. De ki bu sefiller onun parlak güzelliğini görmeye lâyık değillerdir ve ben yalnız onların kötü çehrelerini görmekle ne korkunç ölüm tehlikeleri atlattım. Haydi bakalım yolun açık olsun ey benim insanların en bahtiyarı olan sadık seyisim. Git ve bu yerin hüznü içinde beklemekte olduğum haberleri bir an evvel getir.</p>
<p class="calibre2">Sanço eşeğine bindikten sonra:</p>
<p class="calibre2">— Senyör şövalye, bana emniyet ediniz, dedi, bir defa beni bu prensese gönderdiniz.</p>
<p class="calibre2">Vazifemi pek fena yapmamış olmakla öğünürüm. Bu sefer bana verdiğiniz vazife daha naziktir; fakat inanın ki bu seferde yüzümün akı ile döneceğim ve akşama getireceğim haberler sizi memnun edecek. Dün akşam prenses Dolcinee’nin sarayını bulamadımsa gece çok karanlıktı da ondan. Fakat bu kadar parlak bir güneş altında nasıl bulmam onu!.</p>
</body>
</html>
