<?xml version='1.0' encoding='utf-8'?>
<html xmlns:epub="http://www.idpf.org/2007/ops" xmlns="http://www.w3.org/1999/xhtml" lang="tr" xml:lang="">

<head>
  <link rel="stylesheet" type="text/css" href="sty.css"/>
  <title>Sözlük</title>
</head>

<body>

  <h2>SÖZLÜK</h2>

  <p><b>Aksiyon Potansiyeli</b> Belirli bir eşik değerine ulaşan nöron voltajının, hücre zarı boyunca yayılan bir zincirleme tepkiye yol açtığı, bir milisaniyelik kısa olay. Hücre zarının içi ve dışı arasında iyon alışverişinin gerçekleştiği bu zincirleme tepki, akson ucundan nörotransmiter (sinirsel iletici) salınmasına neden olur.</p>

  <p><b>Akson</b> Elektrik sinyallerini hücre gövdesinden dışarıya iletme yetisine sahip, anatomik nöron "çıktı" uzantısı.</p>

  <p><b>Ayrık Beyin Ameliyatı</b> Korpus kollostomi olarak da bilinen bu ameliyatta, başka yollarla tedavi edilemeyen sara hastalığını kontrol amacıyla korpus kallosuru adlı beyin yapısı kesilerek, iki beyin yarım küresi arasındaki bağlantı ortadan kaldırılmış olur.</p>

  <p><b>Beyin İşlevleriyle İlgili Bilgisayımsal Varsayım</b> Beyindeki bilgisayımsal işlemlerin beyin içi etkileşimlerce yürütüldüğünü ve farklı bir ortamda yürütülen aynı işlemlerin, yine zihni ortaya çıkarabileceğini ileri süren varsayım.</p>


  <p><b>Dendritler</b> Diğer nöronlardan hücre gövdesine salınan nörotransmiterlerin tetiklediği elektrik sinyallerini hücre içine taşıyan anatomik nöron "girdi" uzantıları.</p>

  <p><b>Dopamin</b> Beyinde motor kontrol, bağımlılık ve ödül mekanizmalarıyla ilgili bir nörotransmiter.</p>

  <p><b>Duyusal Değiştirim</b> Yitirilen belirli bir duyuyu telafi etmek için uygulanan bir yaklaşım. Bu çerçevede duyusal bilgi, beyne alışılmadık duyu kanallarıyla aktarılır. Örneğin, görsel bilgi dilde titreşimlere, işitsel bilgi de gövdede titreşim örüntülerine dönüştürülerek bireyin dalaylı yoldan görmesi ya da işitmesi sağlanır.</p>

  <p><b>Duyusal Dönüştürme</b> Dış ortamdan gelen fotonlar (görme), hava basınç dalgaları (işitme) ya da koku molekülleri (koku) gibi sinyaller, özelleşmiş hücreler tarafından aksiyon potansiyellerine dönüştürülür. Bu, vücut dışından beyne ulaşan bilginin alınmasındaki ilk adımdır.</p>

  <p><b>Elektroensefalografi (EEG)</b> İletken elektrotların kafa yüzeyine yerleştirilmesi yoluyla beyindeki elektriksel etkinlikleri milisaniyelik çözünürlükle ölçmeye yarayan teknik. Her elektrot, bulunduğu yerin derinlerinde yer alan milyonlarca nöronun toplam etkinliğini yakalar. Bu yöntem, korteksteki beyin etkinliklerinde gerçekleşen hızlı değişimleri yakalamada kullanılır.</p>

  <p><b>Galvanik Deri Tepkisi</b>Bilinçli farkındalık düzeyinin altında kaldıklarında bile, yeni ve stres yaratıcı durumlar ya da yoğun duygu anlarında otorrom sinir sisteminde gerçekleşen değişimleri ölçmeye yarayan teknik. Tekniğin uygulamasında, deri ter bezlerinin etkinliğine göre deride değişen elektriksel özellikler, parmak ucuna bağlanan bir aygıt aracılığıyla izlenir.</p>

  <p><b>Gliya Hücresi</b> Nöronlara besin ve oksijen sağlayarak, atıkları uzaklaştırarak ve fiziksel destek işlevi görerek onları koruyan özelleşmiş beyin hücreleri.</p>

  <p><b>İşlevsel Manyetik Rezonans Görüntüleme (fMRI)</b> Beyindeki kan akışını milimetre çözünürlükle ölçerek beyin etkinliğini saniyelik çözünürlükle algılayan bir beyin görüntüleme tekniği.</p>

  <p><b>Konektom</b> Beyindeki bütün nöronal bağlantıları gösteren üç boyutlu harita.</p>

  <p><b>Korpus Kallosum</b>Beynin iki yarım küresi arasındaki uzunlamasına yarığın içinde yer alan ve bu iki yarım küre arasında iletişime olanak tanıyan sinir lifleri şeridi.</p>

  <p><b>Nöral</b> Sinir sistemi ya da nöronlarla ilgili olan.</p>

  <p><b>Nöron</b> Diğer hücrelerle elektrokimyasal sinyaller aracılığıyla iletişim kuran ve hem merkezi hem de çevresel sinir sistemi bileşenlerinde (beyin, omurilik ve duyu hücreleri gibi) bulunan özelleşmiş hücre.</p>

  <p><b>Nörotransmiter (Sinirsel İletici)</b> Genellikle sinaps bölgesinde olmak üzere, bir nörondan alıcı konumundaki başka bir nörona iletilen kimyasallar. Bunlar beyin, omurilik ve bütün vücuda yayılmış bulunan duyusal nöronların da dahil olduğu merkezi ve çevresel sinir sisteminde bulunurlar. Nöronlar birden fazla nörotransmiter salabilir.</p>

  <p><b>Odysseus Anlaşması</b> Gelecekte akılcı bir seçim yapma gücünü bulamayabileceğini anladığında, kişinin kendisini gelecekteki olası bir hedefe bağlamak amacıyla yaptığı, bozulamaz nitelikteki anlaşma.</p>



  <p><b>Parkinson Hastalığı</b> Orta beyinde substantia nigra adlı dopamin üretici yapıdaki hasara bağlı olarak, hareket güçlükleri ve titremelerle kendini gösteren, ilerleyici bir hastalık.</p>

  <p><b>Plastisite</b> Beynin yeni nöral bağlantılar kurarak ya da var olan nöral bağlantılarda değişiklikler yaparak sergilediği uyum yeteneği. Beynin plastisite özelliği, hasara bağlı işlev bozukluklarını telafi etmek açısından önemlidir.</p>

  <p><b>Serebellum (Beyincik)</b> Başın arka kısmında, serebral korteksin hemen altında yer alan ve ondan daha küçük olan anatomik yapı. Beynin bu bölgesi seri ve akıcı motor hareketlerin kontrolü, denge, duruş ve olasılıkla da bazı bilişsel işlevlerde önemli rol oynar.</p>

  <p><b>Serebrum</b> İnsan beyninin, dış kısımdaki büyük ve kıvnmlı serebral korteks, hipokampus, bazal gangliyonlar ve koku soğancığını kapsayan bölümü. Evrimsel olarak üst düzeydeki memelilerde gelişen bu beyin bölgesi, daha gelişkin bilişsel işlevler ve davranışlara katkıda bulunur.</p>

  <p><b>Sinaps</b> Genellikle bir nöronun aksonu ile bir başka nöronun dendriti arasında kalan ve nörotransmiterlerin salınmasıyla nöronlar arasında iletişimin sağlandığı boşluk. Aksonlar arası ya da dendritler arası sinapslar da vardır.</p>

  <p><b>Transkraniyal Manyetik Uyarım (TMU)</b> Beyin etkinliğini uyarmak ya da baskılamak için kullanılan ve cerrahi girişim gerektirmeyen bir teknik. Bu teknikte, yüzey altındaki nöral dokuda küçük elektrik akımları oluşturmak için bir manyetik atımdan yararlanılır. Tekniğin kullanım amacı ise genellikle belirli beyin alanlarının nöral devrelere etkisini anlamaktır.</p>

  

  <p><b>Ventral Tegmental Alan</b> Orta beyinde yer alan ve çoğunluğunu dopaminerjik (dopamine duyarlı) nöronların oluşturduğu yapı. Bu yapı, ödül sisteminde kritik rol oynar.</p>

  <p><b>Yabancı El Sendromu</b> Sara hastalığının "korpus kallostomi" adı verilen yöntemle tedavisi sonucunda beliren bozukluk. Ayrık beyin ameliyatı olarak da bilinen bu yöntemde korpus kallosum kesilerek beynin iki yarım küresi birbirinden ayrılır. Bu bozukluk tek taraflı ve kimi zaman da çapraşık el hareketlerine neden olur. Hasta, bu hareketlerin istemsiz olarak ortaya çıktığı duygusunu yaşar.</p>


</body>

</html>