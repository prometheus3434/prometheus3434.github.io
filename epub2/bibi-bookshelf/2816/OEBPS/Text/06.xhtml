<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><big>A</big>RAF, I, 13</h1>

  <p class="nonindent">Soyut kavram içeren birçok sözcük gibi <em>metafor</em> sözcüğü de, Yunancada yer değiştirme anlamına geldiğine göre, bir metafordur. Genelde iki terimden oluşur. Bir an için bir terim diğeri olur. Örneğin, Saksonlar denize <em>balina yolu</em> ya da <em>kuğu yolu</em> gibi adlar takmışlardır. Birinci örnekte balinanın büyüklüğü denizin enginliğiyle uyum içindedir, ikinci örnekte ise kuğunun küçüklüğü denizin uçsuz bucaksızlığının karşıtıdır. Bu metaforları yaratanlar bu anlamları düşünmüşler midir? Bunu öğrenmemiz olanaksız. <em>Cehennem</em>’in I. kantosunun 60. satırı şöyle: <em>mi ripigneva la dove’l sol tace</em>.</p>

  <p>“Güneşin sustuğu yere,” diyor, burada susmak, duyusal bir eylem, görsel bir imgeyi betimliyor. <em>Aeneis</em>’in altılısını anımsayalım: <em>a Tenedo, tacitae per amica silentia lunae</em>.</p>

  <p>Benim amacım iki terimin kaynaşmasından çok üç ilginç satırı incelemek.</p>

  <p>Birincisi <em>Araf</em>’ın I. kantosunun 13. dizesi: <em>Dolce color d’oriental zaffiro</em> (…<em>doğunun güzelim safir rengi…</em>).</p>

  <p>Buti safirin gökmavisiyle mavi arası göze çok hoş görünen güzel bir taş olduğunu söyler, <em>oriental zaffiro</em> ise bu taşın Ortadoğu’da çıkan bir türüdür.</p>

  <p>Dante yukarıda sözü edilen dizede Doğu’nun rengini adında doğu sözcüğü olan bir taşla ima ediyor. Böylece karşılıklı atıflarla dolaylı olarak sonsuza dek yinelenebilecek bir kelime oyunu öneriyor.<a class="footnoteref" href="../Text/notlar.xhtml#n061" id="ref1">1</a></p>

  <p>Byron’un <em>Hebrew Melodies</em> (1815)’inde de benzer bir ustalık yakaladım: <em>She walks in beauty, like the night</em>.</p>

  <p>“Güzellikler içinde yürüyor, gece gibi”; bu dizeyi içine sindirmek için okur uzun boylu esmer Gece gibi bir kadın düşünecek, öbür yandan Gece’yi de uzun boylu esmer bir kadın olarak düşünmeli, ve bu böyle sonsuza dek sürer.<a class="footnoteref" href="../Text/notlar.xhtml#n062" id="ref2">2</a></p>

  <p>Üçüncü örnek Robert Browning’in uzun dramatik şiiri <em>The Ring and the Book</em> (1868) sunusundaki bir tümce: <em>O lyric Love, half angel and half bird…</em></p>

  <p>Ozan ölen Elizabeth Barrett’in yarı melek yarı kuş olduğunu söylüyor, ama melek zaten yarı kuş olduğuna göre, bölerek bu metaforu sonsuza dek sürdürebilir.</p>

  <p>Bilmem bu rastlantısal analojiler arasına bir dize de Milton’un tartışmalı şiirinden (<em>Paradise Lost</em>, IV, 323) alsam olur mu?: <em>…the fairest of her daughters, Eve</em>.</p>

  <p>“Kızlarının en güzeli, Eva,” dize ussal açıdan saçma, ama imgelem için öyle olmayabilir.</p>
</body>
</html>
