<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-18</title>
  <link href="../Styles/idGeneratedStyles.css" rel="stylesheet" type="text/css" />
</head>

<body>
  <div class="Basic-Text-Frame">
    <p class="anabaslik" id="_idParaDest-19">XIX</p>

    <p class="paragraf">Petlyura. Şehirde kaldığı günlerin sayısı kırk yedi. Dondurucu, buz gibi ve karlarla kapı 1919 yılı Ocak ayı, Turbinlerin üzerinden geçip gitti ve tipi ile birlikte Şubat geldi.</p>

    <p class="paragraf">2 Şubat günü, kısa kesilmiş saçlarının üzerine siyah renkli bir bandana sarılmış esmer biri Turbinlerin dairesinde yürümeye başladı. Bu, yeniden ayağa kalkan Aleksey’di. Çok değişmişti. Yüzüne, ağzının kenarlarına sonsuza kadar kalmak üzere iki derin çizgi yerleşmişti. Cildi balmumuna benzer bir renkteydi. Gözlerine gölge düşmüş, kalıcı bir şekilde ciddi ve somurtkan bir hal almıştı.</p>

    <p class="paragraf">Tıpkı bundan kırk yedi gün önce de yaptığı gibi, Turbinlerin misafir odasındaki pencereye yaslandı ve dışarıyı dinlemeye koyuldu. Daha önce de olduğu gibi görebildiği tek şey parıldayan ışıklar ve kardı, tıpkı bir opera seti gibi. Uzaktan silah sesleri geliyordu. Aleksey, kaşlarını sert bir şekilde çatarak bütün ağırlığını elindeki bastona vermişti. Dışarı, caddeye bakarken günlerin sihirli bir şekilde uzadığını fark etti. Dışarıda milyonlarca kar tanesinin her yana savrulduğu bir kar fırtınası olmasına rağmen, hava hâlâ aydınlıktı.</p>

    <p class="paragraf">İpek bandananın altından, düşünceleri acımasız, açık ve iç karartıcı bir şekilde akıyordu. Kafasının sanki omuzlarının üzerinde duran garip bir kutu gibi hafif ve boş olduğunu hissediyordu. Düşünceler içine dışarıdan ve onun seçtiği bir sırayla giriyor gibiydiler. Aleksey pencerenin kenarında yalnız olduğuna memnundu:</p>

    <p class="paragraf">“Petlyura... En geç bu gece şehirden atılacak ve bir daha Petlyura adı anılmayacak. Acaba öyle biri gerçekten var mıydı? Yoksa hepsi bir rüya mıydı? Hiç bilemiyorum. Lariosik çok iyi biri. Ailemize çok iyi uyum sağladı, meğer ona ihtiyacımız varmış. Bana bakarlarken yaptığı yardımlar için ona teşekkür etmeliyim... Ya Şervinski’ye ne demeli? Ah, ancak Tanrı bilir... Kadınların sorunu da bu. Elena onunla bir araya gelmeye mecbur, bu kaçınılmaz... Onu kadınlar için bu kadar çekici yapan ne acaba? Sesi mi? Evet, harikulade bir sesi var, ama neticede birinin sesini onunla evlenmeden de dinleyebilirsin, öyle değil mi? Ama bunun bir önemi yok. İyi de önemli olan ne? Ah, evet, şapkalarında kırmızı yıldızlar olduğunu söyleyen Şervinski’nin kendisiydi... Acaba bu, şehirde yine sıkıntı olacağı anlamına mı geliyor? Eli mahkum... Yani, bu gece öyle olmalı. Yük trenleri şimdiden caddelerde dolaşmaya başladı... Yine de ben, ben gündüz çıkarım... Ona giderim... Ben bir katilim. Hayır, bir savaş vardı ve kendimi savunmak için ateş ettim. Belki de adam yaralanmıştır. Acaba kiminle yaşıyor o kadın? Kocası nerede? Ya Malişev. Şimdi nerede acaba? Toprağa karışmıştır. Ya Maksim, yaşlı okul hademesi... Peki ya I. Aleksander Lisesi’ne ne oldu?”</p>

    <p class="paragraf">Akıp giden düşünceleri çalan kapı ziliyle bölündü. Evde Anyuta’dan başka kimse yoktu. Evdeki herkes, hava kararmadan yapmaları gereken işleri bitirmek için dışarı çıkmışlardı.</p>

    <p class="paragraf">“Hasta geldiyse içeri al, Anyuta.”</p>

    <p class="paragraf">“Peki, Aleksey Vasiliyeviç.”</p>

    <p class="paragraf">Anyuta’yı merdivenlerden çıkarken takip eden adam içeri girince tiftik paltosunu çıkarıp misafir odasına geçti.</p>

    <p class="paragraf">“Lütfen, böyle buyurun” dedi, Aleksey.</p>

    <p class="paragraf">Üzerinde gri bir tunik olan zayıf, sarı benizli delikanlı sandalyeden kalktı. Bulutlanmış gözleriyle Aleksey’e bakıyordu. Beyaz önlüklü Aleksey kapıda yan durarak adamı muayene odasına buyur etti.</p>

    <p class="paragraf">“Oturun lütfen. Sizin için ne yapabilirim?”</p>

    <p class="paragraf">“Frengiyim” dedi, ziyaretçi, boğuk bir sesle. Sabit ve hüzünlü bir ifadeyle Aleksey’e bakıyordu.</p>

    <p class="paragraf">“Tedavi oldunuz mu?”</p>

    <p class="paragraf">“Evet, ama tedavim hem kötü, hem de etkisizdi. Bana pek yararı olmadı.”</p>

    <p class="paragraf">“Bana kim yönlendirdi sizi?”</p>

    <p class="paragraf">“Aziz Nikolay Kilisesi’nin papazı, Peder Aleksander.”</p>

    <p class="paragraf">“Ne?”</p>

    <p class="paragraf">“Peder Aleksander.”</p>

    <p class="paragraf">“Yani onu tanıyor musunuz?”</p>

    <p class="paragraf">“Ona günah çıkarmaya gitmiştim. O mübarek adamın anlattığı şeyler bende büyük bir rahatlama yaratnıştı” diye açıkladı, ziyaretçi. Dışarıya, gökyüzüne bakıyordu. “Tedaviye ihtiyacım yoktu. Ya da ben öyle düşünmüştüm. Tanrı’nın bana işlediğim korkunç bir günah yüzünden gönderdiği bu sıkıntıyı sabırla taşımam gerektiğini düşünüyordum. Fakat Peder beni, düşünme biçimimin yanlış olduğuna ikna etti. Ben de onun sözünü dinledim.”</p>

    <p class="paragraf">Aleksey dikkatle hastanın göz bebeklerine bakarak reflekslerini test etmeye başladı. Fakat tiftik paltonun sahibinin gözleri, derin ve karanlık bir hüzünle dolu olmasının dışında normal görünüyordu.</p>

    <p class="paragraf">“Pekala, bakalım” dedi, Aleksey, küçük çekicini yerine koyarken. “Belli ki dindar bir insansınız.”</p>

    <p class="paragraf">“Evet, gece gündüz Tanrı’yı düşünürüm. O benim tek sığınağım, tek tesellimdir.”</p>

    <p class="paragraf">“Bu çok iyi, mutlaka öyledir” dedi, Aleksey, gözlerini hastadan ayırmadan. “Ve düşüncelerinize saygı duyuyorum, fakat benim size tavsiyem şu: Tedavi görürken Tanrı’yı bu kadar çok düşünmeyi bırakın. İşin doğrusu bu sizin için bir <span class="CharOverride-4">idee fix</span><span class="dipp"><a class="_idFootnoteLink" href="#footnote-225-21" id="footnote-225-21-backlink">21</a></span> halini almış. Ve içinde bulunduğunuz durumda bu çok zararlı. Sizin temiz havaya, egzersize ve uykuya ihtiyacınız var.”</p>

    <p class="paragraf">“Geceleri ibadet ederim ben.”</p>

    <p class="paragraf">“Hayır, bu alışkanlığınızı değiştirmelisiniz. İbadet etmeye ayırdığınız süreyi azaltmalısınız. Bu size zarar verir. Ayrıca özellikle dinlenmeye ihtiyacınız var.”</p>

    <p class="paragraf">Hasta itaatkar bir ifadeyle başını önüne eğdi.</p>

    <p class="paragraf">Çıplak vaziyette Aleksey’in karşısına geçen adam muayene için ona teslim oldu.</p>

    <p class="paragraf">“Kokain kullandınız mı?”</p>

    <p class="paragraf">“İşlediğim iğrenç günahlardan biri de oydu. Ama artık kullanmıyorum.”</p>

    <p class="paragraf">“Tanrı bilir ya, sonunda bu adam hasta numarası yapan bir dolandırıcı veya hırsız da çıkabilir… O buradan giderken koridordaki paltoların yerli yerinde olup olmadıklarını kontrol etmem gerekecek.”</p>

    <p class="paragraf">Aleksey çekicinin sapıyla hastanın göğsüne bir soru işareti çizdi. Beyaz renkli işaret kırmızıya dönüştü.</p>

    <p class="paragraf">“Dinle ilgili bu saplantıdan kurtulun. Daha doğrusu size acı veren ya da kendinizi rahatsız hissettiren şeyleri düşünmekten vazgeçin. Giyinin. Yarından itibaren cıva enjeksiyonu tedavisine başlayacağım. Bir hafta sonra da ilk kanı vermeye başlarız.”</p>

    <p class="paragraf">“Peki, doktor.”</p>

    <p class="paragraf">“Kokain almak yok. Alkol almak yok. Hatta kadın da yok...”</p>

    <p class="paragraf">“Kadınları ve sarhoş eden her şeyi bıraktım. Kötü arkadaşlardan da uzak duruyorum” dedi, hasta, gömleğinin düğmelerini iliklerken. “Hayatımdaki kötü ruh, Deccal’ın habercisi, Şeytan’ın şehrine gitmek için buradan ayrıldı.”</p>

    <p class="paragraf">“Sevgili dostum lütfen şunu kesin” diye homurdandı, Aleksey. “Yoksa sonunuz psikiyatri kliniği olacak. Bu sözünü ettiğiniz Deccal da kim?”</p>

    <p class="paragraf">“Deccal’ın habercisinden bahsediyorum. Mikhail Semyonoviç Şpolyanski’den. Yılan gözlü, siyah favorili bir adam o. Orada yaşayanların günahlarına ceza olarak, Tanrı’nın emirlerine karşı gelerek yeryüzüne inecek bir iblis sürüsünün gelişini haber vermek için Moskova’ya gitti, Deccal’ın krallığına. Tıpkı bir zamanlar Sodom ve Gomore’de olduğu gibi...”</p>

    <p class="paragraf">“İblis derken, Bolşeviklerden söz ediyorsunuz sanırım. Aynı fikirdeyim. Ama yine de aklınızı bu tür düşüncelerden arındırmanız konusunda ısrar ediyorum... Bromür de kullansanız iyi olur. Günde üç defa, bir çay kaşığı kadar.”</p>

    <p class="paragraf">“Aslında daha yaşı genç. Ama bin yaşındaki bir şeytan kadar yozlaşmış durumda. Kadınları ahlaksızlığa sürüklüyor, genç erkekleri de günah işlemeye. Şeytan lejyonunun savaş trampetleri çalmaya başladı ve onların arkasında da Şeytan’ın ta kendisi görünüyor.”</p>

    <p class="paragraf">“Troçki mi?”</p>

    <p class="paragraf">“Evet, Şeytan’ın kendine verdiği isim bu. Ama İbranicede asıl ismi Abaddonna, Yunancada da ‘yok edici’ anlamına gelen Apollon.”</p>

    <p class="paragraf">“Çok ciddiyim. Eğer bunu yapmayı bırakmazsanız sonunda, yani... Sizde bir hastalığa dönüşecek...”</p>

    <p class="paragraf">“Hayır doktor, ben gayet normal biriyim. Kutsal işinizin ücreti ne kadar acaba?”</p>

    <p class="paragraf">“Bakın, neden hâlâ ‘kutsal’ kelimesini kullanıyorsunuz? Ben işimde kutsal olan herhangi bir taraf görmüyorum. Bütün doktorlarla aynı ücreti alıyorum. Eğer sizi tedavi etmemi istiyorsanız depozito bırakın.”</p>

    <p class="paragraf">“Pekala.”</p>

    <p class="paragraf">Adam tuniğinin düğmelerini çözdü.</p>

    <p class="paragraf">“Belki de paraya sıkışıksınızdır” diye mırıldandı, Aleksey, hastasının pantolonunun yıpranmış dizlerine bakarak. “Hayır, bu adam bir üçkağıtçı değil... ya da soyguncu... ama aklını kaçırmış biri olabilir.”</p>

    <p class="paragraf">“Hayır, doktor, ücretinizi karşılayabilirim. Kendi bildiğiniz yoldan birçok ademoğlunu iyileştiriyorsunuz.”</p>

    <p class="paragraf">“Bazen de bunda çok başarılı oluyoruz. Siz de dikkat edin ve tam olarak reçeteye yazdığım miktarda bromür alın.”</p>

    <p class="paragraf">“Saygısızlık etmek istemem ama doktor, biz ancak şunun <span class="CharOverride-4">yukarısında</span> tam olarak rahata erebiliriz.” Heyecanlı bir jestle beyaz renkli tavanı işaret etti. “Artık hepimiz daha önce hiç görmediğimiz bir imtihanı bekleyebiliriz... Ve bu çok yakında gerçekleşecek.”</p>

    <p class="paragraf">“Uyarınız için teşekkür ederim. Ben yeterli derecede sınava tabi tutuldum.”</p>

    <p class="paragraf">Koridorda tiftik paltosunu giymeye çalışırken, “Bundan kaçış olmayacak doktor. Kaçış olmayacak” diye mırıldandı, hasta. “Çünkü şöyle yazıldı: Üçüncü melek şişesini nehirlere ve su kaynaklarına döktü ve hepsi kana dönüştü.”<span class="dipp"><a class="_idFootnoteLink" href="#footnote-225-22" id="footnote-225-22-backlink">22</a></span></p>

    <p class="paragraf">...Bunu daha önce nerede duydum ben? Ah, evet tabii ya, pederle siyaset konuşurken. Demek sonunda kafa dengi birini bulmuş... “Tavsiyemi dinleyin ve Vahiy Kitabı’nı okuyarak çok zaman harcamayın. Tekrar ediyorum, bu size zarar veriyor. Güle güle. Yarın saat altıda gelin lütfen. Anyuta, hastaya kapıyı göster lütfen...”</p>

    <p class="bos">“Buna karşı çıkma... Hayatımı kurtaran insana beni hatırlatacak bir şey vermek istiyorum... Bu bileklik rahmetli anneme aitti...”</p>

    <p class="paragraf">“Hayır, bunu yapamazsın... Neden yapıyorsun?... İstemiyorum...” diye karşılık verdi, Julia Reiss, Aleksey’i engellemeye çalışan bir hareketle. Fakat Aleksey ısrar etti ve koyu renkli, ağır metal bilekliği kadının solgun bileğine taktı. Bu bileklik onun güzelliğine güzellik katmıştı... Aleksey, Julia’nın yanaklarının kızardığını alacakaranlıkta bile görebiliyordu.</p>

    <p class="paragraf">Kendine hakim olamayan Aleksey, sağ kolunu Julia’nın boynuna attı, onu kendine doğru çekti ve birkaç kere yanağından öptü. Bu sırada bastonu, güçsüzleşmiş olan elinden yere düşüp bir sandalyenin ayaklarına çarparak gürültü yaptı.</p>

    <p class="paragraf">“Git...” diye fısıldadı, Julia. “Artık gitmen gerek. Çok geç olmadan. Petlyura’nın arabaları sokaklarda dolaşıyor. Kendine dikkat et, seni yakalamasınlar.”</p>

    <p class="paragraf">“Benim için çok kıymetlisin” diye fısıldadı, Aleksey. “Lütfen seni görmek için yine gelmeme müsaade et.”</p>

    <p class="paragraf">“Tabii, gelebilirsin...”</p>

    <p class="paragraf">“Bana neden yalnız olduğunu ve o masadaki resmin kime ait olduğunu söyler misin? Şu favorileri olan esmer adam.”</p>

    <p class="paragraf">“O benim kuzenim” diye cevap verdi Julia, yere bakarak.</p>

    <p class="paragraf">“Adı ne?”</p>

    <p class="paragraf">“Neden öğrenmek istiyorsun?”</p>

    <p class="paragraf">“Sen benim hayatımı kurtardın... Öğrenmek istiyorum.”</p>

    <p class="paragraf">“Hayatını kurtarmış olmam, sana her şeyi öğrenme hakkını mı veriyor? Adı Şpolyanski.”</p>

    <p class="paragraf">“Burada mı peki?”</p>

    <p class="paragraf">“Hayır, buradan ayrıldı. Moskova’ya gitti. Ne kadar da meraklısın.”</p>

    <p class="paragraf">Aleksey’in içinde bir şeyler uyandı. Uzunca bir süre o siyah favorilere ve kara gözlere baktı. Manyetik Triyolet’in başkanının ağzına ve alnına bakarken içini onu kemiren ve rahatsızlık veren bir his kaplamıştı. Bu his bir türlü kaybolmak bilmiyordu. Aklındakiler karmaşık ve bulanıktı... Haberci. Tiftik paltolu acınası adam... Onu endişelendiren, başının etini yiyen şey neydi? Kimin umurundaydı bu? Aleksey bu garip, sessiz ve apoletli adamın portresinin bulunduğu küçük eve tekrar gelebildiği sürece, adamın canı cehennemeydi...”</p>

    <p class="paragraf">“Artık gitme vaktin geldi.”</p>

    <p class="bos">“Nikolka? Sen misin?”</p>

    <p class="paragraf">İki kardeş Malo-Provalnaya Caddesi’nin arka tarafındaki gizemli bahçenin en aşağıdaki taraçasında karşılaştılar. Nikolka, sanki bir şey yaparken suçüstü yakalanan biri gibi utanmış görünüyordu.</p>

    <p class="paragraf">“Alyoşa! Evet, ben de Nai-Turs’un ailesini ziyarete gelmiştim” diye açıkladı, elma çaldıktan sonra avluya tırmanmaya çalışırken yakalanan birinin yüz ifadesiyle.</p>

    <p class="paragraf">“Çok doğru ve güzel bir hareket. Annesi hâlâ yaşıyormuş duyduğuma göre.”</p>

    <p class="paragraf">“Evet. Bir de kız kardeşi var. Anlayacağın Alyoşa... şey, öyle işte.”</p>

    <p class="paragraf">Aleksey, Nikolka’ya yan gözle bir bakış attı ve başka soru sormadı.</p>

    <p class="paragraf">İki kardeş eve giden yolun yarısını tek kelime etmeden yürüdüler. Sonra Aleksey sessizliği bozdu:</p>

    <p class="paragraf">“Açıkça görülüyor ki kader, Petlyura’da vücut bulmuş bir şekilde ikimizi de Malo-Provalnaya Caddesi’ne getirmiş. Sanıyorum ikimiz de buraya tekrar geleceğiz. Ve kim bilir sonrasında başka neler olacak, değil mi?”</p>

    <p class="paragraf">Nikolka bu şifreli ifadeyi büyük bir ilgiyle dinledikten sonra karşılık olarak bir soru sordu:</p>

    <p class="paragraf">“Sen de Malo-Provalnaya Caddesi’nde yaşayan birine haber mi götürüyordun, Alyoşa?”</p>

    <p class="paragraf">“Hı-hı” diye karşılık verdi, Aleksey. Paltosunun yakalarını kaldırdı, yüzünü aralarına gömdü ve eve varıncaya kadar tek kelime daha etmedi.</p>

    <p class="bos">Mişlayevski, Karas ve Şervinski, o tarihi günde öğle yemeği için Turbinlerdeydi. Aleksey’in yaralı olarak yattığı zamandan beri birlikte yedikleri ilk yemekti bu. Ve bir tek ayrıntı dışında her şey tıpkı eskiden olduğu gibiydi –masada tamamen açmış güller yoktu çünkü çiçekçi dükkanı artık kapanmış, sahibi ortadan kaybolmuştu. Büyük ihtimalle Madam Anjou ile aynı yere gömülmüştü. Masada oturan adamların hiçbirinin omuzlarında apoletleri yoktu, çünkü onlar da ortadan kaybolmuş ve dışarıdaki kar fırtınasında yok olup gitmişti.</p>

    <p class="paragraf">Hepsi, ağızları açık bir halde Şervinski’yi dinliyordu. Mutfaktan çıkıp gelmiş, kapıya yaslanmış Anyuta bile.</p>

    <p class="paragraf">“Ne tür bir yıldız?” diye sordu, Mişlayevski, somurtkan bir ifadeyle.</p>

    <p class="paragraf">“Küçük, beş uçlu yıldızlar, rozet gibi, şapkalarının üzerinde” dedi, Şervinski. “Çok kalabalık oldukları söyleniyor. Kısacası gece yarısı burada olacaklarmış...”</p>

    <p class="bos">“Tam gece yarısında burada olacaklarını nereden biliyorsun?”</p>

    <p class="paragraf">Şervinski bu soruya cevap verecek zamanı bulamadan kapı çalındı ve Vasilisa içeri girdi.</p>

    <p class="paragraf">Sağa ve sola selam vererek herkesin elini sıktı. Özellikle Karas’la el sıkışması oldukça samimiydi. Botları gıcırdayarak doğruca piyanonun yanına gitti. Elena ona elini uzatınca Vasilisa hafifçe eğilip onu selamlayarak öptü. “Nedenini Tanrı bilir ya, paraları çalındıktan sonra Vasilisa çok daha kibar biri oldu” diye düşündü, Nikolka. Felsefî bir değerlendirme de yaptı: “Belki de para insanların kibar olmasına mani oluyordur. Mesela buradaki hiç kimsenin parası yok ve hepsi de nazik insanlar.”</p>

    <p class="paragraf">Vasilisa çay teklifini geri çevirdi. Hayır, çok teşekkür ederim. Ne kadar da kibar. (Kıkırdama) O korkunç günlerle kıyaslayınca burada ne kadar da sıcak ve rahat bir ortam vardı. (Kıkırdama) Hayır, gerçekten, çok teşekkür ederim. Köyden Wanda Mikhailovna’nın kız kardeşi gelmişti. O yüzden hemen eve dönmesi gerekiyordu. Sadece Elena Vasiliyevna’ya bir mektup vermek için gelmişti. Az önce kapıdaki posta kutusunu açmış ve mektubu orada bulmuştu. “Hemen getireyim diye düşündüm. Hoşça kalın.” Tekrar hafifçe eğilip selam veren Vasilisa, evden ayrıldı.</p>

    <p class="paragraf">Elena mektubu alarak odasına gitti.</p>

    <p class="paragraf">“Yurtdışından bir mektup mu? Bu gerçekten mümkün mü? Elbette öyle mektuplar var -zarfına dokununca farkı hissediliyor. Ama buraya mı gelmiş? Hiç posta falan gelmiyordu. Zhitomir’den buraya bile mektuplar elde getiriliyor. Sonuçta insanlar hâlâ trenle yolculuk ediyorlar. Neden mektuplar da aynı yolla iletilmesin? Ama bu mektup buraya kadar gelmiş. Kara haber tez duyulur. Nereden gelmiş acaba? Var... Varşova. Ama bu Talberg’in el yazısı değil. Bu hiç hoşuma gitmedi.”</p>

    <p class="paragraf">Odadaki lambanın üzerinde abajuru olduğu halde Elena, sanki biri renkli ipek abajuru koparıp almış ve ışık doğrudan gözüne vurmuş gibi bir rahatsızlık hissetti. Elena’nın yüz ifadesi değişerek gümüş ikon lambanın muhafazasının üzerinde bulunan Kutsal Bakire resminin yüzündeki ifadenin aynısı haline geldi. Dudakları titredi ve ağzının kenarları hissettiği küçümseme duygusuyla kat kat oldu. Gri renkli, kenarları tırtıklı kağıt ve yırtılmış zarfı, ışık havuzunun ortasında duruyordu.</p>

    <p class="paragraf"></p>

    <p class="bos">... Çok kısa bir süre önce eşinizden boşandığınızı öğrendim. Ostroumovlar, Sergey’i büyükelçilikte görmüşler, Hertz ailesi ile Paris’e gidiyormuş. Lidya Hertz ile evleneceğini söylüyorlar. Bütün bu kargaşa ve kaosun içinde ne tuhaf şeyler yaşanıyor. Rusya’dan ayrılamamanıza üzüldüm, o Rus köylüleri yüzünden kaybettiğiniz şeyler için çok üzüldüm. Buradaki gazeteler Petlyura’nın Kiev’e doğru yaklaştığını yazıyor. Hepimiz Almanların ona engel olmasını umuyoruz...</p>

    <p class="paragraf">Yandaki odada Nikolka’nın çalmakta olduğu, duvarların ve üzerinde bir kolunu uzatmış, elinde kurdeleli bir değnek tutarak gülümseyen XIV. Louis resmi bulunan kapı perdesinin aralarından geçerek boğuklaşan bir marş melodisi, mekanik bir şekilde Elena’nın kafasında çınlıyordu.</p>

    <p class="paragraf">Kapı kolunun sesi duyuldu, kapı çalındı ve Aleksey içeri girdi. Kız kardeşinin yüzüne baktı. Dudakları tıpkı kız kardeşininkiler gibi gerilerek sordu:</p>

    <p class="paragraf">“Talberg’den mi?”</p>

    <p class="paragraf">Elena ilk anda buna cevap veremeyecek kadar utanmış ve küçük düşmüş hissetti kendini. Fakat hemen toparlanarak mektubu Aleksey’e uzattı:</p>

    <p class="paragraf">“Varşova’dan gelmiş... Olga’dan...”</p>

    <p class="paragraf">Aleksey mektuba baktı. Mektubun tamamını okuyana kadar gözleri bütün satırların üzerinde dolaştı ve mektuptaki ilk kelimeleri tekrar okudu:</p>

    <p class="bos">“Sevgili Lena, bu mektup sana ulaşır mı bilmiyorum, fakat...”</p>

    <p class="bos">Yüzü renkten renge girdi: Küllü sarı renkteki benzinin aksine elmacık kemikleri pembeleşti. Mavi gözleri de karardı.</p>

    <p class="bos">“Onun” diye başladı, sıktığı dişlerinin arasından. “Ağzını burnunu dağıtmayı ne kadar isterdim...”</p>

    <p class="paragraf">“Kimin?” diye sordu, Elena, gözlerine dolan yaşların akmasına mani olmak için burnunu çekerek.</p>

    <p class="paragraf">“Kendimin” diye karşılık verdi, Aleksey, derin bir utanç içinde. “Kendimin, giderken onu öptüğüm için.”</p>

    <p class="paragraf">Elena gözyaşlarına boğuldu.</p>

    <p class="paragraf">“Bana bir iyilik yap” diye devam etti, Aleksey. “Şunu yok et.” Parmağıyla, masanın üzerindeki portreye dokundu. Elena, hıçkıra hıçkıra resmi ağabeyine verdi. Aleksey, Sergey Talberg’in fotoğrafını çerçevesinden çıkararak anında paramparça etti. Elena tıpkı köylü bir kadın gibi inliyor, omuzları sarsılıyordu. Başını Aleksey’in ön tarafı kolalı gömleğine yaslamıştı. İçindeki batıl inancın neden olduğu korku duygusuyla altın renkli filigran muhafazasının içinde hâlâ yanmakta olan lambanın önündeki ikonun kahverengi yüzüne baktı.</p>

    <p class="paragraf">“Evet, ben böyle istedim... Sana böyle dua ettim... Böyle olsun dedim... Sakın bana kızma, Kutsal Meryem Ana, kızma bana...” diye geçirdi, aklından batıl inançlara sahip olan Elena. Telaşa kapılan Aleksey onunla konuşmaya çalıştı:</p>

    <p class="paragraf">“Şşş, hayatım, şşş... Diğerleri bunu duymasın.”</p>

    <p class="paragraf">Misafir odasındaki hiç kimse onları duymamıştı. Nikolka “İki Başlı Kartal” marşını çalıyor, diğerleri de kahkahalarla gülüyordu.</p>

    <div class="_idFootnotes">
      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-21-backlink" id="footnote-225-21">21</a> Fransızcada “saplantı” anlamında. (ç.n.)</p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-22-backlink" id="footnote-225-22">22</a> İncil, Vahiy 4:10 (ç.n.)</p>
      </div>
    </div>
  </div>
</body>
</html>
