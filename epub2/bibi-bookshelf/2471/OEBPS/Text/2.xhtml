<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/idGeneratedStyles.css" rel="stylesheet" type="text/css" />
</head>

<body>
  <div class="Basic-Text-Frame">
    <p class="paragraf ParaOverride-1"><span class="CharOverride-1">Mihail Afanasyeviç BULGAKOV</span></p>

    <p class="paragraf ParaOverride-2">Mihail Afanasyeviç Bulgakov, 15 Mayıs 1891’de Kiev’de doğdu. İki erkek, dört de kız kardeşi vardı ve ailenin en büyük oğluydu. Lisedeyken tiyatro ile çok ilgiliydi. 1909 <a id="Anchor-3"></a>yılında Kiev Üniversitesi Tıp Fakültesi’ne kaydoldu ve mezuniyetinden sonra mecburi hizmetini yerine getirmek üzere bir süre köylerde yaşadı. 1918’de Kiev’e geri döndü ve evinde özel bir muayenehane açtı. Devrim dönemi Ukrayna’sının karmaşık siyasi ortamında, Beyazlar tarafından, saha doktoru olarak orduya alındı ve Kafkasya’ya gönderildi. 1919’un sonlarına doğru ordudan ayrıldı. Bu aynı zamanda yazmaya başladığı yıldı. Şöyle diyordu: “1919’da trenle bir gece yolculuğu sırasında bir kısa öykü yazdım. Trenin durduğu şehirde, bu öyküyü alıp oranın yerel gazetesine götürdüm, onlar da yayımladılar.”</p>

    <p class="paragraf">1924’te, Çar ordusuna mensup subaylar ve Rus entelektüellerinin yaşadıklarını konu edinen, Aralık 1918 ile 1919 yılının ilk aylarında, Ukrayna›daki iç savaş esnasın<span class="CharOverride-2">da geçen</span> <span class="CharOverride-3">Be</span><span class="CharOverride-4">yaz Muhafız</span> adlı romanını yazdı. Diğer iki kısa romanı, <span class="CharOverride-4" xml:lang="ar-SA">Ölümcül Yumurtalar</span> (1924) ve <span class="CharOverride-4">Köpek Kalbi</span> (1925) ise bir bilim adamının hayatıyla ve buluşunun amacı dışında kullanılmasıyla ilgiliydi.</p>

    <p class="paragraf">5 Ekim 1926’da Moskova Sanat Tiyatrosu, Bulgakov’un <span class="CharOverride-4">Beyaz Muhafız</span> romanının bir uyarlaması olan <span class="CharOverride-4">Turbinlerin Yaşamı</span> adlı oyunu sahneledi. Fakat Bulgakov’un çalışmalarına, basının tepkisi genellikle düşmancaydı. Kendisi bu konuda şunları söylemiştir: “Gazetelerden kestiğim kupürleri incelerken, edebiyat alanında ürünler verdiğim on yıllık dönemde Sovyet basınında benden 301 kez söz edildiğini keşfettim. Bunlar arasında üç tanesi övgü içerirken, 298 tanesi düşmanca ve yergi doluydu.”</p>

    <p class="paragraf">1929 yılında Bulgakov’un bütün oyunları yasaklandı. 1930’da Sovyet hükümetine bir mektup yazdı ve ülke dışına gitmek için izin istedi. Ama bu izin yerine bizzat Stalin’den bir telefon aldı ve Gogol’ün “Ölü Canlar” adlı oyununun uyarlamasını yapmak üzere Moskova’ya geri gönderildi. Devrim yıllarında Josef Stalin’i anlatan, Batum (1939) adlı bir oyunla sahnelere geri dönmeyi denedi, fakat daha provaları başlamadan oyun yasaklandı.</p>

    <p class="paragraf">En ünlü romanı <span class="CharOverride-4">Usta ve Margarita</span> üzerinde çalışmaya 1928’de başladı ve romanın son <span class="CharOverride-2">düzenlemesini</span> ölümünden iki hafta önce yaptı. Bulgakov, 10 Mart 1940’ta öldü.</p>
  </div>
</body>
</html>
