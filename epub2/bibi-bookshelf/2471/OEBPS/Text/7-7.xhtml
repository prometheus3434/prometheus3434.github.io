<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-7</title>
  <link href="../Styles/idGeneratedStyles.css" rel="stylesheet" type="text/css" />
</head>

<body>
  <div class="Basic-Text-Frame">
    <p class="anabaslik" id="_idParaDest-8">VIII</p>

    <p class="paragraf">Sis. Sis ve jilet gibi keskin bir ayaz, donmuş halde bir hayvan pençesi gibi görünen çiçekler. Kar ve aysız karanlık, çok geçmeden şafağın sökmesiyle hafifçe soluyor. Şehrin ötesinde, uzakta mavi soğan kubbelerin üzerindeki altın yıldızlar parıldıyordu. Şehrin üstündeki yüksek tepesinde duran Aziz Vladimir’in haçının pırıltısı ancak şafağın gölgesi Dinyeper nehrinin Moskova tarafındaki kıyısına geçtiğinde söndü.</p>

    <p class="paragraf">Sabah olduğunda tıpkı sönerek kaybolan yıldızlar gibi o parlak haçın ışığı da sönüyordu. Fakat hava ısınmıyordu. Aksine sanki bütün Ukrayna’nın üzerine hiçbir şey sızdırmayan bir örtü serilmiş gibi rutubetli bir hali vardı.</p>

    <p class="paragraf">Albay Kozir-Leşko, şehrin on altı kilometre uzağında, tam da şafak sökerken pencerelerinden içeri zayıf, puslu ve buğulu bir ışığın sızdığı Popelyuka köyündeki bir kulübede uykudan uyandı. Kozir’in uyanışı bir kelimeyle aynı zamana rastladı: “İlerleme.”</p>

    <p class="paragraf">Önce kelimeyi çok gerçekçi bir rüyada gördüğünü sandı. Hatta ürpertici veya tehdit edici bir şeymiş gibi elleriyle gözlerini ovuşturarak kelimeyi ortadan kaldırmak istedi. Fakat sözcük büyüdü, buruşmuş bir zarf ve yüzünde son derece itici görünen kırmızı sivilceleri olan bir emir eri ile birlikte kulübenin içine sızdı. Kozir, mikadan yapılmış kareli bir harita kutusundan bir harita çıkartarak pencerenin altına yaydı. Borkuni köyünü buldu. Sonra Beli Hai’yi. Buradan tırnağıyla yolların labirenti arasında haritadaki büyük bir lekeye, Kiev’e doğru giden bir rota çizdi. Yol kenarlarındaki işaretlenmiş ağaçlar, sanki orada bir sürü sinek varmış gibi bir görüntü oluşturuyordu. Kulübe, Kozir’in içtiği ucuz tütünün ağır kokusuna bir de Albay’ın karşısında tütün içerse savaşı kaybetmeyeceklerini düşünen kırmızı sivilceli askerin ev yapımı tütününün kokusu eklenince leş gibi kokmuştu.</p>

    <p class="paragraf">Bir anda savaşa girme olasılığıyla yüzleşen Kozir, oldukça neşeliydi. Kocaman esnedi ve kayışları omuzlarına atarken elindeki karmaşık görünümlü koşumlar şıngırdadı. Dün gece paltosuyla, hatta mahmuzlarını bile çıkarmadan uyumuştu. Elinde, toprak bir kapta süt ile köylü bir kadın tereddütlü bir şekilde içeri girdi. Kozir daha önce hiç süt içmemişti ve şu anda da başlamak gibi bir niyeti yoktu. İçeri birkaç tane çocuk girdi. Alt tarafı tamamen çıplak olan en küçükleri, sedirin yanından sürünerek ilerledi ve Kozir’in mavzerine uzandı. Fakat Kozir tabancasını kılıfına sokmadan ona dokunmayı başaramadı.</p>

    <p class="paragraf">Kozir, 1914 yılına kadar hayatını okul müdürü olarak geçirmişti. Savaş patlak verdiğinde ağır süvari birliğine kaydolmuş, 1917 yılında da ordu mensubu olmuştu. Ve şimdi, 14 Aralık 1918 gününün şafak vaktinde kendini Petlyura’nın ordusunda bir albay olarak bulmuştu. Dünyada hiç kimse (en azından Kozir’in kendisi) bunun nasıl gerçekleştiğini söyleyemezdi. Bu gerçekleşmişti, çünkü Kozir’in gerçekten yetenekli olduğu alan savaştı ve okulda geçirdiği yıllar uzun süreli ve ciddi bir hataydı.</p>

    <p class="paragraf">Bu, elbette insan hayatında sık sık yaşanan bir durum. Bir adam yirmi yıl boyunca Roma hukuku gibi bir konu üzerine çalışabilir ve yirmi birinci yıla geldiğinde Roma hukukunun sadece anlamadığı değil, aynı zamanda da hoşlanmadığı bir şey olduğunu ve bunca yılını bununla boşa harcadığını kavrayabilir. Kendisinin aslında bir bahçıvan olarak doğduğu ve çiçeklere karşı engellenemez bir sevgisi olduğu da ortaya çıkabilir. Bu büyük ihtimalle sosyal sistemimizin içindeki bazı kusurların bir sonucudur ki insanlar genellikle gerçek <span class="CharOverride-4">mesleklerinin</span> ne olduğunu hayatlarının sonlarına doğru keşfederler. Kozir bunu kırk beş yaşında bulmuştu. O zamandan beri kötü bir öğretmendi, öğrencilerini bunaltıyor ve onlara acımasızca davranıyordu.</p>

    <p class="paragraf">“Pekala, çocuklara kulübelerinden çıkıp atlarının yanında hazır bulunmalarını söyle” dedi Kozir, Ukraynaca ve belindeki gıcırdayan kemeri sıktı.</p>

    <p class="paragraf">Albay Kozir’in güçlü kuvvetli dört yüz kişilik süvari alayı, kılıçlarını kuşanmış vaziyette köyden ayrılırken Popelyukha’nın bacalarından gökyüzüne doğru kıvrılarak dumanlar yükseliyordu. Düzgün sıralar halinde ilerleyen alay sıralarının arasında bir tütün aroması dolaşıyordu. Kozir’in bir buçuk metre yüksekliğindeki doru aygırı sıranın başını çekerken alayın yüklerini taşıyan trenin gıcırdayan vagonları art arda dizilmiş, onların beş yüz metre gerisinde yol alıyordu. Onlar Popelyukha’dan ayrılır ayrılmaz atlıların oluşturduğu sıranın başında iki renkli standart bayrak açıldı –bir sarı, bir de mavi şeritten oluşan flama da bayrak direğine tutturuldu.</p>

    <p class="paragraf">Kozir, çayın demlenmesini bekleyemedi ve bir yudum votka ile kahvaltı etmeyi tercih etti. Dört yıldır temin edilemeyen, fakat Ataman yönetimi altında tekrar piyasaya çıkan “İmparatorluk” votkasını seviyordu. Votka, Kozir’in gri renkli askerî matarasından çıkıp, boğazından adeta bir alev topu gibi geçerek damarlarına ulaştı. Arka sıralarda da günün öğünü Belaya Çerkov’daki dükkanlardan yağmalanan, mataralardan içilen sıvı bir kahvaltıydı. Votka etkisini gösterir göstermez sıranın başında ortaya bir akordeon çıktı ve tiz bir ses bir nakarata başladı. Kalın sesli bir koro derhal bu nakaratı tekrarlamaya koyuldu.</p>

    <p class="paragraf">Alayın renklerini barındıran bayrağı taşıyan süvari, ıslık çalarak kırbacını savurdu. Mızraklar ve kabarık tüylü, siyah şeritli kalpaklar şarkıyla uyumlu bir şekilde sallanıyordu. Kar, binlerce nallı toynağın altında çatırdayarak eziliyordu. Bir davul neşeyle tempo tutuyordu.</p>

    <p class="paragraf">“Güzel! Neşeli, değil mi beyler” dedi, Kozir onaylar bir ifadeyle. Bir kırbaç şakladı ve çıkardığı ses Ukrayna’nın karlarla kaplı düzlüklerinde yankılandı.</p>

    <p class="paragraf">Beli Hai’den geçtikleri sırada sis dağılmaktaydı. Yollar, üzerindeki askerlerden dolayı kararmıştı. Kar uygun adım yürüyen bu ayakların altında eziliyordu. Beli Hai’nin kavşaklarında süvariler durdular ve bin beş yüz kişilik piyade birliğine yol verdiler. Ön sıralardaki adamların hepsi birbirinin aynı, kaliteli Alman kumaşından dikilmiş, etekleri uzun mavi tunikler giyiyorlardı. Hepsi, silahlarını eğitimli süvariler gibi taşıyan, hareketli, sırım gibi adamlardı: Galiçyalılar. Arka sıralarda topuklarına kadar uzanan hastane elbiseleri giyen adamlar yürüyorlardı. Bellerinde sarı renkli ham deriden kayışlar vardı. Başlarına, kalpaklarının üstünde sürekli sallanan yıpranmış Alman miğferlerini takmışlar, ayaklarına da yerdeki karı ezen çivili botlar giymişlerdi.</p>

    <p class="paragraf">Kiev’e giden bembeyaz yollar, askerler şehre doğru ilerledikçe kararmaya başlıyordu.</p>

    <p class="paragraf">“Hurra!” diye haykırdı, geçmekte olan piyadeler, sarı ve mavi renkli asteğmenlere.</p>

    <p class="paragraf">“Hurra!” diye yankılandı, Beli Hai’nin ormanları ve tarlaları.</p>

    <p class="paragraf">Bu haykırışı uygun adım yürüyen sıranın arkasındaki ve solundaki silahlar devam ettirdi. Destek birliklerinin gecenin karanlığından faydalanan komutanı Albay Toropets, iki bataryayı çoktan şehrin çevresindeki ormana konuşlandırmıştı. Silahlar kar denizinin ortasına yarım daire oluşturacak şekilde yerleşmiş ve şafakla birlikte bombardımana başlamışlardı. Yirmi santimetrelik toplar, fırtına etkisi yaratan patlamalarla üstleri karlarla kaplı çamları sarsıyorlardı. Birkaç top mermisi kısa mesafede düşerek, Puşça-Voditsa adındaki büyük köydeki çatıları karla kaplı dört evin bütün camlarını paramparça etti. Birkaç tane çam ağacı parçalarına ayrıldı ve patlamalar karları yerden kaldırarak devasa kar fıskiyeleri meydana getirdi. Çok geçmeden köydeki bütün sesler sustu. Orman, hülyalı sessizliğine geri döndü. Sadece pençelerini hışırdatarak, asırlık ağaçlar arasında hızlı hızlı dolaşan sincapların sesleri kaldı. Sonra iki batarya Puşça’dan geri çekilerek sağ kanada geçti. Uçsuz bucaksız ekilebilir arazileri aşıp, etrafı ormanlarla çevrili Uroşişçe köyünden geçtiler. Dar bir köy yoluna çıktılar. Oradan devam edip yoldaki bir çatalı geçtiler ve şehri gören bir yere konuşlandılar. Sabahın erken saatlerinde Podgorodnaya, Savskaya ve şehrin banliyösü Kurenyovka’ya yüksek ihtiraklı bir şarapnel bombardımanı başladı. Patlayan şarapneller, bulutlu ve kar yüklü gökyüzünde sanki biri zarlarla oynuyormuş gibi zangırdıyordu. Bu köylerin sakinleri şafak vaktinden beri bodrumlarında saklanıyorlardı. Sabahın alacakaranlığında ince bir çizgi halindeki harbiyelilerin, iliklerine kadar donmuş vaziyette şehrin merkezine doğru çatışarak geri çekildikleri görülebiliyordu. Fakat kısa bir süre sonra topçu ateşi durdu. Yerini şehrin kuzey tarafındaki kenar mahallelerden gelen taşkın bir makinalı tüfek ateşine bıraktı. Çok geçmeden o da kesildi.</p>

    <p class="bos">Destek birliklerinin komutanı Albay Toropets’in karargahının bulunduğu tren Svyatoşino köyünün dokuz kilometre uzağındaki bir makasta, uçsuz bucaksız ormanın derinliklerinde üzeri karla kaplanmış, silah seslerinin meydana getirdiği fırtına ve gürültüden sağır olmuş bir halde hareketsiz duruyordu. Gece boyunca trenin altı vagonunda da elektrik lambaları yanmış, makasçı kulübesinde telefon durmadan çalmış ve Albay Toropets’in pislik içindeki kompartımanında bulunan arazi telefonu da aralıksız cırlamıştı. Karlı bir sabahın ışıltısı çevreyi aydınlatmaya başlarken, Svyatoşino’dan başlayarak Post-Volinsk’e giden hattan gümbür gümbür silah sesleri geliyor, sarı renkli ahşap sandıkların içindeki arazi telefonları acil aramalar için giderek daha da fazla çalıyordu. İnce yapılı, gergin bir adam olan Albay Toropets ikinci komutan Kudyakovski’ye şunları söyledi:</p>

    <p class="paragraf">“Svyatoşino’yu ele geçirdik. Lütfen trenle Svyatoşino’ya gidip gidemeyeceğimizi öğrenin.”</p>

    <p class="paragraf">Toropets’in treni, karlarla kaplı ormanın ağaçtan duvarlarının arasında yavaşça ileri doğru harekete geçti ve demiryolunun şehrin tam merkezine giden geniş bir anayol ile kesiştiği yere yaklaşırken durdu. Burada Albay Toropets, yemek vagonunda, yine böcek kaynayan 4173 numaralı vagonda geçirdiği iki uykusuz gece boyunca hazırladığı planı faaliyete geçirmeye başladı.</p>

    <p class="paragraf">Her taraftan kendisine doğru yaklaşmakta olan bir asker çemberi ile çevrili şehir, güne sisler içinde uyandı. Petlyura’nın düzensiz piyade birlikleri, arkalarında onlara destek veren ağır topçu ateşinin gümbürtüsü ile birlikte kar üzerinde yorgun argın adımlarla ilerleyerek son bir aydır şehrin çevresinde oluşturdukları çemberi daraltırken koyu renkli hatlar halindeki süvariler kuzeyde ormanlar ve çiftliklerden, batıda ele geçirilmiş Svyatoşino köyünden, güneydoğuda bahtsız Post-Volinsk’ten, ormanların, mezarlıkların arasından, demiryolu hattının çevrelediği açık araziler ve kullanılmayan talim alanlarından, zaman zaman yolları ve patikaları kullanarak zaman zaman da kestirmeden giderek hızla ve merhametsizce ilerliyorlardı.</p>

    <p class="paragraf">İçkili vagonun zeminini kaplayan halı koşuşturan ayaklar altında ezilerek buruş buruş olurken vagondaki arazi telefonları, başlarındaki işaret memurları Franko ve Garas’ı çılgına çevirene kadar aralıksız çalıyordu.</p>

    <p class="paragraf">Kara kaşlı, sinek kaydı tıraşlı, gergin Albay Toropets’in planı da kendisi gibi kurnazcaydı. Toropets komutasındaki iki bataryayı kasıtlı olarak ormanın gerisinde bırakmış ve Puşça-Voditsa adlı yıkık dökük köydeki tramvay raylarını havaya uçurmuştu. Sonra makinalılarını özellikle çiftlik arazilerinden uzağa taşımış, onları sol kanatta görevlendirmişti. <span class="CharOverride-2">Toropets şehri savunanları kandırmak üzere bir plan hazırlamıştı. İstiyordu ki şehirdeki birlikler Toropets’in şehre sol taraftan (kuzey yönünden), yani Kurenyovka varoşlarından saldıracağını düşünüp güçlerini o yöne akıtsınlar. Halbuki gerçek saldırı tam karşıdan, Svyatoşino’dan Brest-Litovsk’a uzanan anayoldan ve eş zamanlı olarak sağ taraftan (güneyden), Demiyovka kö</span><span class="CharOverride-2">yünden yapılacaktı.</span></p>

    <p class="paragraf">Yani Toropets’in planına göre Petlyura’nın birlikleri sol kanattan ayrılarak sağ kanada, şaklayan kırbaçların ve akordeonun sesine doğru, her takım başında bir çavuşla birlikte Kozir-Leşko’nun atlı birliğine doğru gidecekti.</p>

    <p class="paragraf">“Hurra!” diye yankılandı, Beli Hai’nin çevresindeki ormanlar. “Hurra!”</p>

    <p class="paragraf">Beli Hai’den ayrılan birlikler demiryolunun üzerindeki bir tahta köprüden geçtiler ve orada ilk Kiev manzarasını gördüler. Uzaklarda öylece uzanıyordu şehir. Hâlâ üzerinde bir uyku sıcaklığı ve yarı sis, yarı dumandan oluşan bir buğu tabakası vardı. Üzengileri üzerinde doğrulan Kozir, Zeiss marka el dürbününden sayılamayacak kadar fazla miktarda çok katlı binanın çatılarına ve kadim Aziz Sofya Katedraline doğru baktı.</p>

    <p class="paragraf">Çatışmalar Kozir’in sağ tarafında çoktan başlamıştı. Bir buçuk kilometre kadar uzaktan top atışlarının gümbürtüsü ve makinalı tüfeklerin kekelemeye benzer sesleri duyuluyordu. Petlyura’nın piyade birlikleri Post-Volinsk’e doğru ilerlerken dikkat çekici derecede zayıf ve düzensiz haldeki karışık Beyaz Subay piyade birlikleri, ağır düşman ateşi altında dağılmaya başlamış, köyden geri çekiliyorlardı.</p>

    <p class="bos">Şehir. Ağır, alçalan bir gökyüzü. Bir sokak köşesi. Birkaç kenar mahalle gecekondusu, asker paltolarının etrafa yayılışı.</p>

    <p class="paragraf">“Şöyle bir şey duydum: İnsanlar Petlyura ile anlaşmaya varıldığından bahsediyor. Rus askerlerden oluşan bütün birliklerin silahları ile birlikte Don nehrinin kıyısındaki Denikin’e katılmalarına izin vermiş Petlyura.”</p>

    <p class="paragraf">“Eee? Ne olmuş?”</p>

    <p class="paragraf">Bir top ateşi gümbürtüsü duyuldu. Ardından bir makinalı tüfek ateşe başladı.</p>

    <p class="paragraf">Sesi şaşkınlık ve çaresizlik yüklü bir harbiyelinin konuşması işitiliyordu:</p>

    <p class="paragraf">“O zaman bu, direnişe son vermemiz gerektiği anlamına geliyor, öyle değil mi?”</p>

    <p class="paragraf">Bitkin haldeki bir başka harbiyeli de şöyle diyordu:</p>

    <p class="paragraf">“Ancak Tanrı bilir...”</p>

    <p class="bos">Artık karargah diye bir şey olmadığından Albay Şetkin de karargahtan ayrılmıştı. Şetkin’in karargah çalışanları ayın on dördünün gecesinde demiryolu istasyonunun yakınlarına doğru geri çekilmiş ve geceyi telgraf ofisinin hemen bitişiğindeki İstanbul’un Gülü Oteli’nde geçirmişlerdi. Şetkin’in odasındaki arazi telefonu hâlâ arada sırada çalıyordu. Fakat şafağa doğru onun da sesi kesildi. Şafak sökerken Albay Şetkin’in emir erlerinden ikisi hiçbir iz bırakmadan ortadan kayboldu. Bundan bir saat sonra, bavullarında gözü dönmüş şekilde bir şeyler aradıktan ve bazı kağıtları yırtıp paramparça ettikten sonra Şetkin de o küçük ve bakımsız İstanbul’un Gülü Oteli’nden ayrıldı. Otelden ayrılırken üzerinde ne resmi paltosu, ne de apoletleri vardı. Birdenbire ve gizemli bir şekilde edindiği sivil bir kürk palto giyiyor ve fötr şapka takıyordu.</p>

    <p class="paragraf">“Gülün” bir sokak ilerisinden bir faytona binen sivil Şetkin, Lipki’ye doğru yol aldı. Burada küçük ama şirin ve güzelce döşenmiş bir apartman dairesine geldi, zili çaldı, kapıyı açan balık etli sarışın kadını öptü ve onunla birlikte gözlerden uzak yatak odasına gitti. Sarışın kadının gözleri, Şetkin ona şu sözleri fısıldayınca fal taşı gibi açıldı:</p>

    <p class="paragraf">“Her şey bitti! Tanrım, yorgunluktan ölüyorum...” Ve Şetkin, altın saçlı kadının sevgi dolu elleriyle hazırladığı bir fincan sade kahveyi içtikten sonra yatağa gömülüp uykuya daldı.</p>

    <p class="bos">I. Piyade Müfrezesi’nin bu olan biten ile ilgili hiçbir bilgisi yoktu. Bu da çok kötüydü, çünkü eğer bilselerdi hayal güçleri harekete geçer ve Post-Volinsk’te şarapnel ateşi altında korkudan sinmek yerine Lipki’deki o konforlu apartman dairesine gider, uyku sersemi Albay Şetkin’i yatağından alıp dışarı sürükler ve o sarışın varlığın evinin tam karşısındaki sokak lambası direğine asarlardı.</p>

    <p class="paragraf">Böyle yapsalar çok iyi olurdu ama yapmadılar. Çünkü hiçbir şey bilmiyor ve neler olup bittiğini anlamıyorlardı. Doğrusu, şehirdeki hiç kimse neler döndüğünü anlamıyordu ve uzun bir zaman da anlamayacaklardı.</p>

    <p class="paragraf">Şehirde halen dolaşan birkaç çelik miğferli Alman askeri vardı ve kırpık bıyıklı kurnaz Ataman’ın, Ekselansları Prens Belarukov’un ve General Kartuzov’un hâlâ şehirde olduğunu sananlar (o sabah gizemli Binbaşı Von Schratt’ın yaralandığından çok az kişinin haberi vardı) Rus şehirlerinin anasını korumak üzere birlikler oluşturmakla meşguldüler (henüz hiç kimse onların o sabah kaçıp gittiklerinden haberdar değildi). Gerçekte ise şehir tamamen terk edilmiş, meşum bir hal almıştı. “Petlyura” ismi şehirde hâlâ öfke ile telaffuz ediliyordu ve <span class="CharOverride-4">Haberci</span> gazetesinin o günkü sayısı Petlyura ile ilgili, St. Petersburglu fesat mülteci gazetecilerin yazdıkları esprilerle doluydu. Üniformalı harbiyeliler hâlâ şehirde dolaşıyorlardı, fakat şehrin kenar mahallelerindeki insanlar, Petlyura’nın birbirinden farklı gruplardan oluşan birliklerinin mızraklı süvarilerinin sol kanattan sağ kanada doğru dörtnala geçiş yaparken savurdukları kırbaçların çıkardığı sesleri duyabiliyorlardı. İnsanlar birbirlerine soruyorlardı: Eğer süvariler şehirden sadece beş kilometre uzaklıktaysa Ataman için hiç umut var mıydı? Ve onların korumaya çalıştıkları kişi Ataman’dı... Acaba Almanlar ona destek olacak mıydı? Eğer öyle yapacaklarsa, neden metal miğferli Almanlar Fastov istasyonunda sırıta sırıta dikilerek Petlyura’nın taarruz için gelen trenler dolusu askerinin geçişlerini izlemiş ve hiçbir şey yapmamışlardı? Acaba Petlyura ile aralarında askerlerinin şehre gelip rahatça işgal edebilmeleri için bir anlaşma mı yapılmıştı? Peki ama eğer öyleyse, neden hâlâ Beyaz Subayların silahları Petlyura’ya doğru ateşleniyordu?</p>

    <p class="paragraf">Gerçek şuydu ki şehirdeki hiç kimsenin 14 Aralık’ta olup bitenden haberi yoktu.</p>

    <p class="paragraf">Karargahtaki arazi telefonları çalmaya devam ediyor, fakat çalma sıklıkları azalıyordu...</p>

    <p class="paragraf">Rrring...</p>

    <p class="paragraf">“Neler oluyor?...”</p>

    <p class="paragraf">Rrring...</p>

    <p class="paragraf">“Albay Stepanov’a daha fazla cephane gönderin...”</p>

    <p class="paragraf">“Albay Ivanov…”</p>

    <p class="paragraf">“...Antonov...”</p>

    <p class="paragraf">“...Stratonov...”</p>

    <p class="paragraf">“Buradan ayrılmalı ve Don nehri kıyısındaki Denikin’e katılmalıyız, burada işler yolunda gidiyor gibi görünmüyor…”</p>

    <p class="paragraf">“Karargahtaki pisliklerin canı cehenneme…”</p>

    <p class="paragraf">“...Don nehrine...”</p>

    <p class="paragraf">Öğlen olduğunda telefonlar artık neredeyse tamamen susmuştu.</p>

    <p class="paragraf">Şehrin kenar mahallelerinde ara sıra silah sesleri duyuluyor, sonra kesiliyordu. Fakat gün ortasında duyulan silah seslerine rağmen, şehirde hayat normal seyrinde devam ediyordu. Dükkanlar hâlâ açıktı ve alışveriş devam ediyordu. İnsan kalabalıkları kaldırımlarda yürüyor, kapılar çarpılıyor ve tramvaylar caddelerde ilerliyordu.</p>

    <p class="paragraf">Peçorsk’tan gelen gürültülü bir makinalı tüfek sesi duyulduğu sırada saatler öğle vaktini gösteriyordu. Makinalı tüfeklerin güçlü ve kesik kesik sesleri, Peçorsk tepelerinde yankılanarak şehrin merkezine kadar ulaştı. Hey, bu ses çok yakından geldi!... Neler oluyor? Yürüyenler durup havayı kokladılar ve bir anda kalabalıklar seyrelmeye başladı.</p>

    <p class="paragraf">Neydi bu? Kim yapıyor bunu?</p>

    <p class="paragraf">Drrrrrrrrrrrrrat-tat-ta-ta. Drrrrrrrat-ta-ta. Ta. Ta.</p>

    <p class="paragraf">“Kimden geliyor bu ses?”</p>

    <p class="paragraf">“Kim mi? Haberin yok mu? Albay Bolbotun bu.”</p>

    <p class="paragraf">Bolbotun’un taraf değiştirerek Petlyura’dan ayrıldığı ile ilgili hikâye buraya kadarmış.</p>

    <p class="bos">Albay Toropets’in genelkurmay başkanlığına layık aklıyla ürettiği karmaşık manevraları uygulamaya çalışmaktan sıkılan Bolbotun, işlerin biraz hızlandırılması gerektiğine karar verdi. Görkemli Dinyeper nehrinden bir taş atımı uzaklıkta, şehrin tam güneyindeki mezarlığın ardında hazır durumda bekleyen askerleri soğuktan donuyordu. Bolbotun da onlar gibi üşüyordu. Birden elindeki sopayı havaya kaldırdı ve atlılardan oluşan alayı üçlü sıralar halinde harekete geçti. Sallana sallana şehrin kenar mahallelerinin sınırlarını belirleyen düzlüğe doğru yola koyuldular. Bolbotun burada hiçbir direnişle karşılaşmadı. Altı tane makinalının sesi bahçeli evlerden oluşan Nizhnyaya Teliçka Mahallesi’nde yankılandı. Bolbotun kaşla göz arasında demiryolunu kesti ve demiryolu köprüsünden geçen Moskovalı ve Petersburglu seçkin hanımlar ile onların kabarık tüylü fino köpeklerini taşıyan bir yolcu trenini durdurdu. Yolcular çok korkmuştu, fakat Bolbotun’un fino köpekleriyle uğraşarak kaybedecek zamanı yoktu. Bolbotun, Svyatotroitzkaya Caddesi’ndeki evlerin çatılarını beklenmedik bir kurşun yağmuruna tutarken boş yük treninin korkmuş haldeki bazı görevlileri Yük İndirme İstasyonu’ndan, daha fazla manevra lokomotifinin bulunduğu Yolcu İstasyonu’na geçti. Bolbotun ara vermeden devam etti ve şehre doğru ilerledi, Askeri Akademi’ye kadar herhangi bir engelle karşılaşmadı. İlerledikçe şehrin bütün caddelerine keşif birliklerini gönderiyordu. Karşılaştığı tek engel I. Nikolas Askeri Akademisi’nin sütunlu binasındaydı. Burada bir makinalı ve bir avuç askerin açtığı tüfek ateşiyle karşılandı. Bolbotun’un öncü birliğindeki Butsenko adındaki bir Kazak öldü, beş asker yaralandı ve iki at da bacaklarından vuruldu. Bolbotun’un ilerlemesi engellendi. Aslında mavi başlıklı albayın karşısında otuz harbiyeli, dört subay ve sadece bir makinalı tüfekten oluşan bir direniş vardı, fakat Bolbotun, muazzam güçte bir direnişle karşılaştığını zannetti.</p>

    <p class="paragraf">Emir verildi ve Bolbotun’un at üzerinde hızla ilerleyen askerleri atlarından indiler, gizlendiler ve harbiyelilerin ateşine karşılık vermeye başladılar. Peçorsk duvarlardan duvarlara yankılanan silah sesleriyle doldu ve Milyonnaya Caddesi tıpkı kaynayan bir çaydanlık gibi hareketlendi.</p>

    <p class="paragraf">Bolbotun’un ilerlemesi hızlı bir tepki meydana getirdi. Elisa-Vetinskaya, Vinogradnaya ve Levaşovskaya caddelerindeki çelik kepenkler kapanırken bütün mağazaların o neşeli cepheleri kör bir karanlığa büründü. Kaldırımlar bir anda boşaldı ve ürkütücü bir şekilde yankılanmaya başladı. Kapıcılar binaların bahçe ve giriş kapılarını usulca kapattılar. Bu ilerlemenin bir başka etkisi daha oldu: Savunma karargahındaki arazi telefonları birer birer sessizliğe gömüldü.</p>

    <p class="paragraf">Uzaktaki topçu askerleri batarya karargahlarını aradılar. Neler oluyordu, telefonlara cevap verilmiyordu! Bir piyade birliği garnizon komutanının karargahını aradı ve birilerine ulaşmayı başardı. Fakat o anda karargahtaki ses saçma sapan şeyler mırıldanmaya başladı.</p>

    <p class="paragraf">“Subaylarınızın rütbeleri üzerlerinde mi?”</p>

    <p class="paragraf">“Evet, ne olmuş?”</p>

    <p class="paragraf">Rrrring...</p>

    <p class="paragraf">“Peçorsk’a acilen bir birlik gönderin!”</p>

    <p class="paragraf">“Neler oluyor?”</p>

    <p class="paragraf">Ve bir isim şehrin her yerinde yankılandı: Bolbotun, Bolbotun, Bolbotun...</p>

    <p class="paragraf">İnsanlar gelenin başka biri değil de Bolbotun olduğunu nereden biliyordu? Bu çok gizemliydi, fakat biliyorlardı. Belki de öğlenden beri üzerlerinde kuzu postu yakalı paltoları ile gelip geçenlerle ve şehrin boş gezenlerinden oluşan ayak takımı ile sohbet eden adamların aralarında dolaşıp onlara kulak kabartarak ve onları izleyerek öğrenmişlerdi. Harbiyelilerin, mültecilerin ve subayların arkasından aşağılayıcı bakışlarla uzun uzun baktılar. Ve fısıldaştılar:</p>

    <p class="paragraf">“Bolbotun geliyor.”</p>

    <p class="paragraf">Ve bu fısıldaşmalardan hiç de müteessir olmadılar. Tam aksine gözlerinde bir memnuniyet görünüyordu ve paylaştıkları bu haberler, Peçorsk’un tepelerinin çevresindeki kesik makinalı sesleriyle yankılanıyordu.</p>

    <p class="paragraf">Söylentiler kontrol altına alınamayan bir orman yangını gibi hızla yayıldı:</p>

    <p class="paragraf">“Bolbotun, Grand Dük Mikhail Aleksandroviç’miş.”</p>

    <p class="paragraf">“Hayır, değil. Bolbotun, Grand Dük Nikolay Nikolayeviç’tir.”</p>

    <p class="paragraf">“Bolbotun sadece Bolbotun’dur.”</p>

    <p class="paragraf">“Yahudi soykırımı yapılacakmış.”</p>

    <p class="paragraf">“Hayır, olmayacak. Askerlerin kalpaklarına kırmızı kurdeleler takmışlar.”</p>

    <p class="paragraf">“En iyisi evlerimize gidelim.”</p>

    <p class="paragraf">“Bolbotun, Petlyura’ya karşı savaşıyor.”</p>

    <p class="paragraf">“Hayır, yanılıyorsun. O Bolşeviklerin tarafında.”</p>

    <p class="paragraf">“Yine yanılıyorsun. O Çar yanlısı, sadece subaylarını istemiyor.”</p>

    <p class="paragraf">“Ataman’ın kaçıp gittiği doğru mu?”</p>

    <p class="paragraf">“Bu doğru mu... Bu doğru mu... Bu doğru mu... Bu doğru mu... ?”</p>

    <p class="bos">Bolbotun’a bağlı, Çavuş Galanba’nın komuta ettiği keşif birliğinden bir asker, Milyonnaya Caddesi’nde hızla koşuyordu. Derken, eğer inanabilirseniz, bir evin ön kapısı açıldı ve tanınmış ordu tedarikçisi Yakov Grigoriyeviç Feldman kapıdan dışarı çıkarak beş tane mızraklı süvariden oluşan asker grubuna doğru koştu. Bu adam delirmiş miydi ki böyle bir zamanda sokaklarda koşturuyordu? Kesinlikle çıldırmış gibi görünüyordu. Fok kürkünden yapılmış kalpağı o koşarken arkasına doğru düştü, paltosunun önünü bile kapatmamıştı ve etrafa çılgın gözlerle bakıyordu.</p>

    <p class="paragraf">Yakov Grigoriyeviç Feldman’ın çıldırmış gibi görünmek için bir nedeni vardı. Askerî Akademi’de silahlar ateşlenmeye başlar başlamaz, karısının yatak odasından bir inleme duyulmuştu. Sonra bir inleme daha duyuldu ve yeniden sessizlik oldu.</p>

    <p class="paragraf">“Aman Tanrım” dedi Yakov Grigoriyeviç inlemeyi duyunca. Pencereden dışarı baktı ve durumun kesinlikle çok vahim göründüğüne hükmetti. Sokaklar bomboştu ve duyulan tek şey silah sesiydi.</p>

    <p class="paragraf">Bir başka inleme sesi daha geldi, bu seferki daha yüksekti ve bu sesi duyan Yakov Grigoriyeviç’in içi parçalandı. Yakov’un kamburu çıkmış annesi kafasını yatak odasına dayadı ve feryat etti:</p>

    <p class="paragraf">“Yasha! Duyuyor musun? Başladı!”</p>

    <p class="paragraf">Yakov Grigoriyeviç’in bütün düşünceleri tek bir noktaya doğru yöneldi – Milyonnaya Caddesi’nin köşesinde, o tanıdık paslı tabelasında sarı harflerle şunlar yazan küçük eve:</p>

    <p class="paragraf">E.T. Shadnrskaya</p>

    <p class="paragraf">Lisanslı Ebe</p>

    <p class="paragraf">Silah sesleri Peçorskaya Meydanı’ndan şehrin yukarı bölümü boyunca geldiğinden her ne kadar ana geçiş yolu olmasa da Milyonnaya Caddesi yine de yeterince tehlikeliydi.</p>

    <p class="paragraf">Keşke caddeden karşıya sıçrayabilseydi... Keşke... Başının arkasındaki kalpağı, gözlerindeki dehşetle Yakov Grigoriyeviç duvara yakın durarak ilerlemeye başladı.</p>

    <p class="paragraf">“Halt/Dur! Nereye gittiğini zannediyorsun?”</p>

    <p class="paragraf">At üstündeki Çavuş Galanba ona doğru döndü. Feldman’ın yüzü mosmor oldu, mızraklı süvarilerin, Petlyura’nın Ukraynalı süvarilerine ait yeşil renkli rozeti taktıklarını görünce gözleri yuvalarından fırlayacaktı.</p>

    <p class="paragraf">“Ben barış yanlısı bir vatandaşım, efendim. Karım doğum yapmak üzere. Gidip ebeyi almam gerekiyor.”</p>

    <p class="paragraf">“Ebe, öyle mi? O zaman neden öyle sinsi sinsi hareket ediyorsun? He? Seni küçük Yahudi pisliği.”</p>

    <p class="paragraf">“Efendim. Ben…”</p>

    <p class="paragraf">Çavuşun kırbacı Yakov’un kürklü yakasına ve boynuna bir yılan gibi sarıldı. Korkunç bir acı. Feldman çığlık attı. Yüzünün rengi mordan beyaza dönerken gözlerinin önünde karısının görüntüsü belirdi.</p>

    <p class="paragraf">“Kimlik belgeleri!”</p>

    <p class="paragraf">Feldman cüzdanını çıkardı, açtı, eline gelen ilk kağıdı çıkardı ve o anda tüyleri ürpererek bir anda hatırladı... Aman Tanrım, ne yaptım ben? Neden o kağıt parçasını almak zorundaydı? Karısı doğum yapmak üzere olan, az önce evinden apar topar koşarak çıkan bir adamın bunu hatırlaması nasıl beklenebilirdi ki? Eyvahlar olsun Feldman’a! Çavuş Galanba bir anlık bakışla belgeyi fark etmişti. Sadece üzerinde bir mühür olan ince bir kağıt parçasıydı, fakat üzerindeki yazılar Feldman’ın ölüm fermanı gibiydi:</p>

    <p class="paragraf">Bu kağıdı taşıyan kişi, Bay Y.G. Feldman, Şehir Garnizonu’na ait silahlı araç parçaları sağlama işiyle bağlantılı olarak serbestçe giriş çıkış yapabilir. Kendisi aynı zamanda şehirde gece yarısından sonra da dolaşma iznine sahiptir.</p>

    <p class="bos ParaOverride-7">İmza: İkmal Hizmetleri Komutanı</p>

    <p class="paragraf ParaOverride-7">Tümgeneral <span class="CharOverride-4">Ilyarionov</span></p>

    <p class="paragraf ParaOverride-7">İkinci komutan</p>

    <p class="paragraf ParaOverride-7">Üsteğmen <span class="CharOverride-4">Leşçinski</span></p>

    <p class="bos">Feldman, General Kartuzov’a garnizonun silahlarını yağlamak üzere mum yağı ve vazelin tedarik etmişti.</p>

    <p class="paragraf">Tanrım, bir mucize olsun!</p>

    <p class="paragraf">“Çavuşum, efendim. Bu yanlış belge… izin verirseniz, ben...”</p>

    <p class="paragraf">“Hayır, doğru belge o” dedi Çavuş Galanba, yüzünde şeytani bir sırıtışla. “Merak etme, okuma yazma biliyoruz, kendimiz okuyabiliriz.”</p>

    <p class="paragraf">Tanrım, bir mucize olsun. On bir bin Ruble... Hepsini alın. Sadece yaşamama izin verin! Yaşamama izin verin! Şema Yisrael!<span class="dipp"><a class="_idFootnoteLink" href="#footnote-225-9" id="footnote-225-9-backlink">9</a></span></p>

    <p class="paragraf">Beklenen mucize gerçekleşmedi. En azından Feldman çabuk ölecek kadar şanslıydı. Çavuş Galanba’nın kaybedecek zamanı yoktu, kılıcını çıkardı ve tek savuruşta Feldman’ın kellesini uçurdu.</p>

    <div class="_idFootnotes">
      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-9-backlink" id="footnote-225-9">9</a> “Duy, ey İsrail” anlamına gelen, Yahudilikte Tanrı inancının beyanı olan söz. (ç.n.)</p>
      </div>
    </div>
  </div>
</body>
</html>
