<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-6</title>
  <link href="../Styles/idGeneratedStyles.css" rel="stylesheet" type="text/css" />
</head>

<body>
  <div class="Basic-Text-Frame">
    <p class="anabaslik" id="_idParaDest-7">VII</p>

    <p class="paragraf">En karanlık gecenin kömür karası kasveti, tuğla kaldırımlı yolları ve caddeleri el değmemiş kalın bir kar tabakasının altına saklanmış dünyanın en güzel yerine, Aziz Vladimir Tepesi’nin damlarına çökmüştü.</p>

    <p class="paragraf">Kış mevsiminde hiç kimse bu kadar harika balkonlarla kaplı bir tepeye ayak basmamıştır. Gerçi birinin gece vakti buraya tırmanması pek de olası değildi, özellikle de böyle dünyanın en cesur adamını bile caydıracak kadar korkutucu zamanlarda. Oraya gitmek için ortada mantıklı hiçbir sebep yoktu. Aydınlık tek bir yer mevcuttu; yüz yıldan beri orada duran siyah dökme demirden yapılmış Aziz Vladimir Heykeli, heybetli kaidesinin üzerinde duruyor ve elinde altı metrelik bir haç tutuyordu. Her akşam kar yığınlarının, bayırların ve evlerin üzerine alacakaranlık çökmeye başlar başlamaz haç aydınlanıyor ve gece boyunca yanıyordu. Çok uzaklardan görülebiliyordu. Moskova’ya doğru kırk beş kilometre uzunluğundaki karanlığın içinde seçiliyordu. Fakat burada tepenin üstünde cılız bir şekilde yanıyordu. Solgun elektrik lambalarının ışığı, kaidenin yeşilimsi siyah renkli kenarlarının üzerinden geçiyor, tırabzanları karanlıktan kurtarıyor ve merkezdeki taraçayı çevreleyen korkuluklar boyunca yayılıyordu. Hepsi bu kadar. Onun ötesi zifiri karanlık. O karanlığın içinde üzerleri karla kaplanmış olan garip şekilli ağaçlar tülbentle sarılmış şamdanlara benziyorlardı ve yukarı kadar karın içine gömülmüşlerdi. Dehşet verici.</p>

    <p class="paragraf">Ne kadar cesur olursa olsun hiç kimsenin buraya gelmeyeceği çok belliydi. Bunun başlıca nedeni, buraya gelmeyi gerektiren bir sebep yoktu. Şehrin durumu da bir başka nedendi. Askeri bir kararın alındığı bir gece, bir panik gecesi. Sokak lambaları tespih taneleri gibi parlıyordu. Almanlar uykudaydılar, fakat bir gözleri açıktı. O sırada şehrin en karanlık sokaklarından birinde aniden mavi renkli bir ışık hüzmesi parladı.</p>

    <p class="paragraf">“Halt/Dur!”</p>

    <p class="paragraf">Kart-kurt... Miğferli askerler, siyah kulaklıklarıyla caddenin ortasında yürüyorlar... Kart-kurt... Tüfekler asılı değil, ateşlenmeye hazır durumdalar. Almanlar şu an için kesinlikle şaka yapacak bir ruh halinde değiller. Şüphelenilecek herhangi bir durum olduğunda Almanlar bunu ciddi bir şey olarak nitelendirirler. Bok böceklerine benziyorlar.</p>

    <p class="paragraf">“Papiere/Kağıtlar!”</p>

    <p class="paragraf">“Halt/Dur!”</p>

    <p class="paragraf">El fenerinden gelen koni şeklinde bir ışık...</p>

    <p class="paragraf">Dört tane farı olan parlak, siyah bir araba. Sıradan bir araba değil. Çünkü arkasında ona canlı bir şekilde eşkin giden atlarının üzerinde sekiz süvariden oluşan bir grup takip ediyordu. Bu görüntü Almanları pek etkilemedi ve arabaya doğru bağırdılar:</p>

    <p class="paragraf">“Halt/Dur!”</p>

    <p class="paragraf">“Nereye gidiyorsunuz? Kimi görmeye? Neden?”</p>

    <p class="paragraf">“General Belorukov, Ordu Komutanı.”</p>

    <p class="paragraf">O zaman başka mesele. Devam edin, General. İçeride, derinlerde arabanın camlarının arkasında, solgun, bıyıklı bir yüz. Generalin apoletlerinden zayıf bir pırıltı yansıdı. Alman miğferleri selamladı. Gerçekte arabanın içindekinin General Belorukov veya Petlyura ya da Zulu kabilesinin şefi olması umurlarında değildi. Neticede burası berbat haldeki bir ülkeydi. Ama Zulu ülkesinde yaşıyorsan, Zuluların yaptığı gibi yaparsın. O yüzden miğferler selam verdiler. Nezaket kuralları uluslararası bir şeydir demiş eskiler.</p>

    <p class="bos">Askerî eylemler gecesi. Madam Anjou’nun, içinde kadın şapkaları, korseleri, iç çamaşırları ve çapraz duran bir top bulunan mağazasının pencerelerinden dışarı doğru kırılarak ışık hüzmeleri çıkıyordu. Bir harbiyeli, saat sarkacı gibi bir ileri bir geri gidip geliyor, süngüsünün ucuyla yerdeki kara, çar yanlısı olanların işaretlerini çiziyordu. I. Aleksander Lisesi’nin başından sonuna ark ışıkları sanki bir balo varmış gibi ışıl ışıl yanıyordu. Yeterli miktarda votka ile takviye edilen Mişlayevski koridorlarda dolaşıyor, arada bir Çar Aleksander’a bir bakış atıyor ve elektrik panosuna göz kulak oluyordu. Burada, okulun içinde işler daha da kötü olabilirdi: Nöbetçilerin elinde sekiz tane makinalı tüfek vardı ve hepsi harbiyelilerden oluşuyordu –sadece öğrenci değillerdi… ve savaşabilecek durumdaydılar. Mişlayevski’nin gözleri tavşan gözü gibi kıpkırmızıydı. O gece pek uyuma ihtimali yoktu, ama elinde bol miktarda votka ve havada heyecan duymaya yetecek kadar gerilim vardı. Bu durumda Kiev’de yaşanabilecek daha kötü bir hayata hoşgörü gösterilemezdi. Eğer vicdanınızı rahatsız eden hiçbir şey yoksa kendinizi beladan uzak tutabilirsiniz. Evet, belki yolda dört defa durdurulabilirsiniz. Ama eğer kendinize ait belgeleriniz varsa sizi engelleyecek bir durum da yoktur. Gecenin çok geç saatinde dışarıda olmanız tuhaf görünebilir, ama yine de –geçebilirsin, dostum…</p>

    <p class="paragraf">Her ne kadar çılgınca görünse de kar yığınları arasında uğuldayarak esen ve sesi şeytanın ta kendisini andıran buz gibi rüzgara rağmen Aziz Vladimir Tepesi’nde insanlar <span class="CharOverride-4">vardı</span>. Eğer bu tepeye tırmanacak birisi varsa, bu, ancak toplumdan tamamen dışlanmış, hükümetin gözünde evlerinden çıkmayan adamların arasında, tıpkı köpek sürüsündeki bir kurt gibi görünen birisiydi -kısaca Victor Hugo’nun Sefiller romanından bir adam. Şehirde kendini göstermemek için iyi bir nedeni olan türden bir adam, aksi durumlarda riskin kendine ait olduğunu kabul eden biri. Eğer şansı yaver giderse devriyelere görünmemeyi başarabilen biri, eğer başaramazsa işleri çok çok kötü olacak biri. Eğer böylesi bir adam tepeye doğru gidiyorsa, ona ancak acınabilir. Rüzgar öylesine dondurucu bir şekilde esiyor ki insan bu havada köpeğini bile dışarı bırakmaz -bıraksa da beş dakika geçmeden köpek eve dönüp içeri girmek için ağlamaya başlar. Fakat...</p>

    <p class="paragraf">“Saat daha beş. Tanrım, donarak öleceğiz...”</p>

    <p class="paragraf">Oradaki sorun şuydu: Belvedere’in ötesinde şehrin yukarı yakasına ve su deposuna geçiş yoktu, çünkü Prens Belorukov’un karargahı Mihailovski Caddesi’ndeki manastıra kurulmuştu. Etrafında da motosikletli eskortlar ya da üzerinde makinalılar kurulu arabalar sürekli dolaşıyordu…</p>

    <p class="paragraf">“Kahrolası subaylar, o yoldan asla geçemeyiz!”</p>

    <p class="paragraf">Her tarafta da devriyeler var.</p>

    <p class="paragraf">Tepedeki düzlüklerden inerek şehrin aşağı yakasına gitmeye çalışmak da hiç iyi bir fikir değildi. Öncelikle tepenin eteklerini çevreleyen Aleksandrovski Caddesi, sokak lambalarıyla aydınlanıyordu. Ayrıca Almanlar o caddede sürekli olarak devriye geziyorlardı, Tanrı’nın cezaları. Belki şafağa doğru birileri o yöne doğru sıvışabilirdi, fakat o zamana kadar donarak ölürlerdi. Dondurucu rüzgar karlarla kaplı caddelerde uğuldayarak eserken bir başka ses daha kulaklarda yankılanıyordu –yakınlarda bir yerlerdeki karlarla kaplı raylardan gelen gürültüler.</p>

    <p class="paragraf">“Burada kalamayız Kirpaty, donarak ölürüz, demedi deme.”</p>

    <p class="paragraf">“Biraz daha dayan Nemolyaka. Devriyeler sabah olunca gidip yatacaklar. Rıhtıma kadar gizlice gidebilirsek, Sychukla’nın orada saklanıp ısınabiliriz.”</p>

    <p class="paragraf">Karanlıkta, rayların üzerinde bir hareket oldu. Sanki diğerlerinden daha koyu görünen üç gölge, demiryolunun kenarındaki korkuluklara doğru gidip üzerinden sarkarak hemen aşağıdaki Aleksandrovski Caddesi’ne doğru bakıyordu. Cadde sessiz ve boştu. Fakat her an iki mavimsi konik ışık hüzmesi ve birkaç Alman arabası geçebilir ya da çelik miğferli askerlerin koyu renkli, keskin ve sokak lambalarının altında olduğundan daha küçük görünen gölgeleri ortaya çıkabilirdi… Bu çok yakın olabilir ve onlara ulaşabilirlerdi...</p>

    <p class="paragraf">Bir gölge, tepedeki grubun arasından sıyrılarak kurdu andıran sesiyle konuşmaya başladı:</p>

    <p class="paragraf">“Hadi Nemolyaka, risk alalım. Belki aralarından geçebiliriz.”</p>

    <p class="paragraf"></p>

    <p class="bos">Gecenin o saatinde bir hareketlilik yaşanmasının çok sıra dışı göründüğü Atamanlıkta aynı derecede kötü bir şey yaşanmaktaydı. Uzun favorileriyle yaşlı bir hizmetkar, bir fare sıklığındaki adımlarıyla bir odanın parlak parke zemininin üzerine döşenmiş çirkin görünümlü altın yaldızlı halıların üzerinden geçti. İhtişamlı yatak odasında, çerçeveleri iç karartıcı bir şekilde kaplanmış aynalar tuhaf, doğal olmayan bir görüntüyü yansıtıyordu. Zayıf, kır saçlı bir adam temiz tıraşlı, tilkiye benzer suratında kırpılmış dar bıyıklarıyla aynaların önünde dolaşıyordu. Üzeri gümüş renkli şarjör kılıfı işlemeleriyle süslenmiş gösterişli bir Çerkez paltosu giyiyordu. Onun çevresinde ise üç Alman, iki de Rus subayı dolanıp duruyordu. Rus subaylarından biri ortadaki adam gibi Çerkez paltolu, diğeri ise ordu tuniği ve omzundaki kama şeklindeki Atamanlık apoletlerine rağmen Çar yanlısı Muhafız Şövalye olan aslına ihanet eden bir kesime sahip pantolon giyiyordu. Tilkiye benzeyen adama kıyafetlerini değiştirmesi için yardım ediyorlardı. Önce Çerkez paltosunu, şalvar modeli bol pantolonunu, sonra da rugan çizmelerini çıkardılar. Bu giysilerin yerine adama Alman binbaşı üniforması giydirdiler. Adamın yüzlerce diğer binbaşıdan hiçbir farkı kalmadı. Bu sırada kapı açıldı, tozlu saray perdeleri iki yana çekildi ve elinde çok sayıda paket olan, Alman Ordusu’na ait sıhhiye üniforması giymiş bir adam içeri girdi. Elindeki bu paketleri açan adam içinden çıkardığı malzemelerle, az önce yaratılan Alman binbaşının başını yalnızca bir tilki gözü ve ince ağzı içindeki altın ve platin köprüleri gösterecek kadar açıkta bırakarak sardı.</p>

    <p class="paragraf">Saraydaki bu uygunsuz gece harekatı bir süre devam etti. Bir Alman, yatak odasından dışarı çıkarak altın varaklı koltuklarla döşeli odada ve odanın bitişiğindeki holde boş boş dolaşan subaylara Binbaşı Von Schratt’ın tabancasını boşaltırken kazara kendini boynundan yaraladığını ve acilen Alman Askerî Hastanesi’ne götürülmesi gerektiğini bildiren Almanca bir duyuru yaptı. Bir yerde bir telefon çaldı, arkasından kuş sesine benzeyen tiz bir sesle bir arazi telefonu çaldı. Çok geçmeden üzerinde Kızıl Haç işaretleri bulunan bir Alman ambulansı, sessizce sarayın demir kapılarından geçerek binanın yan tarafındaki bir girişe yanaştı. Gizemli Binbaşı Von Schratt, bandajlara sarılmış ve üzeri paltoyla örtülmüş vaziyette, sedye üzerinde dışarı çıkarıldı, ambulansa yerleştirildi. Ambulans boğuk bir sesle demir kapılardan dışarı çıkarak uzaklaştı.</p>

    <p class="paragraf">Saraydaki koşuşturma sabaha kadar devam etti. Altın varaklı duvarlarında portreler asılı salonlarda ışıklar yanıyor, telefonlar durmadan çalıyordu. Saray hizmetkarlarının yüz ifadelerine cüretkar bir bakış hakim oldu. Gözleri neşeyle parıldıyordu...</p>

    <p class="paragraf">Sarayın birinci katında içi eşyalarla dolu küçük bir odada üzerinde topçu albayı üniforması olan bir adam duvarları beyaz badanalı odanın kapısını dikkatlice kapattıktan sonra telefonu kaldırdı. Santraldeki uykusuz kızdan 212 numarayı bağlamasını istedi. Kız bağlantıyı yapınca ona “Mersi” dedi. Kaşlarını sert biçimde çatarak alçak ve kendine güvenen bir tonda sordu:</p>

    <p class="paragraf">“Topçu Alayı karargahı mı?”</p>

    <p class="paragraf">Ne yazık ki saat 6.30’a kadar uyumak Albay Malişev’in kaderinde yoktu. Saat dörtte Madam Anjou’nun mağazasındaki telefon ısrarlı bir şekilde çalmaya başlayınca görevli asker Albay’ı uyandırmak zorunda kaldı. Albay olağanüstü bir hızla kalktı. Meseleyi sanki hiç uykulu değilmiş gibi olabildiğince hızlıca ve zekice algılayan Albay, kendisini uyandıran askere de hiç kızmadı. Kısa bir süre sonra, sepetli motosiklete binerek oradan uzaklaştı. Albay, Madam Anjou’nun mağazasına geri döndüğünde saat beşti. Kaşları, kendisine saraydan telefon eden albayın alnında oluşmuş ifadeye benzer bir şekilde çatılmıştı.</p>

    <p class="bos">O sabah saat yedide, pembe ışıklarla aydınlatılmış Borodino arazisinde, Çar Aleksander’ın portresine giden merdivenleri uygun adım çıkan genç adamların oluşturduğu uzun bir sıra, şafak soğuğunda kamburları çıkmış bir vaziyette durmuş kendi aralarında konuşuyorlardı. Onların biraz ilerisinde Kurmay Yüzbaşı Studzinski bir grup subayla birlikte sessizce duruyordu. Belki garip ama gözlerinde, Albay Malişev’in gözlerinde saat dörtten beri olan kaygılı bakışların aynısı vardı. Fakat o hayati önem taşıyan gecede hem Kurmay Yüzbaşıyı, hem de Albayı görmüş olan herhangi biri, tek seferde ve kesin olarak aradaki farkın nerede yattığını söyleyebilirdi: Studzinski’nin gözlerindeki endişe kötü bir şeyler olacağını sezmekten kaynaklanırken, Malişev’in gözlerinde bir kesinlik vardı –bu endişenin dayandığı nokta, felaketin büyüklüğünün farkına net bir şekilde varılmasıydı. Alayda kayıtlı olanların isimlerinin yazılı olduğu uzun liste, Studzinski’nin paltosunun kıvrılmış uzun kolundan dışarı doğru uzanıyordu. Yoklamayı henüz almış ve birlikten yirmi kişinin eksik olduğunu fark etmişti. Liste bu yüzden buruşturulmuştu. Listenin üzerinde Kurmay Yüzbaşı’nın parmak izleri vardı.</p>

    <p class="paragraf">Subaylardan bazıları sigara içtiğinden toplanma salonunun soğuk havasına doğru minik duman bulutları yükseliyordu.</p>

    <p class="paragraf">Albay Malişev, saat tam yedide, bir önceki gün aynı salondaki gürleyen selamlamayla aynı şekilde selamlanmak üzere alayın önüne çıktı. Albay dün olduğu gibi kılıcını kuşanmıştı. Fakat her nedense kılıfındaki gümüş işlemeler ışıl ışıl parlamıyordu. Albayın sağ kalçasının üzerinde kılıfın içinde tabancası duruyordu. Fakat Albay Malişev’in daha önce hiç yapmadığı bir dikkatsizlik sonucu düğmesi kapatılmamıştı.</p>

    <p class="paragraf">Albay alayın önünde pozisyonunu aldı, eldivenli sol elini kılıcının kabzasına, eldivensiz sağ elini de usulca tabanca kılıfının üzerine yerleştirdi ve şunları söyledi:</p>

    <p class="paragraf">“Topçu Alayı’nın bütün subaylarının ve askerlerinin onlara söylemek zorunda olduğum şeyleri dikkatlice dinlemelerini istiyorum! Dün gece hem bizi, hem de ordumuzun tamamını -ve söylemeyi göze alacağım, Ukrayna’daki siyasi durumun tamamını etkileyecek ani ve çok önemli değişiklikler yaşandı. Bu nedenle sizlere bu alayın dağıtıldığını bildirmek durumundayım! Sizlere bütün rütbelerinizi ve rozetlerinizi çıkarmanızı, cephanelikten istediğiniz ve taşıyabileceğiniz kadar malzemeyi alıp evlerinize dönmenizi, ortalarda görünmeden orada kalmanızı ve şahsım tarafından yeniden göreve çağırılana kadar orada beklemenizi öneriyorum.”</p>

    <p class="paragraf">Albay sustu ve beklenmedik suskunluğu salondaki mutlak hareketsizlikle birlikte daha da etkili bir hal aldı. Ark ışıklarının tıslamaları bile durdu. Salondaki herkes tek bir noktaya bakıyordu –Albay’ın kısaltılmış bıyıklarına.</p>

    <p class="paragraf">Albay devam etti:</p>

    <p class="paragraf">“Durumda en ufak bir değişiklik olursa, geri çağırılmanız için gerekli emirleri hazırlayacağım. Fakat şunu da belirtmeliyim ki bu türden bir değişikliğin yaşanması yönündeki umutlar çok ama çok düşük... Olayların nasıl gelişeceğini öngörmem mümkün olmasa da sanıyorum ki yapılacak en iyi şey, bütün... eee... (Albay bir sonraki kelimeyi aniden bağırarak söyledi) <span class="CharOverride-4">sadık</span> adamların General Denikin’in Don’daki birliklerine katılmak üzere çağırılmayı umması olacak. Netice itibarıyla talimatım bütün alayın –subaylar ve dün gece nöbet tutanlar haricinde– dağılması ve ivedilikle evlerine dönmesidir!”</p>

    <p class="paragraf">“Ne! Ne?!” Sıradakilerden duyduklarına inanamadıklarını gösteren mırıldanmalar yükseldi. Süngüler aşağı-yukarı, sağa-sola sallandı. Şaşkına dönmüş yüzler etraflarına bakınıyordu. Bazılarının yüzünde belirgin bir rahatlama görülüyor, bazıları da bundan fazlasıyla mutlu olmuş gibi duruyordu…</p>

    <p class="paragraf">Kurmay Yüzbaşı Studzinsk, subaylardan oluşan grubun arasından bir adım öne çıktı. Yüzü mavimsi beyaz bir renk alan Studzinski, gözlerini kısarak Albay Malişev’e doğru birkaç adım ilerledikten sonra subaylara doğru bir bakış attı. Mişlayevski, Studzinski’ye değil, hâlâ Albay Malişev’in bıyıklarına bakıyordu. Yüzündeki ifadeye bakılırsa, onda alışkanlık haline gelmiş ağza alınmayacak küfürleri sıralamaya başlamak üzereymiş gibi duruyordu. Karas iki elini beline koymuş, aval aval bakıyor, gözlerini kırpıyordu. Ayrı bir grup halinde duran genç asteğmenlerden, sabredemediklerini belli eden hışırtılar arasında tehlikeli bir sözcük duyuldu: “Tutuklayalım…”</p>

    <p class="paragraf">“Ne dediler?” diye mırıldandı, harbiyelilerin sırasından gelen kalın bir ses.</p>

    <p class="paragraf">“Tutuklayalım!”</p>

    <p class="paragraf">“İhanet!”</p>

    <p class="paragraf">Studzinski, kafasının üstündeki yuvarlak elektrik lambasına heyecanlı bir şekilde baktı. Ardından bakışlarını silahının kılıfına çevirerek bağırdı:</p>

    <p class="paragraf">“Birinci Piyade!”</p>

    <p class="paragraf">Birinci sıra bozuldu, birkaç tane gri renkli adam ileri doğru adım attı. Ortaya karmaşık ve tuhaf bir görüntü çıktı.</p>

    <p class="paragraf">“Albay!” dedi, Studzinski cılız ve çatallı bir sesle. “Tutuklusunuz!”</p>

    <p class="paragraf">Asteğmenlerden biri histerik bir şekilde, “Tutuklayalım onu!” dedikten sonra Albay’a doğru harekete geçti.</p>

    <p class="paragraf">“Durun beyler!” diye haykırdı, Karas. Kafası çok hızlı çalışmasa da olup bitenin ne kadar önemli olduğunun kısmen farkındaydı.</p>

    <p class="paragraf">Mişlayevski süratle ileri atıldı. Aceleci asteğmeni paltosunun kolundan yakalayarak geriye doğru çekti.</p>

    <p class="paragraf">“Bırakın beni Teğmen!” diye bağırdı, Asteğmen. Yüzünü öfkeyle buruşturmuştu.</p>

    <p class="paragraf">“Sessizlik!” diye çınladı, Albay’ın sesi tam bir özgüvenle. Her ne kadar dudakları o Asteğmeninkiler kadar seğiriyor ve yüzü kırmızı beneklerle kaplanmış olsa da, yüzünde o anda içtimada bulunan diğer bütün subaylardan daha sakin bir ifade vardı. Herkes kıpırdamadan durdu.</p>

    <p class="paragraf">“Sessizlik!” diye tekrar etti, Albay. “Hepinize olduğunuz yerde kalmanızı ve beni dinlemenizi emrediyorum!”</p>

    <p class="paragraf">Sessizlik sağlandı. Mişlayevski de pür dikkat beklemeye başladı. Sanki aklına aniden bir şey gelmiş ve şu anda Albay’dan az önce yaptığı duyurudan çok daha önemli bir şey söylemesini bekliyor gibiydi.</p>

    <p class="paragraf">“Anlıyorum ki” dedi, Albay yanağı seğirerek. “Yüce Tanrımın bana uygun gördüğü bu karmakarışık birlikle savaşa girmeyi deneseydim, kendimi tam bir aptal durumuna düşürmüş olacaktım. Açıkça görülüyor ki bunu yapmamakla çok iyi etmişim. Fakat gönüllü bir öğrenci ya da genç bir harbiyeli yaptığında, hatta muhtemelen bir Asteğmen bile yaptığında hoş görülebilecek bir hareketi sizin yapmanız kati surette hoş görülebilir bir davranış değil, Kurmay Yüzbaşı Studzinski!”</p>

    <p class="paragraf">Bu konuşmanın üzerine Albay, Studzinski’yi oldukça sert ve düşmanca bir bakışla sindirdi. Gözleri sahici bir hiddetle ateş saçıyordu. Ortama yeniden sessizlik çöktü.</p>

    <p class="paragraf">“Pekala, şimdi” diye devam etti, Albay. “Hayatım boyunca hiç toplantıya katılmadım, ama öyle görünüyor ki şu an itibarıyla bir toplantı yapmak durumundayım. Hadi bakalım, toplantı yapalım! Şu anda komutanınızı tutuklama girişiminizi vatanperverliğiniz nedeniyle yaptığınızı kabul ediyorum. Fakat bu aynı zamanda sizin, eee… Nasıl desem, bunu nasıl söylesem beyler, bilemiyorum... Tecrübesizliğinizden de kaynaklanıyor! Açıkçası ne benim zamanım kaldı ve sizi temin ederim” diye vurguladı, Albay, tehditkar bir ifadeyle. “Ne de sizin zamanınız var. Size bir soru sorayım: Kimi savunmayı öneriyorsunuz?”</p>

    <p class="paragraf">Sessizlik.</p>

    <p class="paragraf">“Size soruyorum, kimi savunmaya niyetlisiniz?” diye tekrar etti, Albay tehditkar bir şekilde.</p>

    <p class="paragraf">Gözleri meraktan iyice açılan Mişlayevski bir adım öne çıktı, selam verdi ve konuşmaya başladı:</p>

    <p class="paragraf">“Bizler Ataman’ı savunmak için görev yapıyoruz, komutanım.”</p>

    <p class="paragraf">“Ataman mı?” diye sordu Albay cevaben. “Güzel. Alay, <span class="CharOverride-4">dik-kaatt</span>!”diye gürledi aniden bütün alayı yerlerinden zıplatarak dikkatlerini çekecek bir sesle. “Beni dinleyin! Bu sabah saat dört sularında, Ataman alçakça bizleri kaderimize terk ederek kaçıp gitti! Evet, kaçtı, tıpkı sefil bir hain ve korkak gibi! Yine bu sabah, Ataman’dan bir saat sonra bizi komuta eden generalimiz, General Belorukov da Ataman’la aynı şekilde bir Alman trenine binerek kaçtı. Şu andan itibaren birkaç saat içinde hepimiz, sizler gibi kandırılmış ve bu saçma maceraya bir şekilde dahil olmuş zavallı insanların tıpkı köpekler gibi katledilişlerine tanık olacağız. Beni dinleyin, şehrin kenar mahallelerinde Petlyura’nın yüz binden fazla askere sahip güçlü bir ordusu var ve yarın, ne diyorum ben, yarın değil bugün!” Ve Albay eliyle pencereden dışarıyı, gökyüzünün solgun rengiyle şehri de boyamaya başladığı şehri işaret etti, “Tecrit edilmiş, organize olamamış, subaylar ve öğrencilerden kurulmuş, karargahlardaki domuzlar ve tarifsiz dolandırıcılar Skoropadski ve Belorukov -ki böylelerini asmak lazım- tarafından terk edilmiş birlikler, Petlyura’nın tam teçhizatlı ve sayıca yirmi kat fazla olan ordusuyla karşı karşıya kalacaklar. Dinleyin çocuklar!” Albay Malişev, her ne kadar yaşı ellerinde süngülerle önünde duran gençler için bir babadan çok bir ağabey kadar büyük olsa da, çatlayan sesiyle: “Dinleyin! Ben sıradan bir subayım. Almanlarla yapılan savaşta yer aldım, Kurmay Yüzbaşı Studzinski buna şahitlik edecektir ve ne söylediğimin kesinlikle farkındayım! Yaptığım şeyin sorumluluğunu tamamıyla alıyorum! Anlaşıldı mı? Sizi uyarıyorum! Ve sizleri evlerinize gönderiyorum! Nedenini anlıyor musunuz?” diye haykırdı.</p>

    <p class="paragraf">“Evet, evet” diye yanıtladı, kalabalık süngüleri sallanarak. O sırada ikinci sıradaki bir harbiyeli yüksek sesle gözyaşlarına boğularak ağlamaya başladı.</p>

    <p class="paragraf">Hem alayı, hem de kendisini son derece şaşırtan bir hareketle Kurmay Yüzbaşı Studzinski eldivenli elini gözlerine bastırdı. Garip ve bir subaya hiç mi hiç uygun olmayan bir hareketle yere çöktü ve gözyaşlarına boğuldu.</p>

    <p class="paragraf">Ondan etkilenen birkaç harbiyeli de ağlamaya başladı. Sıralar bozuldu. Ortaya çıkan gürültülü karmaşa ancak Mişlayevski, Radames sesiyle gürleyerek borazancıya emir verince durdu:</p>

    <p class="paragraf">“Harbiyeli Pavlovski! Geri çekilme borusunu çal!”</p>

    <p class="bos">“Albay, okul binasını yakmak için izin verecek misiniz?” dedi, Mişlayevski, Albay’a doğru gözleri parlayarak.</p>

    <p class="paragraf">Malişev, sessizce ve nazik bir ifadeyle, “Hayır, vermeyeceğim” diye yanıtladı.</p>

    <p class="paragraf">Mişlayevski, samimi bir şekilde, “Ama komutanım” dedi. “Bu Petlyura’nın cephaneyi ve silahları ele geçirmesi anlamına gelir ve en kötüsü de” -Mişlayevski, sahanlıktan bakınca Çar I. Aleksander’ın başının görülebildiği koridoru işaret etti.</p>

    <p class="paragraf">“Evet, hepsini ele geçirecek” diye onayladı, Albay kibarca.</p>

    <p class="paragraf">“Onun bunları ele geçirmesine izin vermeyi düşünüyor olamazsınız, komutanım!”</p>

    <p class="paragraf">Malişev, Mişlayevski’ye yüzünü döndü. Ona doğru bakarak şunları söyledi:</p>

    <p class="paragraf">“Teğmen, üç saat içinde yüzlerce hayat Petlyura tarafından sona erdirilecek ve benim tek pişmanlığım, hayatım ya da sizlerin hayatı pahasına onların yok oluşlarına engel olamayacak olmam. Lütfen bana bir daha portrelerden ve tabanca tüfekten söz etmeyin.</p>

    <p class="paragraf">“Komutanım” dedi, Studzinski. Albay’ın önünde esas duruşa geçmişti. “Hem kendi adıma, hem de utanç verici davranışımla cesaret verdiğim diğer subaylar adına sizden özür dilemek istiyorum.”</p>

    <p class="paragraf">“Özrünüz kabul edilmiştir” diye yanıtladı, Albay nazik bir ses tonuyla.</p>

    <p class="bos">Şehrin üzerini kaplayan sabah sisi dağılmaya başlarken, I. Aleksander Lisesi’ndeki alayın kare ağızlıklı havan toplarının kuyruk kapakları sökülmüş, tüfekler ve makinalılar parçalarına ayrılmış, bozulmuş ya da tavan arasının en karanlık köşelerine atılmıştı. Toplantı salonu ve koridorlardaki ışıklar sönerken, cephane yığınları, kar tepelerine, çukurlara ve mahzenlerdeki gizli çatlaklara atılmıştı. Beyaz renkli yalıtımlı elektrik panosu, Mişlayevski’nin emri üzerine harbiyelilerin süngüleri tarafından parçalanmıştı.</p>

    <p class="bos">Pencerelerden mavi gökyüzünün görüntüsü yansıyordu. Okul binasını terk eden son iki adam, Mişlayevski ve Karas, okulun önündeki meydanda güneş ışığı altında duruyorlardı.</p>

    <p class="paragraf">Mişlayevski, Karas’a endişeli bir şekilde, “Albay, alayın dağıtılacağı konusunda Aleksey’i uyarmış mıydı?” diye sordu.</p>

    <p class="paragraf">“Evet, eminim söylemiştir. Neticede bu sabah içtimaya gelmedi, demek ki bilgisi var” diye yanıtladı, Karas.</p>

    <p class="paragraf">“Gidip Turbinleri ziyaret edelim mi?”</p>

    <p class="paragraf">“İşler bu haldeyken gündüz vakti gitmesek daha iyi olur. Subayların böyle bir arada grup olarak dolaşması hiç güvenli olmaz… ne olacağını asla bilemeyiz. Kendi evlerimize dönelim.</p>

    <p class="paragraf">Pencerelerde mavi gökyüzü görünürken oyun bahçesine beyaz renk hakimdi. Sis bulunduğu yerden yükselerek uzaklaştı.</p>
  </div>
</body>
</html>
