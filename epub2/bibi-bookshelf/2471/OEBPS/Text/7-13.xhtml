<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-13</title>
  <link href="../Styles/idGeneratedStyles.css" rel="stylesheet" type="text/css" />
</head>

<body>
  <div class="Basic-Text-Frame">
    <p class="anabaslik" id="_idParaDest-14">XIV</p>

    <p class="paragraf">O akşam 13 numaralı binanın bütün müdavimleri kendiliğinden yine orada buluştular. Hiçbiri yok olmamış ya da kovulmamıştı.</p>

    <p class="paragraf">“Bu o” diye yankılandı, Anyuta’nın göğsünden çıkan haykırışı. Yüreği Lariosik’in kuşu gibi pırpır ediyordu. Turbinlerin mutfağının karla kaplanmış küçük penceresi temkinli bir vuruşla tıklandı. Anyuta gelenin yüzünü görebilmek için kendi yüzünü cama yapıştırdı. Bu oydu, fakat bıyıkları yoktu... Oydu... Anyuta, iki elini siyah saçlarının üzerinden aşağı doğru kaydırdı, kapıyı açıp verandaya, oradan da karla kaplı bahçeye baktı. Kendisine inanılmaz derecede yakında duran Mişlayevski’yi gördü. Üzerinde kunduz yakalı bir öğrenci paltosu ve siperli bir öğrenci kasketi vardı... Bıyıkları ise gitmişti... Fakat gözlerine bakınca yanılmaya imkan yoktu, verandanın karanlığında bile. Sağ gözünde yeşil kıvılcımlar vardı, Ural dağlarından değerli bir taş gibi. Sol gözü ise kara ve baştan çıkarıcıydı... Ve olduğundan daha kısaymış gibi görünüyordu.</p>

    <p class="paragraf">Anyuta titreyen eliyle sürgüyü çekti ve o anda bahçe gözden kayboldu. Mutfak kapısından gelen ışık demeti de karardı, çünkü Mişlayevski’nin paltosu Anyuta’yı sarmalamıştı ve çok tanıdık bir sesin fısıltısı duyuldu:</p>

    <p class="paragraf">“Selam, Anyutoçka... Üşüteceksin... Mutfakta kimse var mı?”</p>

    <p class="paragraf">“Kimse yok” diye cevapladı, Anyuta, ne söylediğinin farkında olmadan. Her nedense fısıldayarak konuşuyordu. “Bu adamın dudakları ne kadar da tatlı olmuş...” diye geçirdi aklından keyifli bir şekilde ve fısıldadı: “Viktor Viktoroviç... Bırak beni... Elena...”</p>

    <p class="paragraf">“Elena’nın bununla ne alakası var?” diye fısıldadı, kolonya ve tütün kokan tanıdık ses sitemle. “Senin neyin var Anyutoçka?...”</p>

    <p class="paragraf">“Bırak beni, çığlık atarım yoksa. Gerçekten yaparım bunu” dedi, Anyuta, tutkulu bir şekilde Mişlayevski’nin boynuna sarılırken. “Korkunç bir şey oldu, Aleksey Vasiliyeviç yaralandı...”</p>

    <p class="paragraf">Boğa yılanı kadını anında bıraktı.</p>

    <p class="paragraf">“Ne, yaralandı mı? Peki, ya Nikolka?”</p>

    <p class="paragraf">“Nikolka iyi ve güvende. Fakat Aleksey Vasiliyeviç yaralandı.”</p>

    <p class="paragraf">Mutfaktan gelen ışık demetinin içinden, sonra da başka kapılardan geçtiler...</p>

    <p class="paragraf">Yemek odasına geldiklerinde Elena, Mişlayevski’yi görünce gözyaşlarına boğuldu ve konuşmaya çalıştı:</p>

    <p class="paragraf">“Vitka, hayattasın... Tanrıya şükür... Ama biz o kadar şanslı değiliz...” Hıçkırdı ve Aleksey’in odasını işaret etti. “Ateşi kırk derece... Kötü yaralanmış...”</p>

    <p class="paragraf">“Yüce Meryem” dedi, Mişlayevski, kasketini kaldırıp geriye doğru iterken. “Nasıl yaralanmış peki?”</p>

    <p class="paragraf">Masanın üzerindeki şişelerin ve birkaç metal kutunun üzerine doğru eğilmiş olan adama döndü:</p>

    <p class="paragraf">“Bir soru sorabilir miyim, siz doktor musunuz?”</p>

    <p class="paragraf">“Hayır, ne yazık ki” diye yanıtladı üzgün ve kısık bir ses. “İzninizle size kendimi tanıtayım. Adım Larion Surzhanski.”</p>

    <p class="bos">Misafir odası. Seslerin ve gürültülerin Aleksey’e gitmemesi için koridora açılan kapı kapatılmış, kapı perdesi de indirilmişti. Üç adam az önce onun odasından çıkmış ve uzaklaşmışlardı – biri keçi sakallı ve altından kelebek gözlüklü, biri temiz tıraşlı ve genç, sonuncusu ise kır saçlı, yaşlı, bilge ve üzerinde ağır bir kürk paltoyla uzun bir kalpak olan bir profesördü. Aleksey’in eski hocası. Elena onları odadan çıkarlarken gördü. Yüzü kireç gibi olmuştu. Soranlara Aleksey’in tifüs olduğunu söylüyordu. Şimdi ise Aleksey gerçekten tifüs olmuştu.</p>

    <p class="paragraf">“Yarasının üstüne bir de tifüs...”</p>

    <p class="paragraf">Cıva çubuğu kırk dereceyi gösteriyordu ve... “Julia” ... heyecanlı bir yüz kızarması, sessizlik ve bu sessizliğin içinde merdiven boşluğu ve çalan bir telefonla ilgili mırıldanmalar...</p>

    <p class="bos">“İyi günler, bayım” dedi, Mişlayevski bacakları iki yana açık bir vaziyette. Ukrayna dilinde fısıldıyordu. Kırmızı suratlı Şervinski, gözlerini ondan kaçırdı.</p>

    <p class="paragraf">Siyah takım elbisesi üzerine tam oturuyordu. Mükemmel bir gömlek giymiş, ona uygun bir papyon takmıştı. Ayağında ise rugan ayakkabılar vardı. “Kramski Opera Stüdyosu Sanatçısı.” Cebinde duran yeni kimlik kartı bunu kanıtlıyordu. “Neden apoletlerinizi takmadınız efendim?” diye devam etti, Mişlayevski. “‘Rus İmparatorluğu’nun bayrağı Vladimirskaya Caddesi’nde dalgalanıyor... Odessa Limanı’nda Senegallilerden oluşan iki tümen ve Sırp konakçı subayları var... Ukrayna’ya gidin beyler ve alaylarınızı büyütün...’ Bütün bunları hatırlıyor musun, Şervinski? Neden, seni orospu ço...”</p>

    <p class="paragraf">“Senin derdin ne?” diye sordu, Şervinski. “Bu benim hatam değil, öyle değil mi? Benim bunlarla ne alakam var? Az kalsın kendimi vuracaktım. Karargahtan en son ayrılan bendim, tam öğle saatiydi, düşman birlikleri Peçorsk’a ulaşmıştı.”</p>

    <p class="paragraf">“Sen bir kahramansın” dedi, Mişlayevski, “Ama umarım ekselansları, başkomutanımız daha erken kaçmayı başarmıştır. Tıpkı majesteleri, Ukrayna Atamanı gibi... Baş orospu çocuğu... Umarım güvenli bir yerdedir. Ülkenin onun gibi adamlara ihtiyacı var. Evet, belki de <span class="CharOverride-4">sen</span> bana onun tam olarak nerede olduğunu söyleyebilirsin.”</p>

    <p class="paragraf">“Bunu neden bilmek istiyorsun?”</p>

    <p class="paragraf">“Sana nedenini söyleyeyim.” Mişlayevski sağ yumruğunu sıkıp sol elinin avuç içine sertçe vurdu. “Eğer o <span class="CharOverride-4">ekselansları</span> ve <span class="CharOverride-4">majesteleri</span> benim elime geçerlerse birini sol ayağından, diğerini sağ ayağından tutup baş aşağı çevireceğim ve bundan sıkılana kadar kafalarını yere çarpacağım. Karargahta geriye kalan serseri arkadaşlarının da tuvalete götürülüp orada boğulmaları gerekiyor tabii...”</p>

    <p class="paragraf">Şervinski mosmor olmuştu.</p>

    <p class="paragraf">“Rica etsem söylediklerine dikkat eder misin?” diye söze başladı. “Ataman’ın karargahtaki personelini de yüzüstü bıraktığını unutma. Yanına sadece iki tane özel yardımcısını aldı. Geri kalanımız orada kaderimize terk edildik.”</p>

    <p class="paragraf">“Şu anda bin kadar adamımızın makinalılarla korunan müzede, aç susuz esir tutulduğundan haberin var mı senin? Ve Petlyura’nın adamları ne zaman canları isterse onları böcek gibi eziyor. Albay Nai-Turs’un öldürüldüğünü biliyor muydun? O, tek kişiydi ki...”</p>

    <p class="paragraf">“Resmiyetini koru!” diye bağırdı, Şervinski. Bu defa iyice sinirlenmişti. “Benimle o tonda konuşarak nereye varmaya çalışıyorsun? Ben de en az senin kadar bir Rus subayıyım!”</p>

    <p class="paragraf">“Beyler lütfen kesin şunu!” diyerek kendini Mişlayevski ile Şervinski’nin arasına attı, Karas. “Bu tamamen anlamsız bir münakaşa. Şervinski haklı Viktor, fazla kişisel saldırıyorsun. Kes şunu, bu şekilde bir yere varamayız...”</p>

    <p class="paragraf">“Sessiz olun, sessiz” diye fısıldadı, Nikolka çaresiz bir halde. “Sizi duyacak...”</p>

    <p class="paragraf">Bunun üzerine utanan Mişlayevski ses tonunu değiştirdi.</p>

    <p class="paragraf">“Kendini üzme Bay Opera Sanatçısı. Kendimi kaptırdım işte... Beni tanırsın.”</p>

    <p class="paragraf">“Bu çok komik, senin...”</p>

    <p class="paragraf">“Beyler, lütfen sessiz olun...” Nikolka, onlara uyaran bir bakış attı ve ayağını da yere vurdu. Hepsi sustular ve dışarıdan gelen sesleri dinlemeye başladılar. Sesler aşağıdaki Vasilisa’nın dairesinden geliyordu. Vasilisa’nın neşeli -biraz da histerik- bir şekilde kahkahalar attığının ayırdına vardılar. Sanki ona cevap verir gibi Wanda da kendine güvenen, evin duvarlarında çınlayan bir sesle bir şeyler söyledi. Ardından mırıldana mırıldana sesleri biraz azaldı.</p>

    <p class="paragraf">“Ne kadar alışılmadık bir durum” dedi, Nikolka düşünceli bir şekilde. “Vasilisa’nın misafiri var. İnsanlar onu görmeye gelmiş. Hem de böyle bir zamanda. Üstelik gelen seslere bakılırsa alem yapıyorlar.”</p>

    <p class="paragraf">“Senin şu Vasilisa, gerçekten garip biri” diye homurdandı, Mişlayevski.</p>

    <p class="bos">Gece yarısı gibi Aleksey, kendisine yapılan iğnenin ardından uykuya daldı. Elena da onun yatağının başucundaki koltuğa yerleşti. Bu sırada misafir odasında bir savaş konseyi toplanmıştı.</p>

    <p class="paragraf">O gece hep birlikte orada kalmaları gerektiğine karar vermişlerdi. Öncelikle, ellerinde geçerliliği olan kağıtlarla bile olsa, gece gece bir yerlere gitmeye çalışmak anlamsızdı. İkincisi, kalmaları Elena için daha iyi olacaktı. Yardıma ihtiyacı olursa yanında olurlardı. Ve hepsinden önemlisi böyle bir zamanda evde <span class="CharOverride-4">olmamak</span>, onun yerine bir yerlerde misafirlikte olmak daha akıllıcaydı. Daha baskın bir neden ise başka seçenekleri olmamasıydı. Burada en azından iskambil oynayabilirlerdi.</p>

    <p class="paragraf">“Oynar mısın?” diye sordu, Mişlayevski Lariosik’e.</p>

    <p class="paragraf">Lariosik’in yüzü kızardı, utanmış görünüyordu. Telaşlı bir şekilde, oynadığını söyledi ama kötü, çok kötü oynadığını... Ona, Zhitomir’deki eski oyun ortağı vergi denetçisinin ettiği gibi küfür etmemelerini umdu... O zamanlar korkunç şeyler yaşanıyordu. Fakat burada, Elena Vasiliyevna’nın evinde yeniden güç topluyordu. Elena Vasiliyevna oldukça müstesna bir insandı. Burası da çok sıcak ve samimi bir ortamdı. Özellikle de evin bütün pencerelerinde asıl duran krem rengi perdeler insana dış dünyadan soyutlanmış hissi veriyordu... Ve dış dünyaya gelince… Kabul etmelisiniz ki orası iğrenç, kanlı ve duygusuzdu.</p>

    <p class="paragraf">“Şiir yazıp yazmadığınızı sorabilir miyim acaba?” dedi, Mişlayevski. Dikkatle Lariosik’e doğru bakıyordu.</p>

    <p class="paragraf">“Evet, yazıyorum” dedi, Lariosik, mütevazı bir şekilde. Yüzü kızarmıştı.</p>

    <p class="paragraf">“Anlıyorum... Araya girdiğim için kusura bakmayın... Duygusuz diyordunuz. Lütfen devam edin.”</p>

    <p class="paragraf">“Evet, duygusuz. Ve yaralı ruhlarımız burası gibi bir yerde, krem rengi perdelerin ardında, ihtiyaç duyduğu huzuru arıyor...”</p>

    <p class="paragraf">“Huzur deyince, Zhitomir’in nasıl bir yer olduğunu bilmiyorum, fakat onu burada, Kiev’de bulacağınızı hiç sanmıyorum... Başlamadan önce boğazınızı votkayla iyice bir ıslatmanız iyi olur, yoksa boğazınızın çok fazla kuruduğunu hissedersiniz. Birkaç tane mum alabilir miyiz? Mükemmel. Bu durumda birinin feragat etmesi gerekecek. Biri kötü oynayan beş kişiyle oynamak pek hoş olmaz...”</p>

    <p class="paragraf">“Nikolka zaten kötü oynuyor” dedi, Karas.</p>

    <p class="paragraf">“Ne? Ne kadar büyük bir iftira bu! En son oynadığımızda kim kaybetti? Sen çekilmiştin.”</p>

    <p class="paragraf">“Yaşamak için uygun olan yer krem rengi perdelerin ardıdır. Neden bilmem ama herkes şairlere gülüyor gibi görünüyor...”</p>

    <p class="paragraf">“Tanrı esirgesin... Neden sorumu yanlış algıladınız? Şairlerle bir derdim yok benim. Şiir okuyan biri olmadığımı itiraf ediyorum ama...”</p>

    <p class="paragraf">“Ve havan topu el kitabından başka bir kitap da okumadın, bir de Roma Hukuku’nun ilk on beş sayfası... On altıncı sayfada savaş başladı ve sen de okumaktan vazgeçtin...”</p>

    <p class="paragraf">“Saçmalık, ona bakma sen... Adın ve soyadın tam olarak nedir, Larion Ivanoviç mi?”</p>

    <p class="paragraf">Lariosik, tam adının Larion Larionoviç olduğunu, fakat bu arkadaş grubunu çok cana yakın bulduğunu, böylesi dostane bir aile ortamının fazla görülmediğini ve kendisine soyadı kullanılmadan sadece “Larion” denmesinden çok memnun olacağını söyledi... Tabii kimsenin buna bir itirazı yoksa.</p>

    <p class="paragraf">Çoğunlukla sessiz duran Karas, “Düzgün birine benziyor...” diye fısıldadı, Şervinski’ye.</p>

    <p class="paragraf">“Güzel… Hadi oyuna başlayalım o zaman... Bu arada söyledikleri yalandı tabii ki. Eğer gerçekten bilmek istiyorsan <span class="CharOverride-4">Savaş ve Barış</span>’ı okudum. İşte sana gerçek bir kitap. Baştan sona okudum ve çok beğendim. Neden mi? Çünkü eski bir yazar bozuntusu tarafından değil, bir topçu subayı tarafından yazılmış. Onlu mu attın sen? Tabii ya sen benim ortağımsın... Karas, Şervinski ile ortak... Sen dışarıda kaldın Nikolka.”</p>

    <p class="paragraf">“Yalnız, rica ediyorum bana küfür etmeyin” dedi, gergin bir sesle yalvarır gibi Lariosik.</p>

    <p class="paragraf">“Senin neyin var dostum? Bizi yamyam falan mı sandın, korkma seni yemeyiz! Görüyorum ki Zhitomir’deki vergi denetçileri çok korkunç insanlarmış. Korkudan ödünü koparmışlar senin... Biz burada kurallara son derece bağlı şekilde oynarız.”</p>

    <p class="paragraf">“Yani endişelenmene gerek yok” dedi, Şervinski masaya otururken.</p>

    <p class="paragraf">“Maça ikili... Evvet... Gerçek bir yazar diye ben buna derim, Topçu Teğmen Kont Lev Nikolayeviç Tolstoy... Ordudan ayrılması yazık olmuş -pas- generalliğe kadar yükselebilirdi... Herkesin can sıkıntısından roman yazmaya başlayabileceği emeklilik yerine bunu yapabilirdi... O uzun kış gecelerinde yapacak başka hiçbir şey yoktur. Şehir dışında bunu yapmak oldukça basit. As yok...”</p>

    <p class="paragraf">“Karo üçlü” dedi, Lariosik utangaç bir ifadeyle.</p>

    <p class="paragraf">“Pas” dedi, Karas ona cevaben.</p>

    <p class="paragraf">“Kötü bir oyuncu olduğunla ilgili o laflar da neyin nesiydi? Gayet iyi oynuyorsun. Küfür değil, takdir edilmeyi hak ediyorsun. Pekala, sen karo üçlü attıysan ben de maça dörtlü atıyorum. Kendi başıma evime gidebilirim şu anda, sorun olmaz...”</p>

    <p class="paragraf">“Karo dörtlü mü” diyerek Lariosik’e bir hatırlatma yaptı, Nikolka, Lariosik’in elindeki kağıtlara bakarak.</p>

    <p class="paragraf">“Dört mü dedin? Pas.”</p>

    <p class="paragraf">“Pas.”</p>

    <p class="paragraf">Lariosik, mumun titrek ışığıyla aydınlanan odada, sigara dumanlarının arasında gergin bir halde birkaç tane daha kart aldı. Mişlayevski, tüfekten şarjör çıkarır gibi oyunculara teker teker kartlarını dağıttı.</p>

    <p class="paragraf">“Küçük bir maça” diye duyurdu, Lariosik’i de cesaretlendirerek: “Çok güzel!”</p>

    <p class="paragraf">Kartlar Mişlayevski’nin elinden akçaağaç yapraklarının dökülmesi gibi sessizce çıktı. Şervinski kartları düzgünce atarken, Karas daha sert ve düzensiz bir şekilde atıyordu. Lariosik ise iç çekerek kartlarının her biri sanki bir kimlik kartıymış gibi nazik bir şekilde elini açtı.</p>

    <p class="paragraf">“A-ha” dedi, Karas. “Demek elin buydu. Papaz ve kız.”</p>

    <p class="paragraf">Mişlayevski’nin yüzü mosmor oldu. Kartlarını masaya fırlattı ve Lariosik’e dönerek öfkeli bir şekilde bakarak gürledi:</p>

    <p class="paragraf">“Ne halt yemeye koz ile benim kızımı aldın? Ha, Larion?!”</p>

    <p class="paragraf">“Güzel, ha, ha, ha!” diye şeytani bir şekilde sevindi, Karas. “Bu da bizim numaramız sanırım!”</p>

    <p class="paragraf">Yeşil renkli masadan korkunç ve gürültülü sesler yükseliyordu. Mum alevlerinin titreşimleri iyice şiddetlenmişti. Nikolka, kollarını savurarak diğerlerini sakinleştirmeye çalıştı ve koşarak kapıyı kapatıp perdesini örttü.</p>

    <p class="paragraf">“Fyodor Nikolayeviç’te papaz olduğunu düşündüm” diye mırıldandı, cılız bir sesle Lariosik.</p>

    <p class="paragraf">“Bunu nasıl düşünebilirsin...” Mişlayevski bağırmamaya çalışıyordu. Bu da sesine boğuk bir hırıltı veriyor ve kulağa daha ürkütücü geliyordu: “Kendin için alıp sonra da bana mı verdin? Ha? Ne biçim oynamak bu böyle” -Mişlayevski bakışlarını masadakilerin hepsinde dolaştırdı– “Haksız mıyım? Buraya huzur ve sükunet için geldiğini söylüyordu, yanılıyor muyum? Ortağının numarasını bozmak huzurlu bir hayat aramak için sıra dışı bir yol, bunu söylemek zorundayım! Bu bir yetenek oyunu, kahrolası! Kafanı kullanmalısın, anladın mı, bu şiir yazmaya benzemez!”</p>

    <p class="paragraf">“Bir dakika. Belki de Karas...”</p>

    <p class="paragraf">“Belki de, ne? Belkisi falan yok. Eğer Zhitomir’de böyle oynuyorlarsa kusura bakma ama bana göre bu düpedüz cinayet! Beni yanlış anlama... Puşkin ve Lomonosov şiir yazarlardı, onlar asla böyle bir dümen yapmazlardı...”</p>

    <p class="paragraf">“Ah, kapa çeneni Viktor. Neden ona bu kadar kızıyorsun? Bu herkesin başına gelebilir.”</p>

    <p class="paragraf">“Biliyordum” diye mırıldandı, Lariosik. “Şanssız olduğumu biliyordum...”</p>

    <p class="paragraf">“Şşş. Kes şunu...”</p>

    <p class="paragraf">Bir an, tam bir sessizlik oldu. Uzakta, çok sayıda kapalı kapının ardındaki mutfakta bir zil çaldı. Bir duraksama oldu. Ardından ayak seslerinin tıkırtıları, kapıların açılma sesleri duyuldu ve Anyuta odaya geldi. Elena hızlıca koridordan geçti. Mişlayevski yeşil çuha masanın üzerine davula vurur gibi vurarak konuştu:</p>

    <p class="paragraf">“Biraz erken gibi, değil mi?”</p>

    <p class="paragraf">“Evet, öyle” dedi, kendini ev aramaları konusunda bir uzman olarak gören Nikolka.</p>

    <p class="paragraf">“Kapıyı açayım mı?” diye sordu, Anyuta endişeli bir ifadeyle.</p>

    <p class="paragraf">“Hayır, Anna Timofeyevna” diye cevapladı, onu Mişlayevski. “Bekle biraz.” Homurdanarak sandalyesinden kalktı.</p>

    <p class="paragraf">“Ben bakarım kapıya, sen zahmet etme.”</p>

    <p class="paragraf">“Birlikte bakalım” dedi, Karas.</p>

    <p class="paragraf">“Doğru” dedi, Mişlayevski. Bir an için tam olarak bir müfreze askerin önünde duruyormuş gibi göründü. “Yatak odasında her şeyin ayarlanmış olduğunu farz ediyorum... Doktor Turbin tifüse yakalandı. Elena, sen onun kız kardeşisin... Karas, sen de doktor gibi davran... Yok hayır, tıp öğrencisi ol. Yatak odasına git ve ikna edici bir görüntü ayarla. Hipodermi falan bir şeyler zırvala... Oldukça kalabalığız burada... Bir şey olmaz...”</p>

    <p class="paragraf">Kapı zili sabırsız bir şekilde yeniden çaldı. Anyuta harekete geçti. Hepsinin endişeli olduğu yüzlerinden anlaşılıyordu.</p>

    <p class="paragraf">“Acele etme” dedi, Mişlayevski, pantolonunun arka cebinden oyuncağa benzer siyah bir tabanca çıkarırken.</p>

    <p class="paragraf">“Bu çok riskli” dedi, Şervinski kaşlarını çatarak. “Beni çok şaşırttın. Senin, herkesten daha dikkatli olman gerek. Sokaklarda cebinde bununla dolaştığını mı söylüyorsun yani?”</p>

    <p class="paragraf">“Korkmana gerek yok” diye yanıtladı, onu Mişlayevski sakin ve kibar bir şekilde. “İcabına bakarız. Şunu al Nikolka ve gerekirse pencereden ya da arka kapıdan dışarı fırlat. Eğer gelenler Petlyura’nın adamlarıysa, öksürürüm. O zaman fırlatırsın fakat dikkatli bir şekilde at ki sonrasında arayıp bulabilelim. O küçük şey benim için önemli, benimle Varşova’ya kadar geldi... Herkes hazır mı?”</p>

    <p class="paragraf">“Hazırız” dedi, Nikolka. Tabancayı Mişlayevski’nin elinden alırken sert ve gururlu bir ifade takınmıştı.</p>

    <p class="paragraf">“Pekala.” Milayevski Şervinski’yi göğsünden dürttü ve şöyle dedi:</p>

    <p class="paragraf">“Sen bir şarkıcısın, buraya bir resital vermek için davet edildin.”</p>

    <p class="paragraf">Karas’a döndü:</p>

    <p class="paragraf">“Sen doktorsun, Aleksey’i muayene etmeye geldin.”</p>

    <p class="paragraf">Nikolka’ya:</p>

    <p class="paragraf">“Sen kardeşisin.”</p>

    <p class="paragraf">Lariosik’e dönerek sordu:</p>

    <p class="paragraf">“Sen öğrencisin ve burada kiracısın. Kimliğin var mı?”</p>

    <p class="paragraf">“Çarist pasaportum var” dedi, Lariosik rengi atarak. “Bir de Karkov Üniversitesi’nden öğrenci kimliğim var.”</p>

    <p class="paragraf">“Çarist olanı sakla. Sadece öğrenci kimliğini göster.”</p>

    <p class="paragraf">Lariosik kapı perdesini kavradı, kenara çekti ve odadan çıktı.</p>

    <p class="paragraf">“Kadınlar önemli değil” diye devam etti, Mişlayevski. “Pekala, herkesin kimlikleri hazır mı? Ceplerinizde şüphe uyandıracak bir şey yok, değil mi? Hey, Larion! Biri ona silahı olup olmadığını sorsun.”</p>

    <p class="paragraf">“Larion!” diye seslendi, Nikolka yemek odasından dışarı doğru. “Silahın var mı?”</p>

    <p class="paragraf">“Hayır, Tanrı esirgesin” diye yanıtladı, Larion, evin uzak köşelerinde bir yerlerden.</p>

    <p class="paragraf">Kapı zili bir kez daha uzun, tehlikeli ve sabırsız bir şekilde çaldı.</p>

    <p class="paragraf">“İşte başlıyor” dedi, Mişlayevski ve kapıya doğru gitti. Karas, Aleksey’in odasına doğru gözden kayboldu.</p>

    <p class="paragraf">Şervinski, “Fal bakıyormuş gibi yapayım kağıtları” dedi ve mumları söndürdü.</p>

    <p class="paragraf">Turbinlerin dairesinin kapısına gelebilmek için üç tane kapıdan geçmek gerekiyordu. Birincisi merdivenlerin başında, koridordaydı. İkincisi, Turbinlerin dairesinin sınırlarını belirleyen cam kapıydı. Cam kapının ardında ve aşağıda soğuk ve karanlık bir giriş koridoru vardı. Bu koridorun bir tarafında Lisoviçlerin ön kapısı bulunuyordu. Koridorun sonundaki üçüncü kapı da caddeye açılıyordu.</p>

    <p class="paragraf">Kapı çarptı ve Mişlayevski aşağıdan duyulacak şekilde bağırdı:</p>

    <p class="paragraf">“Kim o?”</p>

    <p class="paragraf">Arkasında, merdivenlerin en üstünde arkadaşlarının gölgelerinin kıpırdadığını hissediyordu, hepsi dinlemedeydi. Dışarıdan rica eder tonda bir ses duyuldu:</p>

    <p class="paragraf">“Kapıyı daha kaç kere çalmam gerekiyordu? Bayan Talberg-Turbin burada mı yaşıyor? Kendisine bir telgraf var. Kapıyı açın.”</p>

    <p class="paragraf">“Bu çok eski bir numaradır” diye geçirdi aklından, Mişlayevski. Güçlü bir şekilde öksürmeye başladı. Merdivendeki gölgelerden biri içeri doğru giderek gözden kayboldu. Mişlayevski dikkatlice sürgüyü çekti, anahtarı çevirdi ve kapıyı açtı. Zinciri yerinden çıkarmamıştı.</p>

    <p class="paragraf">“Telgrafı bana ver” dedi, kapıya doğru yanlamasına durarak. Bu şekilde dışarıdan gelen kişi onu göremezdi. Gri bir palto kolunun içinden uzanan bir el, telgrafı Mişlayevski’ye uzattı. Mişlayevski bunun gerçek bir telgraf olduğunu fark edince hayretler içinde kaldı.</p>

    <p class="paragraf">“İmzalayın lütfen” dedi, kapının ardındaki ses, sinirli bir şekilde.</p>

    <p class="paragraf">Dışarı bir anlığına bakan Mişlayevski, kapıda sadece bir kişi olduğunu gördü.</p>

    <p class="paragraf">“Anyuta, Anyuta” diye bağırdı neşeyle. Bronşiti mucizevi bir şekilde iyileşmişti. “Bana bir kalem ver.”</p>

    <p class="paragraf">Anyuta yerine Karas koşarak geldi ve ona bir kalem verdi. Mişlayevski, zarfın kapağından yırtılmış bir kağıt parçasına “Tur” yazdı ve Karas’ın kulağına fısıldadı:</p>

    <p class="paragraf">“Bana yirmi beş kopek ver...”</p>

    <p class="paragraf">Kapı çarparak kapandı ve kilitlendi. Mişlayevski ve Karas son derece şaşkın bir halde merdivenleri çıktılar. Geri kalan herkes koridora toplanmıştı. Elena zarfı yırtarak açtı ve mekanik bir ses tonuyla, yüksek sesle telgrafı okumaya başladı:</p>

    <p class="paragraf">“Lariosik büyük bir talihsizlik yaşadı, stop. Lipsky adındaki operet şarkıcısı...”</p>

    <p class="paragraf">“Tanrım!” diye haykırdı, Lariosik. Yüzü kıpkırmızıydı. “Bu annemden gelen telgraf!”</p>

    <p class="paragraf">“Altmış üç kelimelik” diye homurdandı, Nikolka. “Bak, kağıdın her tarafını yazıyla doldurmak zorunda kalmışlar, arkasını bile!”</p>

    <p class="paragraf">“Ah, Tanrım!” diye inledi Elena. “Ne yaptım ben? Lariosik, lütfen yüksek sesle okumaya başladığım için beni bağışla. Tamamen aklımdan çıkmış...”</p>

    <p class="paragraf">“Ne hakkında bu telgraf?” diye sordu, Mişlayevski.</p>

    <p class="paragraf">“Karısı onu terk etmiş” diye fısıldadı, Nikolka onun kulağına. “Feci bir skandal...”</p>

    <p class="paragraf">Evi bir anda kulakları sağır eden bir ses sardı. Biri cam kapıya var gücüyle aralıksız olarak vuruyordu. Sanki kapıda bir göçük açıyordu. Anyuta çığlık attı. Elena bembeyaz oldu ve duvara doğru yıkıldı. Ses o kadar yüksek, o kadar korkutucu ve o kadar saçmaydı ki Mişlayevski’nin yüz ifadesi bile değişti. Kendi de bembeyaz olan Şervinski, Elena’yı tuttu... Aleksey’in odasından bir inleme duyuldu.</p>

    <p class="paragraf">“Kapı çalıyor” diye haykırdı, Elena.</p>

    <p class="paragraf">Stratejik planlarını tamamen unutan Mişlayevski, koşarak merdivenlerden indi. Karas, Şervinski ve ölümüne korkmuş olan Lariosik de onu takip etti.</p>

    <p class="paragraf">“Bu ses hayra alamet değil” diye mırıldandı, Mişlayevski.</p>

    <p class="paragraf">Buzlu camdan yapılmış kapının arkasında tek bir siyah gölge görülüyordu. Gürültü kesildi.</p>

    <p class="paragraf">“Kim o?” diye gürledi, Mişlayevski, merasim alanı sesiyle.</p>

    <p class="paragraf">“Tanrı aşkına, açın. Benim, Lisoviç... Lisoviç!” diye haykırdı, siyah siluet. “Benim, Lisoviç...”</p>

    <p class="paragraf">Vasilisa’nın berbat bir hali vardı. Aralarından pembe kellikler görülen saçları çok kötü dağılmıştı. Kravatı yana çekilmişti. Ceketinin kuyruğu kırık bir klozet kapağı gibi sarkıyordu. Gözlerinde, zehirlenmiş birinin gözlerinde görülen türden bulanık, odağını kaybetmiş bir bakış vardı. İlk basamağa adımını attı, sonra bir anda Mişlayevski’nin kollarına yığıldı. Mişlayevski onu yakaladı, fakat dengesi bozulmuştu. Sert bir şekilde merdivenlere kıçının üstüne oturdu ve boğuk bir sesle bağırdı:</p>

    <p class="paragraf">“Karas! Su getir...”</p>
  </div>
</body>
</html>
