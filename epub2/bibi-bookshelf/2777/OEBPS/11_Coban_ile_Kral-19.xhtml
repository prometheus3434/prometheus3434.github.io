<html xmlns="http://www.w3.org/1999/xhtml">
  <head>
    <title>
      11_Coban_ile_Kral-19
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-19">
        İKİ BOĞA İLE BİR KURBAĞA
      </p>
      <p class="govde-metin bizsmart">
        İki boğa bir derenin karşılıklı kıyısında, çayırlarda doya doya gezip tozuyormuş. En güzel ve taze otları yiyerek besleniyorlarmış. Günler geçtikçe yaşadıkları yer dar gelmeye başlamış. Birinin gözü, diğerinin çayırındaymış.
      </p>
      <p class="govde-metin bizsmart">
        Önce karşılıklı laf atmaya başlamışlar. Biri:
      </p>
      <p class="govde-metin bizsmart">
        – Çekil benim çayırımdan, orası benim yerim, diyormuş. Diğeri de aynı karşılığı veriyormuş. Dünyada sadece ikisi kalsa yine de sığamayacak ve paylaşamayacak durumdalarmış.
      </p>
      <p class="govde-metin bizsmart">
        Sonunda dayanamamışlar, boğalardan biri, dereyi geçerek diğerinin yanına gitmiş ve dövüşmeye başlamışlar. Onların dövüştüğünü gören bir kurbağa:
      </p>
      <div class="frame-2">
        <img alt="24_Coban_ile_kral.tif" class="frame-5" src="image/24_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Bir inat uğruna kendi cinsinden biriyle kavga edilir mi, demiş.
      </p>
      <p class="govde-metin bizsmart">
        Diğer bir kurbağa:
      </p>
      <p class="govde-metin bizsmart">
        – Bu kavganın sonunda , yenilen boğa çayırdan kovulacak. Kovulan boğa, çiçekli otluklardan çıkıp bizim sazlığa gelecek. Bizi ayakları altında ezip tek tek soyumuzu tüketecek. Bir çayır ve inat yüzünden çıkan kavga bizim için böyle kötü bir sonla bitecek, demiş.
      </p>
      <p class="govde-metin bizsmart">
        Olay, kurbağanın düşündüğü gibi gelişmiş. Boğalar kavga etmiş ama kurbağalar da bu kavgadan zarar görmüş. Yenilen boğa sazlığa gitmiş, kurbağaların sırtından geçinmiş. Birçoğunu da ezmiş.
      </p>
      <p class="govde-metin bizsmart">
        Büyükler kavga edince acısını hep küçükler çekermiş.
      </p>
      <div class="frame-2">
        <img alt="25_Coban_ile_kral.tif" class="frame-5" src="image/25_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>