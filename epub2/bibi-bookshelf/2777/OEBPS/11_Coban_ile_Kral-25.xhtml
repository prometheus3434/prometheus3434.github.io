<html xmlns="http://www.w3.org/1999/xhtml">
  <head>
    <title>
      11_Coban_ile_Kral-25
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-25">
        KURTLARLA KOYUNLAR
      </p>
      <p class="govde-metin bizsmart">
        Kocaman ormanı ve obayı paylaşamayan kurtlarla koyunlar savaşa başlamışlar. Koyunlar birlik olup kurtlara karşı koymaya çalışmış ama savaşta en çok zararı onlar görmüş.
      </p>
      <p class="govde-metin bizsmart">
        Yıllarca kurtlar koyunları yemiş. İnsanlar da yakaladıkları koyunların kürkünden elbise yapıp giymişler. Çayırda koyunlara özgürlük yokmuş, kurtlar da kolayca et yiyemiyorlarmış. Bu savaş tam bin yıl sürmüş. Sonunda her iki taraf da barış yapmaya karar vermiş.
      </p>
      <p class="govde-metin bizsmart">
        Savaş bitmiş, her iki taraf da birbirine rehine vermiş. Kurtlar yavrularını, koyunlar da sürüyü bekleyen köpeklerini rehine olarak karşı tarafa vermiş. Bu değiş tokuş yasalara uygun olarak yapılmış. Her iki tarafın temsilcileri de bu anlaşmayı onaylamış.
      </p>
      <p class="govde-metin bizsmart">
        Aradan günler, aylar ve yıllar geçmiş, yavru kurtlar da büyümüş, birer yetişkin kurt olmuşlar. Her tarafta saldıracak yer arıyorlarmış fakat çobandan korktukları için koyun sürüsüne dokunamıyorlarmış.
      </p>
      <div class="frame-2">
        <img alt="35_Coban_ile_kral.tif" class="frame-5" src="image/35_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Bir gün çoban, sürüden uzaklaşmış. Kurtlar hemen kuzucuklara saldırmışlar. Onları dişleyip boğmuşlar. Gizlice diğer kurtlara da haber göndermişler.
      </p>
      <p class="govde-metin bizsmart">
        Ormandaki kurtların da yapması gereken işleri varmış. Kendilerine rehin olarak verilen köpeklerin hakkından gelmeleri gerekiyormuş.
      </p>
      <p class="govde-metin bizsmart">
        Bir gün, rehin olarak verilen köpekler uyuyormuş. Kurtlar, köpeklere saldırmışlar ve onları boğazlamışlar. Bu işler öyle çabuk yapılmış ki köpeklerin hiçbiri kaçmaya fırsat bulamamış.
      </p>
      <p class="govde-metin bizsmart">
        Bu anlaşmadan yine kötü niyetli olan kurtlar kazançlı çıkmış. Düşman kötü niyetli olunca sürekli olarak anlaşmayı bozarmış. Bunun için kötülerle anlaşma yapınca bile dikkatli olmak gerekirmiş.
      </p>
      <div class="frame-2">
        <img alt="36_Coban_ile_kral.tif" class="frame-5" src="image/36_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>