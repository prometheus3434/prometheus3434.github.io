<html xmlns="http://www.w3.org/1999/xhtml">
  <head>
    <title>
      11_Coban_ile_Kral-3
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-3">
        MAL SAHİBİNİN GÖZÜ
      </p>
      <p class="govde-metin bizsmart">
        Avcılardan kaçan bir geyik, öküzlerin ahırına girip saklanmış. Öküzler:
      </p>
      <p class="govde-metin bizsmart">
        – Başka yerlere gidip saklan! Daha sağlam bir sığınak bulmalısın, demişler.
      </p>
      <p class="govde-metin bizsmart">
        Geyik:
      </p>
      <p class="govde-metin bizsmart">
        – Yapmayın kardeşlerim! Beni ele vermeyin, buna karşılık bir gün size yararım dokunur. Hepinize güzel otlaklar gösteririm. İnanın, beni ele vermediğinize pişman olmazsınız, demiş.
      </p>
      <p class="govde-metin bizsmart">
        Öküzler, geyiğin önerilerini kabul etmişler. Onu bir köşeye saklamışlar. Her zaman olduğu gibi uşaklar akşamüstü ahıra ot, saman getirmişler. İşlerini görüp gitmişler. Kâhya da ahıra uğrayıp hayvanlara bakmış. Ama hiçbiri ne geyiği ne boynuzu görebilmiş.
      </p>
      <p class="govde-metin bizsmart">
        Geyik, öküzlere çok teşekkür etmiş, kaçmak için uygun bir fırsat kollamaya başlamış. Herkes ekin tarlasına giderken o da ahırdan çıkıp gidecekmiş.
      </p>
      <div class="frame-2">
        <img alt="02_Coban_ile_kral.tif" class="frame-5" src="image/02_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Geviş getiren öküzlerden biri:
      </p>
      <p class="govde-metin bizsmart">
        – Dur bakalım! Seni sakladık ama yüz gözlü adam daha ahırları gezmedi. Gelişi senin için tehlikeli olabilir. O zamana kadar kaçmak için pek umutlu olma, demiş. Tam o sırada mal sahibi içeriye girmiş. Dört bir yanı gezmeye başlamış. Çevresindekilere:
      </p>
      <p class="govde-metin bizsmart">
        – Bu da ne? Yemliklere pek az ot koymuşsunuz. Bundan böyle hayvanlara daha iyi bakın! Şu örümcekleri buradan kaldırın, eşyaları yerli yerine koyun, demiş. Ahırda çevresine bakınmaya devam etmiş. Bu sırada kenarda değişik bir kafa görmüş. Geyiği tanımış, eline sopa alıp geyiğe saldırmış. Geyik soluğu dışarıda almış. Bunun için “Efendinin gözü, en iyi gözdür.” denmiş. Efendi, malına mülküne çok farklı bir gözle bakarmış. Oradaki faklılıkları, eksiklikleri hemen görürmüş.
      </p>
      <div class="frame-2">
        <img alt="03_Coban_ile_kral.tif" class="frame-5" src="image/03_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>