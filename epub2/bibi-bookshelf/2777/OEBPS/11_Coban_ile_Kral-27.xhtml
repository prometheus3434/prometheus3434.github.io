<html xmlns="http://www.w3.org/1999/xhtml">
  <head>
    <title>
      11_Coban_ile_Kral-27
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-27">
        BÜLBÜL İLE KIRLANGIÇ
      </p>
      <p class="govde-metin bizsmart">
        Evvel zaman içinde kırlangıcın biri, tuzağa düşmüş. Avcı onu yakalayıp şehre getirmiş ve kafesin içine koymuş. Bir gün, artık eve alıştığını düşünerek salıvermiş. Salıvermesi ile kırlangıcın kaçması bir olmuş.
      </p>
      <p class="govde-metin bizsmart">
        Kırlangıç, şehirden çıkıp gitmiş ve uzaklara, büyük ormanların bulunduğu yerlere göç etmiş. Sonunda garip bir bülbülün öttüğü yere gelmiş. Kırlangıç, bülbüle:
      </p>
      <p class="govde-metin bizsmart">
        – Kardeş, nasılsın? Böyle sana ne oldu? Aradan neredeyse bin yıl geçti, kimse seni aramızda görmedi. Buralarda ne yapacaksın, bu ıssız ormanda kalacak mısın, diye sormuş.
      </p>
      <p class="govde-metin bizsmart">
        Bülbül:
      </p>
      <p class="govde-metin bizsmart">
        – Buradan daha güzel bir yer var mı, diye sormuş.
      </p>
      <p class="govde-metin bizsmart">
        Kırlangıç:
      </p>
      <p class="govde-metin bizsmart">
        – Olmaz olur mu hiç? Burada hayvanlar ve köylülerden başka senin güzel sesini kim duyacak? Senin gibi güzel sesli eşsiz bir kuşun yeri, bu ıssız ormanlar olmamalı! Şehirlere gel, sesinin güzelliğini orada herkese göster. Hem burada dilini kestiren avcıyı hiç unutamazsın, demiş.
      </p>
      <p class="govde-metin bizsmart">
        Bülbül:
      </p>
      <p class="govde-metin bizsmart">
        – İşte ben de sana bunları anlatmak istiyordum. İnsanlardan korktuğum için ormana kaçtım, yalnızlığa sığındım. İnsanları görünce başıma gelenleri hatırlıyorum. İnsanların çoğunun kendine bile acıması yok, demiş.
      </p>
    </div>
  </body>
</html>