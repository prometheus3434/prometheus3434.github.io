<html xmlns="http://www.w3.org/1999/xhtml">
  <head>
    <title>
      11_Coban_ile_Kral-9
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-9">
        KURTLA KUZU
      </p>
      <p class="govde-metin bizsmart">
        Kuzunun biri, çok susamış, susuzluğunu gidermek için bir dereye gelmiş. Serin ve temiz sudan kana kana içmeye başlamış. Bu sırada av peşinde dolaşan bir kurt gelmiş. Karnı da iyice açmış. O da derenin üst tarafında bulunuyormuş. Kuzuyu görür görmez onu yemeyi kafasına koymuş.
      </p>
      <p class="govde-metin bizsmart">
        – Ne hakla suyumu bulandırıyorsun! Seni cezalandıracağım, demiş.
      </p>
      <p class="govde-metin bizsmart">
        Ceza kelimesini duyan kuzu bir anda irkilmiş ve su içmeyi bırakmış.
      </p>
      <p class="govde-metin bizsmart">
        – Lütfen kızmayın! Dinleyin beni! Su buraya doğru akıyor, siz ise yukarıdasınız. Ben yirmi adım aşağıdayım, sizin suyunuza dokunmuyorum bile, demiş.
      </p>
      <div class="frame-2">
        <img alt="10_Coban_ile_kral.tif" class="frame-5" src="image/10_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Kurt, kuzuyu yemeyi kafasına koymuş bir kere:
      </p>
      <p class="govde-metin bizsmart">
        – Bulandırıyorsun işte suyu! Üstelik geçen yıl bana küfreden kuzu da sendin, demiş.
      </p>
      <p class="govde-metin bizsmart">
        Bu sözleri duyan kuzu, iyice şaşkına dönmüş.
      </p>
      <p class="govde-metin bizsmart">
        – Şey, ben o zaman doğmamıştım ki! Üstelik annem beni hâlâ emziriyor, demiş.
      </p>
      <p class="govde-metin bizsmart">
        Fakat kuzu ne söylese kurt farklı bir suçla karşısına çıkıyormuş. Onu yemek için uygun bir bahane uydurmaya çalışıyormuş.
      </p>
      <p class="govde-metin bizsmart">
        Kurt:
      </p>
      <p class="govde-metin bizsmart">
        – Eğer bana küfreden sen değilsen kardeşindir, demiş.
      </p>
      <p class="govde-metin bizsmart">
        Kuzu:
      </p>
      <p class="govde-metin bizsmart">
        – Benim kardeşim yok ki, demiş.
      </p>
      <p class="govde-metin bizsmart">
        Kurt:
      </p>
      <p class="govde-metin bizsmart">
        – Öyleyse sizden biridir. Çoban ve köpeklerinizle bir olup beni hep çekiştiriyorsunuz. Bunu ben kulağımla duydum ve senden öç almalıyım, demiş.
      </p>
      <p class="govde-metin bizsmart">
        Kurt, kuzuyu alıp uzaklara götürmüş; kimsenin görmediği bir yerde onu yemiş.
      </p>
      <p class="govde-metin bizsmart">
        Kurt, kuzudan güçlü olduğu için kendini haklı çıkarmış. Kuzu haklı olduğu hâlde güçsüz olduğu için kurda yem olmaktan kurtulamamış.
      </p>
    </div>
  </body>
</html>