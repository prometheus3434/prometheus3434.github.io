<html xmlns="http://www.w3.org/1999/xhtml">
  <head>
    <title>
      11_Coban_ile_Kral-13
    </title>
    <link href="css/11_Coban_ile_Kral.css" rel="stylesheet" type="text/css"/>
  </head>
  <body id="x11_Coban_ile_Kral" xml:lang="tr-TR">
    <div>
      <p class="BASLIK01 bizsmart" id="toc_marker-13">
        BİRLİK OLAN HAYVANLAR
      </p>
      <p class="govde-metin bizsmart">
        Evvel zaman içinde, kalbur saman içinde bir at varmış. At, bulunduğu köyü terk edip ormanlara, çayırlara sığınmış. Artık kafasına göre hareket etmek istiyormuş.
      </p>
      <p class="govde-metin bizsmart">
        At, ormanda dolaşırken bir koyun ve keçiyle karşılaşmış. Onlarla arkadaşlık kurmuş.
      </p>
      <p class="govde-metin bizsmart">
        – Sevgili dostlar, iyi arkadaşlar olduk. Şimdilik bir sıkıntımız yok! Fakat hiçbirimiz kendimizi koruyacak güce sahip değiliz. Burası orman, kurdu var, kuşu var. Her gün böyle eğlenceli geçmez. Sonunda kurda kuşa yem olmayalım, demiş. Koyun:
      </p>
      <p class="govde-metin bizsmart">
        – Haklısın at kardeş, ben de bunu hiç düşünmedim, demiş. Keçi:
      </p>
      <p class="govde-metin bizsmart">
        – Biz en iyisi ormanlar kralı aslanın yanına gidelim! Onunla arkadaş olup bizi korumasını isteyelim, demiş. Üç arkadaş, bu fikri benimsemişler.
      </p>
      <p class="govde-metin bizsmart">
        Az gitmişler, uz gitmişler sonunda kralın sarayına gelmişler. Üç arkadaşın sözcüsü olan at:
      </p>
      <p class="govde-metin bizsmart">
        – Sayın kralımız, biz de sizin krallığınıza sığınmak istiyoruz. Bizi de vatandaş olarak kabul edin lütfen, demiş. Kral aslan, bu söze kahkahalarla gülmüş:
      </p>
      <p class="govde-metin bizsmart">
        – Sizi vatandaş değil, eğer kabul ederseniz krallığıma ortak yapmak istiyorum, demiş.
      </p>
      <p class="govde-metin bizsmart">
        Kralın bu teklifi üç arkadaş arasında memnunlukla karşılanmış. Krallığa ortak olmaya karar vermişler. Kazancı da zararı da iyi kötü paylaşacaklarmış. Bunun için avlanacaklarmış.
      </p>
      <p class="govde-metin bizsmart">
        Ağları kurmuşlar, tuzağa düşecek hayvanları beklemeye başlamışlar. Önce keçinin ağına bir geyik takılmış. Hemen arkadaşlarına haber vermiş. Aslan ortakları saymış, geyiği dörde bölmek için önüne almış. İlk parçayı kendisine ayırmış.
      </p>
      <p class="govde-metin bizsmart">
        – Bu aslanın aslan payı! İkinci parça da bana düşer. Çünkü bu ormanda en güçlü kim ise en haklı olan da odur. Üçüncü parça da aramızda en yiğit ve güçlü olanındır. Kuşkusuz dördüncüsü de benim hakkımdır. Dördüncü parçaya dokunan olursa onun kafasını koparırım! Bu söylediklerime ve paylaştırma işine itirazı olan var mı? Varsa şimdi itiraz etsin veya hiçbir zaman dedikodu yapmasın, demiş.
      </p>
      <p class="govde-metin bizsmart">
        Diğer üç arkadaş, aslanın paylaştırmasından bir şey anlamamışlar. Fakat, kendi elleriyle kendilerini tehlikeye attıklarının farkına varmışlar. Aslan bu , ne yapacağı belli olur mu? Yarın av bulamaz, atı yemeye kalkışır. Bir başka gün koyunu ve keçiyi yer.
      </p>
      <div class="frame-2">
        <img alt="15_Coban_ile_kral.tif" class="frame-5" src="image/15_Coban_ile_kral_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>