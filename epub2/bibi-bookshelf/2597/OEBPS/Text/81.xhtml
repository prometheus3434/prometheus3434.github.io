<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4"><span class="calibre9"><i class="calibre10"><a id="bookmark0" class="calibre5"></a>81/2</i></span></h2>
<p class="calibre3"><span class="font">Düğünden beri Danka farklı bir zaman duygusu edinmişti. Birkaç gün öncesine kadar imkânsızca uzak gibi görünen bir gelecekten, nasıl geri dönüp bugüne bakacağını hayal edebiliyordu artık. Olek'in baba olduğunu, kendisiyle Mirek'in dede ve nine olduğunu hayal edebiliyordu. Kendisine gelecekteki bir noktadan dönüp geri bakabiliyor ve bir soru soruyordu. Kime, emin değilim.</span></p>
<p class="calibre3"><span class="font">Unutmadın, değil mi? Hatırlıyor musun? Mirek'le düğünümüzden beş gün sonraydı. Taa Nowy Targ'dan arabayla geldik, daha önce hiç görmediğim bir eve vardık. Mirek bu evden, sanki benim doğumumdan önceki başka bir hayata aitmiş gibi söz ederdi, vardığımızda ev karanlıktı, John çorba yapmıştı, Mirek hasır bir sepette devekuşu yumurtası bulunan odada büyük yatağımızı hazırlıyordu, Mirek'le ben on gündür ilk defa baş başa kalacaktık. Önümde yaşanacak ne kadar çok şeyin uzandığını fark ettim, çok mut-</span></p>
<p class="calibre3"><span class="font">luydum, çifte bir mutluluktu bu, gelinliği giyerken tek bir kadındım, gelinliği çıkartırken iki kadın olmuştum -hatırlıyor musun, saçım kestane rengi, kıvırcıktı- Mirek'i hak ettiği gibi sevecektim, nasıl da hak ettiğini çok iyi biliyordum, o zamanlar ta içimden bildiğim birkaç şeyden biriydi bu, Olek de sağlıklı ve çok güçlüydü, onunla gurur duyuyordum, bir sabah onu giydirirken yanlışlıkla bana bir yumruk attı, gözüm morardı, daha on aylıkken böyle gürbüzdü işte, göğsüm kabarıyordu, hayatımda ilk kez gördüğüm bu evde dolaşırken kendi kendime umurumda değil, ne kadar uzun süreceği ya da ne kadar çok çalışmak zorunda kalacağım umurumda değil, dedim, yıllar boyunca odadan odaya taşınmak zorunda kalsak da, ev en sonunda bitene kadar oda oda çalışmak zorunda kalsak da, hiç fark etmez -bir ev biter mi hiç?- bildiğim tek şey derhal ve her zaman bu evde yaşamak istediğim. Hatırlıyor musun? O gece kendimi böylesine güvenli hissetmemi sağlayan neydi, bilemiyorum, belki sen bana her şeyin yoluna gireceğini söyledin, belki bana güven veren o oldu.</span></p>
<p class="calibre3"><span class="font">Altını değiştireyim, dedi yüksek sesle ve Olek'i kucakladı.</span></p>
<p class="calibre3"><span class="font">Ben sofrayı kurayım, dedim.</span></p>
<p class="calibre3"><span class="font">Masa çok uzundu, yemek değil de komite toplantıları için uygundu. Masanın üçte ikisi ev terk edilirken rasgele bırakılmış ya da eve girince hızla konuvermiş nesnelerle kaplıydı: kıyafetler, el aletleri, bir bobin ip, leğenler, kese-kâğıtları, bir kasket. Mutfağa yakın olan kısım daha boştu ve tozla kaplıydı. Üstünü sildim, Mirek'in getirdiği sarmı-saklı ekmeği, çiğ ringayı ve mantar turşusunu sofraya yerleştirdim. Mutfaktan kepçeyle dumanı tutan tencereyi al-</span></p>
<p class="calibre3"><span class="font">dım, bir de yumurtaları. Sonra kepçeyle kâselere çorba koydum, her kâseye iki yarım yumurta ekledim.</span></p>
<p class="calibre3"><span class="font">Polonyalılar Ken'in çorbasına </span><span class="font1">szczawiowa</span><span class="font"> diyorlar. Dünyanın en basit çorbalarından biri, belki de bu yüzden besleyici olduğu kadar hayal gücünü de çalıştırıyor. Mesela üşüdüyseniz içinizi ısıtıyor ve tazelenmenizi sağlıyor. Asitli kuzukulağı sebzelerin tadının uçucu ve keskin olmasına yol açıyor. Çorbalara genelde konan malzemelerden daha kocaman olan yumurtaların yuvarlak, katı bir tadı var. Son dakikada eklenen ekşi krema ikisine de sızıyor. On yedinci yüzyılda Varşova'nın biraz batısında yaşayan, yünlü eldivenler satan ayakkabı imalatçısı Jacob Boehme, dünyanın sürekli yedi aşamadan geçerek varolduğunu öne sürmüş. İlk aşama Ekşilik, ikincisi Tatlılık, üçüncüsü Acılık, dördüncüsü Sıcaklık'mış; Sıcaklık'tan sonra, Boehme'ye göre Sevgi gelirmiş, ardından da Ses ve Dil. </span><span class="font1">Zupa szcza-wiowa'yı</span><span class="font"> Sıcaklık ile Sevgi arasında bir yere koyardım, bana kalsa. Çorbayı yudumladığınızda, bir yeri yuttuğunuz duygusuna kapılıyorsunuz. Yumurtaların tadı bu yerin toprağı gibi, kuzukulağı bitki örtüsü, krema da bulutları...</span></p>
<p class="calibre3"><span class="font">Bir dakika için sessizce yiyoruz. Danka bakalım sevecek mi diye Olek'e tattırmadan önce soğusun diye kaşığına üflüyor. Olek çorbayı seviyor. Her kaşıktan sonra birazını geri çıkartıyor, annesi ağzını siliyor. Sonra Mirek şöyle diyor: Nicedir neyin hayalini kuruyorum, biliyor musun? Paris'te kurmaya başladım bu hayali, genellikle bir inşaattan ötekine giderken trafikte takılıp kaldığımda. Bazen bir tavanı boyarken gelirdi aklıma. Hayalim küçük bir lokanta işletmekti. Öyle büyük bir şey değil, bir düzine masa, Zamosc'ta kemerlerin altında, geleneksel yemekler</span></p>
<p class="calibre3"><span class="font">bulunacak, bir de benim icat ettiğim yemekler, bu bahçede yetiştirilmiş sebze meyveyi kullanacağız, bahçeyi büyütüp tavuk ve tavşan da yetiştireceğiz. Trafik sıkışıklığında kafamdan menüler hazırlardım. Ne çılgınlık!</span></p>
<p class="calibre3"><span class="font">Danka kaşığını bırakıp tüm o kar kazı otoritesiyle Mi-rek'e doğru döndü: Eğer o hayali derhal gerçekleştirmeye başlamazsan, dedi ağır ağır konuşarak, koyu yeşil gözlerini kısarak, asla gerçekleştiremezsin!</span></p>
<p class="calibre3"><span class="font">Mirek yanıtlamadı. Çorbayı bitirip sağdan soldan konuştuk. Sustuğumuzda öteki odadaki saatin sesini duyabiliyordum.</span></p>
<p class="calibre3"><span class="font">Olek mama sandalyesinden kalkmak istedi, Danka onu kucağına alıp kayısı parçaları verdi ağzına. Mirek mama sandalyesini masadan çıkartıp salıncağın bulunduğu odaya götürdü, kapıyı açık bırakmıştı. Olek'in sandalyesini oradaki iplere, kayın plakalardan daha yüksek bir yere tutturdu. Eliyle denedi, düğümleri biraz sıkıştırdı, oğlanı almak için döndü.</span></p>
<p class="calibre3"><span class="font">Salıncağa oturtulunca Olek minik elleriyle iki yandaki iplere yapıştı, Mirek kendi koca eliyle hafifçe itti salıncağı. Sallanıyordu. Salıncak daha daha yükseklere çıktıkça Olek'in de neşesi çoğaldı.</span></p>
<p class="calibre3"><span class="font">Masadan kalkıp seyretmeye gelen Danka'nın duruşu, ileri geri sallanan oğlunu seyredişi, bana iki-üç ay içinde yine hamile kalacağını fısıldadı.</span></p>
<p class="calibre3"><span class="font">Salıncak ona doğru her geldiğinde Mirek bir an için eliyle tutuyor, biraz daha yükseltiyor ve bırakıyordu. Ev, Mirek'in ömrü boyunca hiç görmediği şekilde değişmişti.</span></p>
<p class="calibre3"><span class="font">Tuvalete gitmek için dışarı çıkıyorum, çobanaldatan kuşunun ötüşünü duyuyorum. Kutak-kutak-kutak. Sadece gece kuşları hiç durmadan bu kadar uzun öter. Kuşun sesi şimdi çok daha yakından geliyor, belki de köprünün oradaki ağaçlardan birinden. Oraya doğru yürüyorum, çünkü hayatımda hiç çobanaldatan görmedim, sadece sesini duydum. İlk duyduğumda Camellia ile Epping Ormanı'ndaydım. Bütün gece böcek yer demişti bana Camellia, gagasını öyle kocaman açar ki tren tüneline benzer! Pençesindeki parmaklardan biri testere dişlidir, kimbilir neden.</span></p>
<p class="calibre3"><span class="font">Gece olsun, gündüz olsun Camellia'yla her dışarı çıktığımda bir sürü şeyin adını öğrenirdim. Şu tüylü şey ne? Beyaz Amiral larvası. Şu yosun? İpek ağacı. Şu düğüm? Kazık bağı. Ya şu ne? Pekâlâ biliyorsun ne olduğunu - göbek deliğin!</span></p>
<p class="calibre3"><span class="font">Adlandırılamayan çok şey vardı. Ters dönmüş kayığa benzeyen odada, kendime cilalı duvarların ahşap lekelerinin adsız şeylerin haritası olduğunu söyler, bir gün işime yarar inancıyla bu haritayı ezberlemeye çalışırdım. Adsızlar diyarı şekilsiz değildi. İçinde yolumu bulmam gerekirdi - kapkaranlık bir odada mobilyalarla sivri kenarlı nesneler arasından bulur gibi. Her halükârda, bildiklerimin çoğu, sezdiklerimin çoğu adsızdı, ya da adları henüz okumadığım kalın kitaplar kadar uzundu.</span></p>
<p class="calibre3"><span class="font">Kutak-kutak-kutak...</span></p>
<p class="calibre3"><span class="font">Çobanaldatanın üzerinde bulunduğu ağacın altında o kadar sessiz duruyorum ki tekrar ötmeye başlıyor. Ağacın altında böyle sessiz dururken, sezgilerimden bazılarını hatırlamaya başlıyorum.</span></p>
<p class="calibre3"><span class="font">Her yerde acı var. Acıdan daha ısrarlı ve keskin olanı ise, her yerde beklenti dolu bir bekleyiş olması.</span></p>
<p class="calibre3"><span class="font">Ağaçtaki çobanaldatan susuyor, nehrin aşağısından bir diğeri yanıt veriyor.</span></p>
<p class="calibre3"><span class="font">Saymak, saydığınızdan başka bir şeye gizlice yaklaşmanın bir yoludur.</span></p>
<p class="calibre3"><span class="font">Szum'un sesi Ching'inkiyle aynı.</span></p>
<p class="calibre3"><span class="font">Özgürlük merhametli değildir.</span></p>
<p class="calibre3"><span class="font">Hiçbir şey tamamlanmış, hiçbir şey bitmiş değildir.</span></p>
<p class="calibre3"><span class="font">Kimse söylemedi bana bunu, ama Gordon Bulvarı'n-dayken biliyordum.</span></p>
<p class="calibre3"><span class="font">Başımın üzerindeki çobanaldatan arkadaşıyla buluşmak için ağaçtan havalanıyor, süzülerek gelen ayışığında kuyruk tüylerinin beyaz şeridini bir an için görüyorum.</span></p>
<p class="calibre3"><span class="font">Gülümsemeler mutluluğa davet eder, ama ne tür bir mutluluk olduğunu açık etmezler.</span></p>
<p class="calibre3"><span class="font">İnsan hasletleri içinde kırılganlık -ki hiç eksik olmaz-en değerli olanıdır.</span></p>
<p class="calibre3"><span class="font">Gökyüzünde, çobanaldatanın uçmuş olduğu yöne doğru uzatıyorum parmağımı. Ya şu? diye soruyorum.</span></p>
<p class="calibre3"><span class="font">Andromeda o, diye yanıtlıyor Camellia, kaç kere söyledim sana!</span></p>
<p class="calibre3"><span class="font">Yavaşça yürüyerek eve döndüm. Paniğe kapılmış değilseniz, karanlık telaşı azaltıyor. Zaman çoğalıyor. Pencerede hiç ışık yoktu.</span></p>
<p class="calibre3"><span class="font">Beton platforma çıkıp gıcırdayan revaklı girişte yolumu buldum. Işığı açmadım.</span></p>
<p class="calibre3"><span class="font">Yatak odasının kapısı aralıktı. Pencereden sızan hafif ışık yatağın üzerine gri bir balık ağı gibi yayılmıştı. Üçü de uyuyordu. Olek babasının göğsünde yatıyordu, eli ağ-zındaydı; Danka da arkadan Mirek'e sarılmıştı. Karanlıkta bir güve elime dokundu. </span><span class="font1">Cma!</span><span class="font"> Yalnızca insan bedeni çıplak olabilir, yalnızca insanlar bütün gece tenleri birbirlerine değerek birlikte uyumayı arzular, gereksinirler. </span><span class="font1">Cma!</span></p>
<p class="calibre3"><span class="font">Bir hafta içinde Olek, tüm o azmiyle burada yürümeyi öğrenecek, Danka da Mirek'ten kapıya bir basamak yapmasını isteyecek.</span></p>
<p class="calibre3"><a id="bookmark1"></a><span class="font">81/2</span></p>
<p class="calibre3"><a id="bookmark2"></a><span class="font">Neden benim kitaplarımdan hiçbirini okumadın?</span></p>
<p class="calibre3"><span class="font">Beni başka hayatlara götüren kitaplardan hoşlanırdım ben. Okuduğum kitapları bu yüzden okudum. Çok okudum hem de. Her biri gerçek hayatla ilgiliydi o kitapların; ama kaldığım yerden okumaya başladığımda, benim başıma gelenleri anlatan kitaplar değil. Ben okurken, her türlü zaman duygusunu kaybederdim. Kadınlar hep başka hayatları merak ederler, erkekler bunu anlamayacak kadar iddialıdırlar. Başka hayatlar, daha önce senin yaşadığın, ya da yaşamış olabileceğin başka hayatlar... Senin kitaplarınınsa, benim yaşamak değil de, ancak düşlemek isteyeceğim, tek başıma, kendi kendime, hiç kelime olmadan düşleyeceğim başka bir hayat hakkında olmasını umuyordum. Onun için iyi ki okumamışım.</span></p>
<p class="calibre3"><span class="font">Bugünlerde saçma sapan şeyler yazmayı göze alıyorum.</span></p>
<p class="calibre3"><span class="font">Ne bulursan onu yaz, yeter.</span></p>
<p class="calibre3"><span class="font">Ne bulduğumu hiçbir zaman bilemeyeceğim.</span></p>
<p class="calibre3"><span class="font">Doğru, bilemeyeceksin. Bilmen gereken tek şey, yalan mı söylüyorsun yoksa doğruları söylemeye mi çalışıyorsun. Bu ikisi arasındaki ayrım konusunda yanılmayı göze alamazsın bundan böyle...</span></p>
<p class="calibre3"><a id="bookmark3"></a></p>
</body>
</html>
