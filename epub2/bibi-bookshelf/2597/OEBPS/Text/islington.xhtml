<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h2 class="calibre4"><a id="bookmark0" class="calibre5"></a><span class="font5">Islington</span></h2>
<p class="calibre3"><span class="font">Islington ilçesi, son yirmi beş yılda rağbet kazandı. Ellili ve altmışlı yıllarda, Islington adı Londra'nın merkezinde ya da kuzeybatıdaki banliyölerde telaffuz edildiğinde uzak ve hafifçe şaibeli bir bölge gelirdi akla. Yoksul ve bu yüzden huzursuz bölgelerin, coğrafi olarak kent merkezine yakın oldukları zaman bile, müreffehleşen kesimin zihninde olduklarından daha uzaklara itilmeleri ilginçtir. Bir diğer bariz örnek New York'taki Harlem'dir. Bugün Londralılar için Islington eskiden olduğundan çok daha yakın.</span></p>
<p class="calibre3"><span class="font">Uzak olduğu zamanlarda, kırk yıl kadar önce, Hubert oradan taraçalı, kanala doğru eğimli dar bir arka bahçesi olan küçük bir ev aldı. O dönemde Hubert de karısı da sanat okullarında yarı zamanlı ders veriyorlardı ve kazançları onlara ancak yetiyordu. Ama ev ucuzdu, tam kelepir.</span></p>
<p class="calibre3"><span class="font">Islington'a taşınmışlar! demişti o zaman bir arkadaşım. Bu haber, günlerin belirgin bir şekilde kısalmaya başladığı sonbahar sonu ikindilerini getiriyordu akla. Bir tür kapanma, dışlanma çağrıştırıyordu.</span></p>
<p class="calibre3"><span class="font">Kısa süre sonra yurtdışına taşındım. Yıllar içinde Londra'yı ziyaret ettiğimde Hubert'e bir arkadaşın evinde rast-</span></p>
<p class="calibre3"><span class="font">ladığım oluyordu ama -üç gün öncesine kadar- Islington' daki evine hiç gitmemiştim. 1943'te Londra'da aynı sanat okuluna gitmiştik. O tekstil tasarımı okuyordu bense resim, ama ortak derslerimiz de vardı: Canlı Çizim, Mimari Tarihi, İnsan Anatomisi.</span></p>
<p class="calibre3"><span class="font">Bende iz bırakmasının nedeni ısrarlı titizliğiydi. Hiç şaşmadan kravat takardı. On dokuzuncu yüzyıldan kalma bir mücellite benzerdi. Tekrarlanıp duran modern şapşallıklardan mutsuz bir hayret duyuyor gibiydi ve tırnakları her zaman temizdi. Bense uzun siyah Romantik bir palto giyiyordum ve arabacıya benziyordum - yine on dokuzuncu yüzyıldan kalma. Bulabildiğim en siyah kömürle yapıyordum resimlerimi, savaş zamanıysa kömür bulmak hiç kolay değildi - 41 ya da 42 yılında kimin kömür yakmaya gücü vardı? Bazen öğretmeninkilerden birini yürütüyordum; mubah olan iki tip hırsızlık vardır: açlar için Yemek, sanatçı için Temel Malzemeler.</span></p>
<p class="calibre3"><span class="font">Elbette ikimiz de birbirimize kuşkuyla yaklaşıyorduk. Hubert herhalde benim aşırı gösterişçi ve teşhircilik seviyesinde boşboğaz olduğumu düşünüyordu; o ise bana dudaklarını büzmüş bir seçkinci gibi görünüyordu.</span></p>
<p class="calibre3"><span class="font">Yine de birbirimizi dinliyorduk ve bazen birlikte bira içiyor ya da bir elmayı paylaşıyorduk. İkimiz de öğrencilerin büyük bölümü tarafından kaçık addedildiğimizin farkındaydık. Her dakikamızı çalışmaya adadığımız için kaçıktık. Hemen hiçbir şey dikkatimizi dağıtamıyordu. Hu-bert aletini akort eden bir kemancının dikkatli tutuk hareketleriyle canlı modele bakarak çiziyordu; bense fırına girecek pizzanın üzerine domatesle peyniri atıveren ahçı yamağı gibi çiziyordum. Yaklaşımlarımız çok farklıydı. Yine</span></p>
<p class="calibre3"><span class="font">de saat başı mola verildiğinde ve model dinlenmeye çekildiğinde sadece ikimiz stüdyoda kalıp çalışmaya devam ediyorduk. Hubert genellikle resmini mükemmelleştirip bir dengeye getiriyordu. Bense kendiminkini büsbütün bozuyordum sıklıkla.</span></p>
<p class="calibre3"><span class="font">Üç gün önce Islington'daki evin kapısını çaldığımda, geniş bir gülümsemeyle geldi ön kapıya. Sol kolunu hoş-geldin, selam dercesine ya da süvari komutanının adamlarına ileri derken yapacağı bir jestle başının üzerine kaldırmıştı. Askerlikten Hubert kadar uzağı az bulunur. Yine de bir komutan o.</span></p>
<p class="calibre3"><span class="font">Yüzü zayıf ve kemikliydi, adeta kazırcasına tıraş edildiğinden tahriş olmuştu. Üzerinde bollaşmış bir fitilli kadife pantolon vardı, kalın siyah deri kemeri gevşemiş, neredeyse ceplerine kadar sarkmıştı.</span></p>
<p class="calibre3"><span class="font">Zamanlaman mükemmel, dedi, su şimdi kaynamıştı. Sonra durup bir yorum yapmamı bekledi.</span></p>
<p class="calibre3"><span class="font">Uzun zaman oldu, dedim.</span></p>
<p class="calibre3"><span class="font">Bu sırada ilk alçak sahanlığa varmıştık.</span></p>
<p class="calibre3"><span class="font">Hangi çaydan istersin: Earl Grey, Darjeeling, Yeşil Çay?</span></p>
<p class="calibre3"><span class="font">Yeşil Çay.</span></p>
<p class="calibre3"><span class="font">En sağlıklısı o, dedi, her gün ondan içiyorum ben.</span></p>
<p class="calibre3"><span class="font">Çalışma odası kilimler, yastıklar, nesneler, ayak destekleri, porselenler, kuru çiçekler, koleksiyonlar, gravürler, kristal sürahiler, resimlerle doluydu. Yeni herhangi bir şeyi, kartpostal boyutlarını aşan herhangi bir şeyi odaya koymayı düşünmek güçtü, hiç yer yoktu. Yer açmak için herhangi bir şeyi dışarı atma ihtimalini de hayal etmek güçtü, çünkü her şey yıllar içinde aynı sevgi ve ihtimamla bulunmuş, seçilmiş, yerleştirilmişti. Yerine yakışmayan ya da tuhaf kaçan tek bir deniz kabuğu, mumluk, saat, tabure yoktu. Şöminenin başındaki Regency koltuğuna oturmamı işaret etti eliyle.</span></p>
<p class="calibre3"><span class="font">Kapının yanında asılı olan soyut suluboyanın kimin resmi olduğunu sordum.</span></p>
<p class="calibre3"><span class="font">Gwen'inkilerden, dedi. Bunu çok severim.</span></p>
<p class="calibre3"><span class="font">Gwen, gravür hocası olan karısı, on iki yıl önce ölmüştü. Çekingen, ufak tefek bir kadındı, spor ayakkabılar giyer, kelebekbilimciye benzerdi. Nerede olursa olsun -hatta savaş zamanı bir Londra otobüsünde bile- elini şöyle bir havaya kaldırsa bir kelebeğin gelip üstüne konacağını düşünürdüm.</span></p>
<p class="calibre3"><span class="font">Hubert kapının yanındaki bir masanın üzerinde duran Derbyshire fincanına gümüş bir çaydanlıktan çay koydu ve bana getirmek için odanın içindeki bir sürü mobilyanın arasından manevralar yaparak geçti. Acaba kafasının içinde evdeki her odanın seyrüsefer haritası var mı diye merak ellim. Giriş katında yemek odasının da aynı şekilde tıklım tıkış olduğu çekmişti dikkatimi.</span></p>
<p class="calibre3"><span class="font">Salatalıklı sandviç yapmıştım, ister miydin? diye sordu.</span></p>
<p class="calibre3"><span class="font">Çok teşekkür ederim.</span></p>
<p class="calibre3"><span class="font">Bir teyzem vardı, dedi, çay davetlerinin iki altın kuralı olduğunu söylerdi. Birincisi mutlaka salatalıklı sandviç ve pandispanya ikram edilmeli, ikincisi konuklar mutlaka altıdan önce kalkmak konusunda ısrarlı davranmalı ve bunu başarmalıdır...</span></p>
<p class="calibre3"><span class="font">Arkamdaki rafta bir sarkaçlı saatin tiktaklarını duydum. Odada en az dört saat bulunuyordu.</span></p>
<p class="calibre3"><span class="font">Sana sanat okulu günlerimize dair bir şey sormak isti-</span></p>
<p class="calibre3"><span class="font">yorum, dedim. Tiyatro Kostümü okuyan, hani bizimle aynı dönemden o kızı hatırlıyor musun? Hep Colette'le dolaşırdı.</span></p>
<p class="calibre3"><span class="font">Colette! dedi Hubert, acaba o ne oldu? Her hafta yeni bir elbise giyip gelirdi, hatırlıyor musun? Çoğu zaman daha iğneleri üstünde olurdu.</span></p>
<p class="calibre3"><span class="font">Guilford Place'teki odasında Colette'le birlikte kalırdı bu kız, dedim. Odaları birinci kattaydı, Coram's Fields'e bakardı. Kısa boylu, kalkık burunlu, büyük gözlü bir kızdı, biraz tombuldu. Hiç konuşkan değildi.</span></p>
<p class="calibre3"><span class="font">Coram's Fields, dedi Hubert, geçen gün bir sergide onların resmini gördüm. Arturo di Stefano diye genç bir ressam yapmış. Çok, çok sıcak bir gün bir havuzun yanında suyla oynayan çocuklar. Çocukluğun -nasıl desem- sonsuzluğuyla dolu!</span></p>
<p class="calibre3"><span class="font">O zamanlar havuz falan yoktu, dedim. Sadece tahtadan çakılmış bir orkestra platformu, bir de sabahları pencereden baktığımızda tepeden bize bakan yüksek ağaçlar.</span></p>
<p class="calibre3"><span class="font">Hatırladığım kadarıyla ben hiç Colette'in oraya gitmedim, dedi Hubert.</span></p>
<p class="calibre3"><span class="font">Ama kimden bahsettiğimi anladın, değil mi?</span></p>
<p class="calibre3"><span class="font">Çerçeveci Joe'yla ilişkisi olan Pauline'den mi bahsediyorsun?</span></p>
<p class="calibre3"><span class="font">Hayır, hayır, koyu renk saçlı, kısa koyu saçlı. Dişleri bembeyazdı. Biraz havalıydı, burnu havada dolaşırdı hep.</span></p>
<p class="calibre3"><span class="font">Hani o adı iki n ile yazılan Jeanne'ı mı diyorsun?</span></p>
<p class="calibre3"><span class="font">Jeanne uzun boyluydu! Bu kısa boylu, topluca, ufak tefek. Hafta sonlarında Newbury falan gibi havalı bir yere eve çıkardı. Newbury miydi acaba? Neyse, atlara çok düşkündü.</span></p>
<p class="calibre3"><span class="font">Adını niye bilmen gerekiyor?</span></p>
<p class="calibre3"><span class="font">Uzun süredir adını hatırlamaya çalışıyorum ama bir türlü gelmiyor aklıma.</span></p>
<p class="calibre3"><span class="font">Priscilla mıydı?</span></p>
<p class="calibre3"><span class="font">Çok yaygın bir isimdi, onun için hatırlayamamam tuhaf.</span></p>
<p class="calibre3"><span class="font">Muhtemelen evlenmiştir, o zamanlar sanat öğrencilerinin çoğu evlenirdi, o zaman da soyadı değişmiştir.</span></p>
<p class="calibre3"><span class="font">Bana sadece ilk adı lazım.</span></p>
<p class="calibre3"><span class="font">izini mi bulmaya çalışıyorsun?</span></p>
<p class="calibre3"><span class="font">Haziran ayında pazartesileri kırdan çilek getirir, bütün sınıfa dağıtırdı.</span></p>
<p class="calibre3"><span class="font">Unutma, ölmüş olabilir.</span></p>
<p class="calibre3"><span class="font">Sorabileceğim çok az insan kaldı artık, onun için sana geldim.</span></p>
<p class="calibre3"><span class="font">Ya, ne yazık ki öyle. Pek kimse kalmadı. işi nasıldı?</span></p>
<p class="calibre3"><span class="font">Donuk. Yine de odadan içeri girer girmez bir üslup duygusu olduğunu anlardın. Parlardı. Hiçbir şey demezdi, parlardı.</span></p>
<p class="calibre3"><span class="font">Üslup bana hep bir dizi yeteneğin mirası gibi gelmiştir. Ne kadar büyük olursa olsun tek bir yetenek üslup duygusuna yol açmaz. ilaçlarımdan birini aldım mı ben? Fazla konuşuyorum.</span></p>
<p class="calibre3"><span class="font">ilaç aldığını görmedim.</span></p>
<p class="calibre3"><span class="font">Keşke kim olduğunu çıkartabilsem. Korkarım bulamayacağım. Çıkmış aklımdan.</span></p>
<p class="calibre3"><span class="font">O günlerde kimse şapka takmazdı, o takardı. Sanki at yarışlarına gidecekmiş gibi şapka takardı! Başının gerisinde hafif yana yatık...</span></p>
<p class="calibre3"><span class="font">Hubert bir şey demedi. Bıraktım düşünsün. Sessizlik</span></p>
<p class="calibre3"><span class="font">sürdü. Hubert hep sessizliğe yatkındı - sanki hayat bir pamuk ipliğiyle bağlıydı da boş konuşma kopartacaktı bu ipliği. Gwen'in ölümünden beri karısıyla birlikte burada kurup sürdürdükleri düzenin hiç değişmemiş olduğunu hissedebiliyordum. Bu odanın </span><span class="font1">hoşlandığı</span><span class="font"> şey hâlâ aynıydı.</span></p>
<p class="calibre3"><span class="font">Hadi yukarı çıkalım, dedi sonunda, sana St. Pauls'u, odamın penceresinden görünen harika St. Pauls manzarasını göstereyim.</span></p>
<p class="calibre3"><span class="font">Yavaş yavaş çıktık merdivenleri. Dimdik duruyordu. İlk sahanlıkta durup şöyle dedi: Bu taraça 1840'lı yıllarda yapılmış, belediyede çalışan memurlar için. Tam Kral George tarzı yoksul evi, görebileceğin gibi. Ama yürümemiş. Bir nesil içinde hepsi pansiyona dönüştürülmüş, her katta bir ya da bir çift kiracı yaşamaya başlamış. Yüz yıl kadar böyle sürmüş. Kırk yıl önce biz geldiğimizde, sokağın öbür tarafındaki evlerde elektrik bile yoktu. Sadece gaz ve parafin lambaları.</span></p>
<p class="calibre3"><span class="font">Tırmandığımız merdivenin yanındaki duvarlara kumaş deseni taslakları ve pahalı görünen, bazıları İran işi gibi duran kumaş örnekleri asılmıştı.</span></p>
<p class="calibre3"><span class="font">Biz satın almadan önce ev kerhane olarak çalışıyormuş, kuzeyden Londra'ya mal getiren kamyon şoförlerine hizmet veriyormuş. Banyoya gel. Şu denizkızlı aynayı görüyor musun? Eski kiracılar alt kattaki banyoda bırakmışlardı çıkarken, Gwen de ille kalsın istedi. Bazen içinde Be-atrice'i görüyorum, derdi Gwen gülerek, bana el sallayan Beatrice'i! Beatrice fahişelerden biriydi, adı oturma odasındaki pervazlardan birine kazınmıştı.</span></p>
<p class="calibre3"><span class="font">Hubert banyo duvarındaki aynayı düzeltirken aynada bir an için yüzünün yansımasını gördüm ve gençliğini ha-</span></p>
<p class="calibre3"><span class="font">tırladım. Belki ayna beneklenip kararmış olduğundan, aynaya yansıyan gözlerindeki ifade daha pırıltılıydı.</span></p>
<p class="calibre3"><span class="font">Taşındığımızda hiç paramız yoktu, bu yüzden kendimize evi yapmanın tıpkı bahçe yapar gibi uzun süreceğini söyledik. Oda oda restore ettik evi, yedi oda var, kat be kat, yıl be yıl.</span></p>
<p class="calibre3"><span class="font">Üst katta Hubert beni yatak odasındaki terasa açılan kapı yüksekliğindeki kanatlı pencereye götürdü.</span></p>
<p class="calibre3"><span class="font">Sardunyalara dikkat et, dedi. Her sabah sulayabilmek için burada tutuyorum onları.</span></p>
<p class="calibre3"><span class="font">Ne kadar keskin bir kokuları var!</span></p>
<p class="calibre3"><span class="font">Kanlı sardunya, dedi, Latincesi: </span><span class="font1">Geranium sanguine-</span><span class="font6">um.</span></p>
<p class="calibre3"><span class="font">Yapraklardan birini kopartıp kokladım. Bana onun saçını hatırlattı.</span></p>
<p class="calibre3"><span class="font">Savaş sırasında sabun bulmak zordu, karaborsadan almazsanız şampuan da yoktu. Bu yüzden yeni yıkanmış saç kendisi gibi kokardı. Sabah yataktan kalkıp saçını yıkayışını hatırlıyorum. Yazdı, hava sıcaktı, camlar açıktı. Emaye bir sürahiyle su koyduğu emaye bir lavaboda yıkamıştı saçlarını. Colette'in dairesinde sıcak su yoktu. Sonra geri gelmişti, üzerinde sadece başına sardığı havlu, yanıma uzanmış ve saçının kurumasını beklemişti.</span></p>
<p class="calibre3"><span class="font">St. Pauls gibisi yok! dedi Hubert. Üstelik rekor sürede inşa edilmiş, sadece otuz beş yıl! Çalışmalar 1666'daki büyük Londra yangınından dokuz sene sonra başlamış, 1710' da tamamlanmış. Christopher Wren hâlâ hayattaymış, başyapıtının açılışını görebilmiş.</span></p>
<p class="calibre3"><span class="font">Neredeyse kelimesi kelimesine Mimarlık Tarihi dersinde ezberlemek zorunda kaldığımız bilgileri tekrarlıyordu.</span></p>
<p class="calibre3"><span class="font">Gidip katedrali çizmemiz de beklenirdi bizden. Nice hava saldırısından hasar almadan kurtulmuş, büyük bir yurtseverlik anıtına dönüşmüştü. Churchill onun önünde konuşurken filme alınmıştı. Mimari detaylarını çizerken arkasındaki göğün üzerine savaşçı Spitfire uçakları kondurmuştum.</span></p>
<p class="calibre3"><span class="font">İlk defasında kararı veren ne o ne ben olmuştuk. Bir akşam dersinden sonra Colette'i ziyarete gitmiştim. Çorba içtik. Üçümüz konuşmaya daldık, vakit geç oldu. Hava saldırısı alarmı verildi. Işıkları söndürüp Coram's Fields'in ağaçlarının üzerinden gözyüzünü tarayan ışıldakları izlemek için pencereleri açtık. Görünüşe göre saldırı pek yakınlarda değildi.</span></p>
<p class="calibre3"><span class="font">Burada kal, diye önerdi Colette. Dışarı çıkmaktan iyidir. Hep birlikte bu yatakta yatabiliriz, dört kişi bile alır.</span></p>
<p class="calibre3"><span class="font">Öyle yaptık. Colette duvar kenarında yattı, o ortada, ben dış tarafta. Üzerimizdekilerden bazılarını çıkardık ama hepsini değil.</span></p>
<p class="calibre3"><span class="font">Uyandığımızda Colette ekmek kızartıyor, fincanlara çay koyuyordu; kızla bense kollarımız bacaklarımız birbirine dolanmış, sarılmış durumdaydık. Bu duruma şaşırmadık, çünkü ikimiz de bundan daha şaşırtıcı bir şeyin farkına varmıştık: gece boyunca birbirimizin cinselliğini yatıştır-mıştık, doyurarak ya da inkâr ederek değil, bugün bile adlandırması zor olan başka bir arzunun peşine düşerek. Klinik tanımların hiçbiri bu arzuyu tarife yetmiyor. Belki de sadece 1943 baharında, Londra'da vuku bulması mümkündü. Birbirimizin kollarında birlikte yola çıkmak, başka bir yere sevkolmak için bir yol bulmuştuk. Vücutlarımızı sanki kızak ya da kaykay inşa ediyormuşçasına birbirine bitiştirmiş, ayarlamıştık. (Ama kaykaylar çıkmamıştı o zamanlar.) Hedefimizin bir önemi yoktu. Her hareket erojen bir bölgeye doğru olacaktı. Önemli olan ardımızda bıraktığımız mesafeydi. Her dil darbesiyle birbirimizi mesafeyle besledik. Tenlerimiz her değdiğinde bir ufuk umudu doğdu.</span></p>
<p class="calibre3"><span class="font">Terastan Hubert'in yatak odasına döndüm ve buranın evin kalanından değişik olduğunu fark ettim. Köşede iki kişilik bir yatak vardı ama Gwen hiç burada uyumamıştı. İğreti bir odaydı burası, sanki son on yıldır Hubert burada kamp yapıyordu. Duvarlar tümüyle bitki ve çiçek resimleriyle kaplanmıştı -çerçevelenmemiş baskılar, çizimler, fotoğraflar, kitaplardan koparılmış sayfalar- ve o kadar sıkışık asılmışlardı ki duvar kâğıdı gibi görünüyorlardı. Çoğu resim çivisiyle asılmıştı, yerlerini sürekli değiştirdiği izlenimine kapıldım. Yatağın altındaki terlikler ve yatakucun-daki ilaçlar bir yana, öğrenci odası gibiydi.</span></p>
<p class="calibre3"><span class="font">İlgilendiğimi fark edip çizimlerden birine işaret etti. belki kendi resimlerinden biriydi: Tuhaf çiçek, değil mi? Deminin doruğundaki minik bir ardıçın göğsü gibi! Kökeni Brezilya. İngilizcede doğumotu deniyor. Latincesi: </span><span class="font9">Aris-tolochia elegans.</span><span class="font"> Bir yerlerde Levi-Strauss bitkilerin Latince adlarıyla ilgili bir şey söylemiş. Latince adın bitkiyi kişiselleştirdiğini söylemiş. Doğumotu, topu topu bir tür adı. </span><span class="font9">Aristolochia elegans</span><span class="font"> ise bir kişi, tek ve biricik. Bahçende bu ottan olsa da kurusa, eğer Latince ismini biliyorsan yasını tutarsın. Oysa doğumotu diye biliyorsan yasını falan tutmazsın.</span></p>
<p class="calibre3"><span class="font">Terasa açılan kanatlı pencerelerin önünde duruyordum. Kapatayım mı? diye sordum.</span></p>
<p class="calibre3"><span class="font">Evet, kapat.</span></p>
<p class="calibre3"><span class="font">Hep pencereler kapalı mı uyuyorsun?</span></p>
<p class="calibre3"><span class="font">Bunu sorman tuhaf, çünkü bu yakınlarda mesele olmaya başladı. Eskiden basitti: bütün gece açık bırakıyordum. Şimdi, tam yatağa girerken, pencereleri açıyorum. Ev o kadar dar ki pencereler kapanır kapanmaz havasız oluyor. Geçen gece ev yeniyken burada yaşamış olan memurları düşündüm. Bizimle kıyaslandığında, hayatlarında çok az alan vardı. Tıklım tıkış bürolar, tıklım tıkış atlı-otobüsler, tıklım tıkış caddeler, tıklım tıkış odalar. Sonra, sabaha karşı, daha tan ağarmadan kalkıp pencerelere gidiyorum ve kapatıyorum ki sabah sokak uyandığında gürültü gelmesin.</span></p>
<p class="calibre3"><span class="font">Geç mi kalkıyorsun?</span></p>
<p class="calibre3"><span class="font">Erken kalkıyorum, çok erken. Sanırım pencereleri kapatmamın sebebi her yeni günün başlangıcında biraz korunmaya ihtiyaç duymam. Epey bir süredir günü karşılayabilmek için sabahları biraz sükûnete ihtiyaç duyuyorum. Her gün yeniden yenilmez olmaya karar vermen gerekiyor.</span></p>
<p class="calibre3"><span class="font">Anlıyorum.</span></p>
<p class="calibre3"><span class="font">Acaba, John. Ben yapayalnız bir adamım. Gel, sana bahçeyi göstereyim.</span></p>
<p class="calibre3"><span class="font">Daha önce hiç böyle bahçe görmemiştim. Hepsi canlılığını koruyan çalılar, çiçekler, makilerle doluydu ama öyle yakın ekilmişlerdi ki bahçeyi bilmeyen birinin aralarından geçecek yol bulması imkânsızdı. Kanala doğru tek bir patika uzanıyordu ve öyle dardı ki ancak yanlamasına yü-rünebilirdi patikadan aşağıya. Ancak yaprakların yoğunluğu bir cengeli değil, kapalı bir kitabı hatırlatıyordu, sayfa sayfa okunması gerekiyordu. Saraypatı, kış yasemini, pon-ponlu hatmiler ve patikanın kenarlarında hanım danteli diye bilinen şerit otları gördüm; bir de dil biçimindeki yaprakları, büyürken aldıkları şekille birbirinin alanını işgal etmiş bir sivrisinek otu vardı. Yapraklardan her biri çevresindeki yaprakların yanında, altında, üstünde, arasında ya da çevresinde ışık alacak, rüzgârla eğilebilecek, doğal yönünü arayabilecek şekilde gelişmişti. İçine girmesi imkânsız hale gelmiş olan bahçenin tümü de bu haldeydi.</span></p>
<p class="calibre3"><span class="font">Biz geldiğimizde burada hiçbir şey yoktu, dedi Hubert. ot bile. Uzun yıllar terasa açılan bütün dairelerin çöplüğü vazifesi görmüştü. Kerhanenin arkasındaki çöplük. Eski küvetler, bir gaz sobası, parçalanmış bebek arabaları, hurda tavşan kafesleri. Şu üzümlerden tatsana.</span></p>
<p class="calibre3"><span class="font">Bahçeyi komşununkinden ayıran tuğla duvarın üzerindeki asmaya doğru çıktı. Her üzüm salkımının üzerine kuşların yemesini engellemek için naylon torba geçirmişti. Uzun elini bu torbalardan birinin içine soktu ve parmaklarıyla birkaç küçük beyaz üzüm koparttı, buğulu bal rengi üzümler, avcuma koydu.</span></p>
<p class="calibre3"><span class="font">Colette'in Guilford Place'teki dairesine bir sonraki gidişimde, geceyi orada geçireceğim baştan belliydi. Colette öteki odadaki bir yatağa yattı. Ben üzerimdekilerin hepsini çıkardım, o işlemeli bol geceliğini giydi. Yine geçen seferki şeyi keşfettik. Bir araya geldiğimizde, yola çıkabiliyorduk. Kemikten kemiğe, kıtadan kıtaya seyahat ettik. Bazen konuşuyorduk. Cümlelerle, güzel sözlerle değil. Beden parçalarının ve yerlerin adlarını söyleyerek. Tibya ve Timbuk-tu, Labya ve Laponya, Kulak deliği ve Bitek arazi. Beden parçalarının isimleri sevgi sözcükleri oldu, ülkelerin isimleri parola. Hayal görmüyorduk. Bedenlerimizin Vasco de Gama'sı olmuştuk sadece. Birbirimizin uykusuyla son derece yakından ilgileniyor, birbirimizi asla unutmuyorduk.</span></p>
<p class="calibre3"><span class="font">Derin derin uyurken nefesi çatlayan dalgalar gibiydi. Beni ta en dibe götürdün, dedi bana bir sabah.</span></p>
<p class="calibre3"><span class="font">Sevgili olmadık, arkadaş bile sayılmazdık, pek az ortak yönümüz vardı. Ben atlarla ilgilenmiyordum, o da özgürlükçü basınla. Sanat okulunda karşılaştığımızda birbirimize söyleyecek söz bulamazdık. Umursamıyorduk bunu. Birbirimize hafif öpücükler verir -omuz ya da enseden, asla dudaktan değil- ve kendi yolumuza devam ederdik, aynı okulda tesadüfen birlikte çalışan yaşlıca bir çift gibi. Hava kararır kararmaz, fırsat bulduğumuz her seferinde buluşup aynı şeyi yapardık: geceyi birbirimizin kollarında geçirir ve böylece yola çıkar, başka bir yere giderdik. Mütemadiyen.</span></p>
<p class="calibre3"><span class="font">Hubert sarı çiçekli bir demet dalı rafya parçalarıyla bir kafese bağlıyordu, elleri hafifçe titriyordu.</span></p>
<p class="calibre3"><span class="font">Hava soğuyor, dedi, gel içeri girelim.</span></p>
<p class="calibre3"><span class="font">Kapıyı arkamızdan kapatıp kilitledi.</span></p>
<p class="calibre3"><span class="font">Burası çalışma odam -önünde sandalye duran büyük bir ahşap tezgâhı gösterdi başıyla- bu hafta bahçeden aldığım tohumları her birinin üzerinde hem yaygın adları hem Latince adları yazılı küçük paketlere koyacağım. Ara ara bitkilerden birinin Latincesine bakmam gerekiyor, hafızam artık eskisi gibi değil, ama neyse ki pek de sık gerekmiyor.</span></p>
<p class="calibre3"><span class="font">Bu paketler ne olacak? diye soruyorum.</span></p>
<p class="calibre3"><span class="font">Yolluyorum. Her sonbahar yapıyorum bunu. Bak şunlara. Siste-aşk. </span><span class="font1">Nigella damascena.</span><span class="font"> İki düzine paket.</span></p>
<p class="calibre3"><span class="font">Yani satıyor musun?</span></p>
<p class="calibre3"><span class="font">Hediye ediyorum.</span></p>
<p class="calibre3"><span class="font">Hepsini mi! Yüzlerce paket var!</span></p>
<p class="calibre3"><span class="font">Kendisine "Canlan" adını veren bir dernek var, ihtiyacı olan kişilere -huzurevlerine, yetimhanelere, bekleme odalarına, mülteci kamplarına- tohum dağıtıyorlar, normalde çiçeksiz kalacak yerlerde çiçek olsun diye. Pek bir şey değişmiyor elbette, bunun farkındayım, ama hiç yoktan iyidir. Üstelik benim için de bahçenin keyfini paylaşmanın bir yolu. Zevk alıyorum.</span></p>
<p class="calibre3"><span class="font">Sabıkalı ereksiyonlarım önceleri dikkatimizi dağıtıyordu ama sonra onları adlandırdı -onlara Londra diyelim! dedi- böylece yerlerini buldular ve onun terinin ıslak maya kokusundan, yuvarlak dizlerinden, makatındaki kıvırcık siyah tüylerden daha acil olmaktan çıktılar. Battaniyenin altındaki her şey bizi başka bir yere götürdü. Ve o yerde, hayatın boyutlarını keşfettik. Gün ışığında hayat genellikle küçük görünüyordu. Mesela Antikite sınıfında Roma heykellerinin alçı kalıplarını çıkartırken hayat çok küçük görünüyordu. Battaniyenin altında kız tabanlarıma ayak parmaklarıyla dokunuyor ve "Şam" diye göğüs geçiriyordu. Ben dişlerimle onun saçlarını tarıyor ve "Kafaderisi" diye tıslıyordum dişlerimin arasından. Derken bunlar ve buna benzer diğer hareketlerimiz giderek uzayıp yavaşlar ve tek bir uykuya birlikte teslim olurken, bedenlerimiz birbirlerine sundukları akla hayale sığmaz mesafeleri fark ediyordu ve yola çıkıyorduk. Sabahları hiçbir şey demiyorduk. Cümle kuramıyorduk. Ya o gidip saçlarını yıkardı, ya da ben yatağın ayak ucundaki pencereye gidip Coram's Fields'e bakardım, o da bana pantolonumu atardı.</span></p>
<p class="calibre3"><span class="font">Esas derdim, dedi Hubert, şuradaki çekmecelerin içinde.</span></p>
<p class="calibre3"><span class="font">Bize doğru sessizce açılan metal bir çekmeceyi çekti.</span></p>
<p class="calibre3"><span class="font">Çift emperyal boyda, mimari planları saklamak üzere yapılmış. Çekmece küçük soyut eskizler ve suluboya resimlerle doluydu, sanki belli mekânlardan türetilmiş gibiydiler. Belki mikroskobik, belki galaktik mekânlardan. Yollar. Yerellikler. Açılımlar. Engeller. Hepsi de ıslak boya ve gezgin çizgilerle çizilmiş. Hubert çekmeceyi hafifçe itti, çekmece rayına oturarak kapandı. Bir çekmece daha açtı -bir düzine kadar çekmece vardı- bu kez içinden resimler çıktı. Sert kurşun kalemle, bulutlarda ya da akarsuda görülen hızlı uçucu hareketlerle çizilmiş ayrıntılı resimler.</span></p>
<p class="calibre3"><span class="font">Ne yapacağım bunları?</span></p>
<p class="calibre3"><span class="font">Gwen'in işleri mi?</span></p>
<p class="calibre3"><span class="font">Başıyla onaylıyor.</span></p>
<p class="calibre3"><span class="font">Burada bırakırsam, ben öldükten sonra atılır. Eğer ayıklayıp bence en iyi olanlarını    saklarsam,    kalanları    ne yapacağım? Yakacak mıyım? Sanat    okuluna    ya    da    kütüpha</span></p>
<p class="calibre3"><span class="font">neye mi vereceğim? İlgilenmezler ki. Hayattayken Gwen hiç adını duyurmaya çalışmadı. Sadece tutkuyla çizmeye, kendi deyişiyle "yakalamaya" bağlıydı, o kadar. Hemen her gün çizerdi. Kendisi de epeyce attı. Bu çekmecedekiler saklamak istedikleri.</span></p>
<p class="calibre3"><span class="font">Üçüncü bir çekmece açtı, biraz kararsız kaldı, sonra hafifçe titreyen eliyle bir guvaş seçip havaya kaldırdı.</span></p>
<p class="calibre3"><span class="font">Güzel, dedim.</span></p>
<p class="calibre3"><span class="font">Ne yapacağım? Sürekli erteleyip duruyorum. Eğer bir şey yapmazsam hepsi atılacak sonunda.</span></p>
<p class="calibre3"><span class="font">Zarflara koymalısın, dedim.</span></p>
<p class="calibre3"><span class="font">Zarflara mı?</span></p>
<p class="calibre3"><span class="font">Evet. Onları bir düzene sok. İstediğin gibi düzenle. Yıla göre, renge göre, tercihe göre, boyutlarına göre, havalarına</span></p>
<p class="calibre3"><span class="font">göre... Her bir zarfın üzerine Gwen'in adını ve hangi kategori olduğunu yaz. Biraz uzun sürecek. Tek bir resim bile yanlış zarfa girmemeli. Resimleri zarflara sırasıyla yerleştir; her resmin arkasına çok hafifçe sıra numarasını yaz.</span></p>
<p class="calibre3"><span class="font">Neye göre sıralayacağım?</span></p>
<p class="calibre3"><span class="font">Bilmiyorum. Kendin bulursun nasılsa. Bazı resimlerin daha önce gelmesi gerekir, her zaman da en son gelecek bir resim vardır, öyle değil mi? Sıra oluşur, merak etme.</span></p>
<p class="calibre3"><span class="font">Ne olacak böyle zarflara koyunca?</span></p>
<p class="calibre3"><span class="font">Kimbilir? Her halükârda daha iyi durumda olacaklar.</span></p>
<p class="calibre3"><span class="font">Çizimler mi?</span></p>
<p class="calibre3"><span class="font">Evet. Daha iyi durumda olacaklar.</span></p>
<p class="calibre3"><span class="font">Yukarıdaki oturma odasındaki saatler çalmaya başladı.</span></p>
<p class="calibre3"><span class="font">Gitmem lazım, dedim.</span></p>
<p class="calibre3"><span class="font">Beni ön kapıya kadar geçirdi. Kapıyı açtıktan sonra dönüp sorarcasına bana baktı.</span></p>
<p class="calibre3"><span class="font">Audrey değil miydi adı?</span></p>
<p class="calibre3"><span class="font">Audrey! Audrey'di ya!</span></p>
<p class="calibre3"><span class="font">Küçük komik bir şeydi, dedi Hubert. Sanırım birkaç sömestr sonra ayrıldı, bu yüzden gelmedi hemen aklıma. Uzun kalmadı bizimle birlikte. Doğru, şapka takardı.</span></p>
<p class="calibre3"><span class="font">Dalgın dalgın gülümsedi, sevindiğimi anlamıştı. Vedalaştık.</span></p>
<p class="calibre3"><span class="font">Audrey ile paylaştığımız adsız arzu, başladığı kadar anlaşılmaz bir şekilde bitti: Anlaşılmaz, çünkü ikimiz de bir açıklama bulmaya çalışmamıştık. Son yattığımızda (adını unutmuş olsam da aylardan haziran olduğunu ve gün boyu sandalet giymekten ayaklarının tozlandığını gayet net hatırlıyorum) yatağa önce o girdi; ben de içeri biraz hava girsin diye pencereyi açmak üzere karartma perdesinin ahşap</span></p>
<p class="calibre3"><span class="font">çerçevesini sökmek için pervaza tırmandım. Dışarıda ay ışığı vardı, Coram's Fields'in etrafındaki ağaçlar açıkça seçiliyordu. Her bir ayrıntıyı içinde beklenti de barındıran bir hazla içime çektim, beklentimin nedeni birkaç dakika içinde gecenin yolculuğuna koyulmadan önce ikimizin de birbirimizin gövdesinin her ayrıntısına dokunacak olmamızdı.</span></p>
<p class="calibre3"><span class="font">Yatakta yanına süzüldüm, tek kelime etmeden arkasını döndü. Yatakta arkanı dönmenin yüzlerce yolu vardır. Çoğu davet edicidir, bazılarıyla ruhsuz. Bir de yanılgıya pay bırakmayacak şekilde refüze etmeyi ifade eden bir sırt dönme vardır. Sırt kemikleri zırh gibiydi.</span></p>
<p class="calibre3"><span class="font">Uykuya dalamayacak kadar özlemiyle dolmuştum, o ise, sanırım, uyuyormuş gibi yapıyordu. Onunla tartışabilir ya da ensesinden öpmeye başlayabilirdim, ama bizim tarzımız böyle değildi. Yavaş yavaş şaşkınlığım geçti ve kendimi müteşekkir hissettim. Ben de sırtımı döndüm ve bozuk yaylı yatakta tüm olup bitenler için şükran duyarak yattım. O esnada bir bomba düştü. Yakınımıza düşmüştü, Fields'in öteki tarafında camların sarsıldığını, uzaktan bağrışmalar geldiğini duyuyorduk. İkimiz de konuşmadık. Sırtı gevşedi. Eli elimi aradı, ikimiz de şükran dolu yattık öylece.</span></p>
<p class="calibre3"><span class="font">Ertesi sabah giderken kahve fincanından kafasını kaldırmadı bile. Birkaç dakika önce, yapması gerekenin bu olduğuna ve geleceğimizin tamamen buna bağlı olduğuna karar vermişçesine dikmişti gözlerini fincanın içine.</span></p>
<p class="calibre3"><span class="font">Hubert kapının eşiğinde duruyor; sol kolunu başının üzerine kaldırmış, birliklere dağılma emri veriyordu. Yüzü kırılgan ve yenilmezdi. Hava kararıyordu.</span></p>
<p class="calibre3"><span class="font">Zarflarla ilgili önerini dinleyeceğim, diye seslendi arkamdan.</span></p>
<p class="calibre3"><span class="font">Tek başıma taraçalı evlerin önünden yolun aşağısına doğru yürüdüm.</span></p>
<p class="calibre3"><span class="font">Uykunda bana pek çok ad taktın, dedi Audrey koluma girerken, en sevdiğim Dakar'dı.</span></p>
<p class="calibre3"><span class="font">Dakar! diye tekrarladım, Yukarı Cadde'ye doğru dönerken. Başını omzuma yaslayış şeklinden öldüğünü anladım.</span></p>
<p class="calibre3"><span class="font">İlk Kar ile kafiye yapıyor derdin, dedi.</span></p>
</body>
</html>
