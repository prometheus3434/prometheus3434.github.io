<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-3" xml:lang="tr-TR"><st c="0">-II-</st></p>
			<p><span xml:lang="tr-TR"><st c="5">“Zaman nehrinin akışında, kimi insan geç,</st></span></p>
			<p><span xml:lang="tr-TR"><st c="47">kimi insan erken, kimi de tam zamanında</st></span></p>
			<p><span xml:lang="tr-TR"><st c="87">kopar, gelir. </st><st c="102">Arif randevuya erken gelmişti,</st></span></p>
			<p><span xml:lang="tr-TR"><st c="132">acele etmişti.”</st></span></p>
			<p><span xml:lang="tr-TR"><st c="148">– Abidin Dino</st></span><span xml:lang="tr-TR"><a id="footnote-250-2-backlink" href="#footnote-250-2"><st c="162">2</st></a></span><span xml:lang="tr-TR"></span></p>
			<p><span><st c="164">Evde sanatla uğraşmak kaçınılmaz bir kader gibiydi Abidin için. </st><st c="228">Gözlerinin önünde hemen hemen tüm hane halkı sanatın bir ucundan tutmuş haldeyken başka türlüsü mümkün mü? </st><st c="335">Özellikle Arif ağabeyi, Abidin için bir fener vazifesi görüyordu. </st><st c="401">Yetenekli, entelektüel, çok yönlü bir rol model... </st><st c="452">Uzun boylu, beyaz tenli ve iri bir adamdı Arif. </st><st c="500">Mesleğini sorsanız hangisini saymalı? </st><st c="538">Ressam, heykeltıraş, şair, boksör, oyuncu, aşçı, sanat eleştirmeni...</st></span></p>
			<p><span><st c="607">Bir Rönesans insanı gibi birçok alanda merakını beslemek için araştırmaktan geri durmayan biriydi. </st><st c="707">Cenevre Üniversitesi Siyasal Bilgiler Bölümü’nde okuduğu dönem merak saldığı antropoloji onun Profesör Pittard’ın insan kafataslarını sınıflandırmakla ilgili çalışmasına katılmasını sağladı ve İsviçre’deki Türk nüfusun kafatası ölçümlerini çıkarma görevini üstlendi.</st></span></p>
			<p><span><st c="973">Ailesi ve yakın çevresi dahil ulaşabildiği her Türk’ün ölçümlerini çıkarttı. </st><st c="1051">Buna Cenevre’deki öğrenci cemiyetindekiler de dahildi. </st><st c="1106">Sınıflandırma ikiye ayrılıyordu ve araştırma sonuçları Türkleri, görece makbul kabul edilen brakisefal gruba dahil ediyordu. </st><st c="1231">Cemiyetten arkadaşı Saracoğlu Şükrü –Türkiye Cumhuriyeti başbakanlığı yapacaktı ileride– araştırmanın sonuçlarını çok ilgi çekici buldu. </st><st c="1368">Öyle ki ilerleyen yıllarda bu araştırmanın sonuçlarından Atatürk’e bahsedecek ve Türk ırkının Avrupa’da konumlandırılması çabalarına sağlam bir katkı sağlanacaktı.</st></span></p>
			<p><span><st c="1531">Arif, küçük kardeşi Abidin’in eğitimi ve gelişmesiyle de yakından ilgiydi. </st><st c="1607">Abidin ağabeyinin ona olan ilgisini bir bakıma pedagojik bir merakın sonucu olarak tanımlıyor. </st><st c="1702">Ağabeyinin arkadaş çevresi de cabası. </st><st c="1740">Sonradan belleklerimizde yer edecek bir sürü isim daha çocuk yaşta Abidin’in hayatına temas etmişti. </st><st c="1841">Cemal Reşit Rey’den piyano eşliğinde en harika operetleri dinlemiş, Cevat Şakir’in sohbetlerine kulak misafiri olmuş, Nurullah Ataç ile şiirin tadını almıştı. </st><st c="2000">İleriki yıllarda çizimini de, yazı yazma biçimini de büyük ölçüde Arif ağabeyinden aldığı ilham, cesaret ve yöntemlerle inşa edecekti.</st></span></p>
			<p><span></span></p>
			<p><span></span></p>
			<p><span><st c="2134">Refah günlerinin sonu gelince...</st></span><span></span></p>
			<p><span><st c="2167">Birinci Dünya Savaşı sona erip de Avrupa ülkeleri arasında barış antlaşmaları imzalanınca kıtada işler durulur. </st><st c="2280">Savaş sırasında tarafsız kaldığı için bir vaha olarak görülen İsviçre’ye taşınan aile, artık yeniden gerçekten yaşamak istedikleri ülkeye ve kente gitmekte özgür kalır.</st></span></p>
			<p><span><st c="2448">Cenevre’yi her zaman bir miktar taşra gören Rasih Bey, böylece bir kez daha ailesiyle birlikte Paris’e taşınır. </st><st c="2561">Abidin ve ailesi Paris’in en şık ve pahalı mahallelerinden biri olan, 16. </st><st c="2635">Bölge’deki Auteuil’e yerleşirler. </st><st c="2669">Özellikle seçilmiş yeni adresleri hane halkına birçok açıdan uygun görünüyordu. </st><st c="2749">Paşa soyuna yakışır bir semtte, ormanlık alanın yakınında bir sayfiye havasına sahip, üstelik de Rasih Bey’in vazgeçilmez at yarışı merakına uygun olarak şehrin en büyük hipodromlarına iki adımlık mesafedeydi. </st><st c="2959">Abidin burada kaldıkları üç senede Fransızcasını iyice geliştirir.</st></span></p>
			<p><span><st c="3025">Ancak bu büyülü uluslararası lüks yaşam büyük bir tehdit altındadır. </st><st c="3095">Türkiye Kurtuluş Savaşı’nı zaferle sonlandırmış, 1923’te Cumhuriyet’i kurmuş, yepyeni bir devlet olarak yoluna devam etmektedir. </st><st c="3224">Bununla birlikte yıllardır süren savaşların yaraları sarılmaya çalışılmakta, bir yandan da radikal Batılılaşma adımları atılmakta, ülkenin görüntüsü, imajı, yönetim biçimi ciddi değişikliklere uğramaktadır. </st><st c="3431">Fakat Türkiye’de bu gelişmeler olurken, Türklerin savaştığı Yunanistan’da da Türklere karşı adımlar atılmaktadır. </st><st c="3545">İşte bu adımlardan birisi Abidin ve ailesi için yeni fakat sancılı bir dönemin nedeni olacaktır.</st></span></p>
			<p><span><st c="3641">Türk-Yunan savaşının ilerleyen yıllarında ailenin topraklarının önemli bir kısmına el konulmuştu. </st><st c="3740">Kurtuluş Savaşı döneminde Yunan hükümeti Rumeli’deki otlakıyelerden gelen para akışını engellemiş, savaş sonrasında da Yanya Eyaleti’nin tamamı Yunanlılarda kalmıştı. </st><st c="3907">Avrupa’daki gelir kaynakları iyice suyunu çekince, dünyanın en pahalı kentlerinden birisi olan Paris’teki bu lüks yaşam daha fazla karşılanamaz hale gelmiş, aile çok sevdikleri Paris’ten ikinci kez ayrılmak zorunda kalmıştır. </st><st c="4133">Aileyi ilk ayrılıkta Birinci Dünya Savaşı zorlarken, ikinci ayrılığın nedeni maddi olanakların daralmasıdır.</st></span><span></span></p>
			<p><span></span></p>
			<p><span><st c="4241">Biraz da seküler Batılı yaşam tarzını sevdikleri için Avrupa’ya taşınmış olan aile, Türkiye’nin yeni dönemde seküler ve Batılı bir yaşam biçimini amaçlamasıyla, İstanbul’u yaşamak için yeniden birinci tercih olarak görmeye başlar. </st><st c="4473">Paris’ten İstanbul’a taşınmadan önce ara durak olarak bir dönem Yunanistan’ın Korfu Adası’nda kalırlar ancak bu mekân değişikliğinde amaç kendilerine yeni bir yaşam alanı açmak değil, şimdi Yunanistan sınırları içerisinde kalan otlak alanları yeniden ailenin mülkiyetine geçirebilmek için verilmesi gereken bürokratik mücadeleyi sürdürebilmektir. </st><st c="4820">Ancak Rasih Bey son bir umut paşa babasından kalma topraklar için çırpınsa da işler istenildiği gibi gitmez.</st></span></p>
			<p><span><st c="4928">Abidin ve ailesi için artık uluslararası zenginliğin sonu gelmiş, elde avuçtaki varlık son demlerine ulaşmış, gelir akışı durmuştur. </st><st c="5062">Bundan sonrası tüm aile için bambaşka bir şekilde seyredecekti.</st></span></p>
			<p><span><st c="5125">Takvimler 1926’yı gösterdiğinde on üç yıllık bir aranın ardından İstanbul’a dönen Abidin ve ailesi, Abidin’in ablası Leyla’nın eşi ve tek çocukları olan Rasih Nuri İleri ile oturdukları Yeniköy’deki yalıya yerleşirler. </st><st c="5345">Artık ailenin kendi parasıyla karşılayabileceği bir evde oturma dönemi sona ermişti. </st><st c="5430">Ailenin bağımsız bir birim olarak barınabileceği bir ev olanağından uzak kalması, aileyi bir arada tutmayı da olanaksız kılmıştı. </st><st c="5560">Ali Ekrem ve Arif şanslarını Avrupa’da denemek için Atina’da kalırlar. </st><st c="5631">Abidin hâlâ bir yalıda ve İstanbul gibi büyük bir kentte yaşamaktadır ancak bu lüks yaşam artık yalnızca ilk bakışta öyle görünür. </st><st c="5762">Burası eniştesinin evidir ve Abidin burada evin sahiplerinden birisi değil, sığınmacılarından birisidir.</st></span></p>
			<p><span><st c="5866">O sıralar on üç yaşlarında, Fransızcayı Türkçeden çok daha iyi konuşan bir çocuk için, içine girdiği bu yeni ortam Abidin’i hem zorlamış hem de keşif merakını kamçılamış olmalı. </st><st c="6045">Babası elde kalan tek toprak olan Anadolu’daki otlakıyelerin başında durmak için aileyi bırakıp Adana’ya gider.</st></span></p>
			<p><span><st c="6156">Koca Osmanlı’nın muhasebatını yapabiliyorken iş kendi kesesi olunca çok da başarı sağlayamayan Rasih Bey, şehir oteline yerleşip sefahat ve kumar merakından başını alıp da topraklara sahip çıkmayı başaramaz. </st><st c="6365">Çok geçmeden zatürreeye yakalanıp hayatını kaybeder. </st><st c="6418">Abidin için rahat çocukluk yılları yavaş yavaş sona ermektedir. </st><st c="6482">Babasından sonra işleri devralan Ahmet ağabeyi de gelir yönetimi konusunda babasını aratmaz. </st><st c="6575">İçine düştüğü kumar ve sefahat düşkünlüğü aileyi iyiden iyiye zor duruma sokar.</st></span></p>
			<p><span><st c="6654">Abidin’in son okul macerası da bu döneme denk gelir. </st><st c="6708">Robert Kolej’e yazdırılan Abidin, burada ancak iki buçuk dönem devam edebilir. </st><st c="6787">Kolejin ona tek katkısı, yabancı dilleri arasına İngilizceyi eklemiş olması gibi görünüyor. </st><st c="6879">Babasının aksine matematikle her daim kavgalı oluşu da tahsilinde pek yardımcı olmaz. </st><st c="6965">Derslerden çok çizim yapmakla ilgilidir. </st><st c="7006">Yeteneği daha o vakitler kendini belli eder.</st></span></p>
			<p><span><st c="7050">O dönemde sahneye konan </st></span><span><st c="7075">Deli Fermanlı Hazretleri</st></span><span><st c="7099"> isimli bir piyesin davetiyelerini hazırlar. </st><st c="7144">Yaptığı karikatürlerden birkaçı İstanbul basınında yer bulmayı başarır. </st><st c="7216">Ressamın ayak sesleri ehil kulaklarda ufak ufak yankılanmaya başlamıştır. </st><st c="7290">Ne tuhaftır ki derecelerle taçlandırılmış, çerçevelenip başköşelere asılan diplomalara sahip nicesinden çok daha derin bir entelektüel bilgi ve birikimi olan Abidin Dino’nun tahsil hayatına dair tek bir diploması dahi bulunmamaktadır.</st></span></p>
			<p><span><st c="7524">Leyla ablasının oturduğu yalıya komşu bir hanede yaşayan, Mevlevi tarikatından bir hat ustasıyla tanışması, zaten ilgi duyduğu hat sanatını birinci elden gözlemlemesine olanak sağlar. </st><st c="7709">Hattat Nuri Hoca’nın bir elinde kamış kalemi, diğer elinde kâğıdı dans ettirirken mürekkebin adeta canlanıp vücut buluşu, genç sanatkârı büyüler. </st><st c="7855">O dönem çizdiği, birbirine dolanmış el resimlerinde hat sanatına olan hayranlığı görmek mümkün. </st><st c="7951">Hatta kullandığı imzada bile. </st><st c="7981">Yalıdaki odasında derin bir konsantrasyon halinde, saatlerce el ve parmak figürleri çizer. </st><st c="8072">“Bir süre sonra çizdiğim parmaklar kontrolü kendi ellerine alıp benim yerime çizmeye başlıyor gibiydi” diyerek tarif ettiği anlar, sanatçı Abidin’in çizerken nasıl bir veci</st></span><span><st c="8244">t</st></span><span><st c="8246"> hali yaşadığını anlamamıza yardımcı oluyor.</st></span></p>
			<p><span></span></p>
			<p><st c="8290">“Boğaz’da oturanlar azgın fırtınalara nasıl da alışkındırlar, aldırış etmezler bile bu kış kıyametlere. </st><st c="8395">Ben de bunlardan biriydim kuşkusuz, ne var ki böylesi gecelerde geç, ama çok geç saatlere kadar –yani sabaha dek– durmadan resim çizmeyi âdet edinmiştim. </st><st c="8549">Öylesine bir hızla ki, çok geçmeden bir baş dönmesi (buna sarhoşluk da denebilir), benliğimi sarıveriyordu. </st><st c="8657">Kalemimin ucuna gelen uzun, ürkütücü elleri olan acayip yaratıklardı. </st><st c="8727">Evet, uzun, ölçüsüz uzunlukta eller.</st></p>
			<p><span><st c="8763">O gecelerin birinde, ne oldu, nasıl olduysa, artık elime hâkim olamadığımı fark ettim. </st><st c="8851">O andan başlayarak ortaya çıkan resimler –bunlara resim denebilirse– irademin dışında oluşuyor, beni başkasının elinde uysal bir kalem haline sokuyordu. </st><st c="9004">Ürkütücüydü bu duygu ve ürküntüyle beraber bir çeşit sevinç başlangıcı duyuyordum; ne ki kâğıt üstünde parmaklar anatomik mantıktan kopup (resimleşmekten başka kaygı duymaksızın) özgürce istif oluveriyorlardı kendi kendilerine. </st><st c="9232">Özerklik. </st><st c="9242">Parmaklar kendi başlarına buyruktu, artık diledikleri gibi sarmaş dolaş, boş kâğıdın üstünde tuğra misali kıvrılıp duruyordu.”</st></span><span><a id="footnote-250-3-backlink" href="#footnote-250-3"><st c="9368">3</st></a></span><span></span></p>
			<p><span></span></p>
			<p><span><st c="9370">Okulu yarım bırakmasında yakalandığı, o sıralar tüm dünyayı kırıp geçiren İspanyol gribinin de etkili olduğu söylenebilir. </st><st c="9493">Abidin o dönemde yurda dönen Arif ağabeyinden, hayatımı kurtaran adam olarak bahseder. </st><st c="9580">Bir türlü düşmeyen ateşi için doktorların tavsiye ettiği buz banyosuna onu zorla sokan ağabeyidir.</st></span><span></span></p>
			<p><span><st c="9678">Abidin 1930 Kasım’ında anne kokusuna da hasret kalacaktır. </st><st c="9738">Henüz on yedi yaşında, öksüz ve yetim kalmış, içinde büyüdüğü o korunaklı fanus kırılmış, paşa torunu Abidin gitmiş, yerine ekmeğini taştan çıkarmak zorunda kalan emekçi Abidin gelmiştir.</st></span></p>
			<div>
				<div>
					<p xml:lang="tr-TR"><a id="footnote-250-2" href="#footnote-250-2-backlink"><st c="9925">2</st></a><span><st c="9927"> Abidin Dino, </st></span><span><st c="9941">Gören Göz İçin Fikret Mualla</st></span><span><st c="9969">, Kırmızı Kedi Yayınevi, İstanbul 2018, s. </st><st c="10012">31</st></span></p>
				</div>
				<div>
					<p xml:lang="tr-TR"><a id="footnote-250-3" href="#footnote-250-3-backlink"><st c="10014">3</st></a><span><st c="10016"> Zeynep Avcı, </st></span><span><st c="10030">A’dan Z’ye Abidin Dino</st></span><span><st c="10052">, Yapı Kredi Yayınları, İstanbul 2007, s. </st><st c="10094">106-108</st></span></p>
				</div>
			</div>
		</div>
	<div id="charCountTotal" value="10101"></div></body>
</html>
