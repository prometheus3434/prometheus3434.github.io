<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="en-GB">
		<div>
			<p xml:lang="tr-TR"></p>
			<p id="toc_marker-5" xml:lang="tr-TR"><st c="0">-IV-</st></p>
			<p><span xml:lang="tr-TR"><st c="5">“Sen mutluluğun resmini yapabilir misin Abidin?</st></span></p>
			<p><span xml:lang="tr-TR"><st c="53">İşin kolayına kaçmadan ama...”</st></span></p>
			<p><span xml:lang="tr-TR"><st c="84">– Nâzım Hikmet</st></span></p>
			<p><span><st c="99">Abidin Dino’nun daha ilk gençlik yıllarında tanıyıp ömrü boyunca hayranlık duyduğu şair 1902’de Selanik’te dünyaya gözlerini açtı. </st><st c="231">Tıpkı Abidin gibi o da ismini paşa dedesinden almış, imparatorluğun imtiyazlı ailelerinden birinde yetişmişti. </st><st c="342">Bahriye mektebini bitirip stajyer subay olarak göreve başladıysa da, askeriyeden atılması fazla uzun sürmedi. </st><st c="452">Sebep aşırıya kaçan hal ve hareketleri olarak gösterilmişti. </st><st c="513">Bir süre öğretmenlik yaptıktan sonra, Rusya’nın dağılmasıyla yükselen yeni sosyalizmi solumak için 1921’de SSCB’nin yolunu tuttu. </st><st c="643">Bu yıllar bir bakıma, Abidin’in takip edeceği ayak izlerini bırakıyordu denebilir.</st></span></p>
			<p><span><st c="725">Nâzım 1929’da İstanbul’a döndüğünde Abidin henüz on altı yaşındaydı. </st><st c="795">Döner dönmez Babıâli’nin çarklarında yerini alır. </st><st c="845">Osmanlı’nın ardından kurulan yeni devletin politikasının kapitalizmden yana kayacağını sezen ve asıl kurtuluşu sosyalizmde gören Nâzım, halkı uyandırmak, sömürüye karşı bilinçlendirmek için yazdı da yazdı. </st><st c="1051">Yazdıkları defalarca dava konusu oldu. </st><st c="1090">Tutuklanıp serbest kalmak adeta hayat pratiğine dönüşmüştü. </st><st c="1150">Ta ki 1938’de askeri isyana teşvik suçlamasıyla hapse atılana dek... </st><st c="1219">Bundan sonraki on iki yılı parmaklıklar ardında, ama üretmeyi bir an olsun bırakmadan geçirdi.</st></span></p>
			<p><span><st c="1313">Nâzım’ın dehası, muhalif duruşu adeta büyüler Abidin’i. </st><st c="1370">Kendisinin resim sanatında elzem gördüğü yenilikçi yaklaşımı, Nâzım şiir için yapıyordu. </st><st c="1459">Osmanlı’nın geleneksel aruz veznini yerle bir ediyor, serbest dize biçimiyle şiire yeni ufuklar açıyordu. </st><st c="1565">Ona göre Türk resmi de artık yüzünü çağdaş akımlara dönmeli, içine sıkıştığı kısırdöngüden çıkmalıydı. </st><st c="1668">Henüz siyasi açıdan fikirleri olgunlaşmamış da olsa, içinde yavaştan filizlenmeye başlayan muhalif damar Nâzım ile sohbetlerinden epeyce beslenmiş olmalı. </st></span><span><st c="1823">Nâzım Üstüne</st></span><span><st c="1835"> adlı kitabında şair için o döneme dair bakışını dile getirirken şu ifadeleri kullanmış:</st></span></p>
			<p><span></span></p>
			<p><span><st c="1923">“1930’lu yılların Türkiye’sindeki edebiyat dünyasının durgunluğu ve ödlekliği içinde, Nâzım Hikmet’in ortaya çıkışı biz Türkler için bir mucize oldu.</st></span><span></span></p>
			<p><span><st c="2073">İriyarı, inatçı çocuklara özgü mavi gözleri, sağlam duruşuyla, sarı saçlarının üzerine yan oturttuğu eski kasketiyle, omzuna attığı buruşuk ceketiyle Nâzım Hikmet kenti arşınlıyor, dinlemek isteyenlere şiirlerini okuyor, hayranlarından ve sivil polisten oluşan bir orduyu peşinden sürüklüyordu.”</st></span><span><a id="footnote-250-6-backlink" href="#footnote-250-6"><st c="2369">6</st></a></span><span></span></p>
			<p><span></span></p>
			<p><span><st c="2371">Babıâli’nin sokaklarında günlük ekmeğini çıkarmak için koşturan ikilinin yollarının kesişmesi elbette kaçınılmazdı. </st><st c="2487">Nâzım da genç Abidin’in çizgilerindeki yenilikçi yaklaşımı görmüş ve takdir etmiş ki ilerleyen yıllar içinde yayımladığı </st></span><span><st c="2608">Sesini Kaybeden Şehir</st></span><span><st c="2629">, </st></span><span><st c="2631">Bir Ölü Evi</st></span><span><st c="2642"> ve </st></span><span><st c="2646">Kuvayı Milliye Destanı</st></span><span><st c="2668"> isimli kitaplarının desenleri Abidin Dino imzasını taşıyacaktı.</st></span></p>
			<p><span><st c="2732">Abidin’in idolü diyebileceğimiz şair için kurduğu şairane bir cümleyi de paylaşmadan geçmek olmazdı:</st></span></p>
			<p></p>
			<p><span><st c="2833">“İstanbul’un bir ucundan ötekine öyle hızlı koşardı ki, gözlerinin mavisiyle saçlarının sarısı, iki renkli uzun bir iz gibi kalırdı ardında.”</st></span><span><a id="footnote-250-7-backlink" href="#footnote-250-7"><st c="2975">7</st></a></span><span></span></p>
			<p><span></span></p>
			<p><span><st c="2977">Nâzım Hikmet’in Abidin Dino’nun resimlerine olan hayranlığını anlamak içinse şiirlerine bakmak yeterli:</st></span></p>
			<p><span></span></p>
			<p><st c="3080">“Yüz elliye altmışın meydanlığında</st></p>
			<p><st c="3115">Suda balıkları nasıl görüp, suda balıkları nasıl avlayabilirsem</st></p>
			<p><st c="3179">Öyle görüp öyle avlayabilirim kıvıl kıvıl akan vakitleri tuvalinde Abidin’in...”</st></p>
			<p><span></span></p>
			<p><span><st c="3260">Nâzım’ın eşi Vera için yazdığı “Saman Sarısı” İsimli uzun şiirinin bir bölümünde Abidin’e çağrı niteliğindeki dizeleri, ressamın sonraki yıllarında her daim kovalayıp asla ulaşamayacağını bildiği bir menzil niteliğini taşır.</st></span></p>
			<p><span></span></p>
			<p><span><st c="3485">“Sen mutluluğun resmini yapabilir misin Abidin? </st><st c="3534">Kolaya kaçmadan ama...”</st></span><span></span></p>
			<p><span></span></p>
			<p><span><st c="3557">Bu tatlı meydan okumaya karşılık Abidin kendi dizeleriyle karşılık verecektir ünlü şair dostuna:</st></span></p>
			<p><span></span></p>
			<p><st c="3654">“Kokusu buram buram tüten</st></p>
			<p><st c="3680">Limanda simit satan çocuklar</st></p>
			<p><st c="3709">Martıların telaşı bambaşka</st></p>
			<p><st c="3736">İşçiler gözler yolunu</st></p>
			<p><st c="3758">İnebilseydin o vapurdan</st></p>
			<p><st c="3782">Ayağında Varna’nın tozu</st></p>
			<p><st c="3806">Yüreğinde ince bir sızı.</st></p>
			<p><st c="3831">Mavi gözlerinde yanıp tutuşan</st></p>
			<p><st c="3861">Hasretle kucaklayabilseydim</st></p>
			<p><st c="3889">Seninle, bir daha</st></p>
			<p><st c="3907">Davullar çalsa, zurnalar söyleseydi</st></p>
			<p><st c="3943">Bağrımıza bassaydık seni Nâzım</st></p>
			<p><st c="3974">Yapardım mutluluğun resmini.</st></p>
			<p><span></span></p>
			<p><st c="4003">Başında delikanlı şapkan,</st></p>
			<p><st c="4029">Kolların sıvalı, kavgaya hazır</st></p>
			<p><st c="4060">Bahriyeli adımlarla düşüp yola</st></p>
			<p><st c="4091">Gidebilseydik Meserret Kahvesi’ne</st></p>
			<p><st c="4125">İlk karşılaştığımız yere</st></p>
			<p><st c="4150">Ve bir acı kahvemi içseydin.</st></p>
			<p><span></span></p>
			<p><st c="4179">Anlatsaydık o günlerden, geçmişten, gelecekten</st></p>
			<p><st c="4226">Ne günler biterdi, ne geceler...</st></p>
			<p><st c="4259">Dinerdi tüm acılar seninle</st></p>
			<p><st c="4286">Bir düş olurdu ayrılığımız, anılarda kalan</st></p>
			<p><st c="4329">Ve dolaşsaydık Türkiye’yi bir baştan bir başa.</st></p>
			<p><st c="4376">Yattığımız yerler müze olmuş</st></p>
			<p><st c="4405">Sürgün şehirler cennet.</st></p>
			<p><span></span></p>
			<p><span></span></p>
			<p><st c="4429">İşte o zaman Nâzım</st></p>
			<p><st c="4448">Yapardım mutluluğun resmini</st></p>
			<p><st c="4476">Buna da ne tuval yeterdi</st></p>
			<p><st c="4501">Ne boya...”</st></p>
			<p><span></span></p>
			<p><span xml:lang="tr-TR"></span></p>
			<p><span xml:lang="tr-TR"><st c="4513">“Önce çok güzel, sonra çok çirkin olmak bile</st></span></p>
			<p><span xml:lang="tr-TR"><st c="4558">zenginleştirici bir deneyim sayılmaz mı?”</st></span></p>
			<p><span xml:lang="tr-TR"><st c="4600">– Abidin Dino</st></span></p>
			<p><span xml:lang="tr-TR"></span></p>
			<p><span></span></p>
			<p id="toc_marker-5-1" xml:lang="tr-TR"><st c="4614">D Grubu</st></p>
			<p><span><st c="4622">1933’te altı genç sanatçı, birlikte adına D Grubu dedikleri bir topluluk kurarlar. </st><st c="4706">Aralarında Abidin Dino da vardır. </st><st c="4740">İsmi o dönemde kurulan dördüncü sanat topluluğu olmasından geliyor. </st><st c="4808">Latin alfabesinin dördüncü harfi... </st><st c="4844">Diğer üyeleri Cemal Tollu, Elif Naci, Zeki Faik İzer, Zühtü Müridoğlu, Nurullah Berk...</st></span></p>
			<p><span><st c="4931">Yedincisi de ressam olmamasına rağmen tam bir resim delisi olarak dışarıdan gruba destek veriyordu ki onun da adı Fikret Adil’dir.</st></span></p>
			<p><span><st c="5062">Grup çoğunlukla onun evinde, olmadı Babıâli veya Beyoğlu meyhanelerinde toplanırdı. </st><st c="5147">Tarzları birbirini tutmasa da hepsinin öncü/avangard olmak, resmin salt estetik kaygılardan öte bir sorunsalı olması gerektiğine dair ortak bir savunuları vardı. </st><st c="5309">Sanatçının doğadan esinlenmesinde bir beis yoktu ancak yapıtına kişisel bir bakış açısı, bir yorum getirmeliydi. </st><st c="5422">Dahası halihazırdaki Batılılaşma çabaları sanatta da kendini göstermeli, geriden takip etmek yerine çağa ayak uydurulmalı hatta önüne geçilmeliydi.</st></span></p>
			<p><span><st c="5569">Abidin grubun diğer üyelerinden hem tarz hem de eğitim anlamında ayrılıyordu. </st><st c="5648">Grubun çoğu üyesi Paris’te post-kübist atölyelerde çalışmıştı ve hepsi akademiliydiler. </st><st c="5736">Abidin ise diğerlerinin aksine yüzünü Doğu’ya çevirmiş, minyatür, Bizans ve hat sanatından esin alıyordu ve içlerindeki tek alaylı oydu.</st></span></p>
			<p><span><st c="5872">Cumhuriyet’in onuncu yılında memleket henüz geçim sıkıntısı ile boğuşurken hareketli bir resim piyasası beklemek hayaldi elbette. </st><st c="6003">Aksine resim satışları yok denecek kadar seyrekti. </st><st c="6054">Kendini Akademi’ye (Sanayi-i Nefise) kabul ettirebilenler bir nebze rahat olsa da geriye kalanlar için hayat oldukça zordu.</st></span></p>
			<p><span><st c="6177">Grup tüm imkânsızlıklara rağmen ilk sergisini Ekim 1933’te Beyoğlu’nda bir şapka mağazasında açtı. </st><st c="6277">Eserlerin tamamı desenlerden oluşuyordu. </st><st c="6318">Abidin sergiye esrarkeşler ve parmaklar serilerinden çizimleriyle katıldı. </st><st c="6393">Sergi oldukça ilgi gördü. </st><st c="6419">Grubun, özellikle de Abidin’in gazeteci takımıyla olan bağı sayesinde basında kolayca yer bulabilmesinin de bunda payı vardır.</st></span></p>
			<p><span><st c="6545">Sergi ile ilgili olumlu olumsuz çıkan tüm haber ve yorumlar, reklamın iyisi kötüsü yoktur misali ziyaretçi sayısını katladı. </st><st c="6671">Abidin’e ait olanlar da dahil birkaç tane resim satmayı bile başardılar. </st><st c="6744">Abidin Dino bu satışla ilgili ağabeyi Arif Dino’dan okkalı bir azar işittiğini anlatır. </st><st c="6832">Ağabeyine göre resim mahrem bir şeydir. </st><st c="6872">Para karşılığı satmak kabul edilemez bir ayıptır.</st></span></p>
			<p><span></span></p>
			<p><span></span></p>
			<p id="toc_marker-5-2" xml:lang="tr-TR"><st c="6921">Ostrorog Yalısı</st></p>
			<p><span><st c="6937">Aslen Polonyalı olan ancak soyluluk unvanını Fransa Krallığı’ndan alan Kont Leon Ostrorog, Osmanlı İmparatorluğu Adalet Bakanlığı müşavirliğinden emekli olduktan sonra Kandilli tarafında bir yalı satın alır.</st></span></p>
			<p><span><st c="7145">1900’lü yılların başından 1960’lara kadar en görkemli yıllarını geçiren bu yalı için Abidin Dino, “İstanbul’un en önemli katlarından biriydi” diyerek onu konumlandırır. </st><st c="7315">Abidin’in bu yalıdaki renkli hayata katılımı, kontun iki oğlundan biri olan Jean Ostrorog ile tanışıklığı sayesindedir.</st></span></p>
			<p><span><st c="7434">Abidin monokl gözlüğü ve bastonu ile göze çarpan bu asilzade ile tanışmalarını şöyle anlatır:</st></span></p>
			<p><st c="7528">“D Grubu sergisinin açılışında yalnız Türkler değil, yabancılar da bir hayli kalabalık gelmişlerdi. </st><st c="7629">Belki can sıkıntısı belki merak. </st><st c="7662">‘Bir bakalım neler yapıyor bu delikanlılar?’ merakı...</st></p>
			<p><st c="7716">Jean Ostrorog sergimize geldiği vakit doğal olarak benimle tanıştı ve doğal olarak da, belki Fransızcayı iyi bildiğim için yahut da biraz daha orijinal bir nitelik taşıdığım için diyelim, derhal gayet samimi davrandı ve evine davet etti...</st></p>
			<p><st c="7956">Ostrorog veya tanıdığım bu tür insanlar o yıllardaki çok derbeder, daha sonraki ve şimdiki deyimiyle hippimsi tavrıma rağmen kolaylıkla benimsiyorlardı. </st><st c="8110">Ve bu çevrelere böylece girip çıkıyordum. </st><st c="8152">Yaşım oldukça küçüktü o sıralarda. </st><st c="8187">O yıllarda girip çıktığım çevreler pek çoktu...</st></p>
			<p><span><st c="8234">Benim için İstanbul kat kat acayip bir kent, hem gökdelen hem de yeraltı şehri, yani çok çapraşık bir şehir. </st><st c="8344">Bütün bu katlarda, bütün bu yerlerde birden yaşamak ve her tarafını birden görmek istiyordum. </st><st c="8438">Bir roman yaşar gibi bir şeydi bu benim için. </st><st c="8484">Böylece, Ostrorogların yalısına zaman zaman canı istedikçe uğrayan kişilerden biri oldum.”</st></span><span><a id="footnote-250-8-backlink" href="#footnote-250-8"><st c="8574">8</st></a></span><span></span></p>
			<p><span></span></p>
			<p><span><st c="8576">Ostrorog Yalısı baba Kont Leon zamanında sayı</st></span><span><st c="8621">sız ünlü ismi ağırlamıştı. </st><st c="8649">Devamlı misafirleri arasında </st></span><span><st c="8678">Pierre Loti, Claude Farrere ve daha niceleri vardı. </st><st c="8730">Babasının ölümü ardından kont unvanını alan Jean Ostrorog da aile geleneğinden geri kalmadı ve Fransız yazarlardan politikacılara kadar birçok ismi İstanbul çevreleriyle bir araya getirdi.</st></span></p>
			<p><span><st c="8918">Abidin Dino yalının misafirleri kadar mimari özelliklerine de hayrandı. </st><st c="8991">Yalıyı ve günlük yaşantıyı Proust’un romanından fırlamış bir dünyaya benzetiyordu:</st></span><span></span></p>
			<p><span></span></p>
			<p><st c="9073">“Ostrorog Yalısı’nın benim için çok hoş yönleri vardı. </st><st c="9129">Çünkü bir kere yapı olarak, Osmanlı yapısı olarak, Osmanlı mimarisinin birçok özelliklerini taşıyan, bozulmamış seyrek yapılardan biriydi. </st><st c="9268">Biraz fener gibi bir yapı... </st><st c="9297">Yani her tarafı açık, bahçeye açık deniz feneri gibi bir şey...</st></p>
			<p><span><st c="9360">Hatta deniz fenerinden öte, çünkü deniz fenerinin ancak kule tepesi camlıdır. </st><st c="9439">Oysa yalının her tarafı cam, yani açık, açıklık ve ferahlık getiren bir yer. </st><st c="9516">Ve mimari bakımdan denizle ilişkisi inceden inceye düşünülmüş. </st><st c="9579">Aynı zamanda bahçenin bütün şiirini veren kapılar, pencereler de buna eklenmeli. </st><st c="9660">Ve uyumlu merdivenlerle çıkılan üst kattan da bu görüntüler değişik biçimde çoğalınca hakikaten bir peri masalı köşkü haline geliyordu yalı, gözümde hiç değilse öyle.”</st></span><span><a id="footnote-250-9-backlink" href="#footnote-250-9"><st c="9827">9</st></a></span><span></span></p>
			<div>
				<div>
					<p xml:lang="tr-TR"><a id="footnote-250-6" href="#footnote-250-6-backlink"><st c="9829">6</st></a><span><st c="9830"> Abidin Dino, </st></span><span><st c="9844">Nâzım Üstüne</st></span><span><st c="9856">, Sel Yayıncılık, İstanbul 2014, s. </st><st c="9892">34</st></span></p>
				</div>
				<div>
					<p xml:lang="tr-TR"><a id="footnote-250-7" href="#footnote-250-7-backlink"><st c="9894">7</st></a><span> </span><span><st c="9896">Europe</st></span><span><st c="9902"> dergisi, Kasım-Aralık 1983</st></span></p>
				</div>
				<div>
					<p xml:lang="tr-TR"><a id="footnote-250-8" href="#footnote-250-8-backlink"><st c="9929">8</st></a><span><st c="9931"> M. </st><st c="9935">Şehmus Güzel, </st></span><span><st c="9949">Abidin Dino Birinci Kitap 1913-1942</st></span><span><st c="9984">, Kitap Yayınevi, İstanbul 2008, s. </st><st c="10020">155</st></span></p>
				</div>
				<div>
					<p xml:lang="tr-TR"><a id="footnote-250-9" href="#footnote-250-9-backlink"><st c="10023">9</st></a><span><st c="10025"> M. </st><st c="10029">Şehmus Güzel, </st></span><span><st c="10043">Abidin Dino Birinci Kitap 1913-1942</st></span><span><st c="10078">, Kitap Yayınevi, İstanbul 2008, s. </st><st c="10114">154</st></span></p>
				</div>
			</div>
		</div>
	<div id="charCountTotal" value="10117"></div></body>
</html>
