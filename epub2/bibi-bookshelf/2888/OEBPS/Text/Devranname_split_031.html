<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_29">AHVÂL-I TENBELİZYON</h1>

    <p class="normal">Nice zemândan beri cümlenin mâlumu olan bu acîb âlem âyinesine iki cihetten TENBELİZYON dirler. Birinci cihet şoldur kim; işsüz güçsüz âvâre tâifesi ânın annacına geçüb, nice kıymetli saatleri kati idüb, iki satır okumaktan ve ilmi tetebbudan bîbehre olurlar. <sup class="calibre2"><a href="../Text/Devranname_split_045.html#footnote-631-292" id="footnote-631-292-backlink">[292]</a></sup></p>

    <p class="normal">"Zemân kılıç gibidür, sen ânı kesmezsen ol seni keser" kavlince böyle kimesneler zemân kılıcına lokma olmuşlardur.</p>

    <p class="normal">İkinci cihete gelicek; bu âletin PERVAGIRAM tesmiye olunan oyunlarını tertib iden kaabiliyetsiz zevât, şurdan burdan, diyâr-ı küfrden apardukları münâsebetsiz hikâyeleri millete seyr ittürüb, kendüleri bir eser ortaya koyamazlar, işte anların bu hâline atfen dahi TENBELİZYON dirler.</p>

    <p class="normal">"DÜZÜ" deyû tesmiye olunan bu oyunların cümlesi, Türk' e ve İslâm' a mugâyir, yâni kim Şeytân-ı Lâin' in düzmesi bir alay vukuattan ibârettür:</p>

    <p class="normal">Meselâ, "SEKİZ ENCİKLİ AİLE" nâmında bir "düzü" mevcuttur kim, ne anlatur, ne öğretür, bilenlere aşkolsun? Ammâ kim hakir bunun ma' nâsın gaayetle iyi bilmektedür: Yâni bu "düzü" de denmek istenür kim, "Ey Türk milleti, işte sizin dahi aile efrâdı beynindeki adâbınız böyle olsun. Sizin, dahi çocuklarımız it gibi babalaruna çemkirsün. Biz bunda ne kadar bâtıl nasrânî <sup class="calibre2"><a href="../Text/Devranname_split_045.html#footnote-631-293" id="footnote-631-293-backlink">[293]</a></sup> âdeti göstermiş isek anlar ile âmel idüb bizim gibi olun."</p>

    <p class="normal">Ümmet-i Muhammed buna zorbelâ tahammül iderken bir başka musibet "düzü" daha i' câd olmuştur. YAVŞAK GEMİSİ nâmındaki bu "düzü" de her hafta bir alay zâni<sup class="calibre2"><a href="../Text/Devranname_split_045.html#footnote-631-294" id="footnote-631-294-backlink">[294]</a></sup> ve zâniye<sup class="calibre2"><a href="../Text/Devranname_split_045.html#footnote-631-295" id="footnote-631-295-backlink">[295]</a></sup> cesîm bir sefîne-i Sefile' de<sup class="calibre2"><a href="../Text/Devranname_split_045.html#footnote-631-296" id="footnote-631-296-backlink">[296]</a></sup> cem olub, dine imâna uymayan ve Dört Kitabda yeri olmayan işler idüb, bîhadd ü hisâb küfr-i kebâir işlerler. Burada seyl misâl fışkı ve müskirât içülüb, zevce takasları yapılur.</p>

    <p class="normal">Kâfir gulam ve câriyelerü fuhşiyyâtın her dürlüsün alâ mele' innâs<sup class="calibre2"><a href="../Text/Devranname_split_045.html#footnote-631-297" id="footnote-631-297-backlink">[297]</a></sup> işlemekten geri durmazlar. Bu sefinenün gögertesinde ulu bir havz olub, er ü avret bu havza berâber girüb çimerler. Bu gögertede nice dilberler şallak mallak<sup class="calibre2"><a href="../Text/Devranname_split_045.html#footnote-631-298" id="footnote-631-298-backlink">[298]</a></sup> gezinüb, temâşâ iden ibadullah beyninde fitne zuhûruna sebebiyet virürler.</p>

    <p class="normal">İnşallahu teâlâ Nuh tufânı misillu bir fırtınaya tutulub garik-i deryâ olur veya Bahr-ı Sefid<sup class="calibre2"><a href="../Text/Devranname_split_045.html#footnote-631-299" id="footnote-631-299-backlink">[299]</a></sup> üstünde, Hızır Reis' in hışımına uğrar. Amin..</p>

    <p class="normal">"Zıll-ı Sefid"<sup class="calibre2"><a href="../Text/Devranname_split_045.html#footnote-631-300" id="footnote-631-300-backlink">[300]</a></sup> nâmındaki bir "düzü" ise, beş-on nefer seren direği gibi tavil<sup class="calibre2"><a href="../Text/Devranname_split_045.html#footnote-631-301" id="footnote-631-301-backlink">[301]</a></sup> arab-ı Zenginün balyemez güllesi cesâmetindeki bir küre ile oyunlarını hikâye ider. Bunlar mezkûr küre ilen öyle canbazlıklar iderler kim, seyr idenler engoşt ber dehen<sup class="calibre2"><a href="../Text/Devranname_split_045.html#footnote-631-302" id="footnote-631-302-backlink">[302]</a></sup> olurlar. Garib temâşâdur vesselâm...</p>

    <p class="normal">Bütün bunların arasına, İRİ KELAMLAR denilen mâlâya' ni sözler<sup class="calibre2"><a href="../Text/Devranname_split_045.html#footnote-631-303" id="footnote-631-303-backlink">[303]</a></sup> sıkışturulur kim, ibret-nümâ şeylerdür. Bunda hakikaten iri iri kelâmlar idülüb, her dürlü ribânun<sup class="calibre2"><a href="../Text/Devranname_split_045.html#footnote-631-304" id="footnote-631-304-backlink">[304]</a></sup> medhi yapılur.</p>

    <p class="normal">Hele, ciblerindeki akçaları ne yapacaklarını bilmeyen bir alay mecnun ibâdullah' ın <sup class="calibre2"><a href="../Text/Devranname_split_045.html#footnote-631-305" id="footnote-631-305-backlink">[305]</a></sup> er ü avret, oraya buraya seğirtüb dururlarken, bir oğlancığın "Duruuun!.. " emri ile sükûnet bulup, ba' dehû "Haydin sizi faiz azmanına götüreyim" teklifine inkiyâd idûben<sup class="calibre2"><a href="../Text/Devranname_split_045.html#footnote-631-306" id="footnote-631-306-backlink">[306]</a></sup> ânın ardınca kârbân olmaları tuhaf temâşâdur. Bunca âdemlerün bir câhil oğlancığın aklına uyub gitmelerü hayret idülecek iş tür! Fesübhânallah:</p>

    <p class="normal">Bunca "düzü" ve "iri kelâm"ların lisânı ise tamâmen "KURUMİCE" dür kim, âlemde hiçbir lisân buna mümâsil değüldür.</p>

    <p class="normal">Çünkü bu lisân cehalet üzre mebnidür.<sup class="calibre2"><a href="../Text/Devranname_split_045.html#footnote-631-307" id="footnote-631-307-backlink">[307]</a></sup> Mütemâdiyen tekâmül itmekte olan bu âlemde, cehâlet üzre binâ idülmüş KURUMİCE' yi kimler fehmider?</p>

    <p class="normal">Tenbelizyon bunca densizlikler ilen ne dimek ister? Şunu dimek ister kim; bu kadîm ü kavî millet dili ile, dini ile âdât ü âdabı ile tebeddül itsün.<sup class="calibre2"><a href="../Text/Devranname_split_045.html#footnote-631-308" id="footnote-631-308-backlink">[308]</a></sup> Hususiyetlerinü zâyi eyleyüb, ne hristiyâne, ne yahudiye, ne mecûsîye ne de kendüye benzemez bir acîb tâife olsun. Hemîşe küffâr karşısında cebîn ü zebûn<sup class="calibre2"><a href="../Text/Devranname_split_045.html#footnote-631-309" id="footnote-631-309-backlink">[309]</a></sup> bir halde sağılmaya müheyyâ<sup class="calibre2"><a href="../Text/Devranname_split_045.html#footnote-631-310" id="footnote-631-310-backlink">[310]</a></sup> bulunsun.</p>

    <p class="normal">Varsun anlar böyle murad itsünler. Allah Teâlâ Kitâb-ı Kerîm' inde buyurmuştur kim; "Vemâ teşâune illâ eyyeşâallahu rabbü' l âlemîn"<sup class="calibre2"><a href="../Text/Devranname_split_045.html#footnote-631-311" id="footnote-631-311-backlink">[311]</a></sup> yâni, "Alemlerün rabbı olan Allah dilemedükçe siz dileyemezsiniz." Vesselâm...</p>
  </div>

  <div class="calibre1" id="calibre_pb_61"></div>
</body>
</html>
