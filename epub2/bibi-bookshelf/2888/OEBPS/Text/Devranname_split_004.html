<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_2">SEYÂHAT-I KAMER<sup class="calibre2"><a href="../Text/Devranname_split_045.html#footnote-631-15" id="footnote-631-15-backlink">[15]</a></sup></h1>

    <p class="normal">Bu bâb, bî riya<sup class="calibre2"><a href="../Text/Devranname_split_045.html#footnote-631-16" id="footnote-631-16-backlink">[16]</a></sup> Evliyânın Kamere seyâhatın beyân ider. Ger muarızlar "Bre Kamere nice gidülür" deyû taaccüb iderler amma, şol devirde ilm ü irfân ol kadar tekâmül ediptür kim, seyyâre-i digerâna dahi seyâhat mümkün oluptur. İlm, ol mertebe yüksektür kim, âdemden özge, kelb, kurbağa, maymun ü sair hayvanat dahi fezâya seyâhat iderler.</p>

    <p class="normal">Evvelden, Kamer bâkir bir seyyâre olup, anın yanına varmak dahi âdemoğlunun hûşundan mürur<sup class="calibre2"><a href="../Text/Devranname_split_045.html#footnote-631-17" id="footnote-631-17-backlink">[17]</a></sup> itmezdi. Nice şuara ana kasîdeler ketbitmiş vü nice üdebâ<sup class="calibre2"><a href="../Text/Devranname_split_045.html#footnote-631-18" id="footnote-631-18-backlink">[18]</a></sup> mahbubunu ana benzetmiş vü nice mutribân kice olanda ilhâmın anın ziyâsından almıştur. O1 Kamer gâhi âbda bir serv-i sîm<sup class="calibre2"><a href="../Text/Devranname_split_045.html#footnote-631-19" id="footnote-631-19-backlink">[19]</a></sup> olur, gâhi karanluk kicede bir ziyâ-yı beyzâ<sup class="calibre2"><a href="../Text/Devranname_split_045.html#footnote-631-20" id="footnote-631-20-backlink">[20]</a></sup> olur ü gâhi bir altun tepsi misâl ufuktan âleme gülerdi. İmdi dahi zifâfa giriib kızlıktan avretliğe tebdil olan hatun kişi misâldür. Leblerindeki tebessüm-i istihzâ imdi öfkeye dönüptür.</p>

    <p class="normal">Deryâ-yı kebirin mâverâsında Amerika nam bir diyâr vardur kim ol diyârın ulemâsı nice yıllardur. Kamere seyâhatın çarelerin aramakla iştigâl iderlerdi. Âhırında ALPULLU nâm bir âlet icâd idüp Kamere anınla vâsıl olmaya karar virdiler.</p>

    <p class="normal">Amerika hükümdârı fakire dahi bir risâle salup "Sen dahi gelesin kim intibaların tahrir idesin" deyû haber virdi. Biz dahi ya Allah deyuben TÂ YARE nam gaayetle sür' atli bir vasıta ile Amerika pay-ı tahtı VAŞAK DON' a vâsıl olduk. Ol şehir öyle uludur kim ânın gibisi görülmemiştür. Anda milyonlarca âdem olup cümlesi Nasrânidür. Çarşusundaki dükkânları saymak murad idüp on hezâr<sup class="calibre2"><a href="../Text/Devranname_split_045.html#footnote-631-21" id="footnote-631-21-backlink">[21]</a></sup> adet sayduktan ba' de bir melâl <sup class="calibre2"><a href="../Text/Devranname_split_045.html#footnote-631-22" id="footnote-631-22-backlink">[22]</a></sup> gelüp ol işten vazgeçtim. Bu on hezâr dükkân dahi tamamının rub' u <sup class="calibre2"><a href="../Text/Devranname_split_045.html#footnote-631-23" id="footnote-631-23-backlink">[23]</a></sup> olsa gerektür. Ol şehirde ebniye-i âliye <sup class="calibre2"><a href="../Text/Devranname_split_045.html#footnote-631-24" id="footnote-631-24-backlink">[24]</a></sup> ziyâde olup, bazısı dahi elli kat üzre bina edilmiştür. Fakir anlardan birin temaşâ iderken kavuğu serinden düştü ve lâkin anın tepesin göremedi.</p>

    <p class="normal">Bizi TAKASİ tesmiye olunan ü arz üzre seyreden bir vasıta ile ALPULLU nam sefine-i fezânın olduğu mahalle iblâğ ittüler. Bu sefine-i feza VAŞAK DON' da temâşa ittüğümüz binâdan daha tavîl olup nasıl imâl olunduğuna akıl yetmez. Fakiri binnezâket karşulayup birhayli iltifattan ba' de ALPULLU' da bizim ile seyahat idecek ü ânı isti' mâl idecek üç âdem ile âşinâ kıldılar.</p>

    <p class="normal">Anlar: Mister ARAMSATIROK, Mister ALDIRIN vü Mister KALIN nam âdemler olup gaayetle sıhhatli vü ehl-i nezâket ü dindar âdemlerdür. Anlara ne deyû "MİSTER" dirler. Bu lafz bizim zebanımızda "efendi" veya "çelebi" lafzına tekabül iderkim fakir dahi anlara KALIN efendi, ALDIRIN efendi deyû hitâb iderdi. Cümlemize libâs-ı Fezâ nam esvab geydürdüler kim anın içinde iken yürümek hayli müşküldür. Fakirin kavuk, kaftan, şalvar ü sair esvabın bir bohçaya koyup götürdüler. Ba' dehû, bir ulu rütbeli âdem gelüp "Haydi sefineye binesiz" deyû emir verdükte, bizi USANSÜR ile ânın içine çıkartup, hücremize koydular vü elimiz kolumuz dahi küheylân koşumu misâl kayışlar ile bend <sup class="calibre2"><a href="../Text/Devranname_split_045.html#footnote-631-25" id="footnote-631-25-backlink">[25]</a></sup> ettüler. Bize yoldaş olan üç âdem din-i İsâ mucibince, başların ü her iki memelerin üstünü yumruklayup ibâdetlerin temâm ittüler. İsâ vü Meryem' e hayli dualar kıldılar. Biz dâhi Allahu azîmüşşâna şükr ile Muhammed Aleyhisselâm' dan şefaat dileyüp, kelime-i şahadet ile duamız temâm ittük. Ol diyarda rakamları tersinden sayarlarkim, Dâvûdî bir nida: "10-9-8-7-6-5-4-3-2-1-" deyû saymaya başladı. "Sıfır" dedükte: Bir sadâ-yı muazzam ile hareket ettük.</p>

    <p class="normal">Biz, Kamer hayli dûr bir mahaldedür, ol yere kaç ayda varılur deyû tefeekküre daldukta, Mister KALIN; "imdi saatte 30 milyon arşın yol kat ederüz" dedi. Fakir ol derece taaccübe kapıldıkim ân-ı vahidde, Allahu ekber demekten kendüyü alamadım.</p>

    <p class="normal">Cümlemiz bendlerden halâs olduktan ba' de pencereden taşrayı temâşaya başladık. Bazı gürûh-ı yobaz bize: "Şol dünya bir öküzün boynuzu üstündedür. Tepsi misâl düzdür." deyû fetvâ verürdü. Lâkin gördükkim, dünya Rumeli karpuzu misâl kürre suretinde olup, aheste aheste döner. Üçgün üç kice yolculuk ettükkim nice sitâreler görüp hayrette kalduk.</p>

    <p class="normal">Tüp nam verülen misvak cesâmetinde bazı kablar vardır kim cümle taamlar <sup class="calibre2"><a href="../Text/Devranname_split_045.html#footnote-631-26" id="footnote-631-26-backlink">[26]</a></sup> eritülüp anın içinde doldurulmuş olup, hangisin murâd idersen anı dehenine sokup, cihâne yeni gelen tıfl misâl emersin. Taam eylemek zamanı gelince biz dahi anlar ile açlığımızı defeyledük.</p>

    <p class="normal">Ânı niçün böyle iderler? Şol sebepten kim, sefine-i fezâ içre cazibe-i arz <sup class="calibre2"><a href="../Text/Devranname_split_045.html#footnote-631-27" id="footnote-631-27-backlink">[27]</a></sup> olmayup, ger anın içinden bir zerre taam taşra çıksa seyyâre misâl muallâkta dolanur durur. Fakir bir def ‘a âb şürbitmek içün ol tüp' ün ağzın açtukta bir katre âb taşra çıkup etrafımızda dolanmağa başladı. Anı tutup şürb idene dek kan-ter içinde kalup bîmecâl olduk. Allahuteâlâ nice işler ider kim kulları ibret alalar.</p>

    <p class="normal">Âhırında Kamerin hayli kurbüne<sup class="calibre2"><a href="../Text/Devranname_split_045.html#footnote-631-28" id="footnote-631-28-backlink">[28]</a></sup> gelüp muallâkta durduk. Kamerin zemini topa tutulmuş ceng meydanı misâl olup hayli kebir çukurlar ile memlûdur. Anın esbâbın Mister ARAMSATIROK' dan sual ettükte ayıttı kim: Semâdan taş yağup Kamerin sinesin böyle çâk çâk <sup class="calibre2"><a href="../Text/Devranname_split_045.html#footnote-631-29" id="footnote-631-29-backlink">[29]</a></sup> eylemiştür." URUMÇEK nâm bir âlet ile gaayetle âheste aşağı inüp Kamerin sathına ayak bastuk. ARAMSATIROK "evliyâ ger üstümüzde şol esvâb-ı acaib olmasa, imdi meşe odunu misâl sûz oluruz" dedi. Meğer kim Kamerde ziyâde hararet olurmuş. Şol esvabın hikmeti dahi bizi taaccübde koydu. Sath-ı Kamer bizim deşt-i sinâ <sup class="calibre2"><a href="../Text/Devranname_split_045.html#footnote-631-30" id="footnote-631-30-backlink">[30]</a></sup> dan ve deşt-i Konya' dan ü deşt-i cenûbî Anadolu' dan daha ziyade kurak olup Kerbelâ misilludür. Yani kim anda âb ü nebatat yokdürür. ARAMSATIROK ü ALDIRIN bir acâib makine ile Fakirin suretini çıkardılar. Biz dahi anların suretlerin çektük. Mister KALIN dahi semâda bizi beklerdi. Anda hayli seyrân ettük. Yoldaşlar Kamer üzerine bayraklar rekzettüler. <sup class="calibre2"><a href="../Text/Devranname_split_045.html#footnote-631-31" id="footnote-631-31-backlink">[31]</a></sup> Fakir son derece müteessir oldu kim bizim hilâl ü yılduzlu bayrağımız ol yere daha uygun düşerdi.</p>

    <p class="normal">ARAMSATIROK arzdan getürdüğü bir zenbil içine bir hayli seng ü türâb <sup class="calibre2"><a href="../Text/Devranname_split_045.html#footnote-631-32" id="footnote-631-32-backlink">[32]</a></sup> doldurdu kim, kişverlerindeki ulemâ anları tetkik idüp ne idigün fehmedeler. Fakir âna, bizim BORUFESÜRler de ol türâbı tetkik iderler mi dedükte: Mister ARAMSATIROK bir beyt ile cevap verdi kim:</p>

    <p class="normal"><span class="ideitalik">"Borufesürân-ı şoma besiyâr gazel hânend</span></p>

    <p class="normal"><span class="ideitalik">Ez kıyl ü kaal halâs ne şodend ve ilm ne dânend" <sup class="calibre2"><a href="../Text/Devranname_split_045.html#footnote-631-33" id="footnote-631-33-backlink">[33]</a></sup></span></p>

    <p class="normal">Bu elfâzı gûş iden fakir mahcubiyetten zemine gire yazdı. Arzımızdan emir geldikim "Tez gelesiz". Biz dahi hemân URUMÇEK ile ALPULLU' ya çıkup dünyâya müteveccihen hareket ettük. Gürûh-ı yobaz rivayet iderlerdi ki: "Kamer Nurullahtur. Ol yere varılmaz, maazallah kâfir olursun vü anda ecinniler sizi boğarlar." Lâkin biz dahi biiznillah selâmet ile ol yere varup geri dahi döndük. Anlar böyle riyâkar âdemlerdür. Geri dönüşte yolda Moskofların sefine-i fezâsına tesâdüf ittük kim, bozulmuş olup anı tamir ile iştigâl iderlerdi. Mister ALDIRIN pencereden anlara dilin çıkarup yârenlik ettü. Hayli güldük.</p>

    <p class="normal">ALPULLU Ziyâde sür' atli olduğundan ol sür' at ile arz üzerine inmek nâmümkün idi. Anın içün bir deryâya nüzul itmemiz gerekürdü. Nitekim arza yaklaştukta sür' atimiz azaldup, bir deryâya düştük. Meğer, Amerika Sultanı dahi ol yerde sefinelerle bizi beklermiş. Hemân cümlemiz deryadan sefineye alup, götürdüler.</p>

    <p class="normal">Tekrar VAŞAK DON' a geldükte hükümdârın saray-ı beyza <sup class="calibre2"><a href="../Text/Devranname_split_045.html#footnote-631-34" id="footnote-631-34-backlink">[34]</a></sup> nam ikametgâhına gidüp, sergüzeştimiz naklettük. Ol dahi hayli memnun olup, bize ihsanlarda bulundu. Ba' dehû vatana rücû ittükte bunları tahrir ittük Böyle rüyâ misâl acaib bir seyâhatdür.</p>
  </div>

  <div class="calibre1" id="calibre_pb_7"></div>
</body>
</html>
