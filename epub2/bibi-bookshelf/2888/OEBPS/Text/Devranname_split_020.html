<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_18">FAKİR' İN KIBRISTA KÜFFÂR İLE CENGİ</h1>

    <p class="normal">Kıbrıs, Türk diyârınun Cenûbunda, Bahr-i sefîd <sup class="calibre2"><a href="../Text/Devranname_split_045.html#footnote-631-166" id="footnote-631-166-backlink">[166]</a></sup> içre gaayetle kebir bir ceziredür. Üç yüz sene kadar Türk idâresinde kalup, dünya akvâmının tilkisi olan Enciliz milleti' nin dâm ü tuzağı ile elden çıkmıştır. Fahr-i kâinat efendimiz Hz. Muhammed Mustafa (S.A.V.) efendimizin halasının kim İslâmın ilk hâtûn şehîdidür, türbesi dahi anda olmakla mübârek bir ceziredür. Bunda temâm altı kere yüz bin nüfus yaşar. Yüz otuz bin kadarı müselman, bakiyesi urum kâfiridür. Evvelen müselman çoğ imiş, lâkin Enciliz siyâseti ile bu cezîreye hayli Urum yerleştirilüp, müselmanlar ekalliyette kalmıştur. Müstakil bir devlet olup, papazlıkla idâre olunurdu. Makaradeyyus nam bir papaz bu cezîrenin kralı olup, nice yıllardan beri bu cezîredeki müselmânları yok itmeğe gayret sarf ider, Atina Urumları dahi kendüye yardımdan içtinap itmezlerdi. Maksatları bu cezireyi Atina' ya muttasıl kılmaktı.</p>

    <p class="normal">Türk devleti bu papaz ile nice yıllar uğraşup, her ne kadar miting yapmış ü bu papazın içi ot duldurulmuş timsallerini cayır cayır yakmış ise de anınla bir türlü baş idemedi. Hattâ papaz daha da ileri gidüp, cezîreye GERİ BAS nam bir haramibaşını çıkartarak, habis fiillerine devâm eyledi. Nice müselmânları türlü işkencelerle katleyledi. Âhırı Atina' da bazı Çantacı askerler ihtilâl yapıp, krallarını dahi memleketten nefy ittüler. Bâ' dehû bir Çanta idâresi kurarak Kıbrıs cezîresinin ilhakı içün şeytanca işler itmeğe başladılar. Makaradeyyus nam papazı dahi beğenmeyen bu Çantacılar bir gice cezirede bir darbe-i hükûmet yaptırıp SAMSUN nam bir kaatili kral ilân eyledüler. Bu âdem birçok müselmanı katl idüp, anların ciblerinden Samsun cigaralarını alup içtiğünden kendüye bu isim verilmiştür. Ordu-yı hümâyun bu haberi alıcak derhal cezireye leşker çıkarmağa karar verdi.</p>

    <p class="normal">Bir yandan donanma-i hümâyun, bir yandan dahi hevâ vü kara asakiri cenk itmek içün fevc fevc Kıbrıs' a giderken, bu hâkirin dahi dil-i divânesi cidal ü kıtal hevesine düşüp, atımı, kılıcımı, cıdamı vü sair harb alâtımı hazırlayup Kaptanpaşa' nın huzuruna çıktım. "Aman paşa hazretleri ayağının türabı olayım. Bu hakiri harb ü kıtâl lezzetinden mahrum eylemeyin, ferman buyurun da biz dahi bu cenge iştirak idelüm" deyû nice diller döktüm. Paşa hazretleri, "Bıyığın tarak tutar mı Çelebi?" dedükte, "Ger iznin olursa bıyığımız tırmık bile tutar paşam" deyû cevap virdüm. Paşa bu cevabımdan çok şadman olup, "Senden hazzettim Çelebi, bugünden itibaren ulûfeli askerimsin" deyuben bizi bir kadırgaya irsal eyledi.</p>

    <p class="normal">Kıbrıs cezîresi Mersin limanına hayli yakın olup, takriben iki saat sonra bu cezirenin açığında cümle gemiler harb düzenine girüp, öyle bir top alabandası urdular kim, ol sâhillerde bir aded ot dahi kalmadı. Biz denizden sâhilleri döğerken, Cet Tâ yâreleri dahi hevâdan küffârın başın ebabil kuşlarının Ebrehe asakiri başına taşlar attuğu gibi bombalar yağdırmağa başladukta, hevâda elli-altmış adet Âli Kebuter peydahlandu. Bunlar gaayetle kebir güvercinlere benzedüğünden böyle tesmiye olunur. Üstlerinde yel değirmeninin kollarına benzer kanatları olup, bayram fırıldağı gibi dönüp, istedüğü mahalle inip kalkarlar. Etrafımıza, bunların içinden sayısız beyaz şemsiyeler nüzul itmeğe başladu. Hemân fehmeyledüm ki, üçler, yediler, kırklar, imdâdımıza gelmektedür. Allah-ı teâlâya hezâr bâr <sup class="calibre2"><a href="../Text/Devranname_split_045.html#footnote-631-167" id="footnote-631-167-backlink">[167]</a></sup> şükreyledim. Kâfir dahi bu şemsiyelerin ucundaki veliyullah âdemlere kurşun atmağa başladılar. Bunlardan birisi gaayet yakınımıza indükte gördüm ki içi ot doldurulmuş sahte âdemlerdür. Ben bu işin hikmetini tefekkür iderken bizim Tâ yâreler gelüp tekrar bomba yağmuruna başladular. Bunun akabinden, Âli Kebuterler tekrar gelüp şemsiyeler atmağa devam eyledüler. Meğer bu şemsiyelere Berâşud denürmüş. Hevâdan asakir tenzil itmede isti' mal idülürmüş. Evvelen, sahte askerler indürülüp, tüfenk atan kâfirlerin yerlerini tesbit eyleyerek, Tâ yâreler ile anların canlarını cehenneme mürd eylemiş, ba' dehû hakiki askerleri indürmüşler. Paşalarımızın akıllarına hayret idüp, harb san' atını bu mertebe iyi bildükleri için kendülerine dua eyledim.</p>

    <p class="normal">Akıl ü izândan bî behre<sup class="calibre2"><a href="../Text/Devranname_split_045.html#footnote-631-168" id="footnote-631-168-backlink">[168]</a></sup> kâfirleri Allah daima böyle mağlub ü yüzü kara eylesin.</p>

    <p class="normal">İslâm asakiri Cezîreye Girâne nam kadılığın Bî İlâcından çıkmış idi. Girân, zebân-ı Fârisîde ağır dimek olup, güzellikte vü şirinlikte ağır bir memleket olduğundan böyle dirler. Donanma-yı hümâyun bî ilâcın biraz açığında durup, asker dökmeye başladukta bu hakir dahi anların aresinde idi. Şenâverlikte <sup class="calibre2"><a href="../Text/Devranname_split_045.html#footnote-631-169" id="footnote-631-169-backlink">[169]</a></sup> hayli mâharetli olduğumuzdan bir lâhzada kıyıya çıktım. Bir alay âneden üryân küffâr avretleri vü dahi nice soğan erkekleri kumlar üzre yatup keyiflenürlerdi. Şemşîrimi <sup class="calibre2"><a href="../Text/Devranname_split_045.html#footnote-631-170" id="footnote-631-170-backlink">[170]</a></sup> hevâda kirman gibi döndürerek "Bre hayâsız, imansızlar tiz kalkup esvâbınız telebbüs <sup class="calibre2"><a href="../Text/Devranname_split_045.html#footnote-631-171" id="footnote-631-171-backlink">[171]</a></sup> eylen, alimallah cümlenizi pirâse gibi doğrarım" deyû nâra urduğumda, cümlesi, kopasıca kellelerini deve kuşu gibi kumlara sokup sinmeğe çaluştular, lâkin hakir hiç aman virmeyüp, kabalarına kılınç tersi ile urup, başlarını kumdan taşra çıkardum. Kollarını hevâya kaldıruben teslim oldular. Diğer gâzi karındaşlarım dahi gelüp bunların hüviyyetlerin tesbit eyledüler. Kendüleri başıbozuk<sup class="calibre2"><a href="../Text/Devranname_split_045.html#footnote-631-172" id="footnote-631-172-backlink">[172]</a></sup> makulesinden olduğu içün azâd eyledük. Biz Türk kavminin ananesinde avret ü silâhsız kimesnelere el kaldurmak yoktur. Böyle işler Yunan küffârının meşrebine sezâ işlerdür.</p>

    <p class="normal">Bu esnâda hevâdan BERA ŞOD ile nüzûl iden Türk dilaverleri düşmenin orta yerinde kâfir ile yaman bir cidâle girmiş idi. Biz dahi ilerlemeye başladukta kâfir güruhu arada bir dönüp tüfenk patlatarak firâr iderdü. Bu tüfenk atışları korku sebebi ile olduğundan cümle karavanaya giderdü. Bu minval üzre Beş Parmak Cibâli dirler bir mahalle geldük kim burası bir dağ silsilesidür. Bu arazide ilerlemek ziyâde müşkil idi. Kâfir bu dağların üstüne ayı ini gibi inler inşâ idüp anların içinden ateş ederlerdi. Hemân vaziyyeti tayyârelerimiz haber alup, bunların başlarına hevâdan bomba atmaya başladular. Bu bombalar dahi kâr eylemeyüp, kâfir ateşine devâm eyledü. Lâkin İslâm askerinde dürlü dürlü bombalar vardur. Bu sefer tayyârelerimiz NE YAPALIM bombası atmaya başladular. Diğer bombaların kâr itmediğü zamanlarda, ger özge çare kalmaz ise, "Günâh bizden gitti, ne yapalım" diyerek atıldukları içün anlara bu isim virilmiştür. Bu bombalar, düştüğü her yeri cehenneme çevirür. Suya düşse, suyu dahi yakar. Mezkûr bombalar atıldukta Beş Parmak Dağları Nemrûd âteşine tutulmuş gibi yanmağa başladı. Kara dinli kâfirler inlerinden çıkup köstebek gibi etrafâ dağıldılar. İnlerinden çıkmayan ise cehennemi boylayup, esfelessâfilinde<sup class="calibre2"><a href="../Text/Devranname_split_045.html#footnote-631-173" id="footnote-631-173-backlink">[173]</a></sup> mekân tuttular.</p>

    <p class="normal">Bundan sonra varup bu inlerin içine girdük. Meğer kâfir bunların derûnunu saray gibi döşeyüp temâm bir senelik erzâk ile doldurmuş. Hakir bunda gezer iken Tembelizyon ü Raziyo kutularına dahi tesadüf idüp Kepekçizâdelerin bu diyâra dahi hükmettüğüne hezâr bâr <sup class="calibre2"><a href="../Text/Devranname_split_045.html#footnote-631-174" id="footnote-631-174-backlink">[174]</a></sup> taaccüb eyledüm. Gâzi karındaşlarım ile Engürü' yü bulup bir müddet raziyo dahi dinledük. Ziyâde mesrûr olduk kim DERE-DE kabilesi bu cenk esnâsında hidâyete irmiş, Mehter marşları, cenk türküleri, hamâset şiirleri okunup, Allah, Muhammed lâfızları vird-i zebanları <sup class="calibre2"><a href="../Text/Devranname_split_045.html#footnote-631-175" id="footnote-631-175-backlink">[175]</a></sup> olmuştur. Halbuki hazerde bu lâfızları iden muallimler derhâl Fizana nefyedülürdü. Yehdilillâhi limen yeşâ <sup class="calibre2"><a href="../Text/Devranname_split_045.html#footnote-631-176" id="footnote-631-176-backlink">[176]</a></sup> Bu esnâda yanımıza özge kıyâfetli bir âdem gelüp, elindeki bir acîb âleti yakup söndürdükte, karındaşlar "Bre tutun şol casusu" deyû üstüne hücum eyleyüb, derdest eyledüler. Meğer Frenk ceridecisi imiş. Elimdeki kılıcı göricek bağırarak "Kes köse, kes köse" deyû hayret ile suretime nazar kıldu. Gaayetle gazaba gelüp, "Bre nâbekâr sen kime köse dirsin, şol siyah üzüm gibi sakallarımı görmez misin? Hem ben senin gibi âciz âdemleri ne deyû keseyim" diyerek kendüyü taşra atmaya teşebbüs ettikte karındaşlar müdahale idip, "Aman Evliyâ, bu âdem Frenkçe konuşur."Bu nedür" deyû elindeki kılıcı suâl ider. Hem kendü ceridecidür, bizim suretimizi çıkarub ceridelere virecek Mazarrat âdem değüldür" diyerek beni teskin eylediler. Bu Frenk kâfirleri nice câhil âdemlerdür kim kılıcın dahi ne olduğun bilmezler? Hayret ü taaccübde kaldım.</p>

    <p class="normal">Deryâdaki cenklerde ise, gemilerimiz nice düşmen kadırgalarını topa tutup deryânın dibine havele eyledükte, kâfir amana gelüp sulh teklif eyledü. Samsun nam katil ü düzmece kral, havfından köstebek gibi yere girüp hiç görünmedi. Eski Kıral Makaradeyyus nam papaz ise, firar idüp, kendi gibi murdar papaz karındaşına ilticâ içün özge bir diyâra gitti. Hakir bu cenge şöyle lâfzen târih düşürdü:</p>

    <p class="normal"><span class="ideitalik">Biiznillah 1974' de Samson kâfiri</span></p>

    <p class="normal"><span class="ideitalik">Yandı Samsun cigarası gibi</span></p>

    <p class="normal">Tanrı Teâlâ aziz milletimizi vü anın şanlı ordusunu dâimen muzaffer kılup akıllı vü kahraman paşalarımızın ömrünü uzun, alınlarını ak ü pâk eyleye. Amin...</p>
  </div>

  <div class="calibre1" id="calibre_pb_39"></div>
</body>
</html>
