<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_30">BİR ACÎB TOP ENDAHTI</h1>

    <p class="normal">Asitânede<sup class="calibre2"><a href="../Text/Devranname_split_045.html#footnote-631-312" id="footnote-631-312-backlink">[312]</a></sup> Beşiktaş nam semtin iskelesinde Cennetmekân Barbaros Hayrettin Paşa Türbesi civârında bir Deryâ müzesi olub, bunda bil cümle kadîm deryâ vesâiti teşhir idilür. Dahi bahçesinde dürlü dürlü kadîm ulu toplar arza muhkem rabt idilmüştür kim, andan geçenler seyr idüp Devlet-i Âl-i Osman' ın şevket ü kudretin idrâk eylesünler. Ekserisinin ağzı Marac-el Bahreyn <sup class="calibre2"><a href="../Text/Devranname_split_045.html#footnote-631-313" id="footnote-631-313-backlink">[313]</a></sup> ü Üsküdar' a müteveccih güyâ her an gürlemeye hâzır gaayetle muhkem toplardur. Bu mahalli gören Batarya zannider. Bu bahçe cümle ibâdullâhın bir cilvegâhı <sup class="calibre2"><a href="../Text/Devranname_split_045.html#footnote-631-314" id="footnote-631-314-backlink">[314]</a></sup> vü çocukların oyun yeridür.</p>

    <p class="normal">Bir gün bu bahçede beş on çocuk "Saklanbaç" tâbir olunan bir oyun oynardılar kim, bu oyunda bir çocuk "Ebe" olub diğerleri münâsib yirlere siner, "Ebe" olan ise arazi olmuş çocukları arar. Meyânelerinden biri, "Varayın öyle bir yere gizleneyim ki, Ebe beni bulamasın" deyû gidüb bir Balyemez topunun namlusundan derûnuna girer. Anda bacak bacak üzre atub yatar. Ebe cümle oğlancıkları bulur, lâkin bu oğlancığı bulamaz. "Aceb yoldaşımız kandedür" deyû cümlesi ânı aramaya koyulub, encâmı mezkûr topun namlusu derûnunda bulurlar. Ve lâkin oğlancık her ne kadar gayret sarf iderse de topun namlusundan taşra çıkabilmez. Anda feryâd ü figân ile istimdâd <sup class="calibre2"><a href="../Text/Devranname_split_045.html#footnote-631-315" id="footnote-631-315-backlink">[315]</a></sup> eyleyüb durur.</p>

    <p class="normal">Ol esnâda hakir dahi vapur ilen Üsküdar' a geçmek içün bu bahçenin kurbünden mürûr iderdüm. Çocuklar yolum kesüb, "Meded ey Çelebi emmi, bir karındaşımız şunda top içre mahpus ü mahsûr kalmuştur bize muin ol da çıkaralum" didiler. Varub bir hayli cehd sarf eyledü isem de muvaffak olamadım. İskele cânibinden daha bir hayli kimesneler gelüb topun etrâfına yığıldılar. Her biri bir akıl virüb, "Şöyle idelüm, böyle idelüm" deyû lafazanlık ile vakit geçürürken biçâre oğlancığın top içre feryâdı asumânı tutardı. Encâmı oğlancığın ânesi dahi bir vâveylâ ilen geldi kim topun etrâfı güya bir mahşer oldu.</p>

    <p class="normal">Oğlancığın namlusuna girdüğü bu top öyle bir toptur kim anın güllesinin düştüğü yirde yedi sene ot bitmez. Lisân-ı Türkîde Balyimez, Zebân-ı Fârisîde Aselnemi hored <sup class="calibre2"><a href="../Text/Devranname_split_045.html#footnote-631-316" id="footnote-631-316-backlink">[316]</a></sup> tesmiye olunur. Harblerde kâfir milleti üzre atıldukta dünyâyı başına dar idüb, her güllede bir bölük küffârın canını cehenneme irsâl eyleyübdür. Beyt:</p>

    <p class="normal"><span class="ideitalik">"Öyle bir top-ı felâkettir ki o</span></p>

    <p class="normal"><span class="ideitalik">Bulduğu kanı içer de bal yemez"</span></p>

    <p class="normal">Hâzirûndan kimisi, "Topu kesüp çıkaralum" kimisi, "Oğlancağızı yağlayub çekelüm" deyû söyleşürken Lihyesi <sup class="calibre2"><a href="../Text/Devranname_split_045.html#footnote-631-317" id="footnote-631-317-backlink">[317]</a></sup> göbeğinde, derviş kıyafetli, nur yüzlü bir doksanlık pîr-i fâni anda peydahlanub topun namlusu önüne durdu.</p>

    <p class="normal">Ehâliye dönüb, "Bre bu oğlancık Müselmân sabisi midür?" deyû suâl ittükte, ânesi didelerinden seylâb akıtarak "Belî pirim Müselman sabisidir Elhamdülillah.Ben anın ânesiyim" dedi. Pîr-i fâni aydur: "Tiz bana bir atımlık barut getürün" Oğlancığın ânesi vü karındaşları seğirtüb bir solukta barut' u getürdüler. Pîr-i fâni barut' u top içre güzelce yerleştirdükte, ehâli ol pirin ellerinden tutub, "Bre ihtiyâr neylersün? Yoksa bu oğlancağızı gülle niyetine atacak mısın? Asla ve kellâ! Bizim rızamız yoktur. Bu oğlanın kırk pâre olmasın hiç birimiz istemezük!" didiler. Pir aydur: "Bre nâdânlar! Sizin Allah teâlâya i' tikadınız var mıdur?" Herkes, "Vardur" didiler. "Anın kelâmına dahi itikadınız var mıdur?" didükte, "Beli vardur" didiler. Pir, "Öyle ise kesin sesiniz! Bu top müselman kanına girmez!" deyüb kendü kendüye okumaya başladı. Topun derûnuna dahi üç defâ nefes eyleyüb; "Yâ Allah bismillâh! Haydi rastgele!" diyerek topu ateşledi.</p>

    <p class="normal">Gök gürlemesine müşâbih bir sadâ ile berâber oğlancağız namludan fırlayub gitti. Pîr oğlanın ânesine, "Bre kadın, var oğulcuğunu Üsküdar' da çeşme meydanından alup evine götür" deyüp, ân-ı vâhidde kayboldu.</p>

    <p class="normal">Ehâlinin bir kısmı, "Aman oğlancağız uçtu gitti!" deyû iskele cânibine koşarken, bir kısmı dahi "Bre bu ihtiyâr nicoldu? deyû aranıp dururdı.</p>

    <p class="normal">Hemân bir vapura süvâr olup, Üsküdar' a geçtük. Bir de ne görelüm? Mezkûr oğlan çeşme meydanında oturmuş sağ sâlim, çeyrek ekmek içre kokoreç yimek ile meşguldür.</p>

    <p class="normal">Böyle garib bir vak' adur.</p>

    <p class="normal">"İnnallâhe ‘alâ külli şey' in kadir" <sup class="calibre2"><a href="../Text/Devranname_split_045.html#footnote-631-318" id="footnote-631-318-backlink">[318]</a></sup></p>
  </div>

  <div class="calibre1" id="calibre_pb_63"></div>
</body>
</html>
