<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_17">DER BEYÂN-I ŞİRK</h1>

    <p class="normal">Bu abdü hakir Evliyâ-ı bîriyâ,<sup class="calibre2"><a href="../Text/Devranname_split_045.html#footnote-631-144" id="footnote-631-144-backlink">[144]</a></sup> bir kice hânemde tembelizyon temâşâsında idim. İrikelâmlar faslı temâm oldukta akran nam cam üzre, şirk deyû bir tahrir gelüp, güyâ kim eflâk başıma yıkıldı. Derûn-ı dilden bir feryâd çeküp, vah benim çilekeş başım, bu tembelizyon nam şeytân icadının bunca ittükleri kifâyet itmezmiş gibi imdi dahi, Tanrı teâlâ hazretlerine şirk koşacak. Hem hacer-ül Esved <sup class="calibre2"><a href="../Text/Devranname_split_045.html#footnote-631-145" id="footnote-631-145-backlink">[145]</a></sup> rûzigârında <sup class="calibre2"><a href="../Text/Devranname_split_045.html#footnote-631-146" id="footnote-631-146-backlink">[146]</a></sup> böyle yabana işm' olur deyû zarılık eyledim.</p>

    <p class="normal"><span class="ideitalik">"Avn-i hakla intikâm almağa âdâdan meğer</span></p>

    <p class="normal"><span class="ideitalik">Bende-i din bir vezir-i dinperver yok mudur?"</span></p>

    <p class="normal">beytin kıraat idüp, gâhi, lâ havle ve lâ kuvvete illâ billâh çekerdim. Bu esnâda akranda bir ulu hayme <sup class="calibre2"><a href="../Text/Devranname_split_045.html#footnote-631-147" id="footnote-631-147-backlink">[147]</a></sup> peydahlandı kim, derûnunda şu kadar bin kimesne oturmuşlar, güya âdem deryâsıdır. Hakir, Ordu-yı hümâyun ile bunca seferlere iştirak ittüğüm halde bu azâmette bir hayme anda dahi görmedim. Pâdişâh otağı dahi bu denlu azim değüldür. Vasat-ı hayme de harman yeri eb' adında bir tehi <sup class="calibre2"><a href="../Text/Devranname_split_045.html#footnote-631-148" id="footnote-631-148-backlink">[148]</a></sup> saha olup, ihtimal bed tiynetli bir kimesne bu meydanda alenen Tanrı teâlâya şirk koşacaktı. Mezkûr meydane bir kimesne çıktıkta, ol âdem deryâsı aresinde bir gulgule kopup eflâk ü zemin titredi. Bu zât destinde küçük bir bozdoğan <sup class="calibre2"><a href="../Text/Devranname_split_045.html#footnote-631-149" id="footnote-631-149-backlink">[149]</a></sup> tahmil iderdi. Ol bozdağını dehenine götürüp, Engürüsce mi <sup class="calibre2"><a href="../Text/Devranname_split_045.html#footnote-631-150" id="footnote-631-150-backlink">[150]</a></sup> yâ Portugalca<sup class="calibre2"><a href="../Text/Devranname_split_045.html#footnote-631-151" id="footnote-631-151-backlink">[151]</a></sup> mı ne idüğün fehmidemedüğüm bir lisân ile bir hayli konuşub gitti. Ol kâfir dideden nihan olıcak, nim üryân<sup class="calibre2"><a href="../Text/Devranname_split_045.html#footnote-631-152" id="footnote-631-152-backlink">[152]</a></sup> bir kâfir avredi ahz-ı meydân eyledi <sup class="calibre2"><a href="../Text/Devranname_split_045.html#footnote-631-153" id="footnote-631-153-backlink">[153]</a></sup> kim, güyâ kamer, semâdan kopup arza inmiştür. Öyle bir hûnriz <sup class="calibre2"><a href="../Text/Devranname_split_045.html#footnote-631-154" id="footnote-631-154-backlink">[154]</a></sup> kâfirdür kim:</p>

    <p class="normal"><span class="ideitalik">"Can almada süzülmesi şehbaz-ı çeşminin</span></p>

    <p class="normal"><span class="ideitalik">Kâfidir urmasın elini tîr ü hançere"</span></p>

    <p class="normal">Vallahi hakir bu teşhisimde hatâ itmemişim. Çün bu kâfir âfetini gaayetle muhkem hadid <sup class="calibre2"><a href="../Text/Devranname_split_045.html#footnote-631-155" id="footnote-631-155-backlink">[155]</a></sup> parmaklıklı bir ulu kafes içre hapsidüp, eline dahi bir kamçı virdiler. Kafes içre beş-attı aded arslanlar dahi koydular kim, âdeme pençe ursa pare pare ider. Hayli cesim arslanlardur. Ol güzelim peripeyker <sup class="calibre2"><a href="../Text/Devranname_split_045.html#footnote-631-156" id="footnote-631-156-backlink">[156]</a></sup> avretin bu tehevvür eylemiş gazanferlere <sup class="calibre2"><a href="../Text/Devranname_split_045.html#footnote-631-157" id="footnote-631-157-backlink">[157]</a></sup> nice lokma olduğun görmemek içün dîdelerim best eyledim. Bir müddet intizâr ittükte kafesten hiç bir sadâ sâdır olmaduğun görüp, tekrar açtım. Hasbin Allâhu ve nimel vekil! Hayretten engoşt ber dehen <sup class="calibre2"><a href="../Text/Devranname_split_045.html#footnote-631-158" id="footnote-631-158-backlink">[158]</a></sup> oldum. Çün bu avret elindeki kamçı ile arslanları öyle bir ta' lime sokmuş idi kim, arslanlar adetâ kapuya çıkmaya <sup class="calibre2"><a href="../Text/Devranname_split_045.html#footnote-631-159" id="footnote-631-159-backlink">[159]</a></sup> hazır acemi oğlanına dönmüştür. "Yat" didükte, yatar, "kalk" didükte kalkardı. Hattâ ba' zen intizamlı sıra olurlar, ol avret emreyledükte, birkaç arşın irtifada cehennem alevleri misüllu alevler ile yanan bir çenber içinden semender gibi atlardılar. Ba' zıları serkeşlik idüp, pençe urmağa davrandukta ol arslana öyle bir nazar ururdu kim, zavallı arslan kelb eniği gibi zebûn olurdu.</p>

    <p class="normal">Bunda anladım ki, şuh bir avret nice gazanferleri zebûn idermiş. Âl-i Osmanın medâr-ı iftiharı, pâdişâh-i heft kişver.<sup class="calibre2"><a href="../Text/Devranname_split_045.html#footnote-631-160" id="footnote-631-160-backlink">[160]</a></sup> Oğuz neslinden helife-i evvel Yavuz Sultan Selim Hân hazretleri şöyle aydur:</p>

    <p class="normal"><span class="ideitalik">"Şirler pençe-i kahrımda olurken lerzân<sup class="calibre2"><a href="../Text/Devranname_split_045.html#footnote-631-161" id="footnote-631-161-backlink">[161]</a></sup></span></p>

    <p class="normal"><span class="ideitalik">Beni bir gözleri ahûya zebûn etti felek"</span></p>

    <p class="normal">Ba' dehû ol meydâne sekiz, on kavi yapılı âdemler ile bir fil geldi kim Ebrehe ordusundaki mamut nam fil gibi dehşet engiz bir hayvandur. Bu âdemler anda bir tahterevalli kurdular. Anlardan biri tahterevallinin bir ucuna çıkup durdu. Ol muazzam fil tahterevallinin hevâdaki uc-ı üzerine her iki ön ayakları ile şaha kalkub öyle bir darbe urdı kim, uc-ı diğerdeki âdem Balyemez güllesi gibi fırlayub gitti. Bre bu zavallı kim bilir kangı sitârenin <sup class="calibre2"><a href="../Text/Devranname_split_045.html#footnote-631-162" id="footnote-631-162-backlink">[162]</a></sup> yanına vâsıl oldu kim, demeğe kalmadan, ardında duran âdemin başı üzre kuş gibi konuverdi. Yerimden fırlayup Allahu Ekber dimekten kendimi alamadım. Bu oyunbaz herifler bu usul ile temâm dokuz âdemi böyle üst üste yığub gûya bir âdem minaresi oldu. Keşke hakir dahi anda olsam, bizi dahi bu âdem minâresi üzerine, atsalar, anda cân ü gönülden bir ezân-ı Muhammedi kıraat eylesem ne hoş olurdu.</p>

    <p class="normal">Şu şirk çadırı içre bir de deryâpez dirier bir oyun vardur kim, dil anı nakletmede âciz kalur. Çadır tavanında asılı duran salıncaklar üstünde âdemin yüreğin ağzına getüren oyunlar iderler.</p>

    <p class="normal">Bir salıncaktan diğerine pervaz idüp, muallâkta; iki âdem el sıkışub bayramlaştıktan sonra tekrar salıncakları tutarlar.</p>

    <p class="normal">Bir avret ile bir âdem dahi ellerine dört beş adet hallaç tokmağı alup, meydâne çıktılar. Bu tokmakları ardı ardına hevâya atup, zemine düşmesine fırsat virmeden tutar ü tekrar hevâya atar ü böyle sür' at ile devam iderlerdi kim, seyridenler, pâytahtta Bustân-ı Cevânideki <sup class="calibre2"><a href="../Text/Devranname_split_045.html#footnote-631-163" id="footnote-631-163-backlink">[163]</a></sup> havzun fevvâresi <sup class="calibre2"><a href="../Text/Devranname_split_045.html#footnote-631-164" id="footnote-631-164-backlink">[164]</a></sup> zannider. Bunun ardınca bir alay âdem esvabı telebbüs eylemiş maymunlar ahz-ı meydân idüp ol mertebe taklitler yaptılar kim, vallahi zemânımız sosyal-itlerinden tefrik itmenin mümkünü yoktur. Anlara dahi ziyade güldük.</p>

    <p class="normal">Bu şirk çadırı içre daha nice acâib ü garip işler vardur: Yanmakta olan yağlı çerağları elma şekeri gibi yiyen âteş baz ü semender misillu âdemler, dürlü dürlü hayvânât ip canbâzları, cinnilastik üstazları, bâl-i yaçolar, tâlimli atlar, fâre cesâmetinde kelpler, fevk balıkları... O denlu bir çadurdur kim, gûyâ Hz. Nuh' un şefinesidür. İnnallahe külli şeyyin kadir... <sup class="calibre2"><a href="../Text/Devranname_split_045.html#footnote-631-165" id="footnote-631-165-backlink">[165]</a></sup>.</p>
  </div>

  <div class="calibre1" id="calibre_pb_37"></div>
</body>
</html>
