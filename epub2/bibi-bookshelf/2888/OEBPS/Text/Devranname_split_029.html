<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_27">BAHÂNE-İ ŞÂHÂNE FÎ ECZAHÂNE</h1>

    <p class="normal">Hak teâlâ ins ü cinn ü cemâdât ü nebâtâtı vü dahi nice mahlûkâtı "KÜN" emr-i ilâhisi ile halk idüb, bunların her birinin ömrünü zaman ile mukayyed kıldu. Yâni kim her mahlûk vakti geldükte fenâ bulacaktur.</p>

    <p class="normal">İnsanoğlu dahi bu âleme sıhhat üzre gelüb, zamanla dürlü illetlere âşinâ olur. Encamı kocalup dermandan düşer, ba' dehû dâr-ı bekaya <sup class="calibre2"><a href="../Text/Devranname_split_045.html#footnote-631-267" id="footnote-631-267-backlink">[267]</a></sup> göçeyler.</p>

    <p class="normal">Şiir:</p>

    <p class="normal"><span class="ideitalik">"Bir güzergâh-ı fenâdır bu fenâ deşti dilâ! <sup class="calibre2"><a href="../Text/Devranname_split_045.html#footnote-631-268" id="footnote-631-268-backlink">[268]</a></sup></span></p>

    <p class="normal"><span class="ideitalik">Yokdürür zerre rehâ <sup class="calibre2"><a href="../Text/Devranname_split_045.html#footnote-631-269" id="footnote-631-269-backlink">[269]</a></sup> kimseye andan aslâ</span></p>

    <p class="normal"><span class="ideitalik">Tutalım ömr-i sebükpây' a <sup class="calibre2"><a href="../Text/Devranname_split_045.html#footnote-631-270" id="footnote-631-270-backlink">[270]</a></sup> olasın hempâ <sup class="calibre2"><a href="../Text/Devranname_split_045.html#footnote-631-271" id="footnote-631-271-backlink">[271]</a></sup></span></p>

    <p class="normal"><span class="ideitalik">Erişir peyk-i ecel <sup class="calibre2"><a href="../Text/Devranname_split_045.html#footnote-631-272" id="footnote-631-272-backlink">[272]</a></sup> bâd-ı sabâ gibi sana</span></p>

    <p class="normal"><span class="ideitalik">Ne kadar cest ü kavi,<sup class="calibre2"><a href="../Text/Devranname_split_045.html#footnote-631-273" id="footnote-631-273-backlink">[273]</a></sup> çapik ü çâlâk<sup class="calibre2"><a href="../Text/Devranname_split_045.html#footnote-631-274" id="footnote-631-274-backlink">[274]</a></sup> olasın!."</span></p>

    <p class="normal">Ve lâkin, Allah teâlâ her illete bir derman dahi yaratmıştur. Zamanımızda pek çok ilâçlar keşfedilmiş olub, nice hekimler bu ilâçlar ile derd sâhiplerini âfiyete kavuşturmaları iktiza ider.</p>

    <p class="normal">Bu hakir ü pürtaksir ü Evliyâ-yı bîri yâ bir gün şedîd bir bel ağrısına tutulub binbir zahmet ile bîmarhâneye<sup class="calibre2"><a href="../Text/Devranname_split_045.html#footnote-631-275" id="footnote-631-275-backlink">[275]</a></sup> revan oldum. Anda bir hekim bizi muayene eyledükten sonra, "Baka Çelebi, sendeki illetin ne idüğün anlamak içün FİLİM çektürmek iktizâ ider." deyû tenbihatta bulundukta, hakir bu Filim' in ne olduğun bilmedüğümden fiil çekmek zannidüp, hemân; vallâhi biz fiilün âlâsın çekerüz. Gerek mâzi, gerek muzâri, gerek Arabî, gerek Fârisi kangı fiili ister isen çekeyim diyüb derhal "Ketebe" fiilini, Ketebe, ketebet, ketebte, ketebti, ketebtü şeklinde çekmeğe şuru<sup class="calibre2"><a href="../Text/Devranname_split_045.html#footnote-631-276" id="footnote-631-276-backlink">[276]</a></sup> eyledüm. Hekim bu meyanda müdahele idüb, "Bre Çelebi sükût ol! Ben fiil çek demedüm." şeklinde bizi ikaz eyledü. Filim' in evsafın dahi ta' rif itdi. Meğer bu filim bir nev' i şeffaf madde olub REVENT GEN namında bir makineye konup haste kimesnenin mide, karaciğer, yürek gibi cümle iç aksâmının hattâ bilcümle kemiklerinün suretini çıkarurmuş. İçerde her ne illet var ise ayniyle görmek mümkün olurmuş. Ger bir âdem çakmaklı tüfenk kurşunu yise, ol kurşun varub kürek kemiğine saplansa anın dahi suretini çıkarub gösterürmüş. Fesübhânallâh...</p>

    <p class="normal">Öyle ise varub bel kemiğimin filimini çektüreyim deyuben bimarhânenin REVENT GEN cisine gittüm. Lisân-ı münâsib ite filim çekmesini istidâa eyledüm. Vechime acîb nazar kılarak, "Bre âdem biz filimi nerden bulalum? Eğer sen bulursan bize getür." deyû redd eyledü. Çar-nâçar hekimin yanına rücû' eyledüm. Bâri bu ızdırabımı teskin eyleyecek bir ilâç vir deyû yalvardum. Hekim, "Vallahi bu hastahânede ilaç dahi yokdürür" diyerek bize bir RÛ-ÇETE tahrir eyledü. Bu bir nev' i kâğıt pâresidür.</p>

    <p class="normal">"RÛ", zebân-ı Fâriside yüz, suret, vech dimektür. "ÇETE" dahi soyguncu, harami ma' nasına gelür. Bu kâğıtlar âdemin soyulup, çapul edilmesine sebeb olduğu içün böyle dirler. Mezkûr RÛ-ÇETE' yi alub hekimin ta' rif eyledüğü eczâhâneye vardum. Bâbı üzre "ECZÂHÂNE" ibâresi olmasına rağmen, vitrinde hiç ilâc göremedüm. Vitrinde hayli çocuk oyuncakları vardı. Hele bir suâl idelüm diyüb bu dükkâne duhul eyledüm. Annacıma bir dilber çıktu kim, güyâ âfet-i devrandur. İhtimâlen bu dilberi, ilâc bulamayan hasteler suret ü endâmını temâşâ iderek devâ bulsunlar deyû bu eczâhâneye koymuşlar. Elimdeki RÛ-ÇETE' yi alup, "İmdi ilâclarını vireyim." dedi. Ba' dehû iki aded oyuncak bebek, bir aded oyuncak araba, bir küçük kova ve kürek, bir aded deryâda can kurtarmaya yarayan ve SÎ-ÜMİD deyû ma' ruf bir âlet önüme koydu. Bu SÎ-ÜMÎD deryâda asla batmayub, her kangı âdem andan tutar ise suya gark olmadan halâs olur. "Otuz ümid" manasına gelüp, hakikaten şenâverlik<sup class="calibre2"><a href="../Text/Devranname_split_045.html#footnote-631-277" id="footnote-631-277-backlink">[277]</a></sup> bilmeyenlerin ümidüdür.</p>

    <p class="normal">Sonra şöyle konuştu: "Çelebi bu ilâçları alub hânede muhafaza eyle. Yaz geldükte, bu ilâclar ile bir leb-i deryâya git. Sabahtan akşama dek kumda oyna. İnşeallâh şifâyâb <sup class="calibre2"><a href="../Text/Devranname_split_045.html#footnote-631-278" id="footnote-631-278-backlink">[278]</a></sup> olursun. Borcun binbeşyüz akçadur. Haydi geçmiş olsun."</p>

    <p class="normal">Etme eyleme ey dilber! Şimdi bunlar ilâc mıdur? deyû hayretle suâl ittükte, "Elbette ilâctur. Hem bunlardan özge ilâc bulamazsın. Sen bunları tarifim üzre isti' mâl eyle." deyû cevap virdi. Çâresiz binbeşyüz akçayı itâ idüb taşra çıktum. Hasbünallâhu ve ni' mel vekil...</p>
  </div>

  <div class="calibre1" id="calibre_pb_57"></div>
</body>
</html>
