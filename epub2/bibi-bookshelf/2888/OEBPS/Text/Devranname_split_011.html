<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_9">URUM EŞKIYÂSINI NİCE KOVALADUĞUMUZUN BEYÂNIDIR</h1>

    <p class="normal">Kıbrıs ceziresinde AH NE köyü kurbünde bir kice gâzi karındaşlarım ile metris içinde hem nevbet tutup hem dahi can sohbeti iderdük. An-ı vâhidde köy cânibinden üstümüze şedîd bir tüfenk alabandası olup karındaşlarımızdan birisi mecrûh oldu. Bu haltı yiyenlerin KÖR İLLA nam urum eşkiyâsı olduğun hemân fehm eyledük. Bunlar ermeydânında cenk idemeyüp, ardına dahi bakmadan firâr iden kâfirin kılıç bakiyesi olup, müsâit zemin buldukta böyle it gibi ürüyüp kaçan nâmerdlerdür. Biz dahi gâfil olmayup onlara bir tüfek alabandası ile mukabele ittikte "Meded yâ Makaradeyyus pederimiz" deyû bağırarak firâre başladılar.</p>

    <p class="normal">Makaradeyyus didükleri bunların aziz pederleri olan lâin keşiştür. Hemân ardlarına düşüp "Kanlı keşişinüz gelsin sizi kurtarsın da görelim" diyerek kovalamaya başladuk. Bir müddet bu minvâl üzre gittükte, karartıları gaip olasıcaları karangu gicede gaip eyledük. Gâzilerden birine dönüp, bre karındaş bu mel' unlar kandedür? deyû suâl ittükte şöyle hoş bir cevâp virüp cümlemizi güldürdü:</p>

    <p class="normal"><span class="ideitalik">"Karangu kice görmez göz,</span></p>

    <p class="normal"><span class="ideitalik">Tarla hozan<sup class="calibre2"><a href="../Text/Devranname_split_045.html#footnote-631-82" id="footnote-631-82-backlink">[82]</a></sup> eşşek boz</span></p>

    <p class="normal">Ben nice bileyim anların kande idüğün" Başka bir gâzi ise söze karışup "Gâzi yoldaşlarım bu civârda DİK ÂLÂ tesmiye olunan bir Enciliz alayı vardur. Ola kim bu kefereler oraya iltica itmiştür. Varup suâl idelüm. Ger anda iseler alur götürürüz" dedi. Bu karındaşlarımızın teklifini kabul idüp, mezkûr alaya azîmet eyledük. Bu Enciliz alayına DİK ÂLÂ dinmesinin sebebi şoldur: Bunda Encilizin KARGA asakiri didüğü bir taburu olup, güya bunda güzel cenk iderlermiş. Hal bu kim, biz bunlara Çanakkale çenginden âşinayızdur. Vallahi Mehmetçik nam Türk asakiri bunlara dünyayı dar idüp ânelerinden emdikleri sütü burunlarından getürmüştür. Dik kafalı kimesneler olduğu içün bu alaya dahi Dikâlâ alayı dirler. Enciliz güyâ bunlar ile bizi korkutmak murâd itmiştür. Şiir:</p>

    <p class="normal"><span class="ideitalik">Ey Enciliz, ol hemân Türk' ten alarga <sup class="calibre2"><a href="../Text/Devranname_split_045.html#footnote-631-83" id="footnote-631-83-backlink">[83]</a></sup></span></p>

    <p class="normal"><span class="ideitalik">Birolur mu hiç şahin ile karga'</span></p>

    <p class="normal">Nihayet DİK ÂLÂ alayına gelüp kumandanlarına haber irsâl eyledük kim, gelsün kendü ile konuşacaklarımız vardur. Yarım saat mürûr ittükte, birkaç Enciliz subayı ile birkaç avret yanımıza geldiler. Bu Enciliz avretleri gaayetle mahbûb, serv-i hırâman, ibrişim saçlı, çeşm-i kebûd dilberlerdür kim, gören kameri semâdan arza inmiş zannider. Meğer bunlar ol alaydaki Enciliz subayları' nın kız ü avretleri imiş. Ahvali Enciliz kumandanına naklidüp, bu mülteci eşkıyâyı taleb eyledükte, "Bunda mülteci kimesne yoktur" deyû cevap virmez mi?</p>

    <p class="normal">Urumlar ile Encilizler, nasrânî <sup class="calibre2"><a href="../Text/Devranname_split_045.html#footnote-631-84" id="footnote-631-84-backlink">[84]</a></sup> olmakla dindaş idiler. Bu kâfir dahi din gayreti ile anları virmek istemezdi. Karındaşlarımızdan Zehirzâde nam bir delifişek gâzi var idi kim gazaba geldükte bir ordu ile cenk itmekten havf itmez yiğit idi. Tüfengini Enciliz kumandanına tevcih idüp tetiğe basacak demde elinden tutub, bre zehirzâde nidersün, bu kâfirler ile cenge girersek, yârın kâyâmet kopar. Dahi paşamızdan azar işitürüz. Sen hele dur, bu hakir işi suhûletle halliderüm deyû anı teskîn eyledüm. Çün gördüm ki bâlâda zikri geçen Enciliz avretleri bu hakiri hayranlıkla seyr iderler. Kaytan bıyıklarıma bakup bakup kendü dillerince bülbüller gibi konuşurlar. Bir miktar Encilizce bildüğümden bu hakiri meth ü senâ ittüklerini derhal fehmeyledüm. Murâdım bu avretleri şiir ile meth idüp, bu işi anlar ile halletmek idi.</p>

    <p class="normal">Hemân önlerine varup atam Enderûnî Fâzıl' ın "Zenân-ı İngiliz" nam methiyesini şöyle kıraate başladım:</p>

    <p class="normal"><span class="ideitalik">"İngilizin zeni hoş sîmâdır</span></p>

    <p class="normal"><span class="ideitalik">Hoş edâ hoş reviş ü zîbâdır</span></p>

    <p class="normal"><span class="ideitalik">Ruh-i âli güle sad reng verir</span></p>

    <p class="normal"><span class="ideitalik">Deheni bülbüle âheng verir</span></p>

    <p class="normal"><span class="ideitalik">Cümlesi pâk tabiatlerdir</span></p>

    <p class="normal"><span class="ideitalik">Mâil-i ziver-i zinetlerdir</span></p>

    <p class="normal"><span class="ideitalik">Nedir ol tantana-i âlâyiş</span></p>

    <p class="normal"><span class="ideitalik">Sözlerinde nedir ol ârâyiş"</span></p>

    <p class="normal">Hâzirûn <sup class="calibre2"><a href="../Text/Devranname_split_045.html#footnote-631-85" id="footnote-631-85-backlink">[85]</a></sup> ben hakirin bu denlu güzel şiir kıraatine hayretler idüp, cümlesi Engoşt berdehen<sup class="calibre2"><a href="../Text/Devranname_split_045.html#footnote-631-86" id="footnote-631-86-backlink">[86]</a></sup> oldular. Kâfir avretleri dahi bu senâdan mest olup bayılıyazdılar. Ba' dehû kumandanları ile bir miktar konuşup ol kâzib kefereyi dahi eşkıyayı vermeğe râzi ittüler. Beş-on dakika sonra iki nefer urum haydudunu bize teslim eylediler. Derhal ellerini bend idüp, kendi cânibimize revân olduk. Enciliz avretleri peşimden gelmek içün can atardılar amma, nasıl gelsünler? Bin bir dürlü işve vü nâz ile bizi uğurladılar.</p>
  </div>

  <div class="calibre1" id="calibre_pb_21"></div>
</body>
</html>
