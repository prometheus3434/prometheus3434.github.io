<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_1">TEMÂŞÂ-İ CADDE-İ HİLÂL-İ AHMER<sup class="calibre2"><a href="../Text/Devranname_split_045.html#footnote-631-1" id="footnote-631-1-backlink">[1]</a></sup></h1>

    <p class="normal">Hilâl-i Ahmer, pâyı-tahtın merkezinde bir ulu cadde olup, rûy-ı zeminin cümle acâip işleri ol caddede cereyân ider. Bu caddenin başında bir ulu bina vardur kim, temam 24 kat olup, kimin içün inşa olunduğu bilinmedüğünden ana KİMA dirler. Ol binanın içi gezmek ile bitmez. Cümle eşya anda satulur. Anları satanlar dahi servi boylu çeşm-i siyah ü peri peyker<sup class="calibre2"><a href="../Text/Devranname_split_045.html#footnote-631-2" id="footnote-631-2-backlink">[2]</a></sup> hatunlardür kim, âdem anları mı yoksa eşyâları mı alacağın şaşurur. Ol binâya çıkmak hayli müşkil olduğundan USAN-SÜR deyû bir âlet ile çıkılır. Yâni kim bir kişi piyâdelikten usandukta ana binüp sürer.</p>

    <p class="normal">Her iki yânesinde gaayet müzeyyen dükkânlar olup, rûy-i zeminde akla gelen her eşyâdan satarlar. Dükkânların pîşlerinde VİTRİN tesmiye olunan camekânlar içinde dide vü ruhsar <sup class="calibre2"><a href="../Text/Devranname_split_045.html#footnote-631-3" id="footnote-631-3-backlink">[3]</a></sup> lan boyalı, ebrûları<sup class="calibre2"><a href="../Text/Devranname_split_045.html#footnote-631-4" id="footnote-631-4-backlink">[4]</a></sup> rastıklı âdem yapısı avretler durur kim, kimisi kolun hevâda kaldurmuş, kimisi dâmenin <sup class="calibre2"><a href="../Text/Devranname_split_045.html#footnote-631-5" id="footnote-631-5-backlink">[5]</a></sup> kaldurmuş, açık saçık otururlar. Leblerinde tebessüm-i istihza ile gelüp geçenleri temaşa iderler.</p>

    <p class="normal">Ol caddede leyl ü nehâr, maşeri bir kalabalık vardur kim, âdemler birbirine sürünmeden geçemezler. Lâkin ne hikmet ise anda hıraman<sup class="calibre2"><a href="../Text/Devranname_split_045.html#footnote-631-6" id="footnote-631-6-backlink">[6]</a></sup> olan âdemlerin kısm-ı azâmı avret olup, şol vitrindeki avretlerden farksızdur. Mâni dâmenli<sup class="calibre2"><a href="../Text/Devranname_split_045.html#footnote-631-7" id="footnote-631-7-backlink">[7]</a></sup> vü Makasi dâmenli, Pendol tesmiye olunan şalvarlı duhterler, destlerinde, Anadolu köylerinde çobanların istimâl ettüğü "Azık çantası " dedükleri çantalarla, tulûu şemsten<sup class="calibre2"><a href="../Text/Devranname_split_045.html#footnote-631-8" id="footnote-631-8-backlink">[8]</a></sup> nim kiceye kadar anda dolaşır dururlar. Acıktukta ol çantalarda tahmil ettükleri tost vü sanadaviçleri yiyüp karınlarını doyururlar.</p>

    <p class="normal">Mâni dâmen dedükleri hayli kâsır olup, âdemi çileden çıkarur vü Ümmet-i Muhammedin salâtına mâni olur. MAKASİ dâmen dahi ol derece tâvildür kim ana biraz MAKAS iktiza ider.</p>

    <p class="normal">Amma ol duhterler makasi dâmeni tesettüre riâyet için telebbüs itmezler. İki rûz anı geyüp, iki rûz dahi mâni dâmen giyerler.</p>

    <p class="normal">Vasat-ı caddeden sevl misâl vesait geçer kim birbirlerin üstüne çıkacakları demde, şarap fıçısı misâl bir fıçının içinde duran acaib kıyafetlü bir âdem, hareket-i acaibler ile anları hemân durdurur vü içlerinden birkaç sahib-i vasıtanın akçelerin gasbettükten ba' de cümlesin azâd ider. Böyle kudretlu vü nüfuzlu bir adem dürür.</p>

    <p class="normal">Fakir bir def ‘asında bir tuhaf işe tesâdüf idüp, hayretten kendüyü alamadı. Esvâbı hayli eski bir fakir âdem, kafasın üzerinde tahmil ittiğü bir tepsi içinde Simit denen bir çeşit hubz <sup class="calibre2"><a href="../Text/Devranname_split_045.html#footnote-631-9" id="footnote-631-9-backlink">[9]</a></sup> u satmaya çalışurken, zabıtalar anı keçe-külah bir arabaya atarak; "Bre ne deyu şol kibar zâdelerin huzurun bozarsın" deyüp, götürdüler. Ol meyanda oğlanlı kızlı Müselmâna benzemez bir grup destlerinde amele-maraba tesmiye olunan bir ceride-i paçavrayı âvazların çıktığu kadar bağuruben satarlardı. Anlara dahi bir lâfız etmeyüp ol fukarayı tuttular.</p>

    <p class="normal">Cadde-i Hilâl-i Ahmerin her iki cânibinde KULÜB nam verülen bazı işret haneler vardur kim cümle âşıklar anda işret eder, firkatlerin izâle iderler. Kulüb, kalbin cemi dür kim, anda kalblerin birbirlerine verürler. Anda başka günâh-ı kebâir dahi irtikâb edülür. Lâkin bab-ı kulübtan taşra çıktukta kalplerin özge kişilere verürler vü hemân birbirlerin ferâmuş<sup class="calibre2"><a href="../Text/Devranname_split_045.html#footnote-631-10" id="footnote-631-10-backlink">[10]</a></sup> iderler. Anlar dahi böyle hercai âdemlerdir.</p>

    <p class="normal">Caddenin bir yânesinde hayli kebir vü âli eşcâr sıralı olup anların şahe <sup class="calibre2"><a href="../Text/Devranname_split_045.html#footnote-631-11" id="footnote-631-11-backlink">[11]</a></sup> lerinde mürgân-ı serçe <sup class="calibre2"><a href="../Text/Devranname_split_045.html#footnote-631-12" id="footnote-631-12-backlink">[12]</a></sup> birüküp, ibret-i âlem içün yek ağızdan ol manzarayı tel' in iderler.</p>

    <p class="normal">Anınla da kifâyet etmeyüp, eşcarın altından geçen kimselerin serlerine göh <sup class="calibre2"><a href="../Text/Devranname_split_045.html#footnote-631-13" id="footnote-631-13-backlink">[13]</a></sup> atarlar. Lâkin hiç bir âdem bunun mânâsın fehm edemeyüp, ders alacak yerde gülerler. Böyle şaşkın kullardur. Tanrı taâlâ ola ki; (Fehelmin müddekir) <sup class="calibre2"><a href="../Text/Devranname_split_045.html#footnote-631-14" id="footnote-631-14-backlink">[14]</a></sup> âyet-i celilesin anlar içün inzâl buyurmuştur.</p>
  </div>

  <div class="calibre1" id="calibre_pb_5"></div>
</body>
</html>
