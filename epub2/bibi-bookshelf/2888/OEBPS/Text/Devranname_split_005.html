<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_3">TEMBELİZYONDA FES-İ TİVÂL TEMÂŞÂSI</h1>

    <p class="normal">Bir kice hânede Tembelizyon seyrinden fakire melâl gelüp, yatma hazırlığı görürken, tûti dilli bir SAPIKÖR avret çıkup, "İmdi ikinci İslâmbol fes' i tivâlinden Lâinkırat Filromâni Arkausturasından Beteruşka" dedükte, yatmaktan vaç geçüp seyretmeğe karar virdüm. Çün bu avretin kavlinden fehmeyledüğüme göre, lâin bir kırata süvar olmuş gaayetle maharetli ustura isti' mâl iden uzun fesli Beteruşka nam bir âdemin romanı naklidilecekti. Ahırında sultanlara seza, vâsi bir serây içre, gaayetle rahat erîkelere <sup class="calibre2"><a href="../Text/Devranname_split_045.html#footnote-631-35" id="footnote-631-35-backlink">[35]</a></sup> cülûs itmiş elli altmış nefer âdemler peydahlandu kim bunlar bir mevki-i bâlâda olup karşularında birkaç hezâr kimesneler rical ü nisâ muntazam dizilmiş erîkelerde oturup, dideleri fal taşı mislû açılmış anları temâşa iderlerdi. Bu mevki-i bâlâdaki âdemlerin ellerinde kemanlar olup, önlerinde dahi birer rahle ile anların üzerinde birer defter var idi. Biz, mezkûr romanı bu defterlerden kıraat idecekler deyû düşünürken bunların pîşine bir garip kıyafetli âdem geldi kim, kaftanının arkası beline kadar yırtık bir fakir kimesne idi. Elinde dahi davulcu çubuğuna benzer uzunca bir çöp tutardı. Temâşâ iden ehâliye dönüp bir iki def ‘a rükû eyledükte, ehâli bu âdemi öyle alkışladı kim gürültüden gûşlarım sağır olayazdı. Ba' dehû ellerinde keman tutan âdemlere dönüp çubuğun hevâya kaldurur kaldurmaz anlar dahi kemanlarını çalmaya başladular. Etrâfa öyle bir sedâ neşroldu kim ger üç kat bir mehterin zurnaları ötmeğe başlasa ancak bu kadar sadâ çıkardı. Bu eli çubuklu pişdâr, çubuğu acîb hareketler ile salladukça, kemancılar dahi ana muvafık şekilde çalardılar. Bir ara pîşdar kendüden geçüp, o denlû tepinmeğe başladı kim, ben bu zavallının aklını zâil ittüğüne kanaat getürüp ziyâde rahmeyledüm. Tefekkür eyledüm ki, bu divâneye tâbi olan diğer kemâniler andan farksızdır. İcrâ eyledükleri makam ne hicâz, ne mâhur ne de diğer makamlara benzer idi. Arka tarafta beş-altı âdemin elinde, İsrâfil aleyhisselâmın sûruna benzer ulu borular olup, arada bir anları nefhâ ile öttürüp, kemânilerin sadâ vahdetini bozmağa gayret iderlerdi. Ol vakit bu divânelerin pîşdârı BAŞ DİVANE elindeki çubuk ile anlara "Münâsebetsizlik eylemen" der gibi işaretler idüp sükût itmelerini sağlardı. Tanrı teâlâ Şahidimdür kim, ben hakir bu mûsikîden bir şey fehmidemedüm. Ademe gaflet uykusu viren berbâd bir mûsikîdür.Lâkin bunları dehenleri bir karış açuk, seyridüp dinleyen sâmiûna hezâr bâr hayret eyledüm. Bu berbâd fasıl temâm bir saate karîb devâm eyledü. Nihayet Divâne Başı elindeki çubuk ile bir işâret yapıp, karındaşlarını teskin eyledi. Ehâliye dönüp, er meydânı Kırkpınarda başpehlivanlık kesbeylemiş bir pehlivan edâsı ile temennâ çaktukta temâşa iden ehâli tehevvür<sup class="calibre2"><a href="../Text/Devranname_split_045.html#footnote-631-36" id="footnote-631-36-backlink">[36]</a></sup> mertebesinde bir tezahürat gösteruben alkış tutup çığrışmaya başladılar. Ol vakit fark eyledüm ki, bu ehâli cümle SUS-YEDE tâifesidür. Diyâr-ı İslâmda yaşamalarına rağmen tanassur<sup class="calibre2"><a href="../Text/Devranname_split_045.html#footnote-631-37" id="footnote-631-37-backlink">[37]</a></sup> etmiş, Ümmet-i Muhammedin hakkını yiyüp hiç belli itmeyen bir garib tâifedür. Elli-altmış nefer divâneler her ne kadar gitmek istedilerse de,SUS-YEDE gürûhu anları alkışlayarak buna mâni oldular. Divâne başı karındaşlarını tekrâr culûs ittürüb, çalmaya başladılar. Bu ahvâl temâm üç kez tekrar eyledü. Hele bu sus-yede beyninde birkaç âşüfte avret var idi kim, alkışlar durdukta, ehâliyi tekrar bu işe teşvik eylerdüler. Gaayetle nursuz ü sevimsiz avretlerdür.</p>

    <p class="normal">Aslında bunlar bu mûsikîden dahi hiç bir şey anlamazlar amma, SUS-YEDE kanunu böyledür. Küffârın her işini alkışlamak anların vazifesi olduğu içün böyle iderler. Ger Türk mûsikîsi duysalar hayli rahatsız olurlar. Mısra:</p>

    <p class="normal">"Rencîde olur dide-i huffaş ziyâdan" <sup class="calibre2"><a href="../Text/Devranname_split_045.html#footnote-631-38" id="footnote-631-38-backlink">[38]</a></sup>. Bunlar dahi böyle yarasa meşrebli bir tâifedür kim, Türk' ün herşeyinden rencide olurlar.</p>
  </div>

  <div class="calibre1" id="calibre_pb_9"></div>
</body>
</html>
