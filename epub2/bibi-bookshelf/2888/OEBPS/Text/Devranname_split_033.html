<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_31">HASAN AĞA' NUN KUYRUKTA NASIL<br class="chapter" />
    ŞEHİD OLDUĞUNU BEYÂN İDER</h1>

    <p class="normal">Bu hakir ü pürtaksir bir gün fikreyledüm ki, devlete vergi virmek zamanı gelmiştür. Bu vergiyi devlete virmek sevab iştür, varayım ben dahi itâ ideyüm deyüb hânemden taşra çıktum. Pek çok çarsû ve sokaklardan mürûr idüb, nihâyet vergi dâiresi pîşine vâsıl oldum. Anda azim bir kalabalık görüb çok taaccüb eyledüm. Takriben beş-altı yüz nefer âdem kuyruk olmuş dâire kapusu önünde bekleşürler. Bu kuyruk usulünde âdemler birer birer arka arkaya düzülürler, ol mertebe uzun bir katar olur kim, bir ucu mağrib, bir ucu maşrıkta dense sezâdur.</p>

    <p class="normal">Biz dahi hemen arka arkaya durup sıramızı beklemeğe koyulduk. Arkamıza dahi bir seksenlik pîr-i fâni gelüb, âsâsına dayanup durdu. Ânınla sohbet esnâsında dedim ki; ey pirim, senün oğlun, kızın, torunun yok mudur kim, gelüb bu kuyruk tesmiye olunan azab kârbânına iltihak eylemişsün. Ayıttı kim: "Bre oğulcağızım, kimesnem yokdürür. Allah devlete zevâl virmesün, bu vergi mübârektür. Ânı gelüb vaktinde virmek iktizâ ider. Ger devlet zengin olursa, urum kıralı PAPAĞANDIR O, Frenk Kıralı BETERİNAT, Bulgar Kıralı TATAR ŞİŞKO ve daha bunlara benzer küffâr kıralları bize galebe çalamazlar, din ve devlet cümle belâlardan halâs olur." Ol böyle digeç, biz dahi memnun olub, sohbeti koyulaşturduk. Gâhi kıyamda, gâhi yerde oturarak, kuşluk vaktinden öğle ezanına dek bunda sıramızı bekledük. Ezân-ı Muhammedi okundukta, önümüzdeki ve arkamızdaki âdemlere tenbih eyledük kim, aman yoldaşlar iş bu sıranun bizim idüğü cümlenize ma' lûmdur, gidüb nemazımızı edâ idüb gelelüm ve yine bu sıramıza girelim, şâhid olun. Anlar dahi kabul eyledükte, ihtiyârun koluna girdüm. Civardaki bir camîde öğle salâtını edâ idüb, kuyruğumuza avdet ile eski sıramıza duhûl ittük. Lâkin kalabalığın eski minvâl üzre olduğun gördük. Bir hayli daha bekledükten sonra, ihtiyara; aman pîrim var sen müsâit bir yerde bekleyegör, ben sıran geldükte seni haberdâr eylerüm dedi isem de ol i' tirâz idüb gitmedü. İkindi ezânı yaklaştukta, mezkûr pirin ânı vâhidde yıkılup kalduğun görüp, hemân başını dizim üzre aldum. Aman pîrim n' oldu sana demeğe kalmadu, bir alay âdemler hây hûy ile başımıza üşüştüler. Kimisi gülsuyu, kimisi dürlü kokular getürüb göğsüne, yüzüne döktüler. Ba' dehû ihtiyar gözlerün açub, "Çelebi evlâdum, ben bunca yaş yaşadum, nice ceng ü cidâl gördüm. Lâkin hiç birinde şehitlik nasib olmadu. Hamdülillah, imdi vergi kuyruğunda devlet iç ün can fedâ itmek müyesser imiş. Hakkını helâl eyle..." dedi ve derûn-ı dilden şehâdet getürüb teslim-i ruh eyledü. Cümle ehâli ziyâde mükedder olub, bu ihtiyârın ruhuna Fâtihalar ihsân eyledüler. "Allah bize dahi böyle şehidlikler müyesser kılsun" didiler.</p>

    <p class="normal">Ferdâsı gün ânı bir şehidliğe defneyledük. Kabir taşına dahi şöyle bir beyt yazıldu:</p>

    <p class="normal"><span class="ideitalik">"Hasan Ağa seksenlik bir ihtiyâr idi,</span></p>

    <p class="normal"><span class="ideitalik">Oldu 1402 de vergi şehidi"</span></p>

    <p class="normal">Böyle bir acîb vak' âdur kim, yâdımdan aslâ çıkmaz.</p>
  </div>

  <div class="calibre1" id="calibre_pb_65"></div>
</body>
</html>
