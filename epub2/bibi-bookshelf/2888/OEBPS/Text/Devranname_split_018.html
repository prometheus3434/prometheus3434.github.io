<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_16">BEYÂN-I DEFEYLE</h1>

    <p class="normal">Bir gün hanemde ârâm iderken <sup class="calibre2"><a href="../Text/Devranname_split_045.html#footnote-631-126" id="footnote-631-126-backlink">[126]</a></sup> kapu şiddet ile darbolunub, açtuğumda âşina olmaduğum bir âdem destime bir varakpâre virüp "Bekliyoruz ha!" deyuben çekilüp gitti. Varakpâre üstündeki tahrirâtı kıraat ittükte ânın bir dâvetiye olduğun fehmeyledüm. Çün tahrirât şöyle dir idi: "Falanca mahaldeki DEFEYLE cemiyetimizi teşriflerinizden biz dahi şerefyâb olacağız..." İş bu Defeyle Cemiyeti' nin ne idiğün bir hayli tefekkür edüp encâmında hayli mesrûr oldum. Bolaykim <sup class="calibre2"><a href="../Text/Devranname_split_045.html#footnote-631-127" id="footnote-631-127-backlink">[127]</a></sup> bu cemiyette Devlet-i aliyyenin serbelâsı bir hâin-i ekber, diyâr-ı Moskofa def ‘idülecek ol sebebten ümmet-i Muhammed dahi bu kârı temâm iderken ulu bir cemiyyet ile şadmanlık nümâyan idecektür. İnşallahu teâlâ anların cümlesin bu denlu şadmanlıklar île taşra irsâl ideniz deyû nice dualar eyledüm. Hemân aziz zevcemin ser-i kûyüne <sup class="calibre2"><a href="../Text/Devranname_split_045.html#footnote-631-128" id="footnote-631-128-backlink">[128]</a></sup> varup ahvâli kendüye nakliduben dâvetiyeyi dahi kıraat itsin deyû takdim eyledüm. Zevcem dâvetiyeyi bildikkat kıraat idüp akabince kahkaha ile gülmeğe şüru' eyledi.<sup class="calibre2"><a href="../Text/Devranname_split_045.html#footnote-631-129" id="footnote-631-129-backlink">[129]</a></sup> Acebe kalup esbâbın suâl eyledükte, ayıttı kim; "İlâhi efendi! Bu Defeyle ol bildüğün def ‘eylemek değüldür. Kâş <sup class="calibre2"><a href="../Text/Devranname_split_045.html#footnote-631-130" id="footnote-631-130-backlink">[130]</a></sup> öyle bir def ‘eylemek olsa"</p>

    <p class="normal">Hakir daha ziyâde acebe kalup, tiz cevap iriştür hatunum bu nice Defeyledür dedim. Zevcem dahi bu işin aslını cümle teferruatı ile nakleyledü. Meğer bu DEFEYLE bir nevi esvâb temâşâsı imiş. Rûy-i zeminde her ne kadar esvâb var ise anları bir alay dilberân-ı Cihan tâb<sup class="calibre2"><a href="../Text/Devranname_split_045.html#footnote-631-131" id="footnote-631-131-backlink">[131]</a></sup> pûş idüp ehâlinin pişinden nizâm-ı cedid asakiri misillu mürûr iderlermiş. Bu işi ziyâde merak idüp ferdası günde zevcem birle Defeyle Mahalline azîmet eyledük. Burası gaayetle azîm bir bina olup altmış-yetmiş arşın irtifâda Süleymâniye Câmîi Şerifi' nin kubbesinden vâsi' bir tavanı vardır. Bu binânın ortası ol mertebe vâsi' dür kim seksen yüz nefer demür kuşaklı kırk pınar pehlivanları anda pîşrev yapsa sezâdur. Bu saha o denlu cilâlı tahtalar ile döşenmiştür kim, ger bir âdem oraya nazar kılsa kendü aksini temâşâ eyler. Gûyâ kim, bir azim âyinedür. Bu sahânın her iki cânibinde yeni câminin arka kapusu pîşindeki nerdüban gibi cülûs yerleri olup er, avret, beççe, sakallı, pir koca karı bilmem kaç hezâr âdemler oturmuş kıyâmet gününde mahkeme-i kübrâda sırasın bekleyen kullar misüllu bekleşürlerdi. Mezkûr meydânın ortasında dahi bir arşın irtifâda bir sed olup, güyâ sırat köprüsüdür.</p>

    <p class="normal">Biz dahi âdâb-ı şer' -i şerif üzre varup bir yere cülûs eyledük. Muahharan <sup class="calibre2"><a href="../Text/Devranname_split_045.html#footnote-631-132" id="footnote-631-132-backlink">[132]</a></sup> ta' lim eyledüm ki, bu binaâyı, "KAPALI SABIR SALONU" deyû tesmiye iderlermiş. Sabridene aşk olsun...</p>

    <p class="normal">Bu ulu meydânın bir kûşesine mutavattın<sup class="calibre2"><a href="../Text/Devranname_split_045.html#footnote-631-133" id="footnote-631-133-backlink">[133]</a></sup> dört-beş nefer giysuları <sup class="calibre2"><a href="../Text/Devranname_split_045.html#footnote-631-134" id="footnote-631-134-backlink">[134]</a></sup> duşların<sup class="calibre2"><a href="../Text/Devranname_split_045.html#footnote-631-135" id="footnote-631-135-backlink">[135]</a></sup> döğen, er mi avret mi idüğü tefrik idilemez âdemler bir takım acib sazlar ile frenk şarkileri terennüm iderdiler. Anlardan biri üç adet davulların pîşîne oturup, anların kurbüne dahi iki aded tencere kapakların koymuş, yedindeki tokmak ile birbirini darbiderken diğerleri ise mezkûr acîb sazları çalar, birisi dahi yigirmi yaşında kocası fevt olmuş dul avretin ağıt tuttuğu misâl, bağırup çağırarak, saç ü başın yolarak şarkı okurdu. Meğer bunların cümlesine birden ORAK-USTURA dirlermiş. Davul- Tencere diseler sezâdur.</p>

    <p class="normal">Bu ORAK-USTURA Cemaatı' nın kurbüne bir avret gelüp anları hâmuş eyledi <sup class="calibre2"><a href="../Text/Devranname_split_045.html#footnote-631-136" id="footnote-631-136-backlink">[136]</a></sup> Fî mâ ba' d <sup class="calibre2"><a href="../Text/Devranname_split_045.html#footnote-631-137" id="footnote-631-137-backlink">[137]</a></sup> esvâb teşhirine başlanacağın i' lân eyledi. Vehle-i ûlâda, <sup class="calibre2"><a href="../Text/Devranname_split_045.html#footnote-631-138" id="footnote-631-138-backlink">[138]</a></sup> serv-i revân, dideleri sürmeli, giysuları uşşaka dâm u tuzak, bir hûb, mezkûr sed üzre çıktı kim sürh renk üç etek bir entâri telebbüs idüp arka eteğin dahi dûşuna almış, güya saltanat penâh hazretlerinin hareminden ketürülmüş bir çerkes âfetüdür. İş bu esvâbı "Sıcak günler" deyû takdim eylediler. Ardınca birkaç arşın kumaştan ma' mûl, bir câme ile özge bir dilber dahi sed üzre çıkup salınmağa başladı kim anın esvâbın dahi ETEK DÜ PİYAZ deyû tesmiye eyledüler. Bunlar ol sed üzre dâmen keşân iken <sup class="calibre2"><a href="../Text/Devranname_split_045.html#footnote-631-139" id="footnote-631-139-backlink">[139]</a></sup> ardında yeldirmeli, münakkeş çarşebli, pantolonlu, destleri kiseli daha niceleri gelüp sırat köprüsü misüllu sed üzerinden mürur idüp gittiler. Ol esnâda ORAK-USTURA nice nice frenk besteleri terennüm iderdi. Seddin uc-ı diğerinde bir bâbdan girüp gâib olan bu dilberân özge bir câme giyüp tekrâr gelürdü. Sayf ü şita <sup class="calibre2"><a href="../Text/Devranname_split_045.html#footnote-631-140" id="footnote-631-140-backlink">[140]</a></sup> cümle mevsimlere ait kıyâfetleri temâşâ eyledük. Bu meyanda ferâce telebbüs eylemiş yaşmaklı vü elinde şemsiyye ile bir dilbaz peydahlandu kim andaki cümle uşşakın dûd-ı ciğeri <sup class="calibre2"><a href="../Text/Devranname_split_045.html#footnote-631-141" id="footnote-631-141-backlink">[141]</a></sup> göğe çıkup âh ü vah sadâlarından rûy-ı zemin titredi. Hakir dahi kendüyü tutamayup:</p>

    <p class="normal"><span class="ideitalik">"Ey şeh-i hûbânım eyle ol kadd-i mevzûne sen</span></p>

    <p class="normal"><span class="ideitalik">Reng-i gülden câme, bûy-i yâseminden pirehen"</span></p>

    <p class="normal">beytin kıraat idüp alkış ürürken zevcemin suretime ters nazarlar ile baktığun göricek, hemân meskût oldum. Her biri bir âfet-i devrân olan bu kızlar her geçtükte ORAK-USTURA dahi heyecanlanup, nice oynak hevâlar çalardı. Öyle bir dem geldi kim, mezkûr sed üstünde kızlar şakır şakır oynamayı başladılar. BÎ İLÂC kıyâfetleri safhasına geldükte, deryâda çimer iken giyilen esvâb ile mürur ittiler.</p>

    <p class="normal">Bu demde zevceme dönüp aman hatunum mâzallah bunda edeb ü hayâ fevt oluptur, hânemize gitsek gerek deyû zarılık eyledim. Lâkin "Hele sabredegör bu iş hayırlı kıyâfetler ile hitam bulur" cevâbın alıcak nâçâr intizara koyuldum. Bî İlâc kıyafetleri ile dahi bir hayli şallak mallak <sup class="calibre2"><a href="../Text/Devranname_split_045.html#footnote-631-142" id="footnote-631-142-backlink">[142]</a></sup> gelüp geçtiler. Âhırınca Elhamdülillah birkaç aded er kişi dahi gördük. Anlar da Bî câme nam firâş kıyâfeti ile ellerinde ceride kıraat iderek mürûr eylediler. Bî câme zebân-ı Farisîde esvâbsız dimektür amma ıstılahta er kişinin yatak kıyafetidür.</p>

    <p class="normal">Nihâyet bunca esvâbı teşhir iden kızlardan güzellikte hûrilere müşâbih ikisi arûsî <sup class="calibre2"><a href="../Text/Devranname_split_045.html#footnote-631-143" id="footnote-631-143-backlink">[143]</a></sup> kıyâfetleri ile öyle bir ahz-ı meydân eyledüler kim, hâzirûn içre cümle er kişiler güvey olmaya can attılar. Birhayli intizâr itmemize rağmen yanlarına dâmâd gelmedi. Ol zavallılar sed üzre meyûs ü mükedder bir nice zeman hırâman olup, gördüler kim bunda kendülerine sezâ bir dâmâd yok dürür, cihânın bu acîb ahvâline derûn-ı dilden lânetler okuyuben gittiler.</p>

    <p class="normal">Böyle tuhaf bir temâşâdur vesselâm...</p>
  </div>

  <div class="calibre1" id="calibre_pb_35"></div>
</body>
</html>
