<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_24">TEMÂŞÂ-I BELÂ <sup class="calibre2"><a href="../Text/Devranname_split_045.html#footnote-631-213" id="footnote-631-213-backlink">[213]</a></sup></h1>

    <p class="normal">Son eyyâmda<sup class="calibre2"><a href="../Text/Devranname_split_045.html#footnote-631-214" id="footnote-631-214-backlink">[214]</a></sup> bilhassa zürefâ beyninde<sup class="calibre2"><a href="../Text/Devranname_split_045.html#footnote-631-215" id="footnote-631-215-backlink">[215]</a></sup> İSTANBUL FESDAVULU deyû bir söz i' cad olub, dergâhta, bârgâhta, ceridelerde, Tenbelizyonda, Çârsû' da, bâzarda herkesin vird-i zebânı olmuştur.<sup class="calibre2"><a href="../Text/Devranname_split_045.html#footnote-631-216" id="footnote-631-216-backlink">[216]</a></sup> Hakir bu FES-DAVUL lafzını isti' mâ eyledükte <sup class="calibre2"><a href="../Text/Devranname_split_045.html#footnote-631-217" id="footnote-631-217-backlink">[217]</a></sup> ziyâde meraklanub, bir nevi eğlence olduğun öğrendim. Güyâ bu cihânın dürr-i yektâsı olan<sup class="calibre2"><a href="../Text/Devranname_split_045.html#footnote-631-218" id="footnote-631-218-backlink">[218]</a></sup> İslâmbol şehri şerefine her tarafta azim şenlikler olurmuş. Bu işin ismi FES-DAVUL olduğuna göre, başlarına fes geyinmiş davulbazların nice kadim oyunlar gösterdüğün tahmin eyledüm. Aceb bu davulbazların başında kangı çeşit fesler vardur deyû tefekküre başladum. Çünkü bu fes nâmındaki serpuş öyle alelâde bir şey değüldür. Ânın kalıba çekilmişine "saksı dibi" yassı olanına "Tablakâr" ıslanıp bozulmuşuna "Limon kabuğu" hafiyelerim giyindüğüne "Nar çiçeği" dirler. Bundan özge Alikurna, iskender Davutvezir, fırt çitfepehlivan gibi envai vardur.</p>

    <p class="normal">Dahi, bunda, döğülen davullar, mehterân kös' ü gibi midür, bunları çalan tablzenler nice âdemlerdür, davul' u omuz üzre mi döğerler, bu esnâda "Yektir Allah" deyû nâra ururlar mı; bunların cümlesin çok merâk idüb, bir kaç yârânım ile Fes-davul şenliklerinden birisine gitmeğe karar virdük. Yaranımdan TANGO CA' FER nâmıyla ma' ruf olan Sivaslı Ca' fer Çelebi, "Evliyâm filan semtte BELÂ temâşâsı var imiş haydi oraya gidelüm" dedi. Bu Tango Ca' fer Sivas' tan gelüb, batının cümle bâtıl işleri ile her nasılsa imtizâc eylemiş bir acîb kimesnedür. Bu Belâ temâşâsını davulbazlığın tehlükeli bir usûlü olduğun zannidüb, anlara didim ki bre refiklerüm, biz bu cihâne geldüğümüzden beri başımız belâdan berî <sup class="calibre2"><a href="../Text/Devranname_split_045.html#footnote-631-219" id="footnote-631-219-backlink">[219]</a></sup> olmamıştur. Haydi bunda dahi belâ temâşâsına gidelüm. Bundan sonra eli kulağa atub, "Derdleri zevk edindim bende neş' e ne arar" şarkısını teganniye başladum. Refiklerim beni huşu içinde dinleyüb, ol mertebe dilhûn oldular kim, şarki temam oldukta cümlesi dideleründen eşg-i gülgûn <sup class="calibre2"><a href="../Text/Devranname_split_045.html#footnote-631-220" id="footnote-631-220-backlink">[220]</a></sup> akıtub, feryâdları arş-ı a' lâya vâsıl oldu. Ba' dehû, ey refiklerüm ne fer-yâd ü figan idersüz, Fuzûlî dahi;</p>

    <p class="normal"><span class="ideitalik">"Ya Rab belâ-yı aşk ile kıl âşinâ beni</span></p>

    <p class="normal"><span class="ideitalik">Bir dem belâ-yı aşktan itme cüda beni"</span></p>

    <p class="normal">dimemiş midür, haydi bu Tango Ca' fer' in didüğü olsun deyuben kat' i kararımızı virdük. Belâ temâşâsınun olduğu binâ hayli vâsi' bir yer idi. Bir kaç yüz nefer âdemler ve avretler belli bir cihete istikbâl idüb <sup class="calibre2"><a href="../Text/Devranname_split_045.html#footnote-631-221" id="footnote-631-221-backlink">[221]</a></sup> saf saf oturmuş bekleşürlerdi. Biz dahi bu minvâl üzre oturduk.</p>

    <p class="normal">Nihâyet tam karşumuzdaki ulu kadife perdeler açılub, hoşça bir manzara nümâyân oldu <sup class="calibre2"><a href="../Text/Devranname_split_045.html#footnote-631-222" id="footnote-631-222-backlink">[222]</a></sup> Güyâ ulu bir pencereden irem bağını seyr iderdük. Ol esnâda mezkûr sahneye gaayetle dar elbise telebbüs eylemiş <sup class="calibre2"><a href="../Text/Devranname_split_045.html#footnote-631-223" id="footnote-631-223-backlink">[223]</a></sup> bir oğlan girdü kim, âdetâ anadan üryân idi. Cümle vücut hatları ayan-beyân belli idi. Bu oğlan dürlü şekillerde ve acib bir tarzda hoplayub zıplar iken, aynen ânın gibi giyinmiş bir kız peydahlanub, ol dahi bu garib hareketlere iştirâk eyledü. Her ikisi de parmak uclarına basarak, yürürlerdi. Nereden geldüğü meçhul iki ışık dâiresi anları tenvir idüb <sup class="calibre2"><a href="../Text/Devranname_split_045.html#footnote-631-224" id="footnote-631-224-backlink">[224]</a></sup> asla peşlerini bırakmazdı. Bir hayli birbirlerini kovaladular. Oğlan kızı tuttukta hevâya atub atub tutardı. Gâhi yirde yuvarlanub alt-üst olurdular. Ba' zen dahi kız oğlanı kovalar, yakaladukta yine kendüsü zararlı çıkardı. Çünkü oğlan ânı bir kaç arşın öteye fırlaturdu. Mâdema böyle idecekti de niçün kaçardı fehmidemedim. Gâhi birbirlerine sarmaşık çiçeği gibi o denlu sarmaş-dolaş olurlardı kim kangısı oğlan kangısı kızdur fark idilmezdi. Hasılı edeb ü hayâ perdesi yırtılmış bu oğlanla kız utanma dan bunca günahı irtikab iderdüler.</p>

    <p class="normal">Nihâyet bunlar seğirterek meydandan nihân oldular.<sup class="calibre2"><a href="../Text/Devranname_split_045.html#footnote-631-225" id="footnote-631-225-backlink">[225]</a></sup> Ardınca temâm oniki nefer dilber kızlar intizâm ile sahneye dühul ittiler. Bunlar dahi diğer kız gibi üryan idiler. Lâkin bir farkları var idi. Cümlesi acîb fistanlar giyinmişler, bu fistanların etekleri hem kısa hem de yukarı doğru dik dururdu. Güyâ araba tekeri içinde dururdular. Bunların kılık kıyâfetlerü minelbâb ilel mihrâb <sup class="calibre2"><a href="../Text/Devranname_split_045.html#footnote-631-226" id="footnote-631-226-backlink">[226]</a></sup> aynı idi. Bunlar hemân tek sıralı safta ictimâ oldular. Ol esnâda biraz evvelki oğlan ile ânın oynaşı kız, parmak uclarında seke seke bunların önüne geldüler. Anları iyice teftiş eyledüler. Min ba' d <sup class="calibre2"><a href="../Text/Devranname_split_045.html#footnote-631-227" id="footnote-631-227-backlink">[227]</a></sup> bu oğlan ile kız ber minvâl-i sabık <sup class="calibre2"><a href="../Text/Devranname_split_045.html#footnote-631-228" id="footnote-631-228-backlink">[228]</a></sup> harekâta başladular. Anlar her ne yaparsa mezkûr kızlar dahi aynısını yaparlardı. Gâhi halka olurlar gâhi altışardan iki, dörderden üç fırkaya ayrılub, karşuluklu birbirlerine kol-bacak sallardılar. Lâkin bu harekâtı hep birden aynı anda yapardılar. Gâhi bacaklarından birisini seren direği gibi hevâya diküb iki elleri ile parmak uçlarından tutarlar, gâhi kamçı yemiş şimşir topaç misillu fırıl fırıl dönerler, gâhi iki arşın hevâya zıplayup, tüy gibi yere inerdiler. Bacaklarını ve kollarını birbirlerine o denlu dolardılar kim, azaları birbirine karışub, âdetâ kördüğüm olurdu. Bu esnâda görünmez âdemler yanık kemânlar çalub anların şevkini tezyid eylerdüler.<sup class="calibre2"><a href="../Text/Devranname_split_045.html#footnote-631-229" id="footnote-631-229-backlink">[229]</a></sup> Bu kızların cümlesi kuğu boyunlu, elif endamlı zayıf-nahif dilberlerdür kim, birini diğerinden tefrik mümkin değüldür. Sanki ikiz karındaşlardur. Birbirlerine bu denlu mümâsil <sup class="calibre2"><a href="../Text/Devranname_split_045.html#footnote-631-230" id="footnote-631-230-backlink">[230]</a></sup> bu kızları nerden bulmuşturlar, şaşılacak iştür.</p>

    <p class="normal">Bâlâda zikr idülen kerihü' l manzar <sup class="calibre2"><a href="../Text/Devranname_split_045.html#footnote-631-231" id="footnote-631-231-backlink">[231]</a></sup> işleri bu kızlar mirâren ve kirâren <sup class="calibre2"><a href="../Text/Devranname_split_045.html#footnote-631-232" id="footnote-631-232-backlink">[232]</a></sup> yaptuktan sonra defolup gittiler.</p>

    <p class="normal">Şol azim kadife perdeler âheste âheste kapanub, her şey gözden nihân oldu. Dört cihetimizde oturan seyirciler kıyâm idüb o denlu alkış urdular kim güyâ üstümüzden bir keklik sürüsü uçub gitti. Bizim Tango Ca' fer dahi anlar ile alkış tutardı. Hakir taaccüb ile bunlara ne oldu da bu mertebe tezâhürat iderler deyince, arkamdaki seyircilerden birisi, "Baka Çelebi bu belâcılar benâm <sup class="calibre2"><a href="../Text/Devranname_split_045.html#footnote-631-233" id="footnote-631-233-backlink">[233]</a></sup> kimesnelerdür.</p>

    <p class="normal">Anları ne kadar alkışlasak azdur. Bunlar KUBA belâcılarıdur!" dimez mi? Bu mâlâya' ni sözler' e <sup class="calibre2"><a href="../Text/Devranname_split_045.html#footnote-631-234" id="footnote-631-234-backlink">[234]</a></sup> pek ziyâde hiddetlenüb bu herife şöyle çıkışdum: Tevbe et bre zındık! Tiz tecdid-i imân eylegil? KUBA ism-i şerifine bu belâ lafzını karuşturma! Sen KUBA' nın ne isim idüğünü bilmez misin? Bre nâdân! KUBA, Peygamber efendimizin hicreti sırasında ilk mescidi inşâ ittürdüğü bir karyedür <sup class="calibre2"><a href="../Text/Devranname_split_045.html#footnote-631-235" id="footnote-631-235-backlink">[235]</a></sup> kim Medine-i münevvere kurbünde <sup class="calibre2"><a href="../Text/Devranname_split_045.html#footnote-631-236" id="footnote-631-236-backlink">[236]</a></sup> bir mübârek yerdür. Andan böyle belâ ehli çıkası değüldür! Sen git bu belâyı kime yakuşturursan yakıştur amma bir dahı KUBA ism-i şerifinü bu minvâl üzre yâd itme.</p>

    <p class="normal">Herif bu ta' zir karşusunda meskut olub, bir dahi serkeşliğe tevessül eylemedü.</p>

    <p class="normal">Hasılı, hakirin hevesi kursağında kalub, ne fes, ne davul, ne de bunlara mümâsil hiç bir nesne görmek nasib olmadı. Meğer bu "belâ" didükleri bir Frenk oyunu imiş kim, gerçekten din ü imân belâsıdur.</p>

    <p class="normal">Taşra çıktukta <sup class="calibre2"><a href="../Text/Devranname_split_045.html#footnote-631-237" id="footnote-631-237-backlink">[237]</a></sup> Tango Ca' ferin ensesine şaka yollu bir sille-i pehlivâni şöyle havâle idüb, bre nâbekâr, bizim bunca göz zinâsı işlememize sebeb olub, imânımızı belâya soktun dedim. Diğer yârân dahi, Tango Ca' ferin ensesine bu tarzda birer sille urub, hadd-i te' dib eyledüler. <sup class="calibre2"><a href="../Text/Devranname_split_045.html#footnote-631-238" id="footnote-631-238-backlink">[238]</a></sup></p>

    <p class="normal">Böyle tuhaf bir temâşâdur vesselâm...</p>
  </div>

  <div class="calibre1" id="calibre_pb_51"></div>
</body>
</html>
