<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_10">MAHALLE KADINLARININ KAVGASI</h1>

    <p class="normal">Râviyân-ı ahbâr <sup class="calibre2"><a href="../Text/Devranname_split_045.html#footnote-631-87" id="footnote-631-87-backlink">[87]</a></sup> şöyle rivâyet iderler kim; bir şehrin bir mahallesinde, kapı komşusu iki avret var idi. Anlardan biri i' tikatsız ü bînemaz olup, hânesinin şimâl revzeninden <sup class="calibre2"><a href="../Text/Devranname_split_045.html#footnote-631-88" id="footnote-631-88-backlink">[88]</a></sup> dâimen taşrayı gözetüp, gelüp geçen avâre vü bikâr zen-dûstlara <sup class="calibre2"><a href="../Text/Devranname_split_045.html#footnote-631-89" id="footnote-631-89-backlink">[89]</a></sup> işmarlar idüp kendüye oynaş arardı. Komşusu avret dahi hânesinin cenup revzeniden taşrayı temâşâ idüp, kendüye şöyle kubbe sarıklı, posbıyıklı bir pirpiri oynaş arar, lâkin niyyetini kimesne bilmesin deyû beş vakit nemazın yanına beş vakit daha ilâve ederdi. Bir yirde dîn ü imandan bahs açılsa hemân ileri atılup; "Hamdüllillah dinim diyânetim yerindedür. Savm ü salâtdan özge bir nesne bilmezim. Hak teâlâ hemân cümleyi böyle benim tek ehl-i salât eylesün" deyû tefâhür iderdi. Böyle bir münâfık avret idi. Bunun ismi SELİME, bâlâda ahvalini beyân ittüğümüz avretin ismi dahi Halime idi. Bu iki avret mahalle içre birbirinin can düşmeni olup, hiç konuşmazlardı. Her ikisi de derûn-i dilden birbirlerine buğz iderler, ara sıra dahi gıybetlerin yaparlardı. Lâkin mahallede kimesne anların sırrını bilmezdi. Bir gün bu düşmen avretler birbirlerinin sırlarına vâkıf olurlar. Her ikisi dahi fehmider kim, oynaş arama bâbında müşterektirler. Ol günden sonra yağlı ballı dûst olup birbirlerine toz dahi kondurmazlardı. Gâh Halime Selime' nin hânesine, gâh Selime Halime' nin hânesine gidüp, pencereden nâz u işve vü işmar faslına berâber devâm iderlerdiler. Diğer zenân-ı mahalle bunların muhabbetine taaccüb idüp "Ay, acep bunlara ne oldu kim, böyle muhabbetleri ziyâdeleşti" dirlerdi.</p>

    <p class="normal">Gel zemân git zemân bunların her ikisi de, çehâr ebru <sup class="calibre2"><a href="../Text/Devranname_split_045.html#footnote-631-90" id="footnote-631-90-backlink">[90]</a></sup>, şûh-ı cihan bir oğlana gönül kapturup bir türlü arelerinde pay idemezler. Hattâ, Halime nâz ü işvede Selime' den daha üstâz olup, oğlanın gönlüne daha ziyade girmiş idi. Nihâyet bu iki avretin tahammüleri had safhaya gelüp, öyle bir kavga eyledüler kim, ol şehre ibret oldu.</p>

    <p class="normal">Halime, Selime' nin hânesi önünden mürûr iderken, Selime buna tahammül idemeyüp, mâni olmak istedi. O "Hadi ordan Halime denen yelloz, bir daha benim hânem önünden geçtüğün görmeyeyim" deyû şiddet ile çıkıştı. Halime dahi "Çekil kız, vızlama yanımda sivrisinek gibi. Ben buradan filân komşuya giderim sen karışmagil" deyû cevap virdü. Ba' dehû her ikisi sokak ortasında saç saça baş başa birbirine girdiler. Civârdaki zenân gelüp anları ayırdılar. Bu defâ her ikisi kendü kapısın eşiğinde durup, söz kavgasına devâm eyledüler kim, işte esas kavga budur. Selime kapı önünde kıyam idüp, hasmına şöyle bağırırdı: "Hahhay, turp sıkayım zarafetine biraz, tuzlayayım da kokma zavallı kaz! Dini yok, kahpe, zâni, mel' ûn! Dökeyim ortaya kirli esvâbın, bu mahallede kalmasın adın! Tenhâ yirlerde nice fing attığun, uğurlayın kimler ile yattuğun, cümlesini âleme bildüreyim, ger fırsat olsa seni, bir kaşık suda öldüreyim!"</p>

    <p class="normal">Halime dahi eşik üzre durup, ana cevap virirdü: "Gidi yalancı cadaloz, hey düzenbaz! Zâhirde zâhide <sup class="calibre2"><a href="../Text/Devranname_split_045.html#footnote-631-91" id="footnote-631-91-backlink">[91]</a></sup> lik esasta oyunbâz! Eğri ağızlı, kazma dişli, koca baş, senin neyine bu halinle oynaş! Yakışır mıydı sana ol şuh oğlan, sen var kocamış pirpiriye bağlan! Ne de tiz unuttun ittüklerin, oynaşınla teferrüc' e <sup class="calibre2"><a href="../Text/Devranname_split_045.html#footnote-631-92" id="footnote-631-92-backlink">[92]</a></sup> gittüklerin!... Sonra Mevlid' e gittim deyû söyledüğün yalanlar, yok mudur sanki bunları bilenler!..."</p>

    <p class="normal">Bu minvâl üzre her ikisi dahi birbirleri cümle ef' alini âşikâr eyledüler. Sırlarını fâş idüp mahalleye rezîl ü rüsvâ oldular. Erleri dahi bunca işleri isti' mâ idüp bunları üç talak ile boşadılar.</p>
  </div>

  <div class="calibre1" id="calibre_pb_23"></div>
</body>
</html>
