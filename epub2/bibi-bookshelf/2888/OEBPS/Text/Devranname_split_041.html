<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_39">TEMBELİZYONDA ŞÛBAN TEMÂŞÂSI</h1>

    <p class="normal">Hânemizde, TEMBELİZYON tesmiye olunan efsunlu temâşâ sandukasındaki hayret verici eşkâli seyriderken, bu sandukaya hayli müptelâ olan refikam, çocukları tenbih eyledü kim, imdi bir yere oturup meskut olasız, birazdan ŞÛBAN başlayacak ben anı seyrideceğim!" Hakir dahi bir hayli meraklanub intizare başladum. Ma' lumdur kim, Şûban Çoban kelimesinin zebân-ı Fârisîdeki şekli olup, sığır ve davar cinsinden olan hayvanatı otlatmağa muvazzaf kimesnelere dirler. Bu meslek, peygamber mesleği olmağın, indümde mübârektür. Hz. Musâ Aleyhisselâm dahi "Şuban-ı vâdi-i Eymen" nâmıyla ma' ruf olduğundan andan dahi bahsider ümidinde idim.</p>

    <p class="normal">Bir müddet sonra mezkûr Şûban başladukta bunun hakiki şubânlıkla zerrece alâkası olmaduğun görüb, sükût-ı hayâle uğradum. Lâkin bunda cereyân iden havâdis ziyâde alâkamı celbidüb Tenbelizyon sandukası önünden ayrılamaz oldum.</p>

    <p class="normal">Meğer bu vukuat uzak şarkta bir takım cezirelerde meskun CAPUN dimekle ma' ruf bir milletin hayâtını hikâye ider imiş.</p>

    <p class="normal">Bir İnciliz denizci keferesi deryâda fırtınaya tutulup, gemisi dahi bu CAPUN diyârına sürüklenmiş idi. Geniş şalvarlı, çoban kepeneğine benzer cübbeli, başlarınun ön kısım ustura ile tıraş idilüb, saçlarınun bâkiyesi tepelerinde şeşper topuzu gibi toplanmış, bellerinde yatağan ve palalar olan sakalsız ve çekik gözlü bir tâife hemân bu gemicileri der-dest idüb götürdüler. Tanrı misâfirleridür, izzet ü ikrâm iderler deyû bekler iken, anları bir küflü mahzene atub, nice nice işkenceler ittüler. Bu âdemler ol mertebe kibirli kimesnelerdür kim, "niçün bize secde eylemezsün?" deyû İnciliz kaptanınu yüzüstü yere yaturub, mezkûr Capun tâifesinün reisi ayak üstü anın sırtına bevl eyledü. İşte bu denlu bî âr âdemlerdür. Ba' dehû, kaptanun refiklerünü halatlardan ma' mul bir file derûnuna koyup, cesim kaynar kazana sokup sokup çıkararak âdemlerü haşlama yaptılar. Bu bî insâf ü bî âr vahşilerün fiillerüne tahammül idemeyüb, bre yok mudur şunlara hadlerinü bildürecek bir kaç nefer Yeniçeri! Hazret-i Hamza, Hacı Bektaş-ı Veli ve Sarı Saltuk aşkına öyle bir kılıç üşürsünler kim, dost da, düşman da beğensün! deyû bağırmışım. Refikam, "Aman Evliyâm hiddetlenme, bunların gayr-i Müslim idüğü ma' lumdur." deyû beni teskin eyledü. Evi amma yâ hâtûn, bunlarda insanlık da mı yoktur, deyû cevâb virdim.</p>

    <p class="normal">Ba' dehû Capunlar bu küffâr kaptanını oradan oraya bir hayli dolaşturub, gâh hapis, gâh izzet ü ikrâm eyledüler. Bu denlu ne ideceklerü belli olmayan bir acib kavimdür.</p>

    <p class="normal">Nihâyet, kendüyü TURAN AĞA namında bir beğin huzuruna çıkardular kim, tekellüm ittükte sadâsı üç yaşındaki dana böğürtüsüne benzer. Küffâr kaptanına bunda HANCI HASAN ismini virdüler. Ana böyle Müselmân ismi virülmesine hakir bir hayli gazablandum amma elden ne gelür?</p>

    <p class="normal">HANCI HASAN, TURAN AĞA' nun has adamı olub, birkaç defa huzurunda yüz aklıkları ittüğünden kendüye SAMURLU AYI pâyesi virildi. Eynine hıl' at geydirülüb, kuşağı âresine bir kaç yatağan sokuldu. Altına bir küheylân ve haremine bâdâm gözlü Capun dilberleründen bir kaç câriye virüldü. Câpunlarda SAMURLU AYI alp-eren dimek imiş. Lâkin bunların samurlu kürkleri olmaduğu gibi, ayıya dahi benzemezler. Niçün böyle dirler, fehmidemedüm.</p>

    <p class="normal">Bunda bir garib vak' a cereyân itmiştür kim, doğrusu zikre şâyândur: Bir gün HANCI HASAN' a bir yerden bir sülün hediye eyledüler kim, âfiyetle tenâvül eylesün <sup class="calibre2"><a href="../Text/Devranname_split_045.html#footnote-631-389" id="footnote-631-389-backlink">[389]</a></sup>. Hancı Hasan İnciliz olmağın sülin etini kokutmadan yimez imiş. Bizim dârü' ş şifâlarımızda bu sülün etini delilere yedürürler kim şifâ bulsunlar. Hancı Hasan ol sülünü boynundan bir yere kokuncaya durmak üzre asmış idi. Bundan bî haber bir bahçevân anı ordan alub attı deyû zavallı âdemin hemân başın urdular, işte böyle âdemin kokmuş sülün kadar kadri olmayan bir tuhaf diyardur.</p>

    <p class="normal">Lâkin dilberleri pek iteatli cins-i lâtiflerdik. Bâdâm gözlü,hokka dehenli, hilâl ebru, siyah turrelerinde <sup class="calibre2"><a href="../Text/Devranname_split_045.html#footnote-631-390" id="footnote-631-390-backlink">[390]</a></sup> mürg-i dil' in <sup class="calibre2"><a href="../Text/Devranname_split_045.html#footnote-631-391" id="footnote-631-391-backlink">[391]</a></sup> yuva yaptuğu, Mesih nefesli peri-peykerlerdür. Gaayetle uzun libas giyerler. Cümlesi mestûredür amma nedense başlarını örtmezler. Tûti dilli avretlerdür kim, tekellüm ittüklerinde sanasın kanaryalar muhabbet idiyor.</p>

    <p class="normal">HANCI HASAN bunlardan birisine âşık oldu kim, handeyse sinesine elif çeküb,</p>

    <p class="normal"><span class="ideitalik">"Küfr-i zülfün salalı, rahneler <sup class="calibre2"><a href="../Text/Devranname_split_045.html#footnote-631-392" id="footnote-631-392-backlink">[392]</a></sup> imânımıza.</span></p>

    <p class="normal"><span class="ideitalik">Kâfir ağlar bizim ahvâl-i perişanımıza!"</span></p>

    <p class="normal">deyû döğünecektü..</p>

    <p class="normal">Bakalum bundan sonra HANCI HASAN' ın âkıbeti nicolur? Anı evvel Allah, sonra Tenbelizyon sandukası bilür.</p>
  </div>

  <div class="calibre1" id="calibre_pb_81"></div>
</body>
</html>
