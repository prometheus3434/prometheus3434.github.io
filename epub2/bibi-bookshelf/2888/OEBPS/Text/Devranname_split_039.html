<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_37">MÛSİKÎ-İ İLÂHÎ</h1>

    <p class="normal">Yâranımdan Kurt Yılmaz Çelebi bir gün hakire gelüb, "Çelebi can, müjdeler olsun, zamân-ı karibte Tasavvuf musikîsi Kanseri vardur. Seninle berâber gidelüm" didükte, acebe kalub, bre sen ne dirsün, bu müthiş illet kanser ilen tasavvufun ne alâkâsı ola kim? Biz senin bu elfazından hiç bir şey fehmidemedük. Ne söylemek murâd idersen vâzıhen <sup class="calibre2"><a href="../Text/Devranname_split_045.html#footnote-631-383" id="footnote-631-383-backlink">[383]</a></sup> söyle didim. Maksudun bir miktar daha şerh eyledükte, anladum ki, bu bir ilâhı musikî faslı imiş. Ziyâde mesrûr olub, elbette giderüz karındaşum didim. Pây-ı tahtın "Bustanlı haneler" deyû bilinen mahallesinde imiş.</p>

    <p class="normal">Nihayet, sene 1399, Receb ayının yigirminci cum' a günü vakit gelüb, akşam nemazından sonra, mezkûr mahalle azimet eyledük. Binâ babında gaayetle edebli kızlar ve civanlar bizi istikbâl eyledüler. Buraya girmek yüz kâimelik da' vetiyeler ile olduğundan, bizden dahi, "Da' vetiyenüz kandedür? deyû suâl sorduklarında, bre yiğitler, bre hatunlar bize Seyyâh-ı Fakir dirler, bizden dahi da' vetiye mi sorarsınız deyû cevâb virdim. Hemân teeddüb idüp, <sup class="calibre2"><a href="../Text/Devranname_split_045.html#footnote-631-384" id="footnote-631-384-backlink">[384]</a></sup> "Kusura bakma Çelebi emmi, sizi suretâ tanımaduğumuzdan hatâ eyledük" didiler. Dahi anlardan birisi pişdarımız <sup class="calibre2"><a href="../Text/Devranname_split_045.html#footnote-631-385" id="footnote-631-385-backlink">[385]</a></sup> olub, bizi derûn-ı binâya götürdü. Burası hayli karangu olub, vehle-i ulâda <sup class="calibre2"><a href="../Text/Devranname_split_045.html#footnote-631-386" id="footnote-631-386-backlink">[386]</a></sup> hakir hiç bir şey göremez oldum. Nihâyet pişdarımız bize bir münâsib yer buldu. Bu binâ evvelce SANEMA tesmiye olunan bir bezmgâh <sup class="calibre2"><a href="../Text/Devranname_split_045.html#footnote-631-387" id="footnote-631-387-backlink">[387]</a></sup> imiş. Oturmak içün sıra nam yerleri olub, buralar lebâleb âdem ile dolu idi. Karşumuzda SAHNE deyû isim virülen bir âli mahal olup, anın âhırında gaayetle ulu bir beyaz perde vâr idi. Bu âli mahal bir köy hânesi misillu tefriş idilmiş ve bunda onbeş kadar nefer ellerinde dürlü sazlar ile hilâl tarzında tertib olmuşlar icrayı san' at iderlerdü. Anların pîşinde kenâr-ı sahnede temâm dokuz aded şem' alar yanardu. Bina içre herkes ol tarafa bakub, özge bir mahalle bakmaları aslâ câiz değüldür. Bu saz meclisinde bir aded ney, bir aded tambur, bir aded kemân, iki aded kudüm, bir adet ud, iki aded Kadiriye bendir' i var idi.</p>

    <p class="normal">Güyâ,</p>

    <p class="normal"><span class="ideitalik">"VİRÜR BAŞKA HALET DİL-İ AŞİKÂNE.</span></p>

    <p class="normal"><span class="ideitalik">BU DİLKEŞ HEVÂDA, BU ÇENG Ü ÇEGÂNE.."</span></p>

    <p class="normal">misillu bir manzara idi.</p>

    <p class="normal">Hakir, binâya girdükte, Aziz Mahmut Hüdâi Hazretleri' nün bir Çargâh tevşih' i terennüm idilmekte idi:</p>

    <p class="normal"><span class="ideitalik">"KUDÜMÜN RAHMET-İ ZEVK Ü SAFÂDUR YA</span></p>

    <p class="normal"><span class="ideitalik">RESÛLALLAH</span></p>

    <p class="normal"><span class="ideitalik">ZUHÛRUN DERD-İ UŞŞÂK' A DEVÂDUR YA</span></p>

    <p class="normal"><span class="ideitalik">RESÛLALLAH</span></p>

    <p class="normal">Bu Aziz Mahmut Hüdâi Hazretleri, Celvetiye Tarikatı bânisi olub, Sultan Ahmet anın abdets ibriğini, zevcesi Kösem Sultan ise peşkirini tutarmış. Böyle rivayet idilür. Bu mübârek zât, Üsküdar İnâdiyede yatmakta olub, zairleri <sup class="calibre2"><a href="../Text/Devranname_split_045.html#footnote-631-388" id="footnote-631-388-backlink">[388]</a></sup> suda boğulmazmış.</p>

    <p class="normal">Ba' dehû, Hazret-i Ebubekr-i Sıddık efendimüzün Saba şuğul makamında bestelenmiş fâilâtün, fâilâtün, fâilâtün, fâilün vezinli, "CUD Bİ LÛTFİK YÂ İLÂHİ MEN LEHÛ ZÂDUN KALİL MÜFLİSÜN BİSSIDKİ YE' Tİ İN DE BABİKE YÂ CELİL..." şi' ri çalınub, gönlümüz âbâd oldu.</p>

    <p class="normal">Fahr-i kâinat, Ahmed-i Muhtar efendimüzün en yakın refiki Hazret-i Ebu Bekr-i Sıddık, bu beytinde şöyle dimek ister: "Yâ ilâhi, benüm hayrım pek azdur. Sen anı Lutfun ile ziyâde kıl. Hakikâtte müflisim. Senin kaputu geldim yâ Celil..."</p>

    <p class="normal">Ebu Bekr-ı Sıddik dahi böyle didükten geru vay bizlerin hâline.. Şefaat yâ Resûlallah!</p>

    <p class="normal">Bendirler, kudümler, udlar, neyler çalarken, bâlâda zikri geçen perdede, camîi mihrabları, dağlar, ovalar, sülüs, kûfi, rik' a gibi dürlü yazılar bir görünüb bir gâib olurdu. Bu işin nasıl olduğunu fehmidemedüm. Böyle hayret-engiz perdedür vesselâm...</p>

    <p class="normal">Arada bir, bülbül sâdâlı hâfızlar, ilâhîler, gazeller okudukta, hâzirun gûşa gelüb, "Allah Allah" nidâları arşa çıkardı.</p>

    <p class="normal">Hasılı bunda, Hacı Bayram Veli, Yunus Emre, İtrî, Hasan Dede, gibi mübârek zevâtın güfte ve besteleri terennüm idildü. Bir aded Sabâ peşrev, bir aded Çargâh tevşih, bir aded Sabâ şuğul bir aded Rast şuğul, bir aded Sabâ ilâhî, iki aded Rast ilâhî, bir aded Sabâ nefes, bir aded Hüzzam ilâhî, bir aded Segâh ilâhî, dört aded Hicaz ilâhî, iki aded Uşşak ilâhî, bir aded Kaside, bir aded Hüseynî zikir ilâhîsi, bir aded Gerdaniye zikir ilâhîsi dinleyüb şadmân olduk.</p>

    <p class="normal">Fasıl sonunda Kur' an-ı Kerim tilâveti ve bir dua okundu kim, cümle müselmânların didelerinden seylâb nâziri eşg döküldü.</p>

    <p class="normal">Allah ol duayı nezd-i ilâhîsinde makbul buyursun. Amin...</p>
  </div>

  <div class="calibre1" id="calibre_pb_77"></div>
</body>
</html>
