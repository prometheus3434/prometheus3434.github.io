<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_25">MÂHÎ-İ TÜTÜNKEŞ <sup class="calibre2"><a href="../Text/Devranname_split_045.html#footnote-631-239" id="footnote-631-239-backlink">[239]</a></sup></h1>

    <p class="normal">Hakir bir gün bir kasab dükkânı pişinden ubûr iderken, <sup class="calibre2"><a href="../Text/Devranname_split_045.html#footnote-631-240" id="footnote-631-240-backlink">[240]</a></sup> camekân içre çengellerden asılmış tâze kuzular görüp, hele şunlardan bir kaç okka alûben hânemde ev-lâd ü ıyâlim ilen kebâb idüb yiyelim deyû dükkâne duhul eyledüm. Yâ kasab efendi şol kuzu lahmının <sup class="calibre2"><a href="../Text/Devranname_split_045.html#footnote-631-241" id="footnote-631-241-backlink">[241]</a></sup> okkası kaç akçedür deyû sual ittükte, "Yetmişbeş akçe" dimez mi? Ân-ı vahidde bir hesâb yapup, bu yetmiş beş akçenin bir yevmiye tuttuğun fehm eyledüm. Belki özge bir kasabda ehven bir fiat ile almak nasib olur deyû hemân taşra çıktım. Temâm on beş dükkân dolaşub ne kadar pazarlık eyledim ise de bir kuruş tenzile muvaffak olamadım.</p>

    <p class="normal">Tefekkür eyledüm ki, mâdâme bu İslâmbol şehrinün deryâsı vü bu deryâ içre dürlü dürlü leziz mâhileri vü bizim dahi oltamız vardur, varub Leb-i deryâda <sup class="calibre2"><a href="../Text/Devranname_split_045.html#footnote-631-242" id="footnote-631-242-backlink">[242]</a></sup> olta atub nasibimize ne çıkar ise ânı tenâvül iderüz <sup class="calibre2"><a href="../Text/Devranname_split_045.html#footnote-631-243" id="footnote-631-243-backlink">[243]</a></sup> Bu minvâl üzre oltayı alub.Üsküdarda Şemsipaşa nâm mahalle azimet eyledüm. Beyt:</p>

    <p class="normal">"ÇÜNKİ YOK KASAPLARDAN FÂİDE</p>

    <p class="normal">RABBENÂ ENZİL ALEYNÂ MÂİDE" <sup class="calibre2"><a href="../Text/Devranname_split_045.html#footnote-631-244" id="footnote-631-244-backlink">[244]</a></sup></p>

    <p class="normal">Bu Leb-i deryâda pek ziyâde âdemler oltaların almış nasib beklerdiler. Her iki cânibimdeki kimesneler, her olta attukta onbeş-yigirmi aded İŞTE AVRET nam balıklardan tutardılar kim, bu balıklar, tûlen <sup class="calibre2"><a href="../Text/Devranname_split_045.html#footnote-631-245" id="footnote-631-245-backlink">[245]</a></sup> sekiz-on parmak, arzen <sup class="calibre2"><a href="../Text/Devranname_split_045.html#footnote-631-246" id="footnote-631-246-backlink">[246]</a></sup> bir-iki parmak eb' adındadır. Biz dahi, Zoka tesmiye olunan cesîm oltayı sapan misillu bir kaç defa sallayub, Bismillah yâ Allah haydi rast gele deyüb deryâya endaht eyledük. <sup class="calibre2"><a href="../Text/Devranname_split_045.html#footnote-631-247" id="footnote-631-247-backlink">[247]</a></sup> Cenâh-ı yeminimdeki âdem: "Baka Çelebi, bunda İSTE AVRET nam balıkdan gayrisi çıkmaz. Senin oltan Zokadur anınla ancak Lüfer nam büyük balıklar tutulur. Böyle balıkçılık cümle bâtıldur. Bunda vakit zayi idersun" didükte, ana bre echel <sup class="calibre2"><a href="../Text/Devranname_split_045.html#footnote-631-248" id="footnote-631-248-backlink">[248]</a></sup> âdem sen benim oltayı zikrullah ile endaht eyledüğümü görmedin mi? İmdi bir Lüfer-i muazzama derdest ideyim de gör deyû cevap virdim. Bu sözlerime kurbümdeki cümle balıkçılar kahkaha ile güldüler.</p>

    <p class="normal">Bir müddet intizâr eyleyüb oltayı aheste aheste çektim. Lâkin uc-ı oltadan Zoka nam kurşundan mâdâ bir nesne çıkmadı. Etrâfımdakiler hakiri müstehzi edâlar ile seyr idüb dururlar, bir yandan ise harıl harıl iste avret balığı tutardılar. Şöyle tefekkür eyledüm: Besmele-i şerif ile temâm olmayacak iş yoktur, öyle ise ben bu oltayı yanlış mahalle attım. Bu Lüfer balığı daha açıkta olsa yeğdür. İmdi bir miktâr daha uzağa atayım.</p>

    <p class="normal">Ba' dehû, oltayı sallayub sallayub, bu defâ temâm yüz elli arşın ileni vü yarım bıyık bükümü sağ cenâha endaht eyledüm. Bir kaç dakika mürur ittükte, uc-ı oltada bir sıklet hissedüb oltayı çekmeğe başladım. Encâmı, iki karış tûlunda, beş parmak arzında, sîm tenli bir Lüfer çırpınarak çıkageldi. Cümle ehâli başıma içtima olub, "Maaşallah, Sübhânallah! Hak Teâlâ nazardan beri eylesün" deyû hayret ilen temâşâya suru' eyledüler. Lâkin ol mertebe yaramaz bir balık idi kim, mütemâdi çırpınub, bir dürlü sükûnet bulmaz idi. Ol esnâda hakir dahi keyften bir cıgara yakmış tüttürür idim. Hele durun ağalar, imdi ben ânı sâkin kılarım diyüb elimdeki cıgarayı mezkûr Lüfer' in dehenine virdim. Mübârek hayvan güya kırk yıllık Mısır tiryakisi gibi, birkaç nefeste cigarayı bitürüb, dumanın dahi hevâya savurdu. Ardınca, teslim-i ruh idüb sükûnet buldu. Ehâliye dönüb, bre yârân meğer bu balık tütün tiryâkisi imiş, deryâdan tütün içmek içün çıkmış. Gayri ben gidiyorum. Siz iste avret balıkları ile cedelleşin, deyû yârenlik eyledüm. Andaki ehâli hakirin balık tutmadaki mahâretine vü cıgara içen bu Lüfer balığı' nın ahvâli' ne hezâr bâr hayretler idüb, engoşt ber dehen <sup class="calibre2"><a href="../Text/Devranname_split_045.html#footnote-631-249" id="footnote-631-249-backlink">[249]</a></sup> oldular vesselâm...</p>
  </div>

  <div class="calibre1" id="calibre_pb_53"></div>
</body>
</html>
