<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_32">TEMAŞÂ-İ ASÂKİR-İ BAHRİYE</h1>

    <p class="normal">1397 senesi Şevvâl ayının onaltıncı günü İslâmbol şehrinde öyle şedîd bir berd ü şitâ<sup class="calibre2"><a href="../Text/Devranname_split_045.html#footnote-631-319" id="footnote-631-319-backlink">[319]</a></sup> oldu kim, ehâli hânelerine kapanup taşra çıkamadılar. Hakir dahi ziyâde işlerim olduğundan, sakomu eynime geyüp, Beşiktaş semtine revân oldum. Bu civarda HAKARETLER tesmiye olunan bir sarp yokuş vardur. İşte ol hakaretler yokuşuna müteveccihen, merhum deryâlar fâtihi Hızır Hayreddin Paşa' nın türbesi önünden mürûr iderken, aklıma İslâmbol' un dürlü semtlerinde tesâdüf eyledüğüm küffâr isimleri geldü kim, bunlar: TAVERNA, DİSKOTEK, HOTEL, RESTAURANT, KUAFÖR, ASTOR, DALLAS, PİZZA, ELZARRO, NAYT KULUB gibi bir alay ecinni tekerlemeleridür. Halbuki Hayrettin Paşa, kabrini Beşiktaş' ta bu deryâ kenârına vasiyyet eylemiş kim, hem deryâ emvâcınun <sup class="calibre2"><a href="../Text/Devranname_split_045.html#footnote-631-320" id="footnote-631-320-backlink">[320]</a></sup> mûsikîsini, hem dahi mûsikî gibi güzel İslâmbol Türkçesini dinleyüb mübârek ruhu şâdmân olsun. Veyl <sup class="calibre2"><a href="../Text/Devranname_split_045.html#footnote-631-321" id="footnote-631-321-backlink">[321]</a></sup> bu mânâsız elfâzı isti' mâl idenlere! Andan özge, ÖTEMABİL nâm vesâitin KURNA sesleri bu Beşiktaş semtinde, arş-ı âlâ' ya çıkub, hevâdaki kuşlar dahi bîhuzur olurlar. Hayrettin Paşa' nun temiz türbesi netsün? Vah, vah, vah!...</p>

    <p class="normal">Andan geçüb, deryâ müzesi pîşine <sup class="calibre2"><a href="../Text/Devranname_split_045.html#footnote-631-322" id="footnote-631-322-backlink">[322]</a></sup> geldükte bir de ne göreyim; binâ divarı dibinde, bir kaç nefer gemi azabları, baratalı leventler, gemici çıplakları, kalyoncular, kadırga reisleri saf saf durmuşlar, fesli, baratalı, <sup class="calibre2"><a href="../Text/Devranname_split_045.html#footnote-631-323" id="footnote-631-323-backlink">[323]</a></sup> şalvarlı, makdem <sup class="calibre2"><a href="../Text/Devranname_split_045.html#footnote-631-324" id="footnote-631-324-backlink">[324]</a></sup> ü fermeneli, <sup class="calibre2"><a href="../Text/Devranname_split_045.html#footnote-631-325" id="footnote-631-325-backlink">[325]</a></sup> kuşakları tabanca vü pıçaklı, rengârenk esvab içinde, kimisi yarı üryân, bıyıkları balta kesmez, her biri âdem ejdarhası yiğitler, tehî <sup class="calibre2"><a href="../Text/Devranname_split_045.html#footnote-631-326" id="footnote-631-326-backlink">[326]</a></sup> nazarlar ile andan gelüb geçenleri seyr iderdiler. Ziyâde mesrur olub, hemân anların kurbüne vardım. Esselâmü aleyküm ey ağalar, seferden mi gelürsüz? Küffâr yakasında ne var ne yok? Görürsünüz kim, hevâ hayli soğuktur. Bunca soğukta üşümez misiz? Sonra bu dünyâ acîb ü garib bir dünyâ olmuştur, sizin tek <sup class="calibre2"><a href="../Text/Devranname_split_045.html#footnote-631-327" id="footnote-631-327-backlink">[327]</a></sup> bahâdırlara göre değüldür. Zaman nâmert zemânıdur. Varın kiminiz kalyonlarınıza, kiminiz kadırgalarınıza, kiminiz baştardelerinize <sup class="calibre2"><a href="../Text/Devranname_split_045.html#footnote-631-328" id="footnote-631-328-backlink">[328]</a></sup> süvâr olun. Buralarda durman! deyû bir hayli konuştum. Lâkin hiç birinden sadâ çıkmadı. Gözlerin dahi kırpmadan, müncemid nazarlarla<sup class="calibre2"><a href="../Text/Devranname_split_045.html#footnote-631-329" id="footnote-631-329-backlink">[329]</a></sup> suretime bakıp durdular. Bir Levent' in önüne durub, belki hoşuna gider de benim ilen konuşur deyû;</p>

    <p class="normal"><span class="ideitalik">"Bütâne gamzesi serçeşmedir o hûnriz' in</span></p>

    <p class="normal"><span class="ideitalik">Silâh-ı gam kuşanub biz dahi levent oluruz"</span></p>

    <p class="normal">beytini fasih bir üslûb ile kıraat eyledüm. Andan dahi hiç bir sadâ çıkmadı. O1 esnâda gözüme Kapudan Paşa ilişüb, hemân dâmenine <sup class="calibre2"><a href="../Text/Devranname_split_045.html#footnote-631-330" id="footnote-631-330-backlink">[330]</a></sup> sarıldum. Meded ey Paşa Hazretleri! Bu deryâ asakiri lâl ti ebkem <sup class="calibre2"><a href="../Text/Devranname_split_045.html#footnote-631-331" id="footnote-631-331-backlink">[331]</a></sup> midür, yoksa anların tekellümünü siz mi memnu' kıldunuz? Bâri siz bir çift kelâm idin. Size şekvâm <sup class="calibre2"><a href="../Text/Devranname_split_045.html#footnote-631-332" id="footnote-631-332-backlink">[332]</a></sup> vardur! Hayrettin Paşa' nın Türbe-i Şerifi vü şol Câmî-i şerifin civarına acîb ü menhus yazılar yazılmıştur. Bunca mâlâyânileri hemân silmek gerek. Eliniz altında bir kaç mâni-ün nükûş <sup class="calibre2"><a href="../Text/Devranname_split_045.html#footnote-631-333" id="footnote-631-333-backlink">[333]</a></sup> yar ise, ol frenk sözlerini silsünler. Hayrettin Paşamın rûh-ı lâtifi muazzeb oluyor. Hem dahi, bu iş, Cennetmekân Fatih Mehemmed Hân Hazretleri' nün fermânıdur. Yoksa vebâli cümlemizin boynuna olur. Meded ey Paşa Hazretleri, meded! deyû hayli zardık eyledüm. Hayfâ kim, andan dahi ses sadâ çıkmadu. Ol esnâda yanıma bir tüfenk-endâz <sup class="calibre2"><a href="../Text/Devranname_split_045.html#footnote-631-334" id="footnote-631-334-backlink">[334]</a></sup> bahriye neferi gelüb; "Bre çelebi, beyhûde nefes tüketme! Anlar hakiki âdem değüldür, var işine git!" dimez mi?</p>

    <p class="normal">Etraftan suâl eyledüm ki, bunların cümlesi "Manken" tesmiye olunan bî ruh, sun' i cesetler imiş. Preveze deryâ zaferini yâd itmek maksadı ile teşhir içün müzeden taşra çıkarılmışlar.</p>

    <p class="normal">Benüm, şanlı târihimin böyle bî ruh ceset olduğuna, benim ile iki çift kelâm idemedüğüne hezâr bâr <sup class="calibre2"><a href="../Text/Devranname_split_045.html#footnote-631-335" id="footnote-631-335-backlink">[335]</a></sup> hayıflanub, bu deni dünyâya kahrederek meyûs ü mükedder andan i' tizâl eyledüm.<sup class="calibre2"><a href="../Text/Devranname_split_045.html#footnote-631-336" id="footnote-631-336-backlink">[336]</a></sup></p>
  </div>

  <div class="calibre1" id="calibre_pb_67"></div>
</body>
</html>
