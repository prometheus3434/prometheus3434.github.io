<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_13">MÂCERÂ-Yİ ÖTEBAS</h1>

    <p class="normal">Mübârek ıyd-ı Adhâ<sup class="calibre2"><a href="../Text/Devranname_split_045.html#footnote-631-99" id="footnote-631-99-backlink">[99]</a></sup> ya bir rûz kala fakir, pây-ı tahtda mu' kim olan mâderimin hicrânına tahammül idemeyüp, mübârek ellerinden bûs etmek üzre seyahata karar virdüm.</p>

    <p class="normal">Evvelen çarşu bazer dolaşub, burda gâyetle meşhur olan Sabûniye lokumlarından bir okka hediyyelük aldum. İşbu sabûniye lokumları hayli kavî olup, her âdemin dendânı<sup class="calibre2"><a href="../Text/Devranname_split_045.html#footnote-631-100" id="footnote-631-100-backlink">[100]</a></sup> kesemez. On yedi yaşındaki civanlara göredür kim, anlar dahi her bir lokumu yigirmi dört saatte yiyemezler. İnşaallah gelecek bayramda Kisbet Paşa' ya dahi bir iki okka hediyye götüreceğiz.</p>

    <p class="normal">Şita mevsimünde olduğumuz içün üst üste iki kaftan giyünüp, başımıza kubbe mislu bir sarık sarduktan mâdâ kuşağımuzun aresine enfiye kutumuzu muhkem yerleştirüb, zenbilimiz dahi sırtımuza urup, yola revâan olduk. Ol esnâda yârânımuz geluben: "Evliyâ bu berd ü şitâda piyâde gidemezsün, ÖTE-BAS ile gitmen gerek" dedüler. Bu, ÖTE-BAS, çok sür' atli bir vasıta olup, pây-ı tahta dokuz-on saat içre vâsıl olurmuş, Ahbâb ü yârânın tavsiyesin tutup, ÖTE-BAS' a süvar olduk. Meğer daha nice âdemler de gelüp, ana süvâr olmuşlar. ÖTE-BAS çehâr teker üzre hareket iden bir gerdûne <sup class="calibre2"><a href="../Text/Devranname_split_045.html#footnote-631-101" id="footnote-631-101-backlink">[101]</a></sup> dür kim, Sultan Murâd-ı râbinin gerdûnesinden temâm yedi defâ daha azametlüdür. Derûnunda gaayet rahat oturakları vardur kim, Şah İsmailin tahtından yeğdür. At ü mandasız, yeyüp içmeden, kendü kendüye gider. Bu sebebten, Kurumî kabilesi ana, ÖZ İTİŞİMLİ GÖTÜRGEN dirler.</p>

    <p class="normal">Yatsı ezânı okunurken hareket idüp, bîiznillah sabah ezânında pây-ı tahta vâsıl olduk. Ol mertebe soğuk vardu kim, dehenimizden çıkan buhar, hevâda donup, ba' dehû arza düşüben kırk pâre oluyordu. Bir dûd-ı siyeh <sup class="calibre2"><a href="../Text/Devranname_split_045.html#footnote-631-102" id="footnote-631-102-backlink">[102]</a></sup> her tarafı kaplamış olup, teneffüs itmek müşkil idi. Sonradan öğrendük kim bu dûd-ı siyeh vüzerâ ve vükelânın fazla miktarda tütün kullanmasından olurmuş. Bu âdemlerün başka işlerü yok mudur deyû taaccüb eyledüm.</p>

    <p class="normal">Caddelerün her iki cânibinde piyâdeler içün yapılmış, piyâde kaldırımı veya DERE DUVAR nam yollar vardur kim, temâmen buzlar ile setredülmüş olduğundan, bunda yürümek hayli mahâret işidür. Lâkin, o gece Televasyon nam acaib havâdisler kutusunda, buzlar üzre Mevlevîler mislü fırıl fırıl dönen kimesneler gördük. Bu işe, BUZ REVASI dirler kim, sırr ü hikmetin fehmidene aşk olsun.</p>

    <p class="normal">Piyâde kaldırımlarından nice âdemlerün sırt üzre arza yapuştuğuna, şâhid oldum. Hattâ KAVATLI DERE nam mahalde bir kibâr hatun sırt üzre düştükte ziyâde rahmeyledüm. "Erricâlü kavvâmûne alennisâ" <sup class="calibre2"><a href="../Text/Devranname_split_045.html#footnote-631-103" id="footnote-631-103-backlink">[103]</a></sup> âyet-i kerimesün hatırlayub, şu avrete yardım idelüm diyerek kolundan tutup kaldururken şedîd bir sille dahi yemişüzdür. Zamâne avretleri böyledürür. Kıyâmet alâmeti olsa gerek.</p>

    <p class="normal">El hamdülillah, fakir bir def ‘a dahi düşmemiştür.</p>

    <p class="normal">Hilâl-i Ahmer semtinde KİMA nam ulu binânın önünde, gördük kim, caddenin her iki yanesine birçok âdemler ü avretler cem olup, birbirlerin seyrederler. Biz, âceb bu âdemler niçün böyle birbirlerin seyrederler deyû tefekkür iderek karşu cânibe geçerken, bir zaptiye kolumuzdan tutup, "Çelebi geri dön" dedükte, bre bundan mürûr itmek memnu mudur? Deyû anınla kavgaya başladuk kim caddenin her iki yânesindeki ehâli bu işe ziyâde güldüler. Meğer anda, bir direk üzre bir ahmer bir de yeşil olmak üzre iki kandil olup yeşil yandukta geçilür, ahmer yandukta durulurmuş. Velhâsıl pây-ı tahtda yürümenin dahi kanun ü kaidesü vardur.</p>

    <p class="normal">Bizim, Devletlû yoldaşlarumuzun dahi bir ÖTE-BAS yavrusu vardur kim, bir gün, "Haydi Evliyâ seni bir müddet gezdürelim" Deyû ana bindürdüler. Lâkin biz bindükten sonra bir dürlü yürümedi. Bizi aşağı indüruben "Sen itmezsen yürümez" dedüler.</p>

    <p class="normal">Biz dahi, Ayet-el kürsîyi kıraat iderek anın arkasından muhkem dayanduk ü suhûlet ile yürütmeğe muvaffak olduk. Bu mahâretimüze taaccüb iduben, "Aferin" dedüler ü hayır dualar ittüler.</p>
  </div>

  <div class="calibre1" id="calibre_pb_29"></div>
</body>
</html>
