<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_35">GÖKÇEK CİVANLARIN KÖÇEKLİĞİN BEYÂNIDUR</h1>

    <p class="normal">Bu abd ü hakir ü Evliyâ-yı bîriyâ,<sup class="calibre2"><a href="../Text/Devranname_split_045.html#footnote-631-361" id="footnote-631-361-backlink">[361]</a></sup> bir gün dersaadet limanı civarında gezer iken bir azim kalabalık görüb, merak ile ol istikamete azimet eyledüm. Bir kaç hezâr <sup class="calibre2"><a href="../Text/Devranname_split_045.html#footnote-631-362" id="footnote-631-362-backlink">[362]</a></sup> nefer âdemler hilâl tarzında ictima olup, güyâ bir yedikat Mehterân meşke hazırdur. Ortadaki vasi' sahada ise hayli kızlar, oğlanlar, davulbazlar ve zurnazenler, bekleşürlerdi. Bunlar Ertuğrul Gâzi ahfadı Türkmen ve Yörük civanları olub, kızlar şalvar, yemeni, şal, üç etek, bindallı, tepelik, hotoz, puşu gibi rengâreng esvâb telebbüs eylemişlerdü. <sup class="calibre2"><a href="../Text/Devranname_split_045.html#footnote-631-363" id="footnote-631-363-backlink">[363]</a></sup> Cümlesi hilâl kaşlı, gonca dehenli, ok kirpikli sineye elif çektüren <sup class="calibre2"><a href="../Text/Devranname_split_045.html#footnote-631-364" id="footnote-631-364-backlink">[364]</a></sup> cinsinden kızlardur kim, bunlara hûr-ı ıyn <sup class="calibre2"><a href="../Text/Devranname_split_045.html#footnote-631-365" id="footnote-631-365-backlink">[365]</a></sup> dense sezâdur. Oğlanlar dahi, kimisi Hamit, kimisi Teke külahtı, kimisi Horasan sarıklı, kimisi Erzurum zıvgası, kimisi Aydın cepkeni pûş eylemiş yağız civanlardur. Dahi bir kısmı Berûse <sup class="calibre2"><a href="../Text/Devranname_split_045.html#footnote-631-366" id="footnote-631-366-backlink">[366]</a></sup> yiğitleridür kim, sineleri üryân, bir elinde tiğ-i bürrân, <sup class="calibre2"><a href="../Text/Devranname_split_045.html#footnote-631-367" id="footnote-631-367-backlink">[367]</a></sup> bir elinde kalkan Türkmen dilâverleri olub, güyâ diyâr-ı Frenk' e sefer itmeğe hâzır bekleşürlerdi.</p>

    <p class="normal">Kurbümdeki bir âdeme, ey refik bu ne hâlettür? Bunca ibâdullah bunda niçün bekleşür? deyû suâl ittükte şöyle cevâb virdi: "Bilmez misin bre nâdân? İmdi bu limâne DURİST gelecek, anları şenlik ile istikbâl ideceğüz" hakir bu defâ ziyâde meraklanub, aceb bu Durist nâm kimesne kangı devletün kıralıdur deyû tefekküre başladım. Kurbümdeki aksi herife, bu Durist kangı devletin kıralıdur? deyû tekrar suâl eyledüm. Sûretime ubûset ile nazar kılıb, "Beklersen görürsün" dedi. Bir dahi suâle cesâret bulamayub, beklemeğe karar virdim.</p>

    <p class="normal">Bu esnâda, yelkensiz ve direksiz cesîm bir Venedik Müzegaler' i limâne yanaşub lenger-endâz <sup class="calibre2"><a href="../Text/Devranname_split_045.html#footnote-631-368" id="footnote-631-368-backlink">[368]</a></sup> oldu. Bu geminin derûnundan fevc fevc <sup class="calibre2"><a href="../Text/Devranname_split_045.html#footnote-631-369" id="footnote-631-369-backlink">[369]</a></sup> âdemler karaya çıkmağa âğaz eyledüler. Gaayetle tavil, keçi sakallı, zerd benizli, mâi gözlü, sırtlarında bir devenin çekmeğe kaadir olamayacağı ağır yükler ile bazı âdemler çıktular kim, güyâ hânelerinü sırtlarında tahmil iderdüler. Hâne ber dûş <sup class="calibre2"><a href="../Text/Devranname_split_045.html#footnote-631-370" id="footnote-631-370-backlink">[370]</a></sup> bu kimesnelere dinse sezâdur. Bunların yanlarında dahi bir alay dürlü milletlerden genç ü yaşlı avretler var idi kim her bîrin ayrı ayrı tavsife lisân kifâyet itmez. Genç avret ve kızların kimisi, serv-i revân, gonca dehen âfetler olub, güyâ şeb-i deycûrda <sup class="calibre2"><a href="../Text/Devranname_split_045.html#footnote-631-371" id="footnote-631-371-backlink">[371]</a></sup> birer meh-i garra' durlar.<sup class="calibre2"><a href="../Text/Devranname_split_045.html#footnote-631-372" id="footnote-631-372-backlink">[372]</a></sup> Bunların pek çoğu bî edeb ü âr olub ehâli beyninde şallak mallak dolaşmaktan hazer itmezler. İhtiyar avretlerün dahi kimisinün kadleri dal harfi misillu bükülmüş, kimisi ümmü' l hınzıra <sup class="calibre2"><a href="../Text/Devranname_split_045.html#footnote-631-373" id="footnote-631-373-backlink">[373]</a></sup> müşâbih semirmiş kimisinün dulukları katmet katmer, etleri her yâneden sarkmış yağ küpü koncolozlardur. Bunlar gemiden taşra çıktukta, bizim mezkûr davulbazlar ve zurnazenler çalub, diğer kızlar ve civanlar bir hây ü huy ü gulgûle <sup class="calibre2"><a href="../Text/Devranname_split_045.html#footnote-631-374" id="footnote-631-374-backlink">[374]</a></sup> ile oynamaya koyuldular. Ol gemi ehli ise, bir müddet vakf ü aram <sup class="calibre2"><a href="../Text/Devranname_split_045.html#footnote-631-375" id="footnote-631-375-backlink">[375]</a></sup> ile anları seyr eyledüler. Hakir dahi hâlâ gemiden kıral çıkacak deyû bekler idim. Heyhât kim ne kıral, ne sultan hiç kimesne çıkmadu. Özge bir âdemin kurbüne varub, birâderüm, kıral DURİST nâm kimesne kandedür? deyû suâl eyledüm. Bu daha mülâyim bir zâd olub, şöyle aydur: "Baka Çelebi! Kıral Durist deyû bir kimesne yokdürür. Durist şol âdemlerün ism-i umûmîsidür."</p>

    <p class="normal">Meğer bunlar, diyâr-ı küfrden gelen Frenk, Enciliz, Nemçeli, Ulah, Sırp gibi kavimlerün seyyâhlaru imiş. DUR zebân-ı Fârisi' de uzak demek olup, bunlar çok uzaklardan geldüklerü içün Durist dirlermiş. Bunlar gittüklerü beldelere ziyâde akça bırakurlarmış. Bizim mezkûr, davulbaz, zurnazen ve Türkmen civanlar bu akçaların hürmetine bunda böyle oynarlarmış.</p>

    <p class="normal">DURİST tâifesü bu oynayanları zevk ile temâşâ idüb bir kaç def ‘a alkışladuktan sonra, "Meğer biz ne fâik kavim imişüz kim, bunca Müselmân kız ve oğlanları, ta' zim maksadıyla huzurumuzda böyle oynadurlar." deyû bir hayli kibirlendüler. İslâmbolda akça harcamamak içün, yanlarında getürdükleri, KANSEVERYA dinilen taamlarını tazakkum eyleyüb <sup class="calibre2"><a href="../Text/Devranname_split_045.html#footnote-631-376" id="footnote-631-376-backlink">[376]</a></sup> câmîlerimizi hayrân hayrân temâşâdan sonra defolub gittiler.</p>

    <p class="normal">Vah benüm asil miletimün gökçek kızları ve gökçek yiğitleri kim kâfir karşusunda köçek olma derekesine düşmüştür.</p>
  </div>

  <div class="calibre1" id="calibre_pb_73"></div>
</body>
</html>
