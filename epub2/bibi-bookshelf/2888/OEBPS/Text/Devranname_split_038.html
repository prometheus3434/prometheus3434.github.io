<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Devranname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_36">SEYAHAT-İ AFRİKA</h1>

    <p class="normal">Hakir Afrika kıt' asında seyahatta iken O KANDE nam diyâre dahi uğradım. Bu diyârı arayub bulmak hayli müşkil olduğundan, "Hani anlar nirede" mânâsına gelen O KANDE dirler. Ehalisi cümle zenci tesmiye olunan siyah Arabtürler. Ol mertebe siyahdürler kim, ger hammame koyub Sabun-ı Arab ilen kırk gün yıkasan beyazlanmazlar. Lâkin kalbleri münevver, ehl-i iman, müselmân kimesnelerdür.</p>

    <p class="normal">Rivâyet olunur kim, bunlar bir zamanlar, esir eyledükleri beyaz âdemleri Yeniçeri Ocağının matbah kazanları gibi cesîm kazanlarda kebab idüb yirler imiş. Yani gıdaları lahm-ı âdem imiş. <sup class="calibre2"><a href="../Text/Devranname_split_045.html#footnote-631-377" id="footnote-631-377-backlink">[377]</a></sup> Ba' dehu hak dinine intisab eyleyüb böyle cahilî âdetleri terk itmişler. Ol mertebe iri dudakları vardur kim, temâm bir kazan paça olur. Mühür gözlü, serv-i revân avretlerü vardur kim güldükte, deheni içre cümle dendânı nümâyan olup <sup class="calibre2"><a href="../Text/Devranname_split_045.html#footnote-631-378" id="footnote-631-378-backlink">[378]</a></sup>, güyâ karangu kicede tâbân olan <sup class="calibre2"><a href="../Text/Devranname_split_045.html#footnote-631-379" id="footnote-631-379-backlink">[379]</a></sup> incilerdür.</p>

    <p class="normal">Pay-ı tahtlarına KAMP-I ÂLÂ dirler. Kamp zebânı-ı Frengîde, beş on çadırlık oba dimektür. Bu ismin nısfı dahi Türkçedür. Yâni, âlâ oba, âlâ kamp, güzel konak yeri dimektür. Bunda bir hayli Hıristiyan dahi vardur. Bunların cüz' i bir kısmı da hile vü tuzakta bî nazir Enciliz milletindendür.</p>

    <p class="normal">Hakir KAMP-I ÂLÂ içre seyran iderken bir caddeye vasıl oldum ki, her iki yanesine siyah Arabler düzülmüş, cadde dahi tenha kalub kimesne gelüb geçmez. Tefekkür eyledüm ki bunlar benüm Kamp-ı Âlâya kadem bastuğumu istima idüb istikbâl içün, ubur ideceğim <sup class="calibre2"><a href="../Text/Devranname_split_045.html#footnote-631-380" id="footnote-631-380-backlink">[380]</a></sup> caddeye böyle ictimâ olmuşlardur. Hemân sağ kolumu hevâya kalduruben, anları, "Esselâmü aleykum ya ehl-i Kampı Âlâ" deyû selâmlayub caddenin ortasından yürüdüm. Lâkin hiç kimesne Allah selâmına mukabele itmedü. Cümlesi acîb acîb sûretime nazar kılarken iki nefer zaptiyeler gelüp koluma girerek, "Berû gel ey Çelebi şöyle kenar-ı caddeye kıyam etgil, imdi bundan sultanımız Enciliz gulâmları birle güzer idecek" deyû bizi kenar-ı caddeye çektiler.</p>

    <p class="normal">EĞER HÂHİ SELÂMET DER KENAR EST <sup class="calibre2"><a href="../Text/Devranname_split_045.html#footnote-631-381" id="footnote-631-381-backlink">[381]</a></sup> diyüp, ehâli âresine ihtilât <sup class="calibre2"><a href="../Text/Devranname_split_045.html#footnote-631-382" id="footnote-631-382-backlink">[382]</a></sup> eyledüm. Meğer, bunca nümayiş bizim içün değülmüş.</p>

    <p class="normal">Ba' dehû, Sultan-ı Okande bir taht-ı müzeyyen üzre göründü. Kendüyü yüzelli - iki yüz kadar beyaz âdem tahmil iderdiler. Bu ahvâle hayret idüb, bir zengiye, bre gündüz feneri, zemanımızda bu denlu merasimler hiç görmemişim, bu nice iştür? deyû suâl eyledükte, şöyle cevâb virdi: "Bu tahtı tahmil iden köleler cümle Enciliz köleleridir. Sultanımızın Enciliz milletine azim gazabı vardur. Ol sebebten zeman zeman bu Enciliz küffârının böyle sırtlarına binüb seyrâne çıkar" Sultan-ı Okande, bizim kurbümüzden ubûr iderken, dahi bildikkat nazar eyledü. Bu merasimin hitamında, hakir seyrane devam iderken, bir manga asker yolum kesüb, "Bre yabancı, tiz bizümle gel!... Sultanımız ÛDÎ EMİN seni tevkif eylemiştir. Ânın huzuruna çıkmak gerek" deyû bizi götürmek istedüler. Hemân şemşirimi kabzesinden muhkem kavrayub, alarga olun benden bre nâ bekârlar! Siz benüm kim idüğüm bilir misüz? Ben, Oğuz Kara Hân neslinden, Fatih Sultan Mehemmed Hân, Yavuz Sultan Selim Hân torunu Evliyâ Çelebi-i sâniyim. Benüm ceddim ki, Merkezî Asya' dan neşet idüb Afrika, Asya, Avrupa nice memâlik feth idüb, âleme nizâmat virmiştür. Ya siz kim olursuz bre nâ bekârlar! deyû gürledüm. Meğer ziyâde tabansız imişler. Hemân çekilüb gittiler. Bir zaman sonra tekrar gelüb "Aman Çelebi, kusurumuzu bağışla. Biz ahvâli sana yanlış nakletmişüz, sultanımızın ziyâde selâmı vardur, seni sarayına da' vet idiyor." didiler. Hakir dahi anları bağışlayub, da' veti kabul eyledüm.</p>

    <p class="normal">Sultanın huzuruna çıktukta, bizi hoşça istikbâl eyleyüb lâtif sözler ile gönlümüzü aldı. "Kusura bakma ey Çelebi. Biz seni Enciliz küffârından zanneylemiş idük. Meğer sen Türk oğlu imişsin. Bu İnciliz milleti' nin âlemde fitne fesattan özge bir ma' rifeti yokdürür. Anınçün bunlara nice eza itsen sezâdur." didi. Kendüsü ile can sohbeti iderken, dedim ki, ey sultanım, duydum ki, ÛDÎ EMİN deyû anılursunuz. Benüm kayın pederim dahi İslâmbolda ÛDÎ ABDULLAH nâmıyla ma' ruf bir kimesnedür. Ud sadasından ziyâde lezzet alurum. Hicaz makamından bir pişrev geçseniz de müstefid olsak nolur? Böyle digeç, ÛDÎ EMİN destine bir ud alub, "Bizde hicaz pişrev yoktur. Sana KAMP-I ÂLA makamından bir pişrev geçeyim" deyûben bir hayli ud darbeyledü.</p>

    <p class="normal">ÛDÎ EMİN ile temâm bir hefte can sohbetleri ittük. Ba' dehû ulu bir merasimle diyâr-ı Mısır' a azimet eyledüm..</p>
  </div>

  <div class="calibre1" id="calibre_pb_75"></div>
</body>
</html>
