<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>23</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter23" epub:type="bodymatter chapter" role="doc-chapter" aria-labelledby="h133">
         <div id="title-block32">
            <h1 id="h133"><st c="0">23
   </st></h1>
         </div>
         <p id="p1390"><span><st c="4">ilk misafir gitmek
      </st></span><st c="23"> için ayaklandığında, saat sabahın gece biri birkaç dakika geçiyordu. </st><st c="92">“Sabah altıda görev başındayım, albayım,” diye açıkladı. </st><st c="149">Bu, alaycı bir alkışla karşılanırken, subay eğildi ve tek kelime daha etmeden oradan ayrıldı.</st></p>
         <p id="p1391"><st c="242">Sonraki bir saat içinde birkaç misafir daha gitti ama Giles, Müller hâlâ oradayken, prova ettikleri çıkış planını uygulayamayacağını biliyordu. </st><st c="387">Garson kızlar gecenin sona ermesinin işareti olarak kahve fincanlarını toplamaya başlayınca, kendisinin de kampa dönmesi emredilir diye biraz endişelendi. </st><st c="542">Giles ayrılmak için acele etmeyen subaylara hizmeti sürdürerek oyalandı.</st></p>
         <p id="p1392"><st c="614">Müller sonunda, son garson kız da odayı terk ettiğinde ayağa kalktı ve önce topuklarını çarparak bir Nazi selamı daha verdikten sonra, arkadaşlarına iyi geceler dedi. </st><st c="782">Giles ve Terry, ancak Müller’in oradan ayrılmasının ve ikisinin, Müller’in arabasının her zamanki yerinde olmadığından emin olmalarının üstünden en az on beş dakika geçmeden önce, planlarının uygulamaya geçemeyeceği konusunda anlaştılar.</st></p>
         <p id="p1393"><st c="1019">Giles masanın çevresinde oturmayı sürdüren altı subayın kadehlerini yeniden doldurdu. </st><st c="1106">Hepsi komutanın yakın arkadaşlarıydı. </st><st c="1144">İkisi onunla aynı okuldandı, diğer üçü belediye meclisinde görev yapmıştı ve yalnız komutan yardımcısı ile daha yakın zamanda ahbap olmuştu; bu Giles’ın son birkaç ayda topladığı bilgiydi.</st></p>
         <p id="p1394"><st c="1332">Komutan, Giles’ı çağırdığında ikiyi yirmi geçiyor olmalıydı. </st><st c="1394">“Uzun bir gün oldu,” dedi İngilizce. </st><st c="1431">“Mutfaktaki arkadaşının yanına git ve yanına da bir şişe şarap al.”</st></p>
         <p id="p1395"><st c="1498">“Teşekkür ederim, efendim,” dedi Giles, masanın ortasına bir şişe konyak ve bir sürahi porto şarabı yerleştirerek.</st></p>
         <p id="p1396"><st c="1613">Oradan ayrılırken en son duyduğu sözler, komutanın sağ yanında oturan yardımcısına söyledikleriydi. </st><st c="1714">“Sonunda bu savaşı kazandığımızda, Franz, bu adama bir iş önereceğim. </st><st c="1784">Buckingam Palace’ın üzerinde bir Svastika</st><span id="rw-ref-note-21"><a href="s067-Notes-01.xhtml#rw-num-note-21" role="doc-noteref" epub:type="noteref"><st c="1825">21</st></a></span><st c="1828"> sallanırken İngiltere’ye dönmek isteyeceğini sanmıyorum.”</st></p>
         <p id="p1397"><st c="1886">Giles büfenin üzerinde kalan tek şişe şarabı aldı, odadan çıktı ve yavaşça kapıyı kapattı. </st><st c="1978">Vücudunda pompalanan adrenalini hissedebiliyordu ve sonraki on beş dakikanın, kaderlerini belirleyeceğinin farkındaydı. </st><st c="2098">Arka merdivenlerden mutfağa indiğinde, Terry’nin şefle oturmuş sohbet ettiğini ve yanında, yemek yapmak için kullanılan, yarısı boşalmış bir şişe şerinin durduğunu gördü.</st></p>
         <p id="p1398"><st c="2268">“Mutlu yıllar, şef,’” dedi Terry iskemlesinden kalkarken. </st><st c="2327">“Acele etmeliyim, yoksa Zürih’teki kahvaltıya geç kalacağım.” </st></p>
         <p id="p1399"><st c="2389">Şef elini anladığını belli ederek kaldırdığında, Giles yüzüne ciddi bir ifade vermeye çalıştı.</st></p>
         <p id="p1400"><st c="2483">Binada tek sarhoş olmayan iki kişi, merdivenlerden koşarak çıktı. </st><st c="2550">Giles şişeyi Terry’ye verdi ve “İki dakika, daha fazla değil,” dedi.</st></p>
         <p id="p1401"><st c="2618">Terry koridorda yürüdü ve arka kapıdan süzülerek dışarı çıktı. </st><st c="2682">Giles merdivenlerin başında geri çekilip gölgelerin içine girdiği sırada bir subay, yemek salonundan çıkarak tuvalete doğru yürüdü.</st></p>
         <p id="p1402"><st c="2813">Birkaç dakika sonra, arka kapı yeniden açıldı ve bir baş göründü. </st><st c="2880">Giles telaşlı bir şekilde elini sallayarak Terry’ye tuvaleti gösterdi. </st><st c="2951">Bir subay dışarı çıkıp yalpalayarak yemek salonuna geri gitmeden hemen önce, Terry koşarak Giles’a katıldı. </st><st c="3059">Kapı ardından kapanır kapanmaz, Giles, “Evcil Almanımız nasıl, onbaşı?” diye sordu.</st></p>
         <p id="p1403"><st c="3142">“Yarı uykulu. </st><st c="3157">Şarabı ona verdim ve en az bir saatimiz daha olduğunu söyledim.’”</st></p>
         <p id="p1404"><st c="3222">“Anladı mı dersin?”</st></p>
         <p id="p1405"><st c="3242">“Umurunda olduğunu sanmıyorum.”</st></p>
         <p id="p1406"><st c="3274">“Bu yeterli. </st><st c="3288">Gözcülük sırası sende,” dedi Giles, yeniden koridora giderken. </st><st c="3351">Ellerinin titremesini durdurmak için yumruklarını sıktı ve tam vestiyerin kapısını açacakken içeriden bir ses geldiğini duyar gibi oldu. </st><st c="3488">Donup kaldı, kulağını kapıya dayadı ve dinledi. </st><st c="3536">Ne olduğunu hemen anladı. </st><st c="3562">İlk kez, Jenkins’in altın kuralını bozdu ve merdivenlerin başında gölgelerin içindeki Terry’ye katılmak için hızla koştu. </st></p>
         <p id="p1407"><st c="3684">“Sorun nedir?”</st></p>
         <p id="p1408"><st c="3698">Giles parmağını dudaklarına götürdüğünde, vestiyer kapısı açıldı. </st><st c="3765">Binbaşı Müller, yüzü biraz kızarmış halde, pantolonunun düğmelerini ilikleyerek dışarı çıktı. </st><st c="3859">Paltosunu giyince, başını kaldırdı ve kimsenin kendisini görmediğinden emin olmak için koridoru yukarıdan aşağı gözledi ve ön kapıdan süzülüp gecenin karanlığında kayboldu.</st></p>
         <p id="p1409"><st c="4031">“Hangi kız?” diye sordu Giles.</st></p>
         <p id="p1410"><st c="4062">“Muhtemelen Greta. </st><st c="4082">Ben de birkaç kez onunla oldum ama asla vestiyerde değil.”</st></p>
         <p id="p1411"><st c="4140">“Bu yasak değil mi?” diye sordu Giles.</st></p>
         <p id="p1412"><st c="4179">“Eğer bir subaysan değil,” dedi Terry.</st></p>
         <p id="p1413"><st c="4218">Kapı yeniden açıldı ve Greta dışarı çıktı, yüzü kızarmış gibiydi. </st><st c="4285">Sakin bir şekilde kimse kendisini gördü mü diye kontrol bile etmeden yürüyerek ön kapıdan dışarı çıktı.</st></p>
         <p id="p1414"><st c="4388">“İkinci girişim,” dedi Giles, yeniden hızla koridora girdi, vestiyer kapısını açtı ve bir subay daha yemek salonundan çıkarken gözden kayboldu.</st></p>
         <p id="p1415"><st c="4532">Sağa dönme, sağa dönme, diye yalvardı Terry içinden. </st><st c="4586">Subay sola döndü ve tuvalete doğru yöneldi. </st><st c="4630">Terry bunun, dünyanın en uzun işemesi olması için dua ediyordu. </st><st c="4694">Saniyeleri saymaya başladı ama sonra vestiyer kapısı açıldı ve kendisine komutan demeye bin şahit isteyen komutan dışarı çıktı. </st><st c="4822">Terry, içeri gir, dercesine deli gibi elini sallıyordu. </st><st c="4878">Giles vestiyere geri girdi ve kapıyı çekip kapattı. </st></p>
         <p id="p1416"><st c="4930">Yaver yeniden ortaya çıkınca, Terry onun şapka ve paltosunu almak için vestiyere girip komutan gibi giyinmiş Giles’ı bulacağından ve oyunun daha başlamadan biteceğinden korktu. </st><st c="5107">Terry en kötü ihtimali bekleyerek her adımı izledi ama yaver, yemek salonunun kapısında durdu, kapıyı açtı ve içeride gözden kayboldu. </st><st c="5242">Kapı kapanır kapanmaz Terry koridorda koştu, vestiyer kapısını açınca palto, atkı, eldiven ve siperli kasket giymiş, elinde bir asa ile alnı ter içinde kalmış Giles’ı gördü. </st></p>
         <p id="p1417"><st c="5416">“Birimiz kalp krizi geçirmeden buradan hemen çıkalım,” dedi Terry.</st></p>
         <p id="p1418"><st c="5482">Terry ve Giles binadan, Müller ve Greta’dan bile hızla ayrıldılar. </st></p>
         <p id="p1419"><st c="5550">“Rahatla,” dedi Giles dışarı çıktıklarında. </st><st c="5594">“Yalnız ikimizin ayık olduğunu unutma.” Atkısını çenesinin üstüne kadar çıkardı, kasketini aşağı çekti, asasını sıkıca tuttu ve komutandan iki santim kadar uzun olduğu için hafifçe öne eğildi.</st></p>
         <p id="p1420"><st c="5786">Şoför, Giles’ın yaklaştığını duyar duymaz arabadan dışarı fırladı ve arka kapıyı onun için açtı. </st><st c="5884">Giles arka koltuğa çökerken, albayın şoförüne söylediği sözleri defalarca prova etmişti, kasketini iyice aşağı çekti ve sözcükleri sarhoşmuş gibi ağzında yuvarlayarak, “Beni eve götür, Hans,” dedi.</st></p>
         <p id="p1421"><st c="6081">Hans yeniden şoför koltuğuna geçti ama sanki bagaj kapısı kapanır gibi bir ses duyunca, kuşkulanarak arkaya baktığında komutanın, asasını pencereye vurduğunu gördü.</st></p>
         <p id="p1422"><st c="6246">“Ne bekliyorsun, Hans?” diye sordu Giles hafifçe kekeleyerek.</st></p>
         <p id="p1423"><st c="6308">Hans kontağı çevirdi, arabayı birinci vitese taktı ve yavaşça nizamiyeye doğru sürdü. </st><st c="6395">Arabanın yaklaştığını duyan bir çavuş, nöbetçi kulübesinden dışarı çıktı. </st><st c="6469">Hem bariyeri açmaya hem de selam vermeye çalışıyordu. </st><st c="6523">Giles karşılık olarak asasını kaldırdı ve nöbetçinin üst iki düğmesinin açık olduğunu görünce neredeyse gülüyordu. </st><st c="6638">Albay Schabacker, Yılbaşı gecesinde bile buna bir yorum yapmadan geçmezdi.</st></p>
         <p id="p1424"><st c="6712">Kaçış Komitesi’nin istihbarat memuru Binbaşı Forsdyke, Giles’a komutanın evinin, kamp binalarından aşağı yukarı üç kilometre uzakta olduğunu ve son iki yüz metrenin dar, karanlık bir yol olduğunu söylemişti. </st><st c="6921">Giles arka koltuğun köşesinde arkayı gören aynadan görülemeyeceği şekilde oturuyordu ama araba yola girince, dikildi, şoförün omuzuna asasıyla vurdu ve durmasını emretti.</st></p>
         <p id="p1425"><st c="7091">“Daha fazla bekleyemem,” dedi arabadan aşağı atlayıp pantolon düğmelerini açar gibi yaparken.</st></p>
         <p id="p1426"><st c="7185">Albay çitlerin arasında gözden kaybolurken Hans onu izledi. </st><st c="7246">Şaşırmış gibiydi. </st><st c="7264">Arabadan indi ve arka kapıda bekledi. </st><st c="7302">Efendisinin geri geldiğini duyduğunu sandığında, burnu kırılmadan hemen önce, kendisine doğru gelmekte olan bir yumruk gördü. </st><st c="7428">Yere yığıldı.</st></p>
         <p id="p1427"><st c="7441">Giles arabanın arkasına koştu ve bagajı açtı. </st><st c="7488">Terry dışarı fırladı, Hans’ın hareketsiz gövdesinin üstünden geçti ve kendi giysilerini çıkarmadan önce, şoförün düğmelerini açmaya başladı. </st><st c="7629">Bates yeni üniformasını giymeyi bitirince, Hans’ın ne kadar daha kısa ve şişman olduğu meydana çıktı.</st></p>
         <p id="p1428"><st c="7730">“Ziyanı yok,” dedi onun düşüncelerini anlayarak. </st><st c="7780">“Direksiyonun arkasındayken, kimse sana ikinci kez bakmayacaktır.”</st></p>
         <p id="p1429"><st c="7846">Hans’ı arabanın arkasına sürüklediler ve bagaja soktular.</st></p>
         <p id="p1430"><st c="7904">“Biz Zürih’te kahvaltıya oturmadan uyanacağından şüpheliyim,” dedi Terry, Hans’ın ağzına bir mendil bağlarken.</st></p>
         <p id="p1431"><st c="8015">Komutanın yeni şoförü direksiyonun arkasındaki yerini aldı ve anayola çıkıncaya kadar ikisi de hiç konuşmadı. </st><st c="8126">Son bir aydır her gün sınıra giden yolu incelediği için, Terry’nin inip işaret levhalarının hiçbirini incelemesi gerekmiyordu.</st></p>
         <p id="p1432"><st c="8252">“Yolun sağında kal,” dedi Giles gerekmediği halde, “ve hızlı gitme. </st><st c="8321">Kenara çekilmememiz gerekiyor.”</st></p>
         <p id="p1433"><st c="8352">“Başardık sanırım,” dedi Terry, Schaffhausen yazan bir tabelayı geçtiklerinde.</st></p>
         <p id="p1434"><st c="8431">“Imperial Hotel’de masamıza götürülünceye ve bir garson elime kahvaltı mönüsünü verinceye kadar buna inanmayacağım.”</st></p>
         <p id="p1435"><st c="8548">“Benim mönüye ihtiyacım yok,” dedi Terry. </st><st c="8591">“Yumurta, domuz pastırması, fasulye, sosis ve domates ve yarım litrelik bira. </st><st c="8669">Bu benim her günkü kahvaltım. </st><st c="8699">Ya sen?”</st></p>
         <p id="p1436"><st c="8707">“Hafifçe tütsülenmiş bir ringa balığı, bir dilim tereyağlı ekmek, bir kaşık Oxford marmelatı ve bir demlik Earl Grey çayı.”</st></p>
         <p id="p1437"><st c="8831">“Kâhyalıktan züppeliğe geçmen çok sürmedi.”</st></p>
         <p id="p1438"><st c="8875">Giles gülümsedi. </st><st c="8893">Saatine baktı. </st><st c="8908">Yeni yıl sabahında yolda çok az araba vardı, onun için rahatça yol alıyorlardı. </st><st c="8988">Bu, Terry ilerideki konvoyu görünceye kadar sürdü.’</st></p>
         <p id="p1439"><st c="9039">“Şimdi ne yapacağım?” dedi.</st></p>
         <p id="p1440"><st c="9067">“Geç onları. </st><st c="9081">Zaman kaybedemeyiz. </st><st c="9101">Kuşkulanmak için hiçbir nedenleri yok. </st><st c="9140">Durdurulmayı beklemeyen yüksek rütbeli bir subay taşıyorsun.”</st></p>
         <p id="p1441"><st c="9201">Terry en arkadaki arabayı yakalayınca, yolun ortasına doğru kaydı ve bir sıra zırhlı kamyon ve motosikleti geçmeye başladı.</st></p>
         <p id="p1442"><st c="9325">Giles’ın tahmin ettiği gibi, kimse resmi bir işe gittiği kesin olan bir Mercedes’le ilgilenmedi. </st><st c="9423">Terry sonuncu aracı da geçince, derin bir nefes aldı ama köşeyi dönüp de dikiz aynasından artık farları görmeyinceye kadar tümüyle rahatlayamadı. </st></p>
         <p id="p1443"><st c="9569">Giles birkaç dakikada bir saatine bakıyordu. </st><st c="9614">Bir sonraki yol levhası, şimdiye dek iyi yol aldıklarını gösteriyordu ama Giles, kumandanın son misafirinin ne zaman kalkacağı ve Albay Schabacker’ın arabasını ve şoförünü ne zaman arayacağı konusunda hiçbir şey yapamayacağını biliyordu. </st></p>
         <p id="p1444"><st c="9852">Schaffhausen’ın dış mahallelerine ulaşmaları kırk dakika daha sürdü. </st><st c="9921">İkisi de o kadar gergindi ki tek kelime bile etmiyorlardı. </st><st c="9980">Giles hiçbir şey yapmadan arka koltukta oturmaktan yorulmuştu ama İsviçre sınırını geçinceye kadar rahatlamayı göze alamazlardı.</st></p>
         <p id="p1445"><st c="10108">Şehre girdiklerinde yerli halk daha yeni uyanmaya başlamıştı; arada bir bir tramvay, bir araba, yeni yılın ilk gününde bile çalışması gerekenleri taşıyan birkaç bisiklet. </st><st c="10280">Ufuk çizgisini kaplayan İsviçre Alpleri’ni gördüğü için, Terry’nin sınırı gösteren levhaları aramasına gerek yoktu. </st><st c="10396">Özgürlük sanki hemen dokunabilecekleri uzaklıktaydı.</st></p>
         <p id="p1446"><st c="10448">“Lanet olsun!” dedi Terry hızla frene basarken.</st></p>
         <p id="p1447"><st c="10496">“Sorun nedir?” diye sordu Giles, öne eğilerek.</st></p>
         <p id="p1448"><st c="10543">“Kuyruğa bak.”</st></p>
         <p id="p1449"><st c="10558">Giles başını pencereden çıkarınca önlerinde kırk kadar aracın tampon tampona sınırı geçmek için beklediğini gördü. </st><st c="10674">Aralarında resmi araba var mı diye inceledi. </st><st c="10719">Hiç olmadığından emin olunca, “Doğruca en öne sür arabayı. </st><st c="10778">Bizden bunu yapmamızı beklerler. </st><st c="10811">Eğer yapmazsak dikkatleri üstümüze çekeriz,” dedi.</st></p>
         <p id="p1450"><st c="10861">Sınıra gelinceye kadar yavaş ilerlediler ve bariyere gelince durdular. </st></p>
         <p id="p1451"><st c="10933">“Dışarı çık ve bana kapıyı aç ama hiçbir şey söyleme.”</st></p>
         <p id="p1452"><st c="10987">Terry kontağı kapattı, dışarı çıktı ve arka kapıyı açtı. </st><st c="11045">Giles gümrük noktasına kadar yürüdü.</st></p>
         <p id="p1453"><st c="11081">Genç bir subay, masasının arkasından hızla kalktı ve albayın odaya girdiğini görünce selam durdu. </st><st c="11180">Giles kamp sahtekârının, Almanya’da her sınır noktasını geçmek için yeterli olacağına garanti verdiği kâğıtları ona uzattı. </st><st c="11304">Subay kâğıtları incelerken, Giles bacağının yan tarafına asasıyla vuruyor ve durmadan saatine bakıyordu.</st></p>
         <p id="p1454"><st c="11408">“Zürih’te önemli bir toplantım var ve geç kalıyorum,”’ dedi sert bir sesle.</st></p>
         <p id="p1455"><st c="11484">“Üzgünüm, albayım. </st><st c="11504">Olabildiğince çabuk yola çıkaracağım sizi. </st><st c="11547">Yalnızca birkaç dakikamı alır.”</st></p>
         <p id="p1456"><st c="11578">Subay, Giles’ın kâğıtlarındaki fotoğrafı inceledi ve şaşırır gibi oldu. </st><st c="11651">Giles, subayın, kendisinden atkısını çıkarmasını isteyecek cesareti var mıdır diye merak etti, çünkü eğer bunu yaparsa, onun albay olmak için çok genç olduğunu fark ederdi.</st></p>
         <p id="p1457"><st c="11823">Giles, üstlerinden birine gereksiz sorular sorarak onu oyalamanın muhtemel sonuçlarını hesaplamaya çalıştığı belli olan genç adama meydan okur gibi bakıyordu. </st><st c="11983">Terazi Giles’ın lehine tarttı. </st><st c="12014">Subay başıyla onayladı, kâğıtları damgaladı ve “Umarım toplantınıza gecikmezsiniz, efendim,” dedi.</st></p>
         <p id="p1458"><st c="12112">“Teşekkür ederim,” dedi Giles. </st><st c="12144">Evrakları yeniden iç cebine koydu ve kapıya doğru yürürken, genç subay, “Heil Hitler!” diye bağırınca yerinde kalakaldı.</st></p>
         <p id="p1459"><st c="12264">Giles duraksadı, yavaşça döndü ve “Heil Hitler!” diyerek kusursuz bir Nazi selamı verdi. </st><st c="12354">Binadan çıkarken, Terry’nin bir eliyle arka kapıyı açık tutarken ötekiyle de pantolonu tuttuğunu görünce gülmesini zor tuttu.</st></p>
         <p id="p1460"><st c="12479">“Teşekkür ederim, Hans,” dedi Giles arka koltuğa çökerken.</st></p>
         <p id="p1461"><st c="12538">Tam o sırada bagajdan gelen gürültüleri duydular.</st></p>
         <p id="p1462"><st c="12588">“Aman Tanrım,” dedi Terry. </st><st c="12616">“Hans.”</st></p>
         <p id="p1463"><st c="12623">Tuğgeneralin sözleri onları korkutmak istercesine kulaklarında çınladı: Hiçbir kaçış planı kusursuz olamaz. </st><st c="12732">Sonunda, beklenmeyenle nasıl başa çıkacağınızda biter iş.</st></p>
         <p id="p1464"><st c="12789">Terry arka kapıyı kapattı ve nöbetçi askerlerin duymuş olmalarından korktuğu için, elinden geldiğince hızla direksiyonun arkasına geçti. </st><st c="12927">Bariyer yavaş yavaş kalkarken ve bagajdan gelen sesler de giderek yükseldiğinden, olabildiğince sakin kalmaya çalışıyordu.</st></p>
         <p id="p1465"><st c="13049">“Yavaş sür,” dedi. </st><st c="13069">“Onlara kuşkulanmaları için neden verme.”</st></p>
         <p id="p1466"><st c="13110">Terry arabayı birinci vitese taktı ve bariyerin altından ağır ağır geçti. </st><st c="13185">Gümrük noktasını geçerken Giles yan pencereden baktı. </st><st c="13239">Genç subay telefonla konuşuyordu. </st><st c="13273">Pencereden dışarıya, doğruca Giles’a baktı, masasından fırlayarak kalktı ve yola doğru koştu.</st></p>
         <p id="p1467"><st c="13366">Giles, İsviçre sınırının birkaç yüz metreden uzak olmadığını tahmin etti. </st><st c="13441">Arka pencereden bakınca, genç subayın çılgınca ellini salladığını ve tüfekli muhafızların gümrük noktasından dışarı koşuştuklarını gördü.</st></p>
         <p id="p1468"><st c="13578">“Plan değişikliği,” dedi Giles. </st><st c="13611">“Gaza bas!” diye bağırdı kurşunlar arabanın arkasına çarparken.</st></p>
         <p id="p1469"><st c="13674">Lastik patladığında Terry vites değiştirmekteydi. </st><st c="13725">Arabayı yolda tutabilmek için umutsuzca çabaladı ama iki yana yalpaladı, kenardaki demirlere çarptı ve iki sınır noktasının ortasında durdu. </st><st c="13866">Çok geçmeden yeni bir kurşun yağmuru başladı.</st></p>
         <p id="p1470"><st c="13911">“Senden önce tuvalete koşma sırası bende,” dedi Giles.</st></p>
         <p id="p1471"><st c="13966">“Hiç ümit yok,” dedi Giles arka kapıdan çıkmadan önce iki ayağıyla yere basarak.</st></p>
         <p id="p1472"><st c="14047">İkisi de İsviçre sınırına doğru koşmaya başladılar. </st><st c="14100">Eğer onlardan biri koşu rekoru kıracak olsaydı, o gün bugün olurdu. </st><st c="14168">Eğilerek ve yön değiştirerek kurşunlardan kaçmaya çalışmalarına rağmen, Giles bitiş çizgisini ilk kendisinin geçeceğinden emindi. </st><st c="14298">İsviçre sınır muhafızları alkışlarken Giles ipi göğüsledi, en büyük rakibini sonunda yenmenin zafer duygusuyla, kollarını havaya kaldırdı.</st></p>
         <p id="p1473"><st c="14436">Övünmek için arkasını döndü ve Terry’nin, başının arkasında bir kurşun yarasıyla ve ağzından kanlar sızarak yolun ortasında yattığını gördü.</st></p>
         <p id="p1474"><st c="14577">Giles dizlerinin üstüne çöktü ve arkadaşına doğru emeklemeye başladı. </st><st c="14648">İsviçre sınır muhafızları onu ayak bileklerinden tutup çekerken yeniden kurşunlar yağdı. </st></p>
         <p id="p1475"><st c="14737">Onlara tek başına kahvaltı etmekten hoşlanmadığını anlatmak istedi.</st></p>
      </section>
   </div>
<div id="charCountTotal" value="14804"></div></body>
</html>
