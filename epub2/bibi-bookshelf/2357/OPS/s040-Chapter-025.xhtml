<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>25</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter25" epub:type="bodymatter chapter" role="doc-chapter" aria-labelledby="h137">
         <div id="title-block36">
            <h1 id="h137"><st c="0">25
   </st></h1>
         </div>
         <p id="p1552"><span><st c="3">Maisie Clifton, kocası
      </st></span><st c="26"> gece vardiyasından eve gelmediğinde duyduğu acıyı hâlâ hatırlıyordu. </st><st c="95">Arthur’un öldüğünü biliyordu ama erkek kardeşi Stan’ın, kocasının o akşamüstü limanda nasıl öldüğünü gerçeğini anlatmaya razı olması yıllar sürmüştü.</st></p>
         <p id="p1553"><st c="244">Ama tek oğlunun, </st><i><st c="262">Devonian</st></i><st c="270"> gemisinin bir Alman torpidosuyla vurulduktan sonra denizin derin sularına gömüldüğünü öğrenmesiyle karşılaştırılınca o acı hiçbir şey değildi.</st></p>
         <p id="p1554"><st c="413">Maisie, Harry’yi son görüşünü hâlâ hatırlıyordu. </st><st c="463">O perşembe sabahı Grand Hotel’e kendisini görmeye gelmişti. </st><st c="523">Restoran ağzına kadar doluydu, uzun bir müşteri kuyruğu da masalarına yerleştirilmeyi bekliyordu. </st><st c="621">Harry sıraya girmişti ama annesinin ileri geri koşturup durduğunu ve bir dakika bile boş zamanı olmadığını görünce, nasıl olsa fark etmemiştir diye düşünüp oradan ayrılmıştı. </st><st c="796">Düşünceli bir çocuktu ve annesinin iş sırasında rahatsız edilmek istemediğini bilirdi ve doğrusunu söylemek gerekirse, deniz kuvvetlerine katılmak için Oxford’dan ayrıldığını duymak istemeyeceğini de biliyordu.</st></p>
         <p id="p1555"><st c="1006">Sör Walter Barrington ertesi sabah, Harry’nin o sabah dördüncü vardiya subayı olarak </st><i><st c="1092">Devonian</st></i><st c="1100">’la denize açıldığını ve Atlantik’te Alman denizaltılarını aramaya niyetli olduğundan, bir ay içinde geri dönüp deniz eri olarak </st><i><st c="1230">Resolution</st></i><st c="1240">’ın mürettebatına katılacağını bildirmek için uğradı. </st><st c="1295">Ancak onu zaten arandıklarının farkında değildi.</st></p>
         <p id="p1556"><st c="1343">Maisie, Harry’nin geri geleceği gün izin almayı planladı ama işler öyle gitmeyecekti. </st><st c="1430">Kaç annenin daha evlatlarını bu vahşi ve barbarca savaş yüzünden kaybettiğini bilmenin de faydası olmuyordu.</st></p>
         <p id="p1557"><st c="1538">O ekim akşamı işten eve döndüğünde, </st><i><st c="1575">Kansas Star’</st></i><st c="1587">ın kıdemli tabip subayı Doktor Wallace kendisini Still House Yolu’ndaki evinin ön kapısında bekliyordu. </st><st c="1692">Neden orada olduğunu söylemesine gerek yoktu. </st><st c="1738">Bu zaten yüzünden okunuyordu.</st></p>
         <p id="p1558"><st c="1767">Mutfakta oturdular ve doktor ona </st><i><st c="1801">Devonian</st></i><st c="1809"> battıktan sonra denizden çıkarılan denizcilerin sağlığından sorumlu olduğunu söyledi. </st><st c="1896">Harry’nin hayatını kurtarmak için elinden gelen her şeyi yaptığını ama maalesef onun bir daha uyanamadığını anlattı. </st><st c="2013">Aslında, o gece baktığı dokuz denizciden yalnız biri hayatta kalmıştı: Harry’nin de arkadaşı olduğu anlaşılan, </st><i><st c="2124">Devonian</st></i><st c="2132">’ın üçüncü subayı Tom Bradshaw. </st><st c="2165">Bradshaw, Doktor Wallace’ın </st><i><st c="2193">Kansas Star</st></i><st c="2204"> Bristol’a geri dönmez Bayan Clifton’a iletmeye söz verdiği bir başsağlığı mektubu yazmıştı. </st><st c="2297">Sözünü tutmuştu. </st><st c="2314">Maisie, Doktor Wallace gemisine dönmek için oradan ayrılır ayrılmaz kendini suçlu hissetti. </st><st c="2406">Ona bir fincan çay bile ikram etmemişti.</st></p>
         <p id="p1559"><st c="2446">Tom Bradshaw’un mektubunu şöminenin üstüne, Harry’nin okul korosunda şarkı söylediği en sevdiği fotoğrafının yanına koydu.</st></p>
         <p id="p1560"><st c="2569">Ertesi gün işe geri döndüğünde oteldeki iş arkadaşlar ona nazik ve dikkatli davranıyorlardı. </st><st c="2663">Otel müdürü Hurst de, birkaç gün izin almasını önerdi. </st><st c="2718">Maisie, bunu hiç istemediğini söyledi. </st><st c="2757">Tam aksine, belki acısını biraz bastırır diye, elinden geldiğince çok fazla çalıştı.</st></p>
         <p id="decoration42"><st c="2841">___________
   </st></p>
         <p id="p1561"><st c="2854">Otelde çalışan genç erkeklerin çoğu silahlı kuvvetlere katılmak için ayrılıyorlardı ve yerlerini kadınlar alıyordu. </st><st c="2970">Bir kadının çalışması artık namus sorunu olarak görülmüyordu ve erkek personel sayısı giderek azalırken Maisie üstüne daha fazla sorumluluk aldığını fark etti.</st></p>
         <p id="p1562"><st c="3129">Restoran müdürü altmış yaşında emekli olacaktı ama Maisie, Bay Hurst’ün ondan savaşın sonuna kadar kalmasını isteyeceğini tahmin ediyordu. </st><st c="3269">Ofise çağırıp da işi kendisine vermeyi önerince çok şaşırdı.</st></p>
         <p id="p1563"><st c="3329">“Bunu hak ettin, Maisie,” dedi müdür, “ve üstlerim de bana katılıyor.”</st></p>
         <p id="p1564"><st c="3400">“Düşünmek için birkaç gün istiyorum,” dedi Maisie ofisten çıkarken.</st></p>
         <p id="p1565"><st c="3468">Bay Hurst bir hafta bu konudan tekrar söz etmedi ve ettiğinde de, Maisie belki de bir aylık denemeye tabi tutulmasını önerince, adam güldü.</st></p>
         <p id="p1566"><st c="3608">“Bu çok alışılmadık bir şey,” diye hatırlattı ona, “işverenin değil de işe girenin bir aylık denemede ısrar etmesi.”</st></p>
         <p id="p1567"><st c="3725">Bir hafta içinde deneme süresini ikisi de unutmuştu çünkü çalışma saatleri uzun ve yeni sorumlulukları çok külfetli olmasına rağmen, Maisie kendini hiç bu kadar mutlu hissetmemişti. </st><st c="3908">Savaş sona erdiğinde ve çocuklar cepheden döndüklerinde, yeniden garson olacağını biliyordu. </st><st c="4001">Eğer gelenlerin içinde Harry de olsaydı, bir zamanlar yaptığı hayat kadınlığına bile geri dönerdi.</st></p>
         <p id="decoration43"><st c="4099">___________
   </st></p>
         <p id="p1568"><st c="4112">Maisie’nin Japon hava kuvvetlerinin Pearl Harbour’daki Amerikan donanmasını yok ettiklerini ve Amerika Birleşik Devletleri vatandaşlarının ortak bir düşman karşısında tek yumruk olarak ayaklanarak Müttefik Kuvvetleri’ne katıldıklarını bilmesi için gazete okuyabilmesi bile gerekmiyordu, çünkü herkesin ağzındaki tek konu buydu.</st></p>
         <p id="p1569"><st c="4439">Maisie’nin ilk Amerikalısıyla tanışması uzun sürmedi.</st></p>
         <p id="p1570"><st c="4493">Sonraki iki yıl içinde binlerce Amerikalı, West Country’ye geldi ve çoğu Bristol varoşlarında bir ordu kampında konakladı. </st><st c="4617">Bazı subaylar otelin restoranında yemek yemeye başladı ama oranın devamlı müşterisi olmaya başlar başlamaz ortadan kaybolup bir daha hiç görünmediler. </st><st c="4768">Maisie, sık sık ve büyük bir acıyla, bazılarının Harry’den büyük olmadıklarını hatırlıyordu.</st></p>
         <p id="p1571"><st c="4860">Ama onlardan biri geri dönünce bu değişti. </st><st c="4904">Tekerlekli sandalyesiyle restorana girip her zamanki masasını isteyince Maisie hemen tanıdı onu. </st><st c="5001">Her zaman isimleri ve yüzleri iyi hatırladığını düşünürdü –öyle olmak zorundaydın okuma yazman yoksa. </st><st c="5103">Ama o ağır ağır Güney aksanını duyar duymaz, birden hatırladı. </st><st c="5166">“Teğmen Mulholland, değil mi?”</st></p>
         <p id="p1572"><st c="5196">“Hayır, Bayan Clifton. </st><st c="5220">Artık Binbaşı Mulholland. </st><st c="5246">Paket edilip Kuzey Karolina’ya, eve gönderilmeden önce iyileşmem için yeniden buraya yollandım.”</st></p>
         <p id="p1573"><st c="5342">Tekerlekli sandalyesini itmesine izin vermediği halde, Maisie gülümsedi ve ona her zamanki masasını gösterdi. </st><st c="5453">Maisie’nin kendisine Mike demesini isteyen genç adam, haftada iki hatta bazen üç kez gelerek oranın devamlı müşterisi oldu.</st></p>
         <p id="p1574"><st c="5576">Maisie, Bay Hurst, “Senden hoşlandığını biliyorsun,” deyince gülümsedi.</st></p>
         <p id="p1575"><st c="5648">“Benim flört etme günlerimin geçtiğinin farkındasınızdır,” diye cevap verdi.</st></p>
         <p id="p1576"><st c="5725">“Kendini kandırma,” dedi karşılık olarak. </st><st c="5768">“Hayatının baharındasın, Maisie. </st><st c="5801">Senin herhangi biriyle çıkıp çıkmadığını ilk soranın Binbaşı Mulholland olmadığını söyleyebilirim sana.”</st></p>
         <p id="p1577"><st c="5905">“Benim bir büyükanne olduğunu unutmayın, Bay Hurst.”</st></p>
         <p id="p1578"><st c="5958">“Ben olsam ona söylemezdim,” dedi müdür.</st></p>
         <p id="p1579"><st c="5999">Bir akşam ikinci kez kol değnekleriyle geldiğinde onu tanımadı Maisie, belli ki tekerlekli sandalye kullanmayı bırakmıştı. </st><st c="6123">Bir ay sonra koltuk değneklerinin yerini bastonlar aldı ve onların da geçmişin kalıntılarının arasına girmesi çok uzun sürmedi.</st></p>
         <p id="p1580"><st c="6250">Bir akşam, Binbaşı Mulholland telefon edip sekiz kişilik bir masa ayırttı; bir şey kutlayacağını söyledi Maisie’ye. </st><st c="6367">Maisie onun Kuzey Karolina’ya döneceğini tahmin etti ve ilk kez onu ne kadar özleyeceğini fark etti.</st></p>
         <p id="p1581"><st c="6467">Mike’ın yakışıklı olduğunu düşünmüyordu ama sıcacık bir gülümsemesi ve bir İngiliz centilmeninin ya da kendi tabiriyle bir Güney centilmeninin kibarlığı vardı onda. </st><st c="6633">Britanya’daki üslere yerleştiklerinden beri Amerikalıların aleyhine konuşmak moda olmuştu. </st><st c="6724">Herkes sık sık, onlarla alay ediyor, onların seks düşkünü olduklarını, orada çok fazla para aldıklarını söylüyordu. </st><st c="6840">Amerikalılar, ömürlerinde tek bir Amerikalı ile tanışmamış pek çok Bristol’lının, özellikle Maisie’nin kardeşi Stan’ın, ağzına düşmüştü ve Maisie ne söylerse söylesin onun düşüncelerini değiştiremiyordu.</st></p>
         <p id="p1582"><st c="7043">Binbaşının kutlama yemeği sona erdiğinde, restoran boşalmış gibiydi. </st><st c="7113">Saat onu çalınca, bir subay, arkadaşı Mike’ın sağlığına içmek ve onu kutlamak için ayağa kalktı.</st></p>
         <p id="p1583"><st c="7209">Kutlamadakiler, sokağa çıkma yasağı başlamadan kampa dönmek için ayrılırken, Maisie bütün personel adına, Binbaşı Mulholland tamamen iyileştiği ve evine gidecek hale geldiği için ne kadar mutlu olduklarını söyledi.</st></p>
         <p id="p1584"><st c="7424">“Ben eve dönmüyorum, Maisie,” dedi Mike, gülerek. </st><st c="7475">“Üssün kumandan yardımcılığına terfi etmemi kutluyorduk. </st><st c="7532">Korkarım harp bitinceye kadar başınıza kaldım.” Maisie bu haberden çok mutlu olmuştu ve o, “Gelecek cumartesi alayın dans partisi var. </st><st c="7667">Acaba bana misafirim olma onurunu lütfeder misin?” deyince çok şaşırdı.</st></p>
         <p id="p1585"><st c="7738">Maisie’nin dili tutulmuştu. </st><st c="7767">En son ne zaman bir randevuya davet edildiğini bile hatırlayamıyordu. </st><st c="7837">Maisie, Mike’ın orada öylece durup, kendisini cevap vermesi için ne kadar beklediğinden emin değildi ama o sırada, “Korkarım yıllardır ilk kez bir dans pistine çıkacağım,” diyerek sessizliği bozdu.</st></p>
         <p id="p1586"><st c="8034">“Ben de,” diye itiraf etti Maisie.</st></p>
      </section>
   </div>
<div id="charCountTotal" value="8069"></div></body>
</html>
