<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>3</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter3" epub:type="bodymatter chapter" role="doc-chapter" aria-labelledby="h16">
         <div id="title-block5">
            <h1 id="h16"><st c="0">3
   </st></h1>
         </div>
         <p id="p198"><span><st c="3">HARRY ÜST RANZADA
      </st></span><st c="21"> yatıyor ve elini uzatsa dokunabileceği tek kat beyaz boyalı tavana bakıyordu. </st><st c="99">Döşek yumrular içindeydi ve yastık o kadar sertti ki birkaç dakika ancak uyuyabiliyordu.</st></p>
         <p id="p199"><st c="187">Sefton Jelks’i ve yaşlı avukat tarafından ne kadar kolay aldatılabildiğini düşündü. </st><st c="272">Tom Bradshaw’un babasının Jelks’e, Oğlumu cinayet suçlamasından kurtar; tek isteğim bu, dediğini duyabiliyordu. </st><st c="384">Harry Bay Bradshaw’un umurunda olmayan önündeki altı yılı düşünmemeye çalışıyordu. </st><st c="467">10.000 dolara değer miydi bu?</st></p>
         <p id="p200"><st c="496">Avukat aklından çıkardı ve Emma’yı düşündü. </st><st c="541">Onu çok özlüyor ve ona yazıp hâlâ hayatta olduğunu söylemek istiyor, ama bunu yapamayacağını biliyordu. </st><st c="645">Bir sonbahar gününde Oxford’da ne yapmakta olduğunu merak etti. </st><st c="709">Son sınıftaki çalışmaları nasıl gidiyordu? </st><st c="752">Başka bir adamla flört ediyor muydu?</st></p>
         <p id="p201"><st c="788">Peki ya onun kardeşi Giles, kendisinin en yakın arkadaşı? </st><st c="847">Şimdi Britanya savaşta olduğuna göre, acaba Giles, Oxford’u terk edip Almanlarla savaşmak için orduya mı yazılmıştı? </st><st c="964">Eğer öyleyse, Harry onun hâlâ yaşıyor olması için dua etti. </st><st c="1024">Ranzasının kenarına yumruğuyla sertçe vurdu, kendisine düşeni yapmasına izin verilmediği için çok kızgındı. </st><st c="1132">Quinn, Harry’nin </st><i><st c="1149">hapiste-ilk-gece-uykusuzluğu</st></i><st c="1177"> çektiğini tahmin ettiğinden, hiç konuşmuyordu.</st></p>
         <p id="p202"><st c="1224">Peki ya Hugo Barrington? </st><st c="1250">Harry’nin kızıyla evlenmesi gereken gün ortadan kaybolmasından sonra onu gören olmuş muydu? </st><st c="1342">Harry’nin öldüğüne herkes inanınca acaba yeniden itibar kazanabilir miydi? </st><st c="1417">O adamın babası olabileceği ihtimalini hâlâ kabul edemeyerek Barrington’ı düşünmekten vazgeçti.</st></p>
         <p id="p203"><st c="1512">Annesi aklına gelince gülümsedi Harry. </st><st c="1552">Tom Bradshaw’un yerine geçmeyi kabul ederse Jelks’in ona yollamaya söz verdiği 10.000 doları değerlendirmiş olduğunu umuyordu. </st><st c="1679">Grand Hotel’de garsonluğu bırakıp her zaman sözünü ettiği kasabadaki o küçük evi almış mıydı acaba? </st><st c="1779">Bu saçma oyundan çıkacak tek iyilik bu olurdu. </st></p>
         <p id="p204"><st c="1826">Ya ona her zaman torunuymuş gibi davranan Sör Walter Barrington? </st><st c="1891">Eğer Hugo, Harry’nin babasıysa, Sör Walter da büyükbabası oluyordu. </st><st c="1959">Eğer durum böyleyse, Harry Barrington mülklerinin ve aile unvanının vârisleri sırasına girer ve ileride Sör Harry Barrington olurdu. </st><st c="2092">Ama Harry yalnızca arkadaşı Giles’ın, Hugo Barrington’ın gerçek oğlunun, unvanı almasını istemiyor; daha da önemlisi, kendisinin gerçek babasının Arthur Clifton olduğunu </st><i><st c="2262">kanıtlamak</st></i><st c="2272"> için çırpınıyordu. </st><st c="2292">Bu ona sevgili Emma’sıyla evlenebilmek için uzak da olsa bir şans verecekti. </st><st c="2369">Harry sonraki altı yılı nerede geçireceğini unutmaya çalıştı.</st></p>
         <p id="decoration3"><st c="2430">___________
   </st></p>
         <p id="p205"><st c="2443">Saat yedide siren, bir gecelik uykunun tadını çıkarmayı hak edecek kadar hapiste kalmış mahkûmları uyandırmak için çaldı. </st><st c="2565">Derin bir uykuya dalıp horlamaya başlamadan önce Quinn, Uyurken hapiste değilsin, diye mırıldandı. </st><st c="2664">Horlaması Harry’yi rahatsız etmiyordu. </st><st c="2703">Horlama söz konusu olduğunda amcası Stan başta gelirdi.</st></p>
         <p id="p206"><st c="2758">Uykusuz geçen uzun gecede Harry bazı konularda karar vermişti. </st><st c="2822">Boşa harcanan zamanın uyuşturan acımasızlığına yardımcı olması için, “Tom”, iyi davranıştan dolayı mahkûmiyetinin kısaltılacağını umarak örnek bir mahkûm olacaktı. </st><st c="2986">Kütüphanede bir iş bulacak ve mahkûm olmadan önce ve parmaklıklar arkasında geçen tüm olayları yazacaktı. </st><st c="3092">Formda kalacaktı ki eğer Avrupa’da savaş hâlâ sürüyorsa, serbest kalır kalmaz orduya yazılacaktı.</st></p>
         <p id="p207"><st c="3189">Harry üst ranzadan indiğinde Quinn giyinmişti bile. </st></p>
         <p id="p208"><st c="3242">“Şimdi ne olacak?” diye sordu Harry, dönemin ilk günündeki yeni çocukmuş gibi. </st></p>
         <p id="p209"><st c="3321">“Kahvaltı,” dedi Quinn. </st><st c="3345">“Giyin, tabağını ve kupanı al ve gardiyan kilidi açar açmaz hazır olmaya bak. </st><st c="3423">Eğer birkaç saniye gecikirsen, bazı görevliler kapıyı suratına çarpmaktan çok zevk alırlar.” Harry pantolonunu giymeye başladı. </st><st c="3551">“Kantine ininceye kadar da hiç konuşma,” diye ekledi Quinn. </st><st c="3611">“Dikkati üstüne çekersin ve eski mahkûmlar bundan hoşlanmaz. </st><st c="3672">Hatta, ikinci yılının sonuna kadar tanımadığım hiç kimseyle konuşma.”</st></p>
         <p id="p210"><st c="3741">Harry gülecekti ama Quinn’in şaka yaptığından emin değildi. </st><st c="3802">Kilitte anahtarın döndüğünü duydu ve hücrenin kapısı küt diye açıldı. </st><st c="3872">Quinn ardında hücre arkadaşıyla birlikte kafesten boşalan avcı köpeği gibi hücreden fırladı. </st><st c="3965">Kahvaltı için diğer mahkûm arkadaşlarına katılacakları birinci kata giden sarmal merdivenlerden aşağı inmeden önce, kapıları açık boş hücreleri geçip sahanlıkta yürüyen uzun bir sıra sessiz mahkûma katıldılar.</st></p>
         <p id="p211"><st c="4174">Kantine ulaşmadan çok önce sıra durakladı. </st><st c="4218">Harry sıcak tezgâhın arkasında duran kısa beyaz ceketli yemek servisçilerini izledi. </st><st c="4303">Uzun beyaz bir ceket giyen ve elinde cop taşıyan bir gardiyan kimsenin bir porsiyon fazla almamasını sağlamaya dikkat ediyordu.</st></p>
         <p id="p212"><st c="4430">“Sizi tekrar görmek ne güzel, Bay Siddell,” dedi Pat, sıranın önüne geldiğinde gardiyana. </st><st c="4521">İki adam eski iki arkadaş gibi el sıkıştı. </st><st c="4564">Bu kez Harry herhangi bir paranın el değiştirdiğini görmedi, ama Bay Siddell’ın başını hafifçe eğmesinden anlaşmanın yapıldığını anladı.</st></p>
         <p id="p213"><st c="4700">Quinn teneke tabağı, sarısı sertleşmiş bir katı yumurta, beyazdan çok kararmış bir patates yığını ve yönetmeliğe uygun iki dilim bayat ekmekle dolu, sırayı izliyordu. </st><st c="4868">Yarım kupa kahvesi doldurulurken Harry yan yana geldi onunla. </st><st c="4930">Harry, hizmet edenlerin her birine tek tek, sanki kilisedeki çay partisindeymiş gibi teşekkür ederken hepsi şaşırıyordu.</st></p>
         <p id="p214"><st c="5050">“Lanet olsun,” dedi Harry, sonuncu servisçi ona kahve vermek istediğinde. </st><st c="5125">“Kupamı hücrede unutmuşum.”</st></p>
         <p id="p215"><st c="5152">Servisçi, Quinn’in kupasını ağzına kadar doldurdu. </st><st c="5204">“Bir dahaki sefer unutma,” dedi Harry’nin hücre arkadaşı.</st></p>
         <p id="p216"><st c="5261">“Sırada konuşmak yok!” diye bağırdı Hessler, copunu eldivenli eline vurarak. </st><st c="5339">Quinn, Harry’nin önünden uzun bir masanın ucuna doğru yürüdü ve onun karşısındaki sıraya oturdu. </st><st c="5436">Harry o kadar acıkmıştı ki şimdiye kadar yediği en yağlı yumurta dahil, tabağındaki her lokmayı yutuyordu. </st><st c="5543">Tabağını yalamayı bile düşündü ama sonra, bir başka ilk gününde tanıştığı arkadaşı Giles geldi aklına.</st></p>
         <p id="p217"><st c="5645">Harry ve Pat beş dakika süren kahvaltılarını bitirdiklerinde, tekrar sarmal merdivenlerden en üst kata çıkarıldılar. </st><st c="5763">Hücrenin kapısı çarpılarak kapatılınca, Quinn tabağını ve kupasını yıkadı ve dikkatle ranzasının altına yerleştirdi.</st></p>
         <p id="p218"><st c="5879">“Yıllarca sekize dört bir yerde yaşarsan, her inç alanı kullanırsın,” diye açıkladı. </st><st c="5965">Harry onun gibi yaptı ve kendisinin de Quinn’e bir şey öğretebilmesi için ne kadar zaman geçmesi gerekeceğini düşündü.</st></p>
         <p id="p219"><st c="6083">“Sonra ne var?” diye sordu Harry. </st></p>
         <p id="p220"><st c="6118">“İş bölüştürme,” dedi Quinn. </st><st c="6147">“Ben mutfakta Siddell’a katılacağım, ama hâlâ seni kütüphaneye koyacaklarından emin olmamız gerek. </st><st c="6246">Bu da kimin görevli olacağına bağlı. </st><st c="6283">İşin kötüsü param çok azaldı.” Quinn daha sözlerini yeni bitirmişti ki kapı yeniden açıldı ve Hessler elindeki copu eldivenli eline vurarak kapıda belirdi. </st></p>
         <p id="p221"><st c="6439">“Quinn,” dedi, “hemen mutfağa git. </st><st c="6474">Bradshaw, dokuz numaralı koğuşa git ve diğer temizlikçilere katıl.”</st></p>
         <p id="p222"><st c="6541">“Kütüphanede çalışacağımı umuyordum, Bay–”</st></p>
         <p id="p223"><st c="6584">“Ne umduğum umurumda değil, Bradshaw,” dedi Hessler. </st><st c="6638">“Koğuş çavuşu olarak, kuralları ben koyarım burada. </st><st c="6690">Kütüphaneye salı, perşembe ve pazar günleri altıyla yedi arasında gidebilirsin, diğer mahkûmlar gibi. </st><st c="6792">Anladın mu bunu iyice?” Harry başıyla onayladı. </st><st c="6840">“Artık subay değilsin, Bradshaw, buradaki herkes gibi yalnızca bir suçlusun. </st><st c="6917">Bana rüşvet vermeye de kalkıp da vaktini harcama,” diye ekledi, yandaki hücreye doğru yürümeden önce.</st></p>
         <p id="p224"><st c="7018">“Hessler rüşvet veremeyeceğin birkaç memurdan biridir,” diye fısıldadı Quinn. </st><st c="7097">“Şimdi tek umudun cezaevi müdürü Bay Swanson. </st><st c="7143">Yalnızca onun kendini biraz akıllı sandığını unutma, bu da onun yazı yazabildiği anlamına gelir. </st><st c="7240">Ayrıca Bağımsız Baptist</st><span id="rw-ref-note-2"><a href="s067-Notes-01.xhtml#rw-num-note-2" role="doc-noteref" epub:type="noteref"><st c="7263">2</st></a></span><st c="7265">’tir. </st><st c="7271">Halleluya!</st><span id="rw-ref-note-3"><a href="s067-Notes-01.xhtml#rw-num-note-3" role="doc-noteref" epub:type="noteref"><st c="7281">3</st></a></span><st c="7283">” </st></p>
         <p id="p225"><st c="7285">“Onu görme şansını ne zaman elde edebilirim?” diye sordu Harry.</st></p>
         <p id="p226"><st c="7348">“Her an olabilir. </st><st c="7367">Yalnız kütüphanede çalışmak istediğini söylemeyi unutma, çünkü her mahkûma ancak beş dakikasını ayırır.” </st></p>
         <p id="p227"><st c="7472">Harry tahta iskemleye çöker gibi oturdu ve başını ellerinin arasına koydu. </st><st c="7547">Eğer Jelks’in, annesine 10.000 dolar göndermeye söz vermesi olmasaydı, beş dakikasını müdüre Lavendham’a nasıl düştüğünü anlatmak için kullanırdı.</st></p>
         <p id="p228"><st c="7693">“Bu arada, seni mutfağa alabilmek için elimden geleni yapacağım,” diye ekledi Quinn. </st><st c="7779">“Umduğun bu olmayabilir ama koğuş temizlemekten çok daha iyidir.”</st></p>
         <p id="p229"><st c="7844">“Teşekkürler,” dedi Harry. </st><st c="7872">Quinn yolunu çok iyi bildiği mutfağa doğru koşarak uzaklaştı. </st><st c="7934">Harry merdivenlerden tekrar birinci kata indi ve dokuz numaralı koğuşu aramaya başladı.</st></p>
         <p id="p230"><st c="8021">Hepsi ilk gelenlerden oluşan on iki kişi bir arada duruyor ve talimat bekliyorlardı. </st><st c="8107">Girişkenliğe hoş bakılmazdı Lavenham’da –isyan belirtisi ya da bir mahkûmun bir memurdan daha akıllı olduğunun işareti olabilirdi bu.</st></p>
         <p id="p231"><st c="8240">“Bir kova al, suyla doldur ve kendine bir paspas bul,” dedi Hessler. </st><st c="8310">Adını bir başka listede işaretlerken Harry’ye gülümsedi. </st><st c="8367">“Aşağıya en son geldiğin için, Bradshaw, gelecek ay boyunca keneflerde çalışacaksın.”</st></p>
         <p id="p232"><st c="8452">“Ama en son gelen ben değilim,” diye itiraz etti Harry.</st></p>
         <p id="p233"><st c="8508">“Bence sendin,” dedi Hessler, hâlâ aynı şekilde sırıtarak.</st></p>
         <p id="p234"><st c="8567">Harry kovasını soğuk suyla doldurdu ve bir sopalı bir paspas aldı. </st><st c="8635">Gideceği yönü tarif etmeye gerek yoktu, kaç adım öteden tuvaletlerin kokusunu duyabiliyordu. </st><st c="8728">Daha yerde otuz delik olan geniş kare odaya girmeden öğürmeye başladı. </st><st c="8799">Burnunu tuttu ama nefes alabilmek için durmadan dışarı çıkması gerekiyordu. </st><st c="8875">Hessler biraz uzakta durmuş, gülüyordu.</st></p>
         <p id="p235"><st c="8914">“Alışırsın, Bradshaw,” dedi, “zamanla.”</st></p>
         <p id="p236"><st c="8954">Harry birkaç dakika içinde çıkardığı kahvaltıda çok yediği için pişman olmuştu. </st><st c="9035">Bir saat kadar sonra başka bir memurun adını seslendiğini duydu. </st><st c="9100">“Bradshaw!”</st></p>
         <p id="p237"><st c="9111">Harry kâğıt gibi bembeyaz olmuş suratıyla tuvaletlerden dışarı çıktı. </st><st c="9182">“Benim,” dedi.</st></p>
         <p id="p238"><st c="9196">“Müdür seni görmek istiyor, hadi oyalanma.”</st></p>
         <p id="p239"><st c="9240">Harry her adımda biraz daha rahat nefes alıyordu ve müdürün odasına girdiğinde kendini neredeyse insan gibi hissetti.</st></p>
         <p id="p240"><st c="9358">“Çağrılıncaya kadar bekle,” dedi memur.</st></p>
         <p id="p241"><st c="9398">Harry hemen arkasını dönen iki mahkûmun ortasındaki boş yere oturdu. </st><st c="9468">Onları suçlayamıyordu. </st><st c="9491">Mahkûmlar müdürün odasına girip çıkarken düşüncelerini toparlamaya çalıştı. </st><st c="9567">Quinn haklıydı, görüşmeler beş dakika hatta daha da kısa sürüyordu. </st><st c="9635">Harry kendisine ayrılan zamanın bir saniyesini bile harcamamalıydı.</st></p>
         <p id="p242"><st c="9702">“Bradshaw,” dedi memur ve kapıyı açtı. </st><st c="9742">Harry müdürün odasına girerken kenara çekilmişti. </st><st c="9792">Harry, Bay Swanson’a çok yaklaşmamaya karar verdi ve onun deri kaplı büyük masasından birkaç adım uzakta durdu. </st><st c="9904">Müdür oturuyor olmasına rağmen, Harry onun spor ceketinin ortadaki düğmesini ilikleyememiş olduğunu görebiliyordu. </st><st c="10019">Daha genç görünmesi için saçları siyaha boyanmıştı ama yalnızca komik görünüyordu. </st><st c="10102">Brutus, Sezar’ın kibri için ne demişti? </st><st c="10142">Ona çelenkler verin ve onu bir tanrıymışcasına yüceltin; bu, onun çöküşü olacaktır.</st></p>
         <p id="p243"><st c="10225">Swanson başını kaldırıp Harry’ye bakmadan önce, Bradshaw’un dosyasını açtı.</st></p>
         <p id="p244"><st c="10301">“Bakıyorum ordudan kaçmaktan altı yıl almışsın. </st><st c="10350">Bunu hiç görmemiştim,” diye itiraf etti.</st></p>
         <p id="p245"><st c="10390">“Evet, efendim,” dedi Harry, değerli zamanını boşa harcamamak için. </st></p>
         <p id="p246"><st c="10459">“Bana masum olduğunu söylemeye zahmet etme,” diye devam etti Swanson, “çünkü ancak bin kişiden biri masumdur ve şartlar sana karşı.” Harry gülümsedi. </st><st c="10609">“Ama burnunu pisliğe sokmazsan” –Harry tuvaletleri düşündü– “ve hiç olay çıkarmazsan, altı yıl yatman için bir neden göremiyorum.”</st></p>
         <p id="p247"><st c="10739">“Teşekkür ederim, efendim.”</st></p>
         <p id="p248"><st c="10767">“Özel merakların var mı?” diye sordu Swanson, sanki var olması umurunda bile değilmiş gibiydi.</st></p>
         <p id="p249"><st c="10862">“Okumak, güzel sanatlar merakı ve koroda şarkı söylemek, efendim.”</st></p>
         <p id="p250"><st c="10929">Müdür kendisinden bir şey mi isteyecek diye emin olamadan, hayretle baktı Harry’ye. </st><st c="11014">Masasının arkasındaki duvardaki bir tabelayı gösterdi ve sordu, “Bir sonraki satırı söyleyebilir misin bana, Bradshaw?”</st></p>
         <p id="p251"><st c="11133">Harry işlemeli örneği inceledi: </st><i><st c="11166">Gözlerimi tepeye dikeceğim. </st></i><st c="11194">Bayan Eleanor E. </st><st c="11211">Monday ve onun koro çalışmalarında geçirdiği saatlere dua etti. </st><st c="11275">“Yardımın geldiği yere, dedi Tanrı. </st><st c="11311">Yüz yirmi birinci ilahi.”</st></p>
         <p id="p252"><st c="11336">Müdür gülümsedi. </st><st c="11354">“Söyle bana Bradshaw, en sevdiğin yazarlar kim?”</st></p>
         <p id="p253"><st c="11402">“Shakespeare, Dickens, Austen, Trollope ve Thomas Hardy.”</st></p>
         <p id="p254"><st c="11460">“Kendi vatandaşlarından hiçbiri iyi değil mi sence?”</st></p>
         <p id="p255"><st c="11513">Bu kadar açık bir pot kırdığı için yüksek sesle küfretmek geldi Harry’nin içinden. </st><st c="11597">Müdürün kitaplığına bir göz attı. </st><st c="11631">“Tabii,” dedi. </st><st c="11646">“‘F. </st><st c="11651">Scott Fitzgerald, Hemingway ve O. </st><st c="11685">Henry hepsiyle eşittir ve bence Steinbeck, Amerika’nın ilk modern yazarıdır.” Adı doğru söylediğini umuyordu. </st><st c="11795">Bir daha müdürün odasına gelmeden önce </st><i><st c="11834">Fareler ve İnsanlar’</st></i><st c="11854">ı kesinlikle okuyacaktı.</st></p>
         <p id="p256"><st c="11879">Swanson’ın gülümsemesi geri gelmişti. </st><st c="11918">“Hessler sana ne görev verdi?” diye sordu.</st></p>
         <p id="p257"><st c="11960">“Koğuş temizliği. </st><st c="11979">Halbuki ben kütüphanede çalışmak istiyordum, efendim.”</st></p>
         <p id="p258"><st c="12033">“Demek öyle,”’ dedi müdür. </st><st c="12061">“Boş yer var mı bakmalıyım o halde.” Önündeki bloknota bir not aldı. </st></p>
         <p id="p259"><st c="12130">“Teşekkür ederim, dfendim.”</st></p>
         <p id="p260"><st c="12157">“Eğer varsa, bugün daha sonra haber verilir sana,” dedi müdür, dosyayı kapatırken.</st></p>
         <p id="p261"><st c="12240">“Teşekkür ederim, efendim,” diye tekrarladı Harry. </st><st c="12292">Kendisine ayrılan beş dakikayı geçmiş olduğunun farkındaydı.</st></p>
         <p id="p262"><st c="12352">Koridora çıkınca görevli memur onu yeniden koğuşuna götürdü. </st><st c="12414">Harry, Hessler’ın ortalarda olmadığına ve onlara katıldığında temizlikçilerin ikinci kata çıkmış olmalarına şükretti.</st></p>
         <p id="p263"><st c="12531">Harry öğle yemeği için siren çalmadan çok önce yorgunluktan tükenmişti. </st><st c="12604">Izgaranın önündeki sıraya katıldı ve Quinn’in tezgâhın arkasına geçip kendi arkadaşlarına servis yaptığını gördü. </st><st c="12718">Harry’nin tabağına büyük bir porsiyon patates ve fazla pişmiş et dolduruldu. </st><st c="12795">Uzun masada tek başına oturdu ve yemeğini isteksizce yemeye başladı. </st><st c="12864">Eğer Hessler öğleden sonra gelirse, yedikleriyle birlikte yeniden tuvaletlere gönderilirdi.</st></p>
         <p id="p264"><st c="12955">Harry geri döndüğünde Hessler görevli değildi ve diğer görevli, başka bir yeni geleni tuvaletlere yollamıştı. </st><st c="13066">Harry öğleden sonrasını koridorları süpürüp çöp kutularını dökerek geçirdi. </st><st c="13142">Tek düşüncesi müdürün kendisini kütüphaneye gönderip göndermeyeceğiydi. </st><st c="13214">Eğer göndermezse, Harry’nin umudu mutfakta bir görev almak olacaktı. </st></p>
         <p id="p265"><st c="13283">Quinn yemekten sonra hücreye geldiğinde yüzündeki ifadeden, Harry’nin arkadaşına katılamayacak olduğundan kuşkusu kalmadı. </st></p>
         <p id="p266"><st c="13406">“Bir tek bulaşıkçı için yer var.”</st></p>
         <p id="p267"><st c="13439">“Alırım,” dedi Harry.</st></p>
         <p id="p268"><st c="13461">“Ama Bay Siddell adını öne çıkardığında Hessler karşı koydu. </st><st c="13523">Mutfak görevine geçmeden önce en az üç ay koğuş temizleyicisi olarak çalışman gerektiğini söyledi.”</st></p>
         <p id="p269"><st c="13622">“Bu adamın derdi ne?” dedi Harry umutsuzca.</st></p>
         <p id="p270"><st c="13666">“Deniz kuvvetlerine girmek için başvurduğunu ama sınavlardan kalınca cezaevi görevine razı olmak zorunda kaldığı söyleniyor. </st><st c="13792">Onun için Teğmen Bradshaw bunun sonuçlarına katlanmak zorundaymış.”</st></p>
      </section>
   </div>
<div id="charCountTotal" value="13859"></div></body>
</html>
