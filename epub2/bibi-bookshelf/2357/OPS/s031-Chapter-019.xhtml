<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>19</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter19" epub:type="bodymatter chapter" role="doc-chapter" aria-labelledby="h128">
         <div id="title-block27">
            <h1 id="h128"><st c="0">19
   </st></h1>
         </div>
         <p id="p1184"><span><st c="4">EMMA OTELE DÖNÜNCE
      </st></span><st c="23">, yemek mönüsünün arkasını inceledi ve neredeyse tüm soruların yanına doğrulama işareti koymuş olduğunu bir kez daha görünce mutlu oldu. </st><st c="160">Defterlerin 49 Wall Street lobisinde kendisine verilmesini istemenin çok akıllıca olduğunu çünkü bunun, Lloyd’un Bay Jelks’in Emma’nın avukatı olduğunu sanmasını sağlayacağını ve bu durumun da tamamen masum birini bile çok korkutacağını düşündü. </st><st c="406">Ancak Lloyd’un ağzından kaçan, </st><i><st c="437">Demek bunların arkasında Jelks var, bu her şeyi açıklıyor, </st></i><st c="496">sözlerinin ne anlama geldiği hâlâ aklını karıştırıyordu. </st><st c="553">Işığı söndürdü ve İngiltere’den ayrıldığından beri ilk kez derin bir uykuya daldı.</st></p>
         <p id="p1185"><st c="635">Emma’nın sabahı önceki günlerdeki gibi geçti. </st><st c="682">Yalnız </st><i><st c="689">New York </st></i><i><st c="698">Times</st></i><st c="703"> ile paylaştığı keyifli bir kahvaltıdan sonra otelden ayrıldı ve bir taksiyle Wall Street’e gitti. </st><st c="802">Biraz erken gitmeyi planlamıştı ve taksi onu saat 09.51’de binanın dışında bıraktı. </st><st c="886">Şoföre bir çeyrek verirken, tahmin ettiğinden çok daha pahalıya geldiğinden, New York gezisi bitmek üzere olduğu için rahatlamıştı. </st><st c="1018">Brasserie’de şişesi beş dolarlık şarap ve bahşişleriyle iki yemek de yardımcı olmamıştı.</st></p>
         <p id="p1186"><st c="1106">Yine de, bu gezinin buna değdiğinden kuşkusu yoktu. </st><st c="1159">En azından </st><i><st c="1170">Kansas Star</st></i><st c="1181">’ın güvertesinde çekilen fotoğraflar Harry’nin hâlâ yaşadığı ve nedense Tom Bradshaw’un kimliğini aldığı inancını doğrulamıştı. </st><st c="1310">Bir kez o kayıp defter elinde geçtiğinde, bu gizem açıklanacak ve artık Memur Kolowski’yi Harry’nin serbest bırakılmasına ikna edebilecekti. </st><st c="1451">İngiltere’ye onsuz dönmeye niyeti yoktu.</st></p>
         <p id="p1187"><st c="1491">Emma binaya girmekte olan ofis çalışanlarının kalabalığına katıldı. </st><st c="1560">Hepsi en yakınlarındaki boş asansöre doğru yürüdü ama Emma onlara katılmadı. </st><st c="1637">Engellenmeden 49 Wall Street’e giren herkesi görebileceği, resepsiyon masası ve on iki asansörlük bölgenin arasında durdu.</st></p>
         <p id="p1188"><st c="1759">Saatine baktı: 09.54. </st><st c="1782">Lloyd görünürde yoktu. </st><st c="1805">09.57’de, 09.59’da ve 10.00’da yeniden saatine baktı. </st><st c="1859">Trafikte takılmış olmalıydı. </st><st c="1888">10.02, gözleri içeri her girenin üstünde bir saniye durdu. </st><st c="1947">10.04, gözünden kaçmış olabilir miydi? </st><st c="1986">10.06 resepsiyona doğru baktı; hâlâ görünürde yoktu. </st><st c="2039">10.08, olumsuz düşüncelerin aklına girmesini engellemeye çalıştı. </st><st c="2105">10.11, blöfünü mü görmüştü? </st><st c="2133">10.14, bir sonraki randevusu Bay Brett Elders ile mi olacaktı? </st><st c="2196">10.17, daha ne kadar uzatacaktı? </st><st c="2229">10.21, arkasında bir ses, “Günaydın, Bayan Barrington,” dedi.</st></p>
         <p id="p1189"><st c="2290">Emma birden arkasına dönünce Samuel Anscott ile yüz yüze geldi. </st><st c="2355">Adam, “Bay Jelks ofisinde kendisine katılmanızı rica ediyor,” dedi.</st></p>
         <p id="p1190"><st c="2422">Anscott tek kelime daha etmeden bekleyen bir asansöre doğru yürüdü. </st><st c="2491">Emma kapı kapanmadan içeri atlamayı başardı.</st></p>
         <p id="p1191"><st c="2535">Kalabalık asansör dura kalka Anscott’ın indiği yirmi ikinci kata yolculuğunu yaparken, konuşmak imkânsızdı. </st><st c="2644">Anscott, Emma’nın önünden, meşe lambrili, kalın halıları olan, daha önceki büyük ortakların ve şimdiki meslektaşlarının dürüstlük ve doğruluk izlenimi veren fotoğraflarının bulunduğu koridordan yürüdü.</st></p>
         <p id="p1192"><st c="2845">Emma, Jelks ile tanışmadan önce Anscott’a sorular sormak isterdi ama o hep birkaç adım ilerideydi. </st><st c="2945">Koridorun sonundaki bir kapıya gelince Anscott kapıya vurdu ve cevap beklemeden açtı. </st><st c="3031">Emma’nın girmesi için kenara çekilip kapıyı kapattı ama onlara katılmadı.</st></p>
         <p id="p1193"><st c="3104">Orada, pencerenin yanında, yüksek arkalı bir koltukta Max Lloyd oturuyordu. </st><st c="3181">Sigara içerken, Emma’ya Doubleday’s’te ilk karşılaştıkları gibi gülümsedi.</st></p>
         <p id="p1194"><st c="3255">Emma dikkatini masasından yavaşça kalkan uzun boylu, şık giyimli bir adama verdi. </st><st c="3338">Ne gülümsemiş ne de el sıkışmaya kalkışmıştı. </st><st c="3384">Arkasında, göğe uzanarak sınırsız güç izlenimi uyandıran gökdelenler olan, bir cam duvar vardı.</st></p>
         <p id="p1195"><st c="3479">“Bize katılmanız büyük nezaket, Bayan Barrington,” dedi. </st><st c="3537">“Lütfen oturun.”</st></p>
         <p id="p1196"><st c="3553">Emma neredeyse gözden kaybolacağı kadar derin bir deri koltuğa oturdu. </st><st c="3625">Büyük ortağın masasında duran bir yığın defteri fark etti.</st></p>
         <p id="p1197"><st c="3683">“Adım Sefton Jelks,” diye başladı adam, “ve seçkin ve değerli yazar, Bay Max Lloyd’u temsil etme ayrıcalığını taşıyorum. </st><st c="3805">Müvekkilim, Londra’da bir edebiyat temsilcisi olduğunu iddia eden birinin kendisine iftira ettiğini, adını taşıyan </st><i><st c="3920">Bir Mahkûmun Anıları</st></i><st c="3940"> kitabının yazarı olmadığıyla suçladığını söylemek için beni görmeye geldi. </st><st c="4016">Haberiniz olsun ki Bayan Barrington,” diye devam etti Jelks, “her kelimesi Bay Lloyd’un eliyle yazılmış olan, asıl kopya elimde bulunuyor.” Yumruğunu sertçe defterlerin üstüne koydu ve sanki gülümsüyormuş gibi yaptı.</st></p>
         <p id="p1198"><st c="4232">“Birini görmeme izin verir misiniz?” diye sordu Emma.</st></p>
         <p id="p1199"><st c="4286">“Tabii,” diye cevapladı Jelks. </st><st c="4318">Yığının en üstündeki defteri aldı ve Emma’ya verdi.</st></p>
         <p id="p1200"><st c="4369">Emma defteri açtı ve okumaya başladı. </st><st c="4408">İlk gördüğü şey, Harry’nin elyazısıyla yazılmamış olduğuydu. </st><st c="4469">Ama bu Harry’nin sesiydi. </st><st c="4495">Defteri Bay Jelks’e geri verdi ve o da yığının üstüne koydu. </st><st c="4556">“Diğerlerinden birine de bakabilir miyim?” diye sordu.</st></p>
         <p id="p1201"><st c="4610">“Hayır. </st><st c="4619">Biz iddiamızı kanıtladık, Bayan Barrington,” dedi Jelks. </st><st c="4676">“Eğer iftiranızı tekrarlarlama aptallığını yaparsanız müvekkilim kanunun her maddesinden yararlanacaktır.” Emma gözlerini kitap yığınlarına dikmiş bakarken, Jelks tüm hızıyla devam etti: “Kendisiyle belki de iletişime geçeceğiniz için Bay Elders’ı uyarmayı ve kendisine, eğer sizi görmeye razı olursa ve bu sorun yargıya intikal ederse, hiç kuşkusuz tanık olarak çağrılacağını bildirmeyi uygun buldum. </st><st c="5078">Bay Elders, her şeyi hesaba katarak, yapabileceği en iyi davranışın sizinle buluşmaktan kaçınmak olduğunu hissetti. </st><st c="5194">Akıllı bir adam.”</st></p>
         <p id="p1202"><st c="5211">Emma kitaplara bakmaya devam ediyordu.</st></p>
         <p id="p1203"><st c="5250">“Bayan Barrington, sizin Lord Harvey ve Sör Walter Barrington’ın torunu olduğunuzu keşfetmek için çok araştırma yapmamız gerekmedi, bu da Amerikalılarla iş yaparken yanlış kişilere güvenmenizi açıklıyor. </st><st c="5455">Eğer kendinizi edebiyat temsilcisi olarak tanıtmaya devam etmeye niyetliyseniz, belki de size zaten bilinen bir konuda bedava öğüt verebilirim. </st><st c="5599">Ernest Hemingway, Küba’da yaşamak için 1939 yılında Amerika’dan ayrıldı–”</st></p>
         <p id="p1204"><st c="5672">“Ne kadar cömertsiniz, Bay Jelks,” diye onun sözünü kesti Emma, o devam edemeden. </st><st c="5755">“İzin verirseniz buna karşılık ben de size bir öğüt vereyim. </st><i><st c="5816">Bir Mahkûmun Anıları’</st></i><st c="5837">nı yazanın sizin müşteriniz değil, Harry Clifton olduğunu” –Jelks gözlerini kıstı– “çok iyi biliyorum. </st><st c="5941">Eğer beni iftiradan ötürü mahkemeye verirseniz, Bay Jelks, cinayetle yargılanan adamın Teğmen Tom Bradshaw olmadığını bilmenize rağmen kendinizi, onu neden savunduğunuzu mahkemede açıklarken bulursunuz.”</st></p>
         <p id="p1205"><st c="6144">Jelks masasının altındaki bir düğmeye deli gibi basmaya başlamıştı. </st><st c="6213">Emma ayağa kalktı, ikisine de tatlılıkla gülümsedi ve tek bir kelime daha etmeden odadan çıktı. </st><st c="6309">Bay Anscott ve bir koruma koşarak Bay Jelks’in ofisine doğru giderken, Emma koridorda hızlı adımlarla asansöre doğru yürüdü. </st><st c="6434">En azından oradan koruma eşliğinde çıkma rezilliğinden kurtulmayı başarmıştı.</st></p>
         <p id="p1206"><st c="6511">Asansöre girince, görevli, “Hangi kat, bayan?” diye sordu.</st></p>
         <p id="p1207"><st c="6570">“Giriş, lütfen.”</st></p>
         <p id="p1208"><st c="6587">Görevli güldü. </st><st c="6603">“İngiliz olmalısınız.”</st></p>
         <p id="p1209"><st c="6625">“Neden öyle dediniz?”</st></p>
         <p id="p1210"><st c="6647">“Amerika’da, biz ona birinci kat deriz.”</st></p>
         <p id="p1211"><st c="6688">“Tabii dersiniz,” dedi Emma, asansörden çıkarken ona gülümseyerek. </st><st c="6756">Lobide yürüdü, döner kapılardan geçti, merdivenlerden koşarak indi. </st><st c="6824">Bir sonraki adım olarak ne yapması gerektiğini çok net bir şekilde bilerek dışarı, kaldırıma çıktı. </st><st c="6924">Başvurabileceği tek bir kişi vardı. </st><st c="6960">Ne de olsa Lord Harvey’nin kız kardeşlerinden herhangi biri zorlu bir müttefik olurdu. </st><st c="7047">Ya da belki de büyük hala Phyllis, Sefton Jelks’in yakın arkadaşı çıkardı ve o zaman Emma, ilk gemi ile İngiltere’ye dönerdi.</st></p>
         <p id="p1212"><st c="7172">Bir taksiye işaret etti, ama içeri girince radyonun gürültüsünden ötürü sesini duyurabilmek için neredeyse bağırması gerekti.</st></p>
         <p id="p1213"><st c="7298">“Altmış dördüncü sokak, Park Caddesi,” derken, büyük halasına, kendisini görmeye neden daha erken gitmediğini nasıl açıklayabileceğini hesaplıyordu. </st><st c="7448">Öne eğildi ve tam şoföre sesi kısmasını söylemek üzereyken, “Başkan Roosevelt bu gün öğleden sonra, doğu standart saatiyle on iki otuzda ulusa seslenecektir,” sözlerini duydu.</st></p>
      </section>
   </div>
<div id="charCountTotal" value="7623"></div></body>
</html>
