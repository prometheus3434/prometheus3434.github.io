<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>31</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter31" epub:type="bodymatter chapter" role="doc-chapter" aria-labelledby="h144">
         <div id="title-block43">
            <h1 id="h144"><st c="0">31
   </st></h1>
         </div>
         <p id="p1910"><span><st c="3">“Altmış dördüncü sokak,
      </st></span><st c="27"> Park Caddesi,” dedi Emma, Sefton Jelks’in Wall Street’teki ofisinin dışında bir taksiye binerken.</st></p>
         <p id="p1911"><st c="124">Taksinin arka koltuğunda oturdu ve eğer ön kapısından içeri geçmeyi başarırsa, Büyük halası Phyllis’e ne diyeceğini düşünmeye çalıştı ama arabanın radyosu o kadar yüksek sesle çalıyordu ki bir türlü dikkatini toparlayamıyordu. </st><st c="352">Şoföre sesi kısmasını söylemeyi düşündü ama New York taksi şoförlerinin, hiçbir zaman susmalarına rağmen işlerine gelmediği zaman sağır olduklarını öğrenmişti artık.</st></p>
         <p id="p1912"><st c="517">Spikerin heyecanlı bir sesle Pearl Harbour diye bir yerde olanları anlatmasını dinlerken, Emma büyük halasının ilk sorusunun, “Seni New York’a ne getirdi?” ardından da, “Beni görmeye gelmen neden bu kadar uzun sürdü?” olacağını kabullendi. </st><st c="758">Eğer büyük halası Phyllis’e her şeyi anlatmaya razı değilse, ki bu daha annesine bile </st><i><st c="844">her şeyi</st></i><st c="852"> anlatmadığı için kaçındığı bir şeydi, hiçbir geçerli cevabı yoktu.</st></p>
         <p id="p1913"><st c="919">Belki de bir büyük yeğeni olduğunun farkında bile değil, diye düşündü Emma. </st><st c="996">Ya da aileler arasında Emma’nın bilgisi olmayan uzun süreli bir düşmanlık da olabilir miydi? </st><st c="1089">Belki de büyük halası köşesine çekilmiş, boşanmış, yeniden evlenmiş ya da deli olabilir miydi?</st></p>
         <p id="p1914"><st c="1183">Emma’nın tek hatırladığı şey, Phyllis, Gordon ve Alistair diye imzalanmış bir Noel kartıydı. </st><st c="1277">Biri kocası diğeri oğlu muydu? </st><st c="1308">Daha da beteri, Emma’nın Phyllis’in ikinci derece yeğeni olduğunun hiçbir kanıtı yoktu.</st></p>
         <p id="p1915"><st c="1395">Taksi ön kapının dışında durunca şoföre bir çeyrek daha verdiğinde, Emma onunla karşı karşıya gelmek konusunda kendinden daha az emin hissediyordu.</st></p>
         <p id="p1916"><st c="1543">Emma taksiden indi, başını kaldırıp kahverengi taştan yapılmış dört katlı heybetli binaya baktı ve kapıyı çalıp çalmama konusunda birkaç kez fikrini değiştirdi. </st><st c="1705">Sonunda, geri döndüğünde kendine daha fazla güveneceğini umarak çevrede yürümeye karar verdi. </st><st c="1799">Altmış dördüncü sokaktan aşağı doğru yürürken Emma, New Yorkluların yüzlerinde alışılmadık, şaşkın ve endişeli bakışlarla, çok acele ve telaşlı bir biçimde hareket ettiklerini fark etti. </st><st c="1986">Bazıları göğe bakıyordu. </st><st c="2011">Herhalde bir sonraki Japon hava saldırısının Manhattan’a olacağına inanmıyorlardı?</st></p>
         <p id="p1917"><st c="2093">Park Caddesi’nin köşesindeki bir gazeteci çocuk bağırarak aynı başlığı tekrarlıyordu: “Amerika savaş ilan etti! </st><st c="2206">Son haberleri okuyun!”</st></p>
         <p id="p1918"><st c="2228">Emma ön kapıya geldiğinde büyük halasını görmeye gelmek için daha kötü bir gün seçemeyeceğine karar vermişti. </st><st c="2339">Belki de oteline dönüp yarına kadar beklemek daha akıllıca olurdu. </st><st c="2406">Ama ertesi gün neden daha farklı olsundu ki? </st><st c="2451">Parası neredeyse bitmek üzereydi ve eğer Amerika şimdi savaşa giriyorsa İngiltere’ye ve daha da önemlisi iki haftadan fazla ayrı kalmaya asla niyeti olmayan, Sebastian’a nasıl dönecekti?</st></p>
         <p id="p1919"><st c="2637">İyice parlatılmış pirinçten, kocaman bir kapı tokmağı olan, parlak siyah bir kapıya giden beş basamağı çıkmaya başladı. </st><st c="2758">Belki büyük halası Phyllis dışarı çıkmıştı. </st><st c="2802">Belki buradan taşınmıştı. </st><st c="2828">Emma tam kapıyı vuracağı sırada duvarda, altında “Tüccar” yazan bir zili fark etti. </st><st c="2912">Zile bastı, bir adım geri çekildi ve tüccarla iş yapan biriyle karşılaşacağı için daha mutlu olarak bekledi.</st></p>
         <p id="leading-line12"></p>
         <p id="p1920"><st c="3020">Biraz sonra siyah bir ceket, çizgili pantolon ve beyaz bir gömlek giyen ve gri bir kravat takan, şık giyimli, uzun boylu bir adam kapıyı açtı.</st></p>
         <p id="p1921"><st c="3163">“Nasıl yardımcı olabilirim, efendim?” diye sordu, Emma’nın bir satıcı olmadığına karar verdiği belliydi.</st></p>
         <p id="p1922"><st c="3268">“Adım Emma Barrington,” dedi Emma. </st><st c="3304">“Acaba büyük halam Phyllis evde midir?”</st></p>
         <p id="p1923"><st c="3343">“Evde, Bayan Barrington. </st><st c="3369">Pazartesi onun briç günüdür. </st><st c="3398">Lütfen içeri gelin, Bayan Stuart’a burada olduğunuzu haber vereyim.”</st></p>
         <p id="p1924"><st c="3466">“Eğer uygun değilse yarın gelebilirim,” dedi Emma kekeleyerek, ama adam arkasından kapıyı kapatmış ve koridoru yarılamıştı bile.</st></p>
         <p id="p1925"><st c="3595">Emma holde ayakta beklerken, Stuart’ların hangi ülkeden geldiklerini görmemek mümkün değildi; Yakışıklı Prens Charles Edward Stuart’ın çapraz kılıçlar önündeki portresi ve holün uzak ucunda bir Stuart Klanı kalkanı asılıydı. </st><st c="3821">Emma yavaş adımlarla ileri geri yürüyüp hayranlıkla Peploe, Fergusson, McTaggart ve Raeburn’un tablolarını izledi. </st><st c="3936">Büyükbabası Lord Harvey’nin Mulgelrie Şatosu’ndaki oturma odasında bir Lawrence tablosunun asılı olduğunu hatırladı. </st><st c="4053">Büyük halasının eşinin ne iş yaptığıyla ilgili hiçbir fikri yoktu ama durumunun iyi olduğu belliydi.</st></p>
         <p id="p1926"><st c="4153">Birkaç dakika sonra kâhya aynı ifadesiz bir yüzle geri geldi. </st><st c="4216">Belki de Pearl Harbour’la ilgili haberleri duymamıştı.</st></p>
         <p id="p1927"><st c="4270">“Hanımefendi sizi oturma odasında kabul edecek,” dedi.</st></p>
         <p id="p1928"><st c="4325">Tam Jenkins gibiydi: gereksiz tek bir laf etmiyor, hiç değişmeyen bir hızda konuşuyor ve her nasılsa aşırıya kaçmadan saygı göstermeyi başarıyordu. </st><st c="4474">Emma onun İngiltere’nin neresinden geldiğini sormak istedi ama onun, bunu özeline karışmak olarak kabul edeceğini biliyordu, onun için hiç konuşmadan koridorda izledi onu.</st></p>
         <p id="p1929"><st c="4645">Merdivenleri çıkmak üzereyken kâhya durdu, bir asansörün demir kapısını açtı ve Emma’nın içeri girebilmesi için kenara çekildi. </st><st c="4774">Müstakil bir evde bir asansör mü? </st><st c="4808">Emma, büyük halası Phyllis acaba yürüyemiyor mu diye merak etti. </st><st c="4873">Asansör üçüncü kata gelince sarsıldı ve Emma çok güzel döşenmiş bir oturma odasına adım attı. </st><st c="4967">Eğer aşağıdan gelen trafik gürültüsü, yükses sesli klaksonlar ve polis sirenlerinin sesi olmasa, insan kendini Edinburgh’da sanabilirdi.</st></p>
         <p id="p1930"><st c="5103">“Lütfen burada bekler misiniz, madam?”</st></p>
         <p id="p1931"><st c="5142">Kâhya, kısık sesle çalan bir radyoyu dikkatle dinleyerek çay ve kızarmış hamur tatlısının tadını çıkaran yaşlıca dört kadının, bir odun ateşinin çevresinde oturduğu odada ilerledi.</st></p>
         <p id="p1932"><st c="5323">Kâhya, “Bayan Emma Barrington,” diye ilan ettiğinde, hepsi dönüp Emma’ya baktı. </st><st c="5404">Kendisini karşılamak için ayağa kalkmasından çok önce, hangisinin Lord Harvey’nin kız kardeşi olduğundan kuşkusu yoktu: alev kırmızısı saçlar, muzip bir gülümseme ve yaşını belli eden kusursuz havası.</st></p>
         <p id="p1933"><st c="5604">Sesinde hâlâ kalan Highland şivesiyle, gruptan ayrılıp yeğenini karşılamaya gelirken, “Bu kesinlikle küçük Emma olamaz,” dedi. </st><st c="5732">“Seni en son gördüğümde, sevgili kızım, bir jimnastik eteği, kısa beyaz çoraplar ve lastik pabuç giyiyordun ve elinde bir hokey sopası vardı. </st><st c="5874">Karşı takımda oynayan oğlanlar için üzülmüştüm doğrusu.” Emma gülümsedi; aynı büyükbabasının mizah duygusuydu. </st><st c="5985">“Bir de şimdi bak. </st><st c="6004">Ne kadar güzel bir kadın olmuşsun.” Emma kızardı. </st><st c="6054">“Seni New York’a getiren nedir, canım?”</st></p>
         <p id="p1934"><st c="6093">“Bu şekilde rahatsız ettiğim için, özür dilerim büyük hala,” diye söze başladı Emma, çekinerek diğer üç leydiye bakıyordu.</st></p>
         <p id="p1935"><st c="6216">“Onlara aldırma,” diye fısıldadı halası. </st><st c="6258">“Başkan’ın bildirisinden sonra, kendilerini yeteri kadar oyalayacak konuları var. </st><st c="6340">Pekâlâ, bavulların nerede?”</st></p>
         <p id="p1936"><st c="6367">“Bavulum Mayflower Hotel’de,” dedi Emma.</st></p>
         <p id="p1937"><st c="6408">“Parker,” dedi halası, kâhyaya dönerek, “Bayan Emma’nın eşyalarını Mayflower’dan alması için birini gönder ve sonra misafir odasını hazırla çünkü bugünkü haberlerden sonra, yeğenimin oldukça uzun süre bizimle kalacağını hissediyorum.”</st></p>
         <p id="p1938"><st c="6643">Kâhya ortadan kayboldu.</st></p>
         <p id="p1939"><st c="6667">“Ama büyük halacığım–”</st></p>
         <p id="p1940"><st c="6690">“Aması yok,” yok dedi halası. </st><st c="6721">“Bundan sonra da bana büyük hala dememeni rica ediyorum, beni eski bir harp baltası gibi gösteriyor. </st><st c="6822">Eski bir harp baltası olabilirim ama durmadan bunun hatırlatılmasından hoşlanmıyorum, onun için lütfen bana Phyllis de.”</st></p>
         <p id="p1941"><st c="6942">“Teşekkür ederim büyük hala Phyllis,” dedi Emma.</st></p>
         <p id="p1942"><st c="6991">Phyllis güldü. </st><st c="7007">“İngilizlere bayılıyorum,” dedi. </st><st c="7040">“Şimdi gel ve arkadaşlarıma merhaba de. </st><st c="7080">Bu kadar bağımsız bir genç leydiyle tanışmaktan çok hoşlanacaklar. </st><st c="7147">Ürkütücü derecede modern üstelik.”</st></p>
         <p id="decoration51"><st c="7181">___________
   </st></p>
         <p id="p1943"><st c="7194">“Oldukça uzun süre” bir yılı aşmıştı. </st><st c="7232">Gün geçtikçe Emma’nın Sebastian’a yeniden kavuşma arzusu giderek artıyor ama oğlunun gelişimini ancak annesinden, bazen de Grace’ten gelen mektuplarla izleyebiliyordu. </st><st c="7400">Emma onun sonsuza kadar yaşayacağını sandığı için, büyükbabasının ölümüne çok ağladı. </st><st c="7486">Şirketin başına kimin geçeceğini düşünmemeye çalışıyor ve babasının Bristol’da görünecek cesarete sahip olmadığını tahmin ediyordu.</st></p>
         <p id="p1944"><st c="7617">Eğer öz annesi olsa, Emma’ya Phyllis kadar kendini evinde hissettiremezdi. </st><st c="7693">Emma büyük halasının, eşsiz cömertliği, </st><i><st c="7733">imkânsız, mantıksız</st></i><st c="7752"> ve </st><i><st c="7756">uygun değil</st></i><st c="7767"> kelimelerinin onun lügatinden genç yaşında silinmiş olmasıyla, kusursuz bir Harvey olduğunu çok çabuk keşfetmişti. </st><st c="7883">Central Park manzaralı birkaç ufak odanın birleşimi olan ve Phyllis’in tarifiyle en büyük misafir odası, Emma’nın Mayflower’daki tek kişilik küçük odasından sonra çok hoş bir sürpriz olmuştu.</st></p>
         <p id="p1945"><st c="8074">Emma’nın ikinci sürprizi ilk akşam yemeğe indiğinde büyük halasının parlak kırmızı elbise içinde, bir bardak viski ile uzun bir ağızlıkla sigara içmesi oldu. </st><st c="8233">Bu kadın tarafından, modern olarak tarif edilme düşüncesi onu gülümsetti.</st></p>
         <p id="p1946"><st c="8306">Parker daha Emma’ya bir bardak Harveys Bristol Cream adlı viskiden doldurma fırsatı bulamadan, Phyllis, “Oğlum Alistair yemekte bize katılacak,” dedi. </st><st c="8458">“Kendisi avukat ve bekâr,” diye de ekledi. </st><st c="8501">“Düzeltmesi imkânsız görünen iki dezavantaj. </st><st c="8546">Ama bazen, biraz yavan olsa da, oldukça eğlendirici olabiliyor.”</st></p>
         <p id="p1947"><st c="8610">Kuzen Alistair birkaç dakika gecikti, annesiyle yiyeceği akşam yemeği için smokin giymişti, bu şekilde “yurtdışındaki Britanyalı” tarifine uyuyordu.</st></p>
         <p id="p1948"><st c="8759">Emma onun elli yaşlarında olduğunu tahmin etti ve belli ki iyi bir terzi sayesinde birkaç kilo fazlası olduğunu gizliyordu. </st><st c="8884">Mizah duygusu gerçekten biraz yavan olsa ve elindeki dava ile ilgili konuşmayı biraz uzatsa da kuşkusuz çok zeki, komik ve bilgili biriydi. </st><st c="9024">Gururlu annesi yemekte, babasının ölümünden beri onun hukuk firmasının en genç ortağı olduğunu söylediğinde Emma hiç şaşırmadı. </st><st c="9152">Emma, Phyllis’in onun neden evlenmediğini bildiğini tahmin etti.</st></p>
         <p id="p1949"><st c="9216">Emma yediği lezzetli yemek, içtiği kusursuz şarap ya da yalnızca Amerikan misafirperverliği yüzünden mi bu kadar rahatlayarak büyük hala Phyllis’in onu hokey sahasında gördüğünden beri olup bitenlerin hepsini anlattığından emin olamıyordu.</st></p>
         <p id="p1950"><st c="9456">Emma bütün risklere rağmen neden Atlantik’i geçtiğini anlattığında, ikisi de ona sanki başka bir gezengenden gelmiş gibi bakıyordu. </st></p>
         <p id="p1951"><st c="9589">Alistair meyveli tartının son lokmasını da yutup da dikkatini büyük bir kadeh konyağa verince, bu beklenmeyen misafiri sanki kendisi karşı tarafın avukatı ve o da düşman tanıkmış gibi yarım saat çapraz sorgulamaya başladı.</st></p>
         <p id="p1952"><st c="9811">“Evet, anne,” dedi peçetesini katlarken, “bu dava Amalgamated Wire ile New York Electric arasında geçenden daha umut verici. </st><st c="9937">Heyecanla Sefton Jelks ile kozlarımızı paylaşacağımız anı beklediğimi söylemeliyim.”</st></p>
         <p id="p1953"><st c="10021">“Jelks’le zaman harcamanın ne faydası var?” dedi Emma. </st><st c="10077">“Harry’yi bulup adını temize çıkarmak daha önemli.”</st></p>
         <p id="p1954"><st c="10128">“Ben de aynı fikirdeyim,” dedi Alistair. </st><st c="10170">“Ama bunun, bizi diğerine götüreceğini hissediyorum.” Emma’dan </st><i><st c="10233">Bir Mahkûmun Anıları’</st></i><st c="10254">nı aldı, ama açmadı; yalnız sırtını inceledi.</st></p>
         <p id="p1955"><st c="10300">“Yayıncı kim?” diye sordu Phyllis.</st></p>
         <p id="p1956"><st c="10335">“Viking Press,” dedi Alistair, gözlüklerini çıkararak.</st></p>
         <p id="p1957"><st c="10390">“Harold Guinzburg’dür kesinlikle.”</st></p>
         <p id="p1958"><st c="10425">“Bu aldatmacada o ve Max Lloyd’un iş birliği yaptığını mı düşünüyorsunuz?” diye sordu Alistair, annesine dönerek.</st></p>
         <p id="p1959"><st c="10539">“Kesinlikle hayır,” diye cevapladı annesi. </st><st c="10583">“Baban bir kez bir davada Guinzburg’le karşı karşıya geldiğini söylemişti. </st><st c="10658">Onu zorlu ama kanunları bırak çiğnemeyi, yanlış bile uygulamayacak bir adam olarak tarif etmişti.”</st></p>
         <p id="p1960"><st c="10756">“O halde bir şansımız var,” dedi Alistair, “çünkü eğer durum böyleyse, onun adı altında böyle bir suç işlendiğini keşfetmekten mutlu olmayacaktır. </st><st c="10904">Yine de, yayıncıyla bir görüşme ayarlamadan önce kitabı okumalıyım.” Alistair karşısındaki Emma’ya gülümsedi. </st><st c="11014">“Bay Guinzburg’ün sana ne yapacağını görmek çok ilginç olacak benim için, küçükhanım,” dedi.</st></p>
         <p id="p1961"><st c="11106">“Benim için de,” dedi Phyllis, “Emma’nın Guinzburg’e ne yapacağını görmek aynı şekilde ilginç olacak.” </st></p>
         <p id="p1962"><st c="11210">“Üstüne bastın, anne,” diye ona katıldı Alistair.</st></p>
         <p id="p1963"><st c="11259">Parker, Alistair’e bir bardak konyak doldurup sigarasını da yeniden yaktıktan sonra Emma ona, Harry’yi Lavenham’da görmeye gitmesine izin verilme ihtimalinin ne kadar olduğunu sordu.</st></p>
         <p id="p1964"><st c="11442">“Yarın senin adına bir başvuru yaparım,” dedi sigarasından çektiği nefesler arasında. </st><st c="11529">“Bakalım senin yardımsever dedektifinden biraz daha iyisini yapabilecek miyim.”</st></p>
         <p id="p1965"><st c="11608">“Yardımsever dedektifim mi?” diye tekrarladı Emma.</st></p>
         <p id="p1966"><st c="11659">“Alışılmadık şekilde yardımsever,” dedi Alistair. </st><st c="11710">“Jelks’in işin içinde olduğunu anlayınca, Dedektif Kolowski’nin seni görmeye bile razı olmasına çok şaşırdım.”</st></p>
         <p id="p1967"><st c="11820">“Yardımsever olduğuna ben hiç şaşırmadım,” dedi Phyllis, Emma’ya göz kırparak.</st></p>
      </section>
   </div>
<div id="charCountTotal" value="11899"></div></body>
</html>
