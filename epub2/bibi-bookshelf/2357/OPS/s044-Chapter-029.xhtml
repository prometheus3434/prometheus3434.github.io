<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>29</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter29" epub:type="bodymatter chapter" role="doc-chapter" aria-labelledby="h141">
         <div id="title-block40">
            <h1 id="h141"><st c="0">29
   </st></h1>
         </div>
         <p id="p1750"><span><st c="4">Maisie aptal durumuna
      </st></span><st c="26"> düşmekten çok korkuyordu.</st></p>
         <p id="p1751"><st c="51">Okul kapısına geldiğinde, eğer kendisinden daha yaşlı bir kadının binaya girdiğini görmese, neredeyse geri dönecekti. </st><st c="170">Onun arkasından ön kapıdan girdi ve sınıfa ulaşıncaya kadar koridorda onu izledi. </st><st c="252">İçeriye göz attı, sınıfın kendisinin fark edilemeyeceği kadar dolu olmasını umuyordu. </st><st c="338">Ama içeride yalnız yedi kişi vardı: iki erkek ve beş kadın.</st></p>
         <p id="p1752"><st c="397">Sınıfın arka tarafına yürüdü ve görünmeyeceğini umarak iki erkeğin arkasına oturdu. </st><st c="482">Maisie kararından hemen pişmanlık duydu çünkü kapıya yakın otursaydı daha kolay kaçabilirdi.</st></p>
         <p id="p1753"><st c="574">Kapı açılıp da Bay Holcombe içeri girdiğinde başını önüne eğdi. </st><st c="639">Adam karatahtanın önündeki masasının arkasına oturdu, uzun siyah cübbesinin yakalarını çekiştirdi ve öğrencilerine baktı. </st><st c="761">Arkada oturan Bayan Clifton’ı görünce gülümsedi.</st></p>
         <p id="p1754"><st c="809">“Alfabenin yirmi altı harfini de yazarak başlayacağım,” diye başladı sözlerine, “ve ben yazarken sizin de yüksek sesle o harfleri söylemenizi istiyorum.” Bir parça tebeşir aldı ve sınıfa arkasını döndü. </st><st c="1013">Tahtaya A harfini yazdı ve birkaç ses bir arada işitildi: B, gerçek bir koro; C, Maisie dışında herkes. </st><st c="1117">Z’ye geldiğinde Maise ağzını kımıldattı.</st></p>
         <p id="p1755"><st c="1157">“Rastgele bir harfi göstereceğim, bakalım tanıyabilecek misiniz? </st><st c="1223">İkinci turda Maisie yarısından fazlasını söyledi ve üçüncü denemesinde koronun başını çekiyordu. </st><st c="1320">Bir saat dolduğunda, yalnız Bay Holcombe bunun Maisie’nin yirmi yıldır ilk dersi olduğunu ve eve gitmek için hiç acele etmediğini fark etmişti.</st></p>
         <p id="p1756"><st c="1463">“Gelecek hafta çarşamba günü yeniden buluştuğumuzda,” dedi Bay Holcombe, “hepiniz alfabenin harflerini doğru sırada yazabilmelisiniz.”</st></p>
         <p id="p1757"><st c="1598">Maisie salıya kadar alfabeyi ezberlemeye niyetliydi, onun için hata yapma ihtimali yoktu.</st></p>
         <p id="p1758"><st c="1688">“Bir içki için barda bana katılamayacak olanlar, sizinle çarşamba günü görüşürüz.”</st></p>
         <p id="p1759"><st c="1771">Maisie, Bay Holcombe’a katılabilmek için davet edilmek gerektiğini düşündüğü için, diğerleri bir sürü soru sormak için okul müdürünün masasının etrafını sararken, yavaşça iskemlesinden kalktı ve kapıya doğru ilerledi.</st></p>
         <p id="p1760"><st c="1989">“Bara gelecek misiniz, Bayan Clifton?” diye sordu okul müdürü, tam Maisie kapıya vardığında.</st></p>
         <p id="p1761"><st c="2082">“Teşekkür ederim, Bay Holcombe. </st><st c="2115">Çok isterim,” dedi Maisie ve diğerleri odadan çıkarken onlara katılıp Ship Inn’e giden yolda yürüdü.</st></p>
         <p id="p1762"><st c="2215">Diğer öğrenciler birer birer oradan ayrılınca barda oturan yalnız ikisi kaldı. </st></p>
         <p id="p1763"><st c="2295">“Ne kadar zeki olduğunuzun farkında mısınız?” diye sordu Bay Holcombe, ona bir bardak daha portakal suyu alarak.</st></p>
         <p id="p1764"><st c="2407">“Ama okulu on iki yaşında bıraktım ve hâlâ okuyup yazamıyorum.”</st></p>
         <p id="p1765"><st c="2471">“Okulu çok erken bırakmış olabilirsiniz ama öğrenmeyi hiç bırakmadınız. </st><st c="2544">Harry Clifton’ın annesi olduuğunuza göre de yakında siz de bana bir şeyler öğretmeye başlarsınız.”</st></p>
         <p id="p1766"><st c="2642">“Harry bir şeyler mi öğretti size?”</st></p>
         <p id="p1767"><st c="2678">“Her gün, farkında bile olmadan. </st><st c="2712">Ama sonra, kısa sürede onun benden akıllı olduğunu anladım. </st><st c="2772">Bunu kendisi anlamadan önce onu Bristol Ortaokulu’na yollamayı başarırım diye umuyordum.”</st></p>
         <p id="p1768"><st c="2861">“Peki yolladınız mı?” diye sordu Maisie gülümseyerek.</st></p>
         <p id="p1769"><st c="2915">“Çok yaklaştım,” diye itiraf etti Holcombe.</st></p>
         <p id="p1770"><st c="2959">“Sonuncu içkiler,” diye bağırdı barmen.</st></p>
         <p id="p1771"><st c="2999">Maisie barın arkasındaki saate baktı. </st><st c="3038">21.30 olduğuna ve karartma şartlarına uyulması gerektiğine inanamıyordu.</st></p>
         <p id="p1772"><st c="3110">Bay Holcombe’un onunla evine kadar yürümesi çok normal gibi geldi ona; ne de olsa birbirlerini yıllardır tanıyorlardı. </st><st c="3230">Karanlık sokaklarda yürürken, adam ona, Harry ile ilgili, hem mutlu eden hem hüzünlendiren öyküler anlattı. </st><st c="3338">Bay Holcombe’un da onu özlediği açıkça belliydi ve ona yıllar önce teşekkür etmediği için kendini suçlu hissetti.</st></p>
         <p id="p1773"><st c="3451">Still House Yolu’ndaki evinin ön kapısına gelince Maisie, “İlk adınızı bilmiyorum,” dedi.</st></p>
         <p id="p1774"><st c="3541">“Arnold,” dedi adam utanarak.</st></p>
         <p id="p1775"><st c="3571">“Size yakışıyor,” dedi Maisie. </st><st c="3603">“Size Arnold diyebilir miyim?’</st></p>
         <p id="p1776"><st c="3633">“Evet, tabii.”</st></p>
         <p id="p1777"><st c="3648">“O halde sen de bana Maisie demelisin.” Ön kapısının anahtarını çıkardı ve kilide soktu. </st><st c="3738">“İyi geceler, Arnold. </st><st c="3760">Çarşamba görüşürüz.”</st></p>
         <p id="decoration45"><st c="3780">___________
   </st></p>
         <p id="p1778"><st c="3793">Tiyatroda bir akşam geçirmek Maisie’ye, Bristol’a her geldiğinde Patrick Casey’nin kendisini Old Vic Tiyatrosu’na götürdüğü günlerin birçok mutlu anısını geri getirdi. </st><st c="3961">Ama Patrick’in anıları solduğu ve Maisie, birlikte bir geleceği olabileceğini hissettiği bir adamla vakit geçirmeye başladığı zaman, lanet olasıca İrlandalı cüce yeniden hayatına girmişti. </st><st c="4150">Ona kendisini görmek istemesinin bir nedeni olduğunu söylemişti ve Maisie’nin o nedenin ne olduğuyla ilgili en ufak kuşkusu yoktı. </st><st c="4281">Patrick’in, hayatını yeniden karıştırmasına ihtiyacı yoktu. </st><st c="4341">Tanığı en müşfik ve en düzgün adam olan Mike’ı ve kendisine olan duygularını gizlemeye yönelik başarısız çabalarını düşündü.</st></p>
         <p id="p1779"><st c="4465">Patrick’in kendisine aşıladığı tek şey, tiyatroya asla geç kalmamaktı. </st><st c="4537">Perde açıldıktan sonra orta koltuklara gitmek için karanlıkta yürürken insanların ayaklarına basmaktan daha utandırıcı bir şey olamazdı.</st></p>
         <p id="p1780"><st c="4673">Perdenin açılmasına on dakika kala Maisie tiyatroya girdiğinde, Mike elinde bir program tutarak fuayede bekliyordu bile. </st><st c="4795">Onu görür görmez gülümsedi ve Mike’ın, kendisini ne kadar keyiflendirdiğini düşünmekten alamadı kendini. </st><st c="4900">O da gülümsedi ve yanağına yumuşak bir öpücük kondurdu.</st></p>
         <p id="p1781"><st c="4955">“Noël Coward’ı pek tanımıyorum,” diye itiraf etti ona programı verirken, “ama oyunun bir özetini okuyordum ve kiminle evleneceklerine karar veremeyen bir erkek ve bir kadınla ilgili olduğunu gördüm.”</st></p>
         <p id="p1782"><st c="5155">Ön sıralara girerlerken Maisie hiçbir şey söylemedi. </st><st c="5209">Alfabenin harflerini H harfine gelinceye kadar tersten okumaya başladı. </st><st c="5281">Sıranın ortasına geldiklerinde, biletleri hızla tükenen bir oyuna Mike’ın nasıl bu kadar güzel bir yer bulabildiğini merak etti.</st></p>
         <p id="p1783"><st c="5409">Işıklar kısılıp perde açıldığında, Mike onun elini tuttu. </st><st c="5468">Yalnız bir kez, Owen Nares sahneye girince ve seyirciler alkışlamaya başlayınca bıraktı. </st><st c="5557">Biraz huzursuz etmesine rağmen, Maisie öyküden büyülenmişti. </st><st c="5618">Ama bir sirenin yüksek zırıltısı Bay Nares’in kelimelerini boğunca büyü bozuldu. </st><st c="5699">Aktörler sahneden çıkıp yerlerini tiyatro müdürü alınca tiyatro salonunda yüksek sesle inlemeler duyuldu. </st><st c="5805">Müdür, bir alayın sorumlu subayını mutlu edebilecek bir tertipte, seyircileri salondan çıkardı. </st><st c="5901">Bristol’lılar uzun zamandır tiyatro biletlerinin parasını ödemeye hiç de niyetleri olmayan Almanların ziyaretlerine alışmışlardı.</st></p>
         <p id="p1784"><st c="6030">Mike ve Maisie tiyatrodan çıktılar ve merdivenlerden inip düzenli olarak tiyatroya gidenlerin bir çeşit yuvası olan kasvetli ama aşina sığınağa girdiler. </st><st c="6185">Seyirciler boş olan herhangi bir yere oturuyorlardı. </st><st c="6238">Clement Attlee’nin hava saldırısı sığınağını tarif ederken dediği gibi, burası sosyal statüleri eşitleme konusunda harika bir yerdi.</st></p>
         <p id="p1785"><st c="6370">“Bana göre ideal bir buluşma yeri değil,” dedi Mike ceketini taş zemine sererek.</st></p>
         <p id="p1786"><st c="6451">“Gençliğimde,” dedi Maisie, ceketin üzerine otururken, “pek çok genç adam beni buraya getirmeye çalıştı, ama bunu bir tek sen başardın,” dedi. </st><st c="6595">Maisie programın üzerine bir şeyler karalarken Mike güldü.</st></p>
         <p id="p1787"><st c="6653">“Gurur duydum,” dedi Mike, yerler tehlikeli biçimde yakına düşen bombalarla sarsılırken, kolunu yavaşça onun omuzuna doladı. </st><st c="6779">“Hiç Amerika’ya gitmedin değil mi, Maisie?” diye sordu onun dikkatini hava saldırısından uzaklaştırmak için.</st></p>
         <p id="p1788"><st c="6887">“Ben Londra’ya da hiç gitmedim,” diye açıkladı Maisie. </st><st c="6943">“Aslında, şimdiye kadar gittiğim en uzak yer Weston-super-Mare ve Oxford idi ve iki yolculuk da korkunç olduğundan, evde otursam daha iyi zaten.”</st></p>
         <p id="p1789"><st c="7088">Mike güldü. </st><st c="7101">“Sana Amerika’yı göstermeyi çok isterdim,” dedi, “özellikle güneyi.”</st></p>
         <p id="p1790"><st c="7169">“Bunu yapmayı düşünmeden önce bence Almanlardan birkaç gece izin almalarını istememiz gerekecek,” dedi Maisie, tehlikenin geçtiğini haber veren düdükler çalarken.</st></p>
         <p id="p1791"><st c="7332">Sığınakta bir alkış tufanı oldu ve herkes bu planlanmamış aradan çıkıp yeniden tiyatroya döndü.</st></p>
         <p id="p1792"><st c="7428">Tekrar salondaki yerlerine oturduklarında tiyatro müdürü sahneye çıktı. </st><st c="7501">“Oyun ara vermeden oynanacaktır,” dedi. </st><st c="7541">“Ama Almanlar bizi yine ziyaret etmeye karar verirlerse, iptal edilmesi gerekecektir. </st><st c="7627">Bilet paraları iade edilmeyeceğinden ötürü üzgünüm. </st><st c="7679">Alman yönetmeliği,” diye bildirdi. </st><st c="7714">Birkaç kişi güldü.</st></p>
         <p id="p1793"><st c="7732">Perde yeniden açılır açılmaz, Maisie yine oyunun içinde kayboldu ve aktörler oyunun sonunda selam verince seyirciler yalnız oyun için değil, Alman birliklerine de karşı kazanılmış küçük bir zafer olduğundan takdirlerini göstermek için ayağa kalktılar.</st></p>
         <p id="p1794"><st c="7984">“Harvey’nin Yeri’ne mi, yoksa Pantry’ye mi?” diye sordu Mike, üzerinde oyunun başlığının harfleri çizilmiş ve yeniden alt tarafa alfabetik sırayla A E E I I L P R S T V V yazılmış programı alırken.</st></p>
         <p id="p1795"><st c="8182">Bir kez Patrick’le Harvey’ye gittiklerinde, tüm geceyi Lord Harvey’nin kızı Elizabeth orada Hugo Barrington’la yemek yiyor olabilir mi diye masalara bakarak geçirdiğini itiraf etmek istemeyerek, “Pantry’ye,” dedi Maisie.</st></p>
         <p id="p1796"><st c="8403">Mike’ın mönüyü çok uzun incelemesi Maisie’yi şaşırttı çünkü yemek listesi çok kısaydı. </st><st c="8491">Genellikle kampta, ya da onun söylemeyi daha çok sevdiği gibi, kalede olup bitenden söz etmeyi severdi ama bu gece öyle olmadı; hatta İngilizler basketboldan hiç anlamadıkları için sık sık yaptığı gibi homurdanmadı bile. </st><st c="8712">Acaba kendini iyi hissetmiyor mu diye düşünmeye başladı Maisie.</st></p>
         <p id="p1797"><st c="8775">“Her şey yolunda mı, Mike?” diye sordu.</st></p>
         <p id="p1798"><st c="8815">Adam başını kaldırıp baktı. </st><st c="8844">Bir garson yanlarına gelip yemeklerini sipariş vermek isterler mi diye sorduğunda, “Beni Amerika’ya geri gönderiyorlar,” dedi. </st><st c="8971">Maisie, iyi zamanlama, diye düşündü, ancak bu en azından ne yemek istediğini değil ama başka bir konuyu düşünmesi için zaman vermişti. </st><st c="9106">Yemeklerini söyledikten sonra, Mike yeniden denedi.</st></p>
         <p id="p1799"><st c="9157">“Washington’da bir masa başı göreve atandım.”</st></p>
         <p id="p1800"><st c="9203">Maisie masanın karşı tarafına uzandı ve onun elini tuttu.</st></p>
         <p id="p1801"><st c="9261">“Altı ay daha kalmak için ısrar ettim ki… seninle birlikte olayım, ama isteğimi geri çevirdiler.”</st></p>
         <p id="p1802"><st c="9359">“Bunu duyduğuma üzüldüm,” dedi Maisie, “ama–”</st></p>
         <p id="p1803"><st c="9405">“Lütfen bir şey söyleme, Maisie, çünkü zaten yeteri kadar zor geliyor bana. </st><st c="9482">Tanrı biliyor ya, yeteri kadar düşündüm bunu.” Bunu yine uzun bir sessizlik izledi. </st><st c="9566">“Birbirimizi kısa süredir tanıdığımızın farkındayım ama seni ilk gördüğüm günden beri düşüncelerim hiç değişmedi.” Maisie gülümsedi. </st><st c="9699">“Ve merak ettim,” diye devam etti, “belki de karım olarak benimle Amerika’ya geri gidersin diye umdum, bunun için dua ettim.”</st></p>
         <p id="p1804"><st c="9824">Maisie dili tutulmuş gibiydi. </st><st c="9855">“O kadar gururlandım ki,” dedi sonunda zorla, ama söyleyecek başka söz bulamadı</st></p>
         <p id="p1805"><st c="9934">“Tabii, düşünmek için zamana ihtiyacın var. </st><st c="9979">Savaşın, uzun bir flört döneminin güzellikleri için zaman bırakmadığını biliyorum ve bunun için üzgünüm.”</st></p>
         <p id="p1806"><st c="10084">“Ne zaman dönüyorsun eve?”</st></p>
         <p id="p1807"><st c="10111">“Ay sonunda. </st><st c="10125">Onun için eğer dersen askeri üste evlenir ve karı koca olarak birlikte uçarız.” Öne eğildi ve kadının elini tuttu. </st><st c="10240">“Hayatım boyunca hiçbir şeyden bu kadar emin olmadım,” derken, yanlarında garson belirdi. </st></p>
         <p id="p1808"><st c="10330">“Hanginiz ciğer ezmesi istemiştiniz?” dedi.</st></p>
         <p id="decoration46"><st c="10373">___________
   </st></p>
         <p id="p1809"><st c="10386">Maisie o gece uyumadı ve ertesi sabah kahvaltıya indiğinde annesine Mike’ın kendisine evlenme teklif ettiğini söyledi.</st></p>
         <p id="p1810"><st c="10504">“Hemen üstüne atla,” oldu Bayan Tancock’un hızlı cevabı. </st><st c="10562">“Yeni bir hayata başlamak için asla bundan iyi bir şansın olmayacak. </st><st c="10631">Hem, gerçekleri de göz önüne almak gerek,” diye ekledi, Harry’nin şöminenin üzerindeki fotoğrafına üzüntüyle bakarak, “burada kalmak için hiçbir nedenin yok.”</st></p>
         <p id="p1811"><st c="10789">Stan içeri daldığında Maisie tam bir nedeni olduğunu söylemek üzereydi. </st><st c="10862">Masadan kalktı. </st><st c="10878">“Eğer işe geç kalmak istemiyorsam harekete geçmeliyim,” dedi.</st></p>
         <p id="p1812"><st c="10939">“Bana borcun olan yüz sterlini unuttuğumu sanma!” diye arkasından bağırdı Stan.</st></p>
         <p id="decoration47"><st c="11019">___________
   </st></p>
         <p id="p1813"><st c="11032">O akşam Bay Holcombe sınıfa girdiğinde Maisie ön sıradaki yerinde oturuyordu.</st></p>
         <p id="p1814"><st c="11109">Sonraki bir saat içinde, bütün cevapları bilen ve öğretmeninin kendisini fark etmesini isteyen, yorucu bir öğrenci gibi defalarca elini kaldırdı. </st><st c="11256">Öğretmen fark ettiyse de belli etmedi.</st></p>
         <p id="p1815"><st c="11294">“Salı ve perşembe günleri gelmeye başlayabilir misin Maisie?” diye sordu Bay Holcombe, sınıfın geri kalan bölümüyle birlikte bara giderken.</st></p>
         <p id="p1816"><st c="11434">“Neden?” diye sordu Maisie. </st><st c="11463">“İyi değil miyim yeteri kadar?”</st></p>
         <p id="p1817"><st c="11494">“Yeteri kadar iyi değil miyim,” diye düzeltti okul müdürü düşünmeden. </st><st c="11565">“Tam aksine,” diye ekledi, “seni orta derece sınıfına koymaya karar verdim, bunlar,” dedi, koluyla sınıftakileri göstererek, “bunlar senin altında ezilmeden önce,” dedi.</st></p>
         <p id="p1818"><st c="11734">“Ama bu benim boyumu aşmaz mı, Arnold?”</st></p>
         <p id="p1819"><st c="11774">“Aşmasını umarım, ama ay sonunda seni ileri derece sınıfa yerleştirmeden önce senin diğerlerine yetişmiş olacağından kuşkum yok.”</st></p>
         <p id="p1820"><st c="11904">Maisie cevap vermedi, Arnold’a ay sonu için başka planlar yaptığını söylemesine çok zaman kalmadığını biliyordu.</st></p>
         <p id="p1821"><st c="12017">Bir kez daha, yine barda oturdular, bir kez daha Arnold onu Still House Yolu’na götürdü, ama bu kez Maisie çantasından anahtarı çıkardığında, onun kendisini öpmek için cesaretini toplamaya çalışır gibi olduğunu düşündü. </st><st c="12238">Kesinlikle olmazdı. </st><st c="12258">Uğraşacağı yeteri kadar sorunu yok muydu?</st></p>
         <p id="p1822"><st c="12299">“Düşünüyordum da,” dedi adam, “acaba ilk hangi kitabı okuyacaksın merak ediyorum.”</st></p>
         <p id="p1823"><st c="12382">“Okuyacağım ilk şey bir kitap olmayacak,” dedi Maisie, “bir mektup olacak.”</st></p>
      </section>
   </div>
<div id="charCountTotal" value="12458"></div></body>
</html>
