<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>27</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter27" epub:type="bodymatter chapter" role="doc-chapter" aria-labelledby="h139">
         <div id="title-block38">
            <h1 id="h139"><st c="0">27
   </st></h1>
         </div>
         <p id="p1632"><span><st c="4">Maisie hayatında yalnızca
      </st></span><st c="30"> birkaç kez taksiye binmişti: bir kez Harry’nin Oxford’daki düğününde ve o zaman da yalnızca yerel istasyondan ve ikinci kez, çok yakın zamanda, babasının cenazesine giderken. </st><st c="205">Bu yüzden dans partisi akşamı bir Amerikan personel arabası 27 Still House’ın önünde durduğunda biraz utandı ve komşuların perdeleri kapalıdır umarım diye düşündü.</st></p>
         <p id="p1633"><st c="368">Omuzları vatkalı ve belinde kemeri olan –savaştan önce çok modaydı– yeni kırmızı ipek elbisesiyle merdivenlerden inerken pencereden dışarı bakan annesini gördü.</st></p>
         <p id="p1634"><st c="529">Şoför arabadan indi ve ön kapıya vurdu. </st><st c="570">Doğru adrese geldiğinden emin değil gibi görünüyordu. </st><st c="624">Ama Maisie kapıyı açınca, binbaşının bu güzel kadını dans gecesine neden davet ettiğini hemen anladı. </st><st c="726">Maisie’ye selam verdi ve arabanın arka kapısını açtı.</st></p>
         <p id="p1635"><st c="779">“Teşekkür ederim,” dedi Maisie, “ama önde oturmayı tercih ederim.”</st></p>
         <p id="p1636"><st c="846">Şoför yeniden anayola çıkınca, Maisie ona Binbaşı Mulholland’ın yanında ne zamandır çalıştığını sordu.</st></p>
         <p id="p1637"><st c="949">“Bütün hayatım boyunca, madam. </st><st c="981">Çocukken ve büyüdüğünde.”</st></p>
         <p id="p1638"><st c="1006">“Anladığımdan emin değilim,”’ dedi Maisie.</st></p>
         <p id="p1639"><st c="1049">“İkimiz de Raleigh, Kuzey Karolina’danız. </st><st c="1092">Savaş bitince binbaşının fabrikasında eski işime döneceğim.”</st></p>
         <p id="p1640"><st c="1152">“Onun bir fabrikası olduğunu bilmiyordum.”</st></p>
         <p id="p1641"><st c="1195">“Birkaç tane, madam. </st><st c="1217">Raleigh’de o Koçanda Mısır Kralı olarak bilinir.”</st></p>
         <p id="p1642"><st c="1266">“Koçanda Mısır mı?” diye sordu Maisie.</st></p>
         <p id="p1643"><st c="1305">“Bristol’da onun gibi bir şey görmemişsinizdir, madam. </st><st c="1361">Koçanda mısırın gerçekten hakkını vermek için –tercihen Kuzey Karolina’da– toplandıktan hemen sonra kaynatılmalı, erimiş tereyağına bulanmalı ve öyle yenmelidir.”</st></p>
         <p id="p1644"><st c="1523">“O halde Koçanda Mısır Kralı uzakta Almanlarla savaşırken fabrikaları kim idare ediyor?”</st></p>
         <p id="p1645"><st c="1612">“Genç Joey, ikinci oğlu ve onun kız kardeşi Sandy’nin biraz yardımıyla, sanırım.”</st></p>
         <p id="p1646"><st c="1694">“Bir oğlu ve bir de kızı mı var?”</st></p>
         <p id="p1647"><st c="1728">“İki oğlu ve bir kızı var, madam, ama ne yazık ki küçük Mike Filipinler’de vuruldu.”</st></p>
         <p id="p1648"><st c="1813">Maisie onbaşıya, “büyük” Mike’ın karısını sormak isterdi ama bu konuda sorular sorulması genç adamı utandırabilirdi, onun için daha güvenli bir konuya geçti ve onun memleketi hakkında sorular sordu. </st><st c="2013">Şoför de kampın kapısına gelinceye kadar hiç susmadan Kuzey Karolina’yı anlattı.</st></p>
         <p id="p1649"><st c="2093">Nöbetçi arabayı görünce hemen bariyeri kaldırdı ve içeri girerlerken Maisie’ye selam verdi. </st><st c="2186">“Binbaşı dansa gitmeden önce bir içki içmek için sizi doğruca konutuna götürmemi emretti, madam.”</st></p>
         <p id="p1650"><st c="2283">Araba küçük bir prefabrik evin önünde durdu ve Maisie, Mike’ın ona hoş geldin demek için kapının önünde durduğunu gördü. </st><st c="2405">Maisie şoför kapıyı açamadan önce arabadan indi ve Mike’a katılmak için yoldan hızla yürüdü. </st><st c="2498">Mike eğildi, onun yanağından öptü ve “İçeri gel tatlım, arkadaşlarımdan bazılarıyla tanışmanı istiyorum,” dedi. </st><st c="2610">Maisie’nin paltosunu aldı ve ekledi: “Harika görünüyorsun.”</st></p>
         <p id="p1651"><st c="2669">“Senin koçandaki mısırlarından biri gibi mi?” dedi Maisie.</st></p>
         <p id="p1652"><st c="2728">“Daha çok bizim Kuzey Karolina şeftalileri gibi,” dedi adam, onu kahkahaların ve hararetli konuşmaların geldiği gürültülü bir odaya doğru götürürken. </st><st c="2879">“Haydi şimdi herkesi kıskandıralım, çünkü ben balonun güzeline refakat ediyorum.”</st></p>
         <p id="p1653"><st c="2960">Maisie subaylar ve kız arkadaşlarıyla dolu bir odaya girdi. </st><st c="3021">Bundan daha güzel karşılanamazdı. </st><st c="3055">Eğer birkaç metre ötedeki Wessex Alayı Karargâhı’ndaki bir binbaşının misafiri olsaydı, onlar da kendisine eşitleriymiş gibi davranırlar mıydı merak etti.</st></p>
         <p id="p1654"><st c="3209">Mike onu, kendisini açıkça onayladığı belli olan kamp kumandanı dahil tüm arkadaşlarına takdim ederek tüm odada dolaştırdı. </st><st c="3334">Bir gruptan ötekinin yanına giderken, odada masaların, kitap raflarının ve şöminenin üzerine yerleştirilmiş fotoğrafları fark etti. </st><st c="3466">Mike’ın karısının ve çocuklarının fotoğrafları olduğuna şüphe yoktu.</st></p>
         <p id="p1655"><st c="3534">Saat dokuzu geçer geçmez, misafirler dansın yapıldığı spor salonuna geçtiler, ama önce nazik ev sahibi paltolarını çıkarmaları için bayanlara yardım etti. </st><st c="3690">Bu Maisie’ye çok güzel, genç bir kadının fotoğraflarına daha yakından bakma fırsatı verdi.</st></p>
         <p id="p1656"><st c="3780">“Karım Abigail,” dedi Mike odaya geri gelince. </st><st c="3828">“Çok güzeldi, senin gibi. </st><st c="3854">Onu hâlâ özlüyorum. </st><st c="3874">Beş yıl kadar önce kanserden öldü. </st><st c="3909">İşte artık hepimizin asıl savaş ilan etmesi gereken şey bu.”</st></p>
         <p id="p1657"><st c="3969">“Üzgünüm,” dedi Maisie. </st><st c="3994">“Niyetim şey değildi…”</st></p>
         <p id="p1658"><st c="4016">“Hayır. </st><st c="4025">Artık ne kadar ortak noktamız olduğunu keşfettin. </st><st c="4075">Bir eş ve evlat kaybettiğin için neler hissettiğini çok iyi biliyorum. </st><st c="4146">Bu kendimize acımamız değil, kutlamamız gereken bir gece; onun için haydi gel tatlım, bütün subayları kıskandırdın, gidip öteki rütbedekilerin de canını yakalım.”</st></p>
         <p id="p1659"><st c="4308">Maisie onun koluna girerken güldü. </st><st c="4344">Evden ayrıldılar ve hepsi aynı yöne giden neşeli bir grup gence katıldılar.</st></p>
         <p id="p1660"><st c="4419">Dans pistine çıkınca, genç ve coşkulu Amerikalılar, Maisie’ye sanki hayatı boyunca onları tanıyormuş gibi hissettirdiler. </st><st c="4542">Gece boyunca, birkaç subay onu dansa davet etti, ama Mike gözünü ondan pek az ayırıyordu. </st><st c="4632">Orkestra son şarkıyı çalmaya başladığında Maisie gecenin ne kadar çabuk geçip gittiğine inanamadı.</st></p>
         <p id="p1661"><st c="4730">Alkış bittiğinde herkes dans pistinde kaldı. </st><st c="4776">Orkesta Maisie’nin bilmediği ama diğer herkese ülkelerinin savaşta olduğunu hatırlatan bir melodi çaldı. </st><st c="4881">Bir elleri kalplerinin üstünde hazır ola geçip güçlü sesleriyle Amerikan Milli Marşı’nı söyleyen genç adamların çoğu, bir sonraki doğum günlerini kutlayacak kadar yaşamayacaklardı. </st><st c="5062">Harry gibi. </st><st c="5074">Nasıl da boşa harcanan hayatlar, diye düşündü Maisie.</st></p>
         <p id="p1662"><st c="5127">Mike dans pistinden çıkarlarken, onbaşı Maisie’yi evine götürmeden önce konutuna gidip birer bardak viskinin tadını çıkarmayı önerdi. </st><st c="5262">Bu Maisie’nin ilk </st><i><st c="5280">bourbon</st></i><st c="5287"> viskisiydi ve süratle dilinin çözülmesini sağladı.</st></p>
         <p id="p1663"><st c="5338">“Mike, bir sorunum var,” dedi ve koltuğa oturdu, elindeki bardak yeniden doldurulurken. </st><st c="5427">“Çözmek için yalnızca bir haftam olduğundan, senin o Güneyli sağduyundan biraz faydalanmak işime yarar.”</st></p>
         <p id="p1664"><st c="5531">“Haydi başla, tatlım,” dedi Mike. </st><st c="5566">“Ama seni uyarmalıyım, eğer işin içinde o İngiliz denizcileri varsa, onlar gibi düşünmeyi asla becerememişimdir. </st><st c="5679">Hatta, yanında kendimi rahat hissettiğim bir tek sen varsın. </st><st c="5740">Amerikalı olmadığından emin misin?”</st></p>
         <p id="p1665"><st c="5775">Maisie güldü. </st><st c="5790">“Çok tatlısın, Mike.” Bir yudum daha viski içtiğinde, ona sorunlarını anlatmaktan çok daha fazlasını yapacak durumdaydı. </st><st c="5911">“Her şey yıllar önce, Broad Caddesi’nde Tilly’nin Yeri adlı bir çayevine sahip olmamla başladı. </st><st c="6007">Şimdi orası bombalandığı için terk edilmiş bir alan ama biri bana onun için iki yüz sterlin vermeye razı.”</st></p>
         <p id="p1666"><st c="6113">“O halde sorun nedir?” diye sordu Mike.</st></p>
         <p id="p1667"><st c="6153">“Gerçekten ne kadar edeceğini bilmiyorum.”</st></p>
         <p id="p1668"><st c="6196">“Şey, Almanlar geri dönüp bombalamayı sürdürürlerse, hiç kimse en azından savaş bitinceye kadar bir şey inşa etmeyecektir.”</st></p>
         <p id="p1669"><st c="6320">“Bay Prendergast müşterisinden emlak spekülatörü olarak söz etti.”</st></p>
         <p id="p1670"><st c="6387">“Bana daha çok bir vurguncu gibi geldi,” dedi Mike. </st><st c="6440">“Terk edilmiş bir arsayı biri ucuza satın alır ki savaş bitince hızla bir vurgun yapabilsin. </st><st c="6533">Açıkçası böyle bir dolandırıcı hızlı bir vurgun yapabilmek için her şeyi yapar ve cezalandırılması gerekir.”</st></p>
         <p id="p1671"><st c="6641">“Ama iki yüz sterlinin iyi bir fiyat olma ihtimali yok mudur?”</st></p>
         <p id="p1672"><st c="6704">“Bu senin </st><i><st c="6715">evlilik değerine</st></i><st c="6731"> bağlı.”</st></p>
         <p id="p1673"><st c="6739">Maisie dikilip oturdu, doğru duyduğundan emin değildi. </st><st c="6795">“Ne demek istediğini anlamadım.”</st></p>
         <p id="p1674"><st c="6827">“Tüm Broad Caddesi’nin bombalandığını ve tek bir binanın bile sağlam kalmadığını söylüyorsun değil mi?”</st></p>
         <p id="p1675"><st c="6931">“Evet, ama bu neden benim küçücük arsamı daha değerli yapsın?”</st></p>
         <p id="p1676"><st c="6994">“Eğer bu spekülatör adam sokaktaki arsaların hepsini ele geçirdiyse, sen güçlü bir pazarlık yapma durumunda olursun. </st><st c="7112">Hatta ondan </st><i><st c="7124">başlık parası</st></i><st c="7137"> bile istemelisin çünkü arsan, eğer elde edemezse, tüm blokta inşaat yapmasını engeller ki senin bunu öğrenmeni de asla istemez.”</st></p>
         <p id="p1677"><st c="7266">“O halde küçük arsamın </st><i><st c="7290">evlilik değerini</st></i><st c="7306"> nasıl öğrenirim?”</st></p>
         <p id="p1678"><st c="7324">“Banka müdürüne dört yüz sterlinden azına razı olmayacağını söyle, hemen öğrenirsin.”</st></p>
         <p id="p1679"><st c="7410">“Teşekkür ederim, Mike,” dedi Maisie, “bu çok iyi bir öğüt.” Gülümsedi, bir yudum daha Southern Comfort</st><span id="rw-ref-note-23"><a href="s067-Notes-01.xhtml#rw-num-note-23" role="doc-noteref" epub:type="noteref"><st c="7514">23</st></a></span><st c="7517"> adlı viskiden içti ve onun kollarında kendinden geçti.</st></p>
      </section>
   </div>
<div id="charCountTotal" value="7572"></div></body>
</html>
