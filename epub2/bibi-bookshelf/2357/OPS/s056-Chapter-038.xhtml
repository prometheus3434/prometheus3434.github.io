<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>38</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter38" epub:type="bodymatter chapter" role="doc-chapter" aria-labelledby="h153">
         <div id="title-block52">
            <h1 id="h153"><st c="0">38
   </st></h1>
         </div>
         <p id="p2470"><span><st c="3">“Günaydın, Bay Guinzburg,”
      </st></span><st c="30"> dedi Sefton Jelks masasından kalkarken. </st><st c="70">“Doroty Parker ve Graham Greene’i yayımlayan kişiyle tanışmak gerçekten onurdur.”</st></p>
         <p id="p2471"><st c="151">Guinzburg, Jelks ile tokalaşmadan önce başıyla hafifçe selam verdi.</st></p>
         <p id="p2472"><st c="219">“Bayan Barrington,” dedi Jelks, Emma’ya dönerek. </st><st c="269">“Sizi tekrar görmek ne hoş. </st><st c="297">Artık Bay Lloyd’u temsil etmediğim için, umarım dost olabiliriz.”</st></p>
         <p id="p2473"><st c="362">Emma kaşlarını çattı ve Jelks’in uzattığı eli sıkmadan oturdu.</st></p>
         <p id="p2474"><st c="425">Üçü de yerleşince, Jelks devam etti. </st><st c="463">“Bu toplantıya başlamadan önce, üçümüzün bir araya gelip samimi ve açık bir tartışma yapmasının ve sorunumuza bir çözüm bulmak mümkün mü diye bakmasının yararlı olacağını düşündüğümü söylemeliyim.”</st></p>
         <p id="p2475"><st c="660">“Sizin sorununuz,” diye düzeltti Emma.</st></p>
         <p id="p2476"><st c="699">Bay Guinzburg dudaklarını büzdü ama bir şey söylemedi.</st></p>
         <p id="p2477"><st c="754">“Eminim ki,” diye devam etti Jelks, dikkatini Guinzburg üzerinde toplayarak, “herkes için en iyi olanı yapmak isteyeceksiniz.”</st></p>
         <p id="p2478"><st c="881">“Bu kez Harry Clifton da buna dahil olacak mı?” diye sordu Emma.</st></p>
         <p id="p2479"><st c="946">Guinzburg dönüp onaylamayan bir ifadeyle Emma’ya baktı.</st></p>
         <p id="p2480"><st c="1002">“Evet, Bayan Barrington,” dedi Jelks, “varacağımız herhangi bir anlaşma kesinlikle Bay Clifton’ı da kapsayacak.”</st></p>
         <p id="p2481"><st c="1115">“Tıpkı geçen defa size en çok ihtiyacı olduğunda çekip gittiğinizde yaptığınız gibi mi, Bay Jelks?’</st></p>
         <p id="p2482"><st c="1215">“Emma,” dedi Guinzburg kınayarak.</st></p>
         <p id="p2483"><st c="1249">“Müşterimin talimatları doğrusunda hareket etmekten başka bir şey yapmadığımı belirtmeliyim, Bayan Barrington. </st><st c="1361">Bay ve Bayan Bradshaw oğullarını temsil ettiğime inandırdılar beni ve inanmamak için nedenim yoktu. </st><st c="1461">Tabii Tom’u yargılanmaktan korudum–”</st></p>
         <p id="p2484"><st c="1497">“Sonra Harry’yi kendisini savunması için bıraktınız.”</st></p>
         <p id="p2485"><st c="1551">“Açıklamam gerekir ki, Bayan Barrington, sonunda Tom Bradshaw’un aslında Harry Clifton olduğunu keşfettiğimde,</st><i><st c="1662"> sizin</st></i><st c="1668"> onun hâlâ hayatta olduğunu anlamanızı önlemek istediğinden, sırrını saklamam için yalvardı bana.”</st></p>
         <p id="p2486"><st c="1766">“Harry olup biteni böyle anlatmıyor,” dedi Emma ve söyler söylemez pişman oldu.</st></p>
         <p id="p2487"><st c="1846">Guinzburg bundan hoşlanmadığını gizlemeye uğraşmadı bile. </st><st c="1905">Kozunun çok çabuk ortaya sürüldüğünü fark eden bir adam gibi görünüyordu.</st></p>
         <p id="p2488"><st c="1978">“Anlıyorum,” dedi Jelks. </st><st c="2004">“Bu ani patlamadan ötürü, ikinizin de önceki günlüğü okuduğunuzu varsaymak zorundayım.”</st></p>
         <p id="p2489"><st c="2091">“Her kelimesini,” dedi Emma. </st><st c="2121">“Onun için bunları yalnızca Harry’nin iyiliği için yapmış gibi davranmayı bırakabilirsiniz.”</st></p>
         <p id="p2490"><st c="2213">“Emma,” dedi Guinzburg sertçe, “her şeyi bu kadar kişisel olarak almamayı öğrenmeli ve büyük resmi düşünmelisin.”</st></p>
         <p id="p2491"><st c="2327">“Bu büyük resim, New York’un önde gelen avukatlarından birinin kanıtları değiştirdiği ve adaletin yönünü saptırdığı için hapse girmesi olabilir mi?” dedi gözleri Jelks’in yüzünden hiç ayrılmadan.</st></p>
         <p id="p2492"><st c="2523">“Özür dilerim, Bay Jelks,” dedi Guinzburg. </st><st c="2567">“Genç arkadaşım biraz coşuyor, söz konusu şey olunca–”</st></p>
         <p id="p2493"><st c="2621">“Tabii coşarım,” dedi Emma, artık neredeyse bağırıyordu. </st><st c="2679">“Çünkü bu adamın,” –eliyle Jelks’i gösterdi– “eğer Harry elektrikli sandalyeye gönderilseydi ne yapacağını kesin olarak söyleyebilirim size. </st><st c="2820">Bunun kendi canını kurtaracağını düşündüğü an levyeyi kendi eliyle çekerdi.”</st></p>
         <p id="p2494"><st c="2896">“Bu çok çirkin,” dedi Jelks, yerinden fırlayarak. </st><st c="2947">“Jürinin, polisin yanlış adamı tutukladığından kuşkusu kalmayacağı bir başvuru hazırlamıştım bile.”</st></p>
         <p id="p2495"><st c="3046">“O halde onun Harry olduğunu en başından beri biliyordun,” dedi Emma, yeniden iskemlesine oturarak.</st></p>
         <p id="p2496"><st c="3146">Jelks, Emma’nın azarlamasıyla bir an için donup kalmıştı. </st><st c="3205">Emma onun bu sessizliğinden yararlandı.</st></p>
         <p id="p2497"><st c="3244">“Neler olacağını size anlatayım, Bay Jelks. </st><st c="3289">İlkbaharda Viking, Harry’nin ilk kitabını yayımlayınca, yalnızca ününüz paramparça olmakla kalmayacak, kariyeriniz de sona erecek ve Harry gibi, siz de Lavenham’da hayat nasıldır öğreneceksiniz.”</st></p>
         <p id="p2498"><st c="3484">Jelks çaresizlik içinde Guinzburg’e baktı. </st><st c="3528">“Bu olay çığrından çıkmadan önce dostça bir anlaşmaya varmanın ikimizin de yararına olacağını düşünmüştüm.”</st></p>
         <p id="p2499"><st c="3635">“Siz ne düşünüyordunuz, Bay Jelks?” diye sordu Guinzburg, uzlaştırıcı görünmeye çalışarak.</st></p>
         <p id="p2500"><st c="3726">“Bu sahtekâra bir cankurtaran halatı vermeyeceksiniz, değil mi?” dedi Emma.</st></p>
         <p id="p2501"><st c="3802">Guinzburg elini kaldırdı. </st><st c="3829">“En azından, Emma, onu dinleyebiliriz,” dedi.</st></p>
         <p id="p2502"><st c="3874">“Onun Harry’yi dinlediği gibi mi?”</st></p>
         <p id="p2503"><st c="3909">Jelks, Guinzburg’e döndü. </st><st c="3936">“Eğer günlüğün ilk halinin </st><i><st c="3963">yayımlanmamasını </st></i><st c="3980">sağlayabileceğinizi düşünüyorsan, seni temin ederim ki karşılığını öderim.”</st></p>
         <p id="p2504"><st c="4055">“Bunu bu kadar ciddiye aldığına inanamıyorum,” dedi Emma. </st></p>
         <p id="p2505"><st c="4114">Jelks sanki Emma odada değilmiş gibi Guinzburg’e hitap etmeye devam etti. </st><st c="4188">“Tabii, eğer devam etmemeye karar verirseniz büyük bir miktar para kaybedeceğinizin farkındayım.”</st></p>
         <p id="p2506"><st c="4285">“Eğer </st><i><st c="4292">Bir Mahkûmun Anıları</st></i><st c="4312"> söz konusuysa,” dedi Guinzburg, “Yüz bin dolardan fazla.”</st></p>
         <p id="p2507"><st c="4370">Bu rakam Jelks’i şaşırtmış olmalıydı ki cevap vermedi.</st></p>
         <p id="p2508"><st c="4425">“Ayrıca Lloyd’a peşin olarak ödenen yirmi bin dolar da var,” diye devam etti Guinzburg. </st><st c="4514">“Bunun da Bay Clifton’a ödenmesi gerekir.”</st></p>
         <p id="p2509"><st c="4556">“Eğer Harry burada olsaydı, paraya aldırmadığını, yalnızca bu adamın hapse girmesinden emin olmak istediğini söylerdi.”</st></p>
         <p id="p2510"><st c="4676">Guinzburg dehşete düşmüş gibiydi. </st><st c="4711">“Şirketim ününü skandal ticareti yapma üzerine kurmamıştır, Emma, onun için kitabı yayımlayıp yayımlamama kararı verirken, daha saygın yazarlarımın böyle bir kitabın basılmasına karşı nasıl tepki vereceklerini düşünmem gerekir.”</st></p>
         <p id="p2511"><st c="4939">“Ne kadar doğru söylediniz, Bay Guinzburg. </st><st c="4983">Ün her şeydir.”</st></p>
         <p id="p2512"><st c="4998">“Siz nereden bileceksiniz ki?” diye sordu Emma.</st></p>
         <p id="p2513"><st c="5046">“Hazır saygın yazarlar konusuna gelmişken,” diye devam etti Jelks biraz kibirli bir şekilde, sözünün kesilmesini yok sayarak, “şirketimin F. </st><st c="5188">Scott Fitzgerald’ın haklarını temsil etme ayrıcalığına sahip olduğunu biliyor olabilirsiniz,” dedi. </st><st c="5288">Sandalyesinde geriye yaslandı. </st><st c="5319">“Scotty’nin eğer yayıncı değiştirmeye kalkarsa, Viking’e geçmek isteyeceğini söylediğini çok iyi hatırlıyorum.” </st></p>
         <p id="p2514"><st c="5431">“Bu söze aldanmayacaksınız, değil mi?” dedi Emma.</st></p>
         <p id="p2515"><st c="5480">“Emma, canım, bazen uzun vadeli düşünmek akıllılıktır.”</st></p>
         <p id="p2516"><st c="5536">“Aklınızdaki ne kadar uzun bir süre var? </st><st c="5578">Altı yıl mı?”</st></p>
         <p id="p2517"><st c="5591">“Emma, herkesin menfaatini korumaya çalışıyorum.”</st></p>
         <p id="p2518"><st c="5641">“Bana kalırsa yaptığınız yalnızca sizin menfaatinizi koruyacak. </st><st c="5706">Çünkü para söz konusu olunca, ondan daha iyi biri olmadığınız bir gerçek,” dedi, Jelks’i göstererek.</st></p>
         <p id="p2519"><st c="5806">Guinzburg, Emma’nın suçlamasından alınmış gibi görünüyordu ama çabuk toparlandı. </st><st c="5888">Avukata döndü ve sordu: “Siz ne dersiniz, Bay Jelks?”</st></p>
         <p id="p2520"><st c="5941">“Eğer ilk kitabı herhangi bir formatta yayımlamamaya razı olursanız, </st><i><st c="6011">Bir Mahkûmun Anıları</st></i><st c="6031">’ndan kazandığınız miktarı ve üstüne de Bay Lloyd’a ödediğiniz yirmi bin doların hepsini ödemekten mutlu olurum.”</st></p>
         <p id="p2521"><st c="6145">“Neden gelip yanağımdan öpmüyorsunuz, Bay Guinzburg?” dedi Emma. </st><st c="6211">“Böylece o da otuz gümüşü kime vereceğini bilir.”</st><span id="rw-ref-note-24"><a href="s067-Notes-01.xhtml#rw-num-note-24" role="doc-noteref" epub:type="noteref"><st c="6260">24</st></a></span></p>
         <p id="p2522"><st c="6263">“Peki Fitzgerald?” dedi Guinzburg ona aldırmayarak.</st></p>
         <p id="p2523"><st c="6315">“F. </st><st c="6320">Scoot Fitzgerald’ın yayın haklarını elli yıllığına, şimdiki yayıncısının şartlarında size veririm.”</st></p>
         <p id="p2524"><st c="6419">Guinzburg gülümsedi. </st><st c="6441">“Siz bir kontrat hazırlayın, Bay Jelks, ben de memnuniyetle imzalarım.”</st></p>
         <p id="p2525"><st c="6512">“Peki imzalamak için hangi takma adı kullanacaksınız?” diye sordu Emma. </st><st c="6585">“Yahuda mı?” </st></p>
         <p id="p2526"><st c="6598">Guinzburg omuzlarını silkti. </st><st c="6627">“İş iştir, canım. </st><st c="6645">Sen ve Harry de ödüllendirileceksiniz.”</st></p>
         <p id="p2527"><st c="6684">“Bundan söz ettiğinize memnun oldum, Bay Guinzburg,” dedi Jelks, “çünkü Harry Clifton’ın annesine ödenecek on bin dolarlık bir çeki bekletiyordum bir süredir, ama savaş çıktığı için ona hiçbir şekilde ulaşamadım. </st><st c="6898">Belki de siz Bayan Barrington, İngiltere’ye dönünce bu çeki Bayan Clifton’a verme nezaketini gösterirsiniz.” Çeki masanın üzerinden uzattı.</st></p>
         <p id="p2528"><st c="7037">Emma bunu görmezden geldi. </st><st c="7065">“Eğer ben bunu birinci defterden okumasaydım, bu çekten, Tom Bradshaw’un yerini almaya razı olduğunda Harry’ye Bayan Clifton’a on bin dolar ödeme sözünü vermiş olduğunuzdan hiç söz etmeyecektiniz,” dedi Emma ve ayağa kalkarken, “İkiniz de midemi bulandırıyorsunuz ve umarım hayatım boyunca bir daha ikinizle de karşılaşmam,” diye ekledi.</st></p>
         <p id="p2529"><st c="7402">Tek kelime daha etmeden, çeki masanın üzerinde bırakarak hızla çıkıp gitti.</st></p>
         <p id="p2530"><st c="7478">“İnatçı kız,” dedi Guinzburg, “ama eminim ki zamanla, onu doğru karar verdiğimize ikna etmeyi başaracağım.”</st></p>
         <p id="p2531"><st c="7586">“Harold,” dedi Jelks, “saygın şirketinin de en büyük özelliği olan ikna yeteneğini bu küçük olayı da halletmek için kullanacağından eminim.”</st></p>
         <p id="p2532"><st c="7727">“Çok naziksin, Sefton,” dedi Guinzburg iskemlesinden kalkıp çeki alarak. </st><st c="7801">“Bayan Clifton’ın bunu almasını sağlayacağım,” diye ekledi, çeki cüzdanına yerleştirirken.</st></p>
         <p id="p2533"><st c="7891">“Sana güvenebileceğimi biliyordum, Harold.”</st></p>
         <p id="p2534"><st c="7935">“Kesinlikle güvenebilirsin, Sefton ve kontrat yapılınca tekrar görüşmeyi bekliyorum.”</st></p>
         <p id="p2535"><st c="8021">“Hafta sonuna kadar hazır olur,” dedi Jelks birlikte odadan çıkıp koridorda yürürken. </st><st c="8108">“Daha önce birlikte hiç iş yapmadığımıza şaştım.”</st></p>
         <p id="p2536"><st c="8157">“Aynı fikirdeyim,” dedi Guinzburg, “ama bunun uzun ve kârlı bir ilişki olacağını hissediyorum.”</st></p>
         <p id="p2537"><st c="8253">“Umalım öyle olsun,” dedi Jelks asansörün yanına geldiklerinde. </st><st c="8318">“Kontrat imzaya hazır olur olmaz arayacağım,” diye ekledi aşağı düğmesine basarken.</st></p>
         <p id="p2538"><st c="8401">“Bekleyeceğim, Sefton,” dedi Guinzburg ve asansöre girmeden Jelks’in elini dostça sıktı.</st></p>
         <p id="p2539"><st c="8490">Asansör zemin kata vardığında, Guinzburg dışarı çıkar çıkmaz Emma’nın kendisine doğru geldiğini gördü.</st></p>
         <p id="p2540"><st c="8593">“Harikaydın, canım,” dedi. </st><st c="8621">Guinzburg. </st><st c="8632">“İtiraf etmeliyim ki bir an için elektrikli sandalye yorumunda çok ileri gittiğini düşündüm ama hayır, bu adamla nasıl başa çıkılacağını biliyormuşsun,” diye ekledi, binadan kol kola çıkarlarken.</st></p>
         <p id="decoration63"><st c="8827">___________
   </st></p>
         <p id="p2541"><st c="8840">Emma öğleden sonrayı, tek başına odasında oturup Harry’nin Lavenham’a yollanmadan önceki günlerini yazdığı ilk not defterini okuyarak geçiriyordu.</st></p>
         <p id="p2542"><st c="8986">Sayfaları çevirdikçe ve Harry’nin, sırf Emma’yı onun kendisine borçlu olduğunu hissedebileceği her mecburiyetten koruyabilmek için nelere katlanmış olduğunu bir kez daha gördükçe, eğer o aptal adamı bir gün yeniden bulursa, bir daha gözünün önünden ayırmamaya karar verdi.</st></p>
         <p id="p2543"><st c="9259">Bay Guinzburg’ün rızasıyla Emma, </st><i><st c="9293">Bir Mahkûmun Anıları’nın </st></i><st c="9318">düzeltilmiş baskısı, ya da Emma’nın dediği gibi, birinci baskısının, her ayrıntısıyla ilgilendi. </st><st c="9415">Yayınevinin toplantılarına katıldı, kapakta kullanılacak yazı tarzını tasarım bölümünün başkanıyla tartıştı, arka kapağa koyulacak fotoğrafı seçti, iç kapakta Harry ile ilgili tanıtım yazısını yazdı ve hatta bir satış konferansında konuşma bile yaptı.</st></p>
         <p id="p2544"><st c="9666">Altı hafta sonra, kutular dolusu kitap, matbaadan alınarak tren, kamyon ve uçaklarla Amerika’nın dört bir yanındaki depolara gönderildi.</st></p>
         <p id="p2545"><st c="9803">Yayım gününde Emma, Doubleday’s’in önündeki kaldırımda ayakta durmuş kitap dükkânının kapılarının açılmasını bekliyordu. </st><st c="9925">O akşam büyük halası Phyllis ve kuzeni Alistair’e kitabın dükkânda tükenmek üzere olduğunu söyledi. </st><st c="10025">Zaten bu da, </st><i><st c="10038">Bir Mahkûmun Anıları’</st></i><st c="10059">nın düzeltilmiş baskısının yalnızca bir haftalık satıştan sonra, ertesi pazar, </st><i><st c="10139">New York Times</st></i><st c="10153">’ın çoksatanlar listesinde olmasıyla doğrulanmış oldu.</st></p>
         <p id="p2546"><st c="10208">Tüm ülkeden gazeteciler ve magazin editörleri, Harry Clifton ve Max Lloyd ile röportaj yapmak için çabalıyordu. </st><st c="10321">Ama Harry, Amerika’daki hiçbir cezaevinde bulunamıyordu ve </st><i><st c="10380">The Times</st></i><st c="10389">’ta yazdığı şekilde, yorum yapması için Lloyd’la görüşülemiyordu. </st><b><st c="10456">LLOYD KAÇMAKTA</st></b><st c="10470"> başlığını atan </st><i><st c="10486">New York Times</st></i><st c="10500"> ise daha katıydı.</st></p>
         <p id="p2547"><st c="10518">Yayım günü, Sefton Jelks’in ofisi, şirketin artık Max Lloyd’u temsil etmediğini bir bildiriyle ilan etti. </st><st c="10625">Sonraki beş hafta </st><i><st c="10643">Bir Mahkûmun Anıları</st></i><st c="10663">, </st><i><st c="10665">New York Times</st></i><st c="10679">’ın çoksatanlar listesinde birinci olmasına rağmen Guinzburg, Jelks’le yaptığı anlaşmaya sadık kaldı ve daha önceki defterden bölümler yayımlamadı.</st></p>
         <p id="p2548"><st c="10827">Yine de Jelks, F. </st><st c="10846">Scott Fitzgerald’ın bütün eserlerini basma hakkını Viking’e veren elli yıllık bir kontrat imzaladı. </st><st c="10946">Jelks pazarlığın kendisine düşen kısmını yerine getirdiğini ve zaman içinde basının bu hikâyeden sıkılıp başkalarına geçeceğini düşünüyordu. </st><st c="11087">Ancak eğer </st><i><st c="11098">Time</st></i><st c="11102"> dergisi kısa süre önce emekliye ayrılan Dedektif Karl Kolowski ile yapılan bir röportajı tam sayfa yayımlamasaydı, haklı da olabilirdi.</st></p>
         <p id="p2549"><st c="11238">“Şunu söyleyebilirim ki,” diyordu Kolowski, “şu ana kadar yalnız sıkıcı bölümleri yayımladılar. </st><st c="11335">Lavenham’a gelmeden önce Harry Clifton’ın başına gelenleri okuyuncaya kadar bekleyin.”</st></p>
         <p id="p2550"><st c="11421">Hikâye öğleden sonra altı sularında tüm hatlarda aynı şey konuşuluyordu ve Bay Guinzburg ertesi sabah ofisine girinceye kadar yüzden fazla telefon almıştı.</st></p>
         <p id="p2551"><st c="11577">Jelks, Wall Street’e giderken </st><i><st c="11608">Time</st></i><st c="11612">’daki makaleyi okudu. </st><st c="11635">Yirminci katta asansörden çıktığında, ortaklarının üçünün ofisinin dışında beklediğini gördü.</st></p>
      </section>
   </div>
<div id="charCountTotal" value="11728"></div></body>
</html>
