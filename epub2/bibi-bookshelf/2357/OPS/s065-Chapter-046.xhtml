<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>46</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter46" epub:type="bodymatter chapter" role="doc-chapter" aria-labelledby="h162">
         <div id="title-block61">
            <h1 id="h162"><st c="0">46
   </st></h1>
         </div>
         <p id="p3041"><span><st c="4">Harry, Barrington
      </st></span><span><st c="22"> Evi’nin
      </st></span><st c="30"> çevresindeki ağaçlarda keyifle öten kuşlarla ve Sebastian’ın davet edilmeden veya haber vermeden kütüphaneye dalmasıyla ya da Emma’nın sabahları erkenden yaptığı at gezisinden sonra kahvaltıya gelişinin sesiyle uyanmaya alışıktı.</st></p>
         <p id="p3042"><st c="259">Ama bugün farklıydı.</st></p>
         <p id="p3043"><st c="280">Sokak lambaları, trafiğin gürültüsü ve Lord Harvey’nin ayağa kalkarak, daha önce hiç karşılaşmadıkları adamların kendisinin ve Giles’ın geleceğini bin yıl boyunca değiştirecek olan kararı alacakları tartışmayı başlatmasına kaç saat kaldığını hatırlatmak için bıkmadan her on beş dakikada bir çalan Big Ben’in çanıyla uyandırılmıştı.</st></p>
         <p id="p3044"><st c="613">Kahvaltıya inmek için çok erken olduğundan, uzun süre banyo yaptı. </st><st c="681">Giyinince, Barrington Malikânesi’ne telefon etti ama kâhya, Bayan Barrington’ın istasyona gitmek için ayrıldığını öğrendi. </st><st c="804">Harry şaşırmıştı. </st><st c="822">Öğle yemeğinde buluşmak için sözleşmelerine rağmen Emma neden vaktinden önce trene biniyordu? </st><st c="916">Harry oturma odasına girince, Giles’ın çoktan kalktığını ve gazetesini okuduğunu görmek şaşırtmadı onu.</st></p>
         <p id="p3045"><st c="1019">“Büyükbaban kalktı mı?” diye sordu Harry.</st></p>
         <p id="p3046"><st c="1061">“İkimizden de çok önce, sanırım. </st><st c="1095">Saat altıyı biraz geçe aşağı indiğimde, çalışma odasının ışığı yanmaktaydı. </st><st c="1171">Bu korkunç iş geride kaldığında, onun birkaç gün Mulgelrie Şatosu’nda kalıp çoktan hak etmiş olduğu şekilde dinlenmesini sağlamalıyız.”</st></p>
         <p id="p3047"><st c="1306">“İyi fikir,” dedi Harry ve en yakındaki koltuğa çökmesiyle, Lord Harvey odaya girer girmez yeniden ayağa fırlaması bir oldu.</st></p>
         <p id="p3048"><st c="1431">“Kahvaltı zamanı, arkadaşlar. </st><st c="1462">Aç karna at binmek asla akıllılık değildir.”</st></p>
         <p id="p3049"><st c="1506">Lord Harvey’nin öğüdüne rağmen, onları bekleyen günü düşündüklerinden üçü de pek bir şey yiyemedi. </st><st c="1606">Lord Harvey birkaç anahtar cümleyi tekrar ederken, Harry ve Giles onun konuşmasına eklemek ya da çıkarmak için birkaç son dakika önerisi yaptılar.</st></p>
         <p id="p3050"><st c="1752">“Keşke sayın Lordlara ikinizin katkılarından söz edebilsem,” dedi yaşlı adam, uzun ve sıkıcı konuşmasına birkaç cümle eklerken. </st><st c="1881">“Tamam, arkadaşlar, süngüleri çekip tepeye tırmanmanın zamanı geldi.”</st></p>
         <p id="decoration85"><st c="1950">___________
   </st></p>
         <p id="p3051"><st c="1963">İkisi de çok gergindi.</st></p>
         <p id="ListParagraph1"><st c="1985">“Bana yardım edebileceğinizi umuyordum,” dedi Emma, adamın gözüne bakamayarak.</st></p>
         <p id="ListParagraph2"><st c="2064">“Eğer elimden gelirse yaparım, bayan,” dedi.</st></p>
         <p id="ListParagraph3"><st c="2109">Emma başını kaldırıp, güzelce tıraş olmasına ve o sabah boyandığı belli olan ayakkabılar giymesine rağmen, yakası yıpranmış bir gömlek giymiş ve çok giyilmiş takımının pantolonu bollaşmış olan adama baktı.</st></p>
         <p id="ListParagraph4"><st c="2315">“Babam öldüğünde,” –Emma hiçbir zaman ‘öldürüldüğünde’ diyemiyordu– “polis, ofisinde bir kız bebek buldu. </st><st c="2422">Ona ne olduğuyla ilgili herhangi bir şey biliyor musunuz?”</st></p>
         <p id="ListParagraph5"><st c="2480">“Hayır,” dedi adam, “ama polis en yakın akrabasını bulamayınca, evlat edinilmesi için bir kiliseye emanet edilmiştir.”</st></p>
         <p id="ListParagraph6"><st c="2599">“Hangi yetimhaneye gittiğiyle ilgili bir fikriniz var mı?”</st></p>
         <p id="ListParagraph7"><st c="2658">“Hayır, ama araştırabilirim eğer…”</st></p>
         <p id="ListParagraph8"><st c="2693">“Babamın size ne kadar borcu vardı?”</st></p>
         <p id="ListParagraph9"><st c="2730">“Otuz yedi sterlin ve on bir şilin,” dedi özel dedektif, cebinden bir deste fatura çıkararak.</st></p>
         <p id="ListParagraph10"><st c="2824">Emma elini salladı, çantasını açtı ve beş sterlinlik iki yepyeni banknot çıkardı. </st><st c="2907">“Yeniden karşılaştığımızda geri kalanı hallederim.”</st></p>
         <p id="ListParagraph11"><st c="2958">“Teşekkür ederim, Bayan Barrington,” dedi Mitchell, görüşmenin bittiğini tahmin ederek ve yerinden kalktı. </st><st c="3066">“Bir şey öğrenince hemen sizinle temasa geçerim.”</st></p>
         <p id="ListParagraph12"><st c="3115">“Bir soru daha,” dedi Emma, başını kaldırıp bakarak. </st><st c="3169">“Kızın adını biliyor musunuz?”</st></p>
         <p id="ListParagraph13"><st c="3199">“Jessica Smith,” diye cevap verdi adam.</st></p>
         <p id="ListParagraph14"><st c="3239">“Neden Smith?”</st></p>
         <p id="p3052"><st c="3254">“Hiç kimsenin istemediği çocuklara daima verdikleri ad budur.”</st></p>
         <p id="decoration86"><st c="3317">___________
   </st></p>
         <p id="p3053"><st c="3330">Lord Harvey o sabahın geri kalan saatlerinde kendisini Queen’s Tower’daki ofisine kilitledi. </st><st c="3423">Konuşmasını bir kez daha baştan sona okurken bir sandviç ve sert bir viski tercih ederek, öğle yemeğinde Harry, Giles ve Emma’ya katılmak için bile odasından çıkmadı.</st></p>
         <p id="decoration87"><st c="3589">___________
   </st></p>
         <p id="p3054"><st c="3602">Giles ve Harry, Lordlar Kamarası’nın orta lobisindeki yeşil sıralara oturdular ve Emma’nın kendilerine katılmasını beklerken dostane bir şekilde sohbet ettiler. </st><st c="3763">Harry, onları gören kim varsa –akranları, halk ve basın– onların en yakın arkadaşlar olduklarından kuşku duymamasını umuyordu.</st></p>
         <p id="p3055"><st c="3889">Harry, Lordlar Kamarası Başkanı, saat ikide Woolsack denilen koltuğuna oturmadan önce, Lordlar Kamarası’nın ziyaretçilere ait olan balkonundaki yerlerine geçmeleri gerektiğini bildiği için durmadan saatine bakıyordu.</st></p>
         <p id="p3056"><st c="4106">Harry, Emma’nın saat birden hemen önce koşarak orta lobiye geldiğini görünce gülümsedi. </st><st c="4195">İki erkek onu karşılamak için ayağa kalkarken, Giles kız kardeşini eliyle selamladı.</st></p>
         <p id="p3057"><st c="4279">“Neler yaptın?” diye sordu Harry, daha öpmek için eğilmeden bile önce.</st></p>
         <p id="p3058"><st c="4350">“Öğle yemeğinde anlatırım,” diye söz verdi Emma, ikisinin de koluna girerek. </st><st c="4428">“Ama önce sizin yeni haberlerinizi öğrenmek istiyorum.”</st></p>
         <p id="p3059"><st c="4483">“Herkes başabaş gittiğimiz konusunda hemfikir gibi,” dedi Giles, davetlilerini misafir yemek salonuna yönlendirirken. </st><st c="4602">“Ama kaderlerimizi öğrenmemiz çok sürmez,” diye ekledi tatsız bir sesle.</st></p>
         <p id="decoration88"><st c="4674">___________
   </st></p>
         <p id="p3060"><st c="4687">Lordlar Kamarası, Big Ben iki kez çalmadan önce dolmuştu ve Büyük Britanya’nın Lordlar Kamarası Başkanı odaya girdiğinde tümüyle dolmuş sıralarda boş yer kalmamıştı. </st><st c="4853">Öyle ki bazı üyeler Avam Kamarası’nın barında ayakta duruyordu. </st><st c="4917">Lord Harvey odanın karşı tarafına bakınca Reg Preston’ın kendisine, öğle yemeğini görmüş bir aslan gibi sırıttığını gördü.</st></p>
         <p id="p3061"><st c="5039">Lordlar Kamarası Başkanı, Woolsack’taki yerini alınca tüm lordlar ayağa kalktı. </st><st c="5120">Lordlar Kamarası Başkanı topluluğu eğilerek selamladı ve yerlerine oturmadan önce onlar da selama karşılık verdiler.</st></p>
         <p id="p3062"><st c="5236">Lordlar Kamarası Başkanı altın püsküllü kırmızı deri klasörünü açtı.</st></p>
         <p id="p3063"><st c="5305">“Lordlarım, burada, Baronet ve barışın koruyucusu, rahmetli Sör Hugo Barrington’ın unvanını, mülklerini ve ne var ne yoksa her şeyi alma hakkının Bay Giles Barrington’a mı yoksa Bay Harry Clifton’a ait olduğuna karar vermek üzere toplandık.”</st></p>
         <p id="p3064"><st c="5547">Lord Harvey başını kaldırıp bakınca Harry, Emma ve Giles’ın misafirlere ait balkonun birinci sırasında oturduklarını gördü. </st><st c="5672">Torunu onu sıcak bir gülümseme ile selamladı ve onun dudaklarından, “İyi şanslar, büyükbaba!” dediğini okudu.</st></p>
         <p id="p3065"><st c="5781">“Lord Harvey’den oturumu başlatmasını rica ediyorum,” dedi Lordlar Kamarası Başkanı, yerine oturmadan önce.</st></p>
         <p id="p3066"><st c="5889">Lord Harvey ilk sıradaki yerinde ayağa kalkıp sinirlerini yatıştırmak için önündeki korkuluğa sıkıca tutunurken, arkasındaki sıralardaki arkadaşları, asil ve cesur dostlarını “Bravo! </st><st c="6073">Bravo!” diye bağırarak selamladılar. </st><st c="6110">Başını çevirip toplantı salonunda gözlerini gezdirirken, hayatının en önemli konuşmasını yapmak üzere olduğunun farkındaydı.</st></p>
         <p id="p3067"><st c="6234">“Lordlarım,” diye söze başladı, “bugün huzurunuzda, akrabam Bay Giles Barrington’ın, Barrington unvanı ve soyunun tüm varlıkları üzerindeki yasal hakkını temsilen bulunuyorum. </st><st c="6411">Lordlarım, izin verirseniz, sizi, bu vakayı dikkatinize sunan şartlar hakkında bilgilendirmek isterim. </st><st c="6514">1877’de, Joshua Barrington’a Kraliçe Victoria tarafından, bugüne kadar merkezi hâlâ Bristol limanında bulunan ve okyanusa açılan gemilerden oluşan bir filo olan Barrington Line’ın da dahil olduğu denizcilik endüstrisine yaptığı hizmetler dolayısıyla, baronluk verilmişti.</st></p>
         <p id="p3068"><st c="6785">“Joshua dokuz kişilik bir ailenin beşinci çocuğuydu ve yedi yaşında, daha okuma yazma bile öğrenemeden okuldan ayrılmıştı. </st><st c="6909">Daha sonraları Coldwater Gemicilik Şirketi’nde çırak olarak işe başlamış ve kısa sürede çevresindeki herkes onun sıradan bir çocuk olmadığını fark etmişti.</st></p>
         <p id="p3069"><st c="7064">“Otuz yaşına geldiğinde, ustalık belgesini almış ve zor zamanlardan geçen Codwater’ın yönetim kuruluna katılmaya davet edilmişti. </st><st c="7195">Sonraki on yılda, şirketi tek başına kurtarmış ve yirmi iki yıl boyunca yönetim kurulu başkanı olarak görev yapmıştı. </st></p>
         <p id="p3070"><st c="7313">“Ama, lordlarım, bugün burada niçin toplandığımızı anlamanız için, Sör Joshua ile ilgili biraz daha bilgi edinmelisiniz çünkü kendisi bunu asla önermezdi. </st><st c="7468">Hepsinden önce, Sör Joshua, Tanrı korkusu olan ve sözünün kendisini bağladığına inanan bir adamdır. </st><st c="7568">Bir tokalaşma, bir kontratın imzalandığı anlamına gelir Sör Joshua için. </st><st c="7641">Bugün nerede böyle adamlar, lordlarım?”</st></p>
         <p id="p3071"><st c="7680">Birtakım onaylama sesleri yankılandı salonda.</st></p>
         <p id="p3072"><st c="7726">“Ama birçok başarılı adam gibi, lordlarım, Sör Joshua’nın da kendi ölümsüzlüğünü kabul etmesi bizlerden biraz daha uzun sürdü.” Bu sözü gülüşlerle karşılandı. </st><st c="7886">“Onun için ilk ve tek vasiyetini hazırlama zamanı geldiğinde, Tanrı’yla olan yetmiş yıllık anlaşmasını tamamlamak üzereydi. </st><st c="8010">Yine de bu, onun önündeki göreve her zamanki coşku ve ilerigörüşlülükle yaklaşmasına engel olmadı. </st><st c="8109">Bunun için, ülkenin önde gelen Kraliyet Danışmanı yani İngiliz adalet sisteminin en üst basamağındaki avukat olan ve sizin gibi lordum,” dedi, Woolsack’a dönerek, “adalet için uğraştığı son günlerini Lordlar Kamarası Başkanı olarak geçiren Sör Isaiah Waldegrave’i kendisini temsil etmesi için davet etti. </st><st c="8414">Bundan söz etmemin nedeni, lordlarım, Sör Joshua’nın vasiyetinin, kendisinden sonra gelenler tarafından sorgulanmasına izin vermeyen bir yasal ağırlık ve yetkiye sahip olduğunu vurgulamaktır.</st></p>
         <p id="p3073"><st c="8605">“O vasiyetnamede, her şeyi ilk çocuğu ve en yakın akrabası olan, en eski ve en sevgili dostum Walter Barrington’a bıraktı. </st><st c="8729">Bunun içinde unvan, gemicilik şirketi, mülkler ve vasiyatnamede geçtiği şekilde, ‘ve ne var ne yoksa her şey,’ bulunmaktadır. </st><st c="8855">Buradaki tartışma konusu Sör Joshua’nın son arzusu ve vasiyetinin gerçekliği değil, yalnızca kimin yasal vârisi olduğudur. </st><st c="8978">Bu noktada, lordlarım, Sör Joshua’nın Tanrı’dan korkan aklına asla gelmemiş olan bir durumu düşünmenizi istiyorum; onun bir vârisinin, yasadışı bir erkek çocuğunun babası olması ihtimali.</st></p>
         <p id="p3074"><st c="9165">“Hugo Barrington, ağabeyi Nicholas 1918’de Ypres’te ülkesi için savaşırken ölünce sıradaki vâris oldu ve Hugo, unvana 1942 yılında babası Sör Walter ölünce sahip oldu. </st><st c="9334">Lordlar Kamarası ara verince, lordlarım, merhum Sör Hugo Barrington ile tek kızım Elizabeth Harvey’nin yasal oğlu Giles Barrington ve Bayan Maisie Clifton ve merhum Arthur Clifton’ın yasal oğlu olan Bay Harry Clifton arasında karar vermeniz için çağrılacaksınız.</st></p>
         <p id="p3075"><st c="9596">“Bu noktada, lordlarım hoşgörünüze sığınacak ve torunum Giles Barrington hakkında biraz konuşacağım. </st><st c="9698">Kendisi Bristol Ortaokulu’nda okumuş ve oradan Oxford’un Brasenose Koleji’ne geçmiştir. </st><st c="9786">Ancak, orada derecesini tamamlamamı ve savaş çıktığında Wessex Alayı’na katılmak için üniversite hayatını bırakmıştır. </st><st c="9905">Tobruk’ta genç bir teğmen olarak görev yaparken, Rommel’ın Afrika Askerleri’ne karşı bulundukları yeri savunduğu için Askerî Nişan almıştır. </st><st c="10046">Daha sonra esir edilmiş ve tutuklu olarak Almanya’da Weinsberg Esir Kampı’na götürülmüş, daha sonra kaçarak İngiltere’ye dönmüş ve savaşın sonuna kadar kaldığı kendi alayına katılmıştır. </st><st c="10233">Genel seçimde aday olmuş ve Bristol Docklands’ın şerefli bir üyesi olarak yerini almıştır.”</st></p>
         <p id="p3076"><st c="10324">Karşı tarafın sıralarından yüksek, “Bravo!” sesleri duyuldu.</st></p>
         <p id="p3077"><st c="10385">“Babasının ölümü üzerine, Harry Clifton’ın, savaşın ilanından çok önce denize gömüldüğü bildirildikten hemen sonra, hiçbir çekişme olmadan unvanı devralmıştır. </st><st c="10546">Kaderin bir cilvesiyle, Harry’nin hâlâ yaşadığını keşfeden ve hiç düşünmeden siz lordları bugün bu Lordlar Kamarası’na getiren olayları başlatan, torunum Emma’nın gayret ve kararlılığı olmuştur.” Lord Harvey, balkona baktı ve torununa sıcak bir şekilde gülümsedi.</st></p>
         <p id="p3078"><st c="10809">“Harry Clifton’ın, Giles Barrington’dan önce doğduğu kuşkusuzdur, lordlarım. </st><st c="10887">Ancak, Harry Clifton’ın, Sör Hugo Barrington ve sonradan Bayan Clifton olan, Maisie Tancock arasındaki bir ilişkinin sonucu olduğuna dair çok kesin ve kuşkuları ortadan kaldıran bir kanıt olmadığını söylemeliyim.</st></p>
         <p id="p3079"><st c="11099">“Bayan Clifton, Hugo Barrington’la 1919’da bir kez, yalnızca bir kez, cinsi ilişkide bulunduğunu inkâr etmemektedir. </st><st c="11217">Ancak, birkaç hafta sonra Bay Arthur Clifton’la evlenmiş ve adı nüfus kâğıdına Harry Arthur Clifton olarak kaydedilen bir çocuk doğmuştur.</st></p>
         <p id="p3080"><st c="11355">“Böylelikle, lordlarım, bir yanda Hugo Barrington’ın yasal çocuğu olan Giles Barrington var. </st><st c="11449">Sör Giles’ınki kesinken, diğer yanda, belki de şans eseri Sör Hugo’nun çocuğu olan Harry Clifton var. </st><st c="11551">Bu almak isteyeceğiniz bir risk mi, lordlarım? </st><st c="11598">Eğer öyleyse, siz lordlarımızın hangi lobiye gireceğine karar vermesine yardımcı olabilecek bir etken daha eklememe izin verin. </st><st c="11726">Bu öğle sonrasında misafir balkonunda oturmakta olan Harry Clifton, durumunu defalarca aydınlattı. </st><st c="11825">Bu unvanın –kendi kelimelerini kullanıyorum– yükünü taşımakla hiç ilgilenmiyor ve onun, en yakın dostu Giles Barrington’a verilmesini istiyormuş.”</st></p>
         <p id="p3081"><st c="11971">Bazı üyeler başlarını kaldırıp baktıklarında Giles ve Emma Barrington’ın, Harry Clifton’ın iki tarafında oturduklarını gördüler. </st><st c="12101">Lord Harvey, Lordlar Kamarası’nın tüm dikkati yeniden toplanıncaya kadar devam etmedi.</st></p>
         <p id="p3082"><st c="12187">“Böylece, lordlarım, gecenin sonunda oylarınızı verdiğinizde, Harry Clifton’ın dileklerini ve Sör Joshua Barrington’ın yapmak istediklerini göz önünde tutmanızı ve torunum Giles Barrington’a bir şans tanımanızı istiyorum. </st><st c="12410">Lordlar Kamarası’na, hoşgörüsünden ötürü minnetlerimi sunarım.”</st></p>
         <p id="p3083"><st c="12473">Lord Harvey havada sallanan toplantı planının yazılı olduğu kâğıtlar ve tezahüratlar arasında yeniden sırasına oturdu. </st><st c="12593">Harry onun başarılı olduğundan emindi. </st></p>
         <p id="p3084"><st c="12632">Kamara sakinleşince, Lordlar Kamarası Başkanı yerinden kalktı ve “Lord Preston’ı karşılık vermeye davet ediyorum,” dedi.</st></p>
         <p id="p3085"><st c="12752">Harry, balkondan aşağı baktı ve hayatında hiç görmediği bir adamın muhalefet sıralarından ayağa kalkışını izledi. </st><st c="12867">Lord Preston bir buçuk metreden bir santim bile uzun olamazdı; bodur, kaslı gövdesi ve buruşuk yüzü, tüm hayatını işçilikle geçirdiğinden kuşku bırakmadığı gibi, hırçın ifadesi onun hiç kimseden korkmadığını belli ediyordu.</st></p>
         <p id="p3086"><st c="13090">Reg Preston, düşmana daha yakından bakabilmek için başını siperden çıkaran bir asker gibi, bir an muhalefet sıralarını gözden geçirdi.</st></p>
         <p id="p3087"><st c="13225">“Lordlarım, sözlerime Lord Harvey’yi, yaptığı parlak ve dokunaklı konuşmasından ötürü kutlayarak başlamak istiyorum. </st><st c="13343">Ancak parlaklığının, zayıflığı olduğunu ve çöküşünün tohumlarını taşıdığını söyleyebilirim. </st><st c="13435">Asil Lord’un katkısı gerçekten etkileyiciydi ama ilerledikçe, giderek zayıf bir vakayı savunduğunun iyice farkında olan bir avukat gibi olmaya başladı.” Preston, kamarada Lord Harvey’nin başaramadığı bir sessizlik yaratmıştı. </st></p>
         <p id="p3088"><st c="13661">“Gelin, lordlarım, asil ve cesur Lord Harvey tarafından uygun bir şekilde belgelenip hazırlanan gerçeklerin bir kısmını dikkate alalım. </st><st c="13797">Kimse Hugo Barrington’ın, Arthur Clifton ile evlenmesinden altı hafta önce Maisie Tancock ile cinsel ilişkide bulunduğunu tartışamaz. </st><st c="13931">Ya da günü gününe dokuz ay sonra, adı doğum belgesine uygun bir şekilde Harry Arthur Clifton yazılan bir erkek çocuk doğurduğunu. </st><st c="14061">Bu, küçük sorunu çözüyor, değil mi, lordlarım? </st><st c="14108">Ama bu gerçeğe uymayan bir ayrıntı var ki, eğer Bayan Clifton bu çocuğa evlendiği gün hamile kaldıysa, bu çocuk yedi ay, on iki günlük doğmuştur.</st></p>
         <p id="p3089"><st c="14253">“Şimdi, lordlarım, bu ihtimali kabul eden ilk kişi olabilirdim, ama bahse girmeyi seven bir adam olarak, eğer dokuz ay ile yedi ay ve on iki gün arasında bir tercih yapmam gerekseydi, paramı nereye yatıracağımı bilirdim ve bahisçinin de bana yüksek bir oran vermesini ummazdım.”</st></p>
         <p id="p3090"><st c="14532">İşçi sıralarından kahkahalar duyuldu.</st></p>
         <p id="p3091"><st c="14570">“Eklemeliyim ki, lordlarım çocuk dört kilo, yirmi gram ağırlığındaydı. </st><st c="14642">Bu bana pek erken doğum gibi gelmedi.”</st></p>
         <p id="p3092"><st c="14680">Kahkahalar daha da yükselmişti.</st></p>
         <p id="p3093"><st c="14712">“Lord Harvey’nin kıvrak zekâsından kaçmış olan başka bir şeyi dikkate alalım. </st><st c="14791">Hugo Barrington, babası ve daha önce büyükbabası gibi, renk körüydü, oğlu Giles da öyle. </st><st c="14880">Harry Clifton da öyle. </st><st c="14903">İhtimaller giderek azalıyor, lordlarım.”</st></p>
         <p id="p3094"><st c="14943">Artan kahkahaları, Lordlar Kamarası’nın iki yanından mırıldanmalarla gelen tartışmalar izledi. </st><st c="15039">Lord Harvey bir sonraki darbenin inmesini yüzünde tatsız bir ifadeyle bekliyordu.</st></p>
         <p id="p3095"><st c="15120">“Haydi ihtimalleri biraz daha daraltalım, lordlarım. </st><st c="15174">St. </st><st c="15178">Thomas’ Hastanesi’nin çok ünlü doktoru Milne, anne baba aynı Rh negatif kan grubuna sahipse, çocuklarının da Rh negatif olacağını keşfetmiştir. </st><st c="15322">Sör Hugo Barrington, Rh negatifti. </st><st c="15357">Bayan Clifton da Rh negatif. </st><st c="15386">Ve sürpriz sürpriz, Harry Clifton’ın kan grubu da, Britanya halkının yalnız yüzde on ikisinin paylaştığı bir kan grubu olan, Rh negatif. </st><st c="15523">Sanırım bahisçiler çok para ödemekteler lordlarım, çünkü yarıştaki diğer at başlama kapısına bile ulaşamadı.”</st></p>
         <p id="p3096"><st c="15632">Kahkahalar iyice arttı ve Lord Harvey oturduğu sıraya iyice çöktü, Arthur Clifton’ın da Rh negatif olduğunu söylemediği için Lord Preston’a çok kızmıştı.</st></p>
         <p id="p3097"><st c="15786">“Şimdi izin verirseniz Lord Harvey ile bütün kalbimle hemfikir olduğum bir noktaya değineceğim, lordlarım. </st><st c="15894">Bu kadar sağlam bir soyağacı varken, hiç kimsenin Joshua Barrington’ın vasiyetini tartışma hakkı yoktur. </st><st c="15999">Dolayısıyla, karar vermemiz gereken tek konu ‘ilk doğan çocuk’ ile ‘en yakın akraba’ deyimlerinin gerçekten ne anlama geldiğidir.</st></p>
         <p id="p3098"><st c="16128">“Bu salonda bulunan sizlerin çoğu, benim miras prensibi ile ilgili kesin görüşlerim olduğunu çok iyi bilir.” Preston önce gülümsedi ve “ben bunu </st><i><st c="16274">prensip dışı</st></i><st c="16286"> olarak görüyorum,” diye ekledi.</st></p>
         <p id="p3099"><st c="16318">Bu kez kahkahalar parlamentonun yalnız bir tarafından gelirken, karşı sıradakiler taş gibi sessiz kaldılar.</st></p>
         <p id="p3100"><st c="16426">“Lordlarım, eğer yasal emsalleri yok sayar ve yalnızca kendi işinize geldiği için, tarihi gelenek ile oynarsanız, kalıtsal miras kavramını itibarını zedelersiniz ve zamanla tüm bu gösterişli yapı siz sayın lordların başlarına yıkılır,” dedi ve karşı taraftaki sıraları gösterdi. </st></p>
         <p id="p3101"><st c="16706">“Onun için bu iki genç adamın içinde olduğu anlaşmazlığın, kendilerinden kaynaklanmadığını göz önüne alalım lordlarım. </st><st c="16825">Bana bildirildiğine göre, Harry Clifton bu unvanı arkadaşı Giles Barrington’ın almasını tercih ediyormuş. </st><st c="16931">Ne kadar nazik bir davranış. </st><st c="16960">Ama Harry Clifton zaten, kuşkusuz, çok saygın bir kişidir. </st><st c="17019">Ancak, lordlarım, eğer bu yoldan gitmeyi kabul edersek, gelecekte ülkedeki herkes, kendisinden sonra hangi çocuğunun kendi yerini alacağına karar verebilecektir ve bu, lordlarım, bizi bir çıkmaz sokak işaretine götürecektir.”</st></p>
         <p id="p3102"><st c="17244">Parlamentoda tüm sesler kesilmişti ve Lord Harvey neredeyse fısıltıyla konuşabiliyordu. </st></p>
         <p id="p3103"><st c="17333">“Bu saygın genç adam, Harry Clifton’ın, arkadaşı Giles Barrington’ın ilk doğan olarak görülmesini istediğini tüm dünyaya duyururken, başka bir gerekçesi mi vardı?”</st></p>
         <p id="p3104"><st c="17496">Tüm gözler Lord Preston’ın üzerindeydi.</st></p>
         <p id="p3105"><st c="17536">“Görüyorsunuz ya, lordlarım, İngiltere Kilisesi Harry Clifton’ın sevdiği kadın, Giles Barrington’ın kız kardeşi Emma Barrington’la evlenmesine, babalarının aynı kişi olup olmadığından emin olamadıkları için izin vermemektedir.’</st></p>
         <p id="p3106"><st c="17764">Harry tüm hayatında hiç kimseden bu kadar nefret etmemişti.</st></p>
         <p id="p3107"><st c="17824">“Bugün piskoposların sıralarının dolu olduğunu görüyorum, lordlarım,” diye sözüne devam etti Preston, kilise mensuplarına doğru dönerek. </st><st c="17962">“Kilisenin bu olayla ilgili görüşünü öğrenmeye can atıyorum, çünkü bu iki farklı olasılığı aynı anda kabul edemeyiz.” Bir iki piskopos huzursuz görünüyordu. </st><st c="18119">“Hazır Harry Clifton’ın şeceresi konusundayken, listelerde aday olarak, her yönüyle Giles Barrington’la eşit olduğunu söyleyebilirim. </st><st c="18253">Bristol’ın arka sokaklarında büyümüş olduğundan, her şarta rağmen Bristol Ortaokulu’na girebilmiş ve beş yıl sonra, Oxford’da Brasenose Koleji’nden burs almıştır. </st><st c="18416">Ama genç Harry daha savaş ilan edilmeden, orduya katılma niyetiyle, üniversiteden ayrılmış fakat gemisi bir Alman denizaltısı tarafından torpidolanınca, Lord Harvey ve tüm Barrington ailesi, onun denize gömüldüğüne inanmışlardır.</st></p>
         <p id="p3108"><st c="18645">“Bay Clifton’ın </st><i><st c="18662">Bir Mahkûmun Anıları’</st></i><st c="18683">ındaki acıklı sözlerini okuyan herkes, onun Amerikan Ordusu’nda görev yaptığını, barış ilan edilmeden yalnız birkaç hafta önce bir Alman kara mayınıyla ağır yaralandığı için Gümüş Yıldız Madalyası kazandığını bilir. </st><st c="18900">Ama Almanlar Harry Clifton’ı o kadar kolay öldüremezlerdi lordlarım ve biz de öldürmemeliyiz.”</st></p>
         <p id="p3109"><st c="18994">Lordlar Kamarası sıralarında oturanlar hep birlikte alkışladılar ve Lord Preston salon yeniden sessizleşinceye kadar bekledi.</st></p>
         <p id="p3110"><st c="19120">“Son olarak, lordlarım, bugün neden burada olduğumuzu sormalıyız. </st><st c="19187">Niçin olduğunu anlatacağım size. </st><st c="19220">Çünkü Giles Barrington, Lord Harvey’nin içten konuşmasında sözünü etmediği başka bir şey yaparak, ülkenin önde gelen yedi yasal beyninin verdiği karara karşı bir talepte bulunmaktadır. </st><st c="19405">Ama size hatırlatmalıyım ki, kanun lordları tüm bilgelikleriyle, Harry Clifton’ın baronetliği miras yoluyla almasına karar vermişlerdir. </st><st c="19542">Eğer bu kararı değiştirmeyi düşünüyorsanız, lordlarım, bunu yapmadan önce, temel bir yargılama hatası yaptıklarından emin olmalısınız.</st></p>
         <p id="p3111"><st c="19676">“Böylece, lordlarım,” dedi Preston konuşmasını sonlandırırken, “bu iki adamdan hangisinin Barrington unvanını miras alacağına karar vermek için oy vereceğiniz zaman, kararınızı uygunluğa göre değil, güçlü ihtimale dayandırmalısınız. </st><st c="19910">Çünkü o zaman, Giles Barrington’a değil, soyağacı olmasa bile ihtimaller onun yanında olduğu için, Harry Clifton’a –Lord Harvey’den alıntı yapacak olursam– bir şans verirsiniz. </st><st c="20087">Lordlarım sözlerimi bir sonuca bağlarken,” dedi, meydan okurcasına karşı sıralarda oturanlara bakarak, “oy vermeye gittiğinizde, siyasetinizi mecliste bırakıp, vicdanınızı yanınıza almalısınız.”</st></p>
         <p id="p3112"><st c="20281">Lord Preston kendi sıralarındaki büyük tezahüratla yerine otururken, Parlemento’nun karşı tarafındaki bazı lordların da başlarıyla onayladıkları görülebiliyordu.</st></p>
         <p id="p3113"><st c="20443">Lord Harvey rakibine, belirgin inancıyla daha da ikna edici olmasını sağladığı güçlü konuşması için onu kutlayan bir not yazdı. </st><st c="20572">Her iki sözcü de, onları izleyen üye arkadaşlarını dinlemek için, parlamentonun geleneğine uyarak yerlerinde kaldılar.</st></p>
         <p id="p3114"><st c="20690">Parlamentonun her iki tarafından gelen beklenmedik katkılar, Lord Harvey’nin sonunda oylar verildiğinde sonucun ne olacağıyla ilgili daha da kuşkulanmasına neden oldu. </st><st c="20859">Salonun her köşesinde büyük dikkatle dinlenen bir konuşma Bristol Piskoposu tarafından yapıldı ve yanındaki sıralarda oturan asil ve kiliseye ait arkadaşları tarafından açıkça onaylandı.</st></p>
         <p id="p3115"><st c="21045">“Lordlarım,” dedi piskopos, “eğer, ferasetinizle, bu gece Bay Giles Barrington’ın unvanı vâris olarak alması için oy verirseniz, asil arkadaşlarım ve bana, Bay Harry Clifton ile Bayan Emma Barrington’ın yasa dışı evliliklerine kilisenin itirazını geri çekmekten başka bir şans bırakmamış olursunuz. </st><st c="21345">Çünkü, lordlarım, eğer Harry’nin Hugo Barrington’ın oğlu olmadığına karar verirseniz, böyle bir birleşmeye karşı çıkılamaz.”</st></p>
         <p id="p3116"><st c="21469">“Ama nasıl oy verecekler?” dedi Lord Harvey ön sırada yanında oturan arkadaşına fısıltıyla.</st></p>
         <p id="p3117"><st c="21561">“Arkadaşlarım ve ben çağrıldığımızda, bu konuyla ilgili ne siyasi ne de yasal yargılama yapmak için nitelikli olmadığımızdan, çekimser kalıp oy vermeyeceğiz.”</st></p>
         <p id="p3118"><st c="21720">“Peki ya ahlaki hüküm?” dedi Lord Preston, piskoposların sıralarından duyulacak kadar yüksek sesle. </st><st c="21821">Lord Harvey sonunda ikisinin aynı fikirde oldukları bir konu bulmuştu.</st></p>
         <p id="p3119"><st c="21891">Lordlar Kamarası’nı şaşırtan başka bir konuşma da, bir bağımsız ve İngiliz Tabipler Birliği’nin eski başkanı Lord Hughes tarafından yapıldı. </st></p>
         <p id="p3120"><st c="22033">“Lordlarım, Kamara’yı Moorfields Hastanesi’nde yapılan son araştırmaların, renk körlüğünün yalnızca anne tarafından geçebildiğini gösterdiği konusunda bilgilendirmeliyim.”</st></p>
         <p id="p3121"><st c="22204">Lordlar Kamarası Başkanı , kırmızı dosyasını açtı ve notlarına bir ekleme yaptı.</st></p>
         <p id="p3122"><st c="22285">“Bundan ötürü, Lord Preston’ın Sör Hugo Barrington’ın renk körü olduğu için Harry Clifton’ın onun oğlu olduğunu önermesi düzmecedir ve bir tesadüften başka bir şey olmadığı için yok sayılmalıdır.”</st></p>
         <p id="p3123"><st c="22482">Big Ben saat onu çaldığında, hâlâ Lordlar Kamarası Başkanı ile göz göze gelmeyi arzu eden üyeler vardı. </st><st c="22587">Lordlar Kamarası Başkanı ferasetiyle, tartışmayı doğal gidişatına bıraktı. </st><st c="22662">Sonuncu konuşmacı yerine oturduğunda, saat sabaha karşı saat üçü birkaç dakika geçiyordu.</st></p>
         <p id="p3124"><st c="22751">Oy verme zili sonunda çaldığında, bir sürü saçı başı dağılmış ve bitkin üye salondan çıktı ve seçim salonuna geçti. </st><st c="22868">Hâlâ balkonda oturan Harry, Lord Harvey’nin derin bir uykuya dalmış olduğunu fark etti. </st><st c="22956">Hiç kimse yorum yapmıyordu. </st><st c="22984">Ne de olsa, son on üç saattir yerinden kalkmamıştı. </st></p>
         <p id="p3125"><st c="23036">“Umalım da oy vermek için uyansın,” dedi Giles kıkırdayarak, ama büyükbabası sırasında daha da aşağı kayınca gülmeyi kesti.</st></p>
         <p id="p3126"><st c="23159">Özel ulaklardan biri hemen salondan çıkıp ambulans çağırırken, iki teşrifatçı kamaranın zeminine doğru koştu ve asil lordu dikkatle bir sedyeye yatırdı.</st></p>
         <p id="p3127"><st c="23312">Harry, Giles ve Emma misafir balkonundan ayrılıp merdivenlerden aşağı koştu ve sedyeyi taşıyanlar salondan çıkarken lordlar lobisine ulaştı</st></p>
         <p id="p3128"><st c="23452">Üçü Lord Harvey’le birlikte binadan çıkıp orada bekleyen ambulansa bindiler.</st></p>
         <p id="p3129"><st c="23529">Üyeler, seçtikleri lobide oylarını belirttikten sonra, yavaşça yeniden kamaraya döndüler.</st></p>
         <p id="p3130"><st c="23619">Kimse oy sayımının sonucunu öğrenmeden orada ayrılmak istemiyordu. </st><st c="23687">Lord Harvey’yi ön sıradaki yerinde görmeyince, parlamentonun her iki yanındaki üyelerin de akılları karışmıştı.</st></p>
         <p id="p3131"><st c="23798">Kamarada söylentiler dolaşmaya başladı ve Lord Preston’a haberi bildirdiklerinde, yüzü bembeyaz oldu.</st></p>
         <p id="p3132"><st c="23900">Görevdeki dört parti denetçisinin, kamaraya oylama sonucunu bildirmek için geri dönmeleri birkaç dakika sürdü. </st><st c="24012">Orta koridorda, muhafız oldukları zamanki gibi, uygun adımda yürüdüler ve Lordlar Kamarası Başkanı’nın önünde durdular.</st></p>
         <p id="p3133"><st c="24131">Kamaranın üstüne bir sessizlik çöktü.</st></p>
         <p id="p3134"><st c="24169">Baş denetçi oy kâğıdını havaya kaldırdı ve yüksek sesle, “Sağda evet diyenler, iki yüz yetmiş üç oy; solda hayır diyenler, iki yüz yetmiş üç oy.”</st></p>
         <p id="p3135"><st c="24315">Üyeler ve misafirler bundan sonra ne olacağıyla ilgili bilgi isterlerken, Lordlar Kamarası’nda kıyamet koptu. </st><st c="24426">Eski üyeler belireyici oyu Lordlar Kamarası Başkanı’nınvereceğinin farkındaydılar. </st><st c="24509">O kamaradaki yerinde tek başına, ne düşündüğünü belli etmeden ve gürültüden rahatsız olmadan oturuyor ve sukûnetle kamarada düzenin sağlanmasını bekliyordu. </st></p>
         <p id="p3136"><st c="24666">Son fısıltı da sona erince, Şansölye yavaşça yerinden kalktı ve kamarada konuşmaya başlamadan önce, geniş peruğunu düzeltip siyah ve yaldızlı şeritlerle örülmüş cübbesinin yakasını çekiştirdi. </st><st c="24859">Lordlar Kamarası’ndaki tüm gözler onun üzerine dikilmişti. </st><st c="24918">Kamaraya yukardan bakan ve ağzına kadar dolu balkonda bir bilet bulacak kadar şanslı olanlar merak içinde parmaklıklardan sarkıyorlardı. </st><st c="25055">Pek değerli misafirler balkonunda üç boş koltuk vardı: geleceği Lordlar Kamarası Başkanı’nın elinde olan üç kişiye aitti bunlar.</st></p>
         <p id="p3137"><st c="25183">“Lordlarım,” diye söze başladı Lordlar Kamarası Başkanı. </st><st c="25241">“Bu uzun ve büyüleyici tartışmadaki katkılarınızın her birini ilgiyle izledim. </st><st c="25320">Kamaranın her iki tarafından da son derece ikna edici ve ihtiraslı bir biçimde sunulan argümanları dikkate aldım ve bir ikilemle karşı karşıya geldiğimi gördüm. </st><st c="25481">Kaygılarımı hepinizle paylaşmak istiyorum.</st></p>
         <p id="p3138"><st c="25523">“Normal şartlarda, karşıma oy eşitliği çıktığında, dörde üç oyla Harry Clifton’ın Barrington unvanını alması lehine daha önce verdiği kararlarında, Lordlar Kamarası Hukuk Şubesi’ni desteklemekte tereddüt etmezdim. </st><st c="25738">Gerçekten, böyle yapmamam sorumsuzluk olurdu benim için. </st><st c="25795">Ancak, saygıdeğer lordlar, oylamaya çağrıldıktan hemen sonra, önergeyi veren Lord Harvey hastalandı ve oyunu bildiremedi. </st><st c="25917">En küçük farkla bile olsa kazanacağından emin bir şekilde hangi koridora gireceğinden ve dolayısıyla unvanın torunu Giles Barrington’a geçeceğinden hiçbirimizin kuşkusu olamaz.</st></p>
         <p id="p3139"><st c="26093">“Lordlarım, bu şartlar altında, son kararımın Süleyman’ın bilgeliğini gerektireceği konusunda Lordlar Kamarası’nın benimle aynı fikirde olacağından eminim.”</st></p>
         <p id="p3140"><st c="26250">Lordlar Kamarası’nın her yanından boğuk sesle onaylamalar duyulabiliyordu.</st></p>
         <p id="p3141"><st c="26325">“Ancak, sizlere bildirmeliyim ki,” diye devam etti Lordlar Kamarası Başkanı, “hangi oğlu boğduracağıma</st><span id="rw-ref-note-29"><a href="s067-Notes-01.xhtml#rw-num-note-29" role="doc-noteref" epub:type="noteref"><st c="26428">29</st></a></span><st c="26431"> ve hangi oğla doğuştan sahip olduğu hakkını geri vereceğime henüz karar vermedim.”</st></p>
         <p id="p3142"><st c="26514">Bu sözleri izleyen kahkaha dalgası, kamaradaki gerginliği yok etmeye yardımcı oldu.</st></p>
         <p id="p3143"><st c="26598">“Bu nedenle lordlarım,” dedi, tüm Lordlar Kamarası’nın dikkatini yeniden üstünde toplayınca, “Barrington ve Clifton davasında kararımı bu sabah saat onda açıklayacağım.” Tek kelime daha etmeden Woolsack’taki yerine yeniden oturdu.</st></p>
         <p id="p3144"><st c="26829">Baş teşrifatçı asasını üç kez yere vurdu ama gürültüden çok zor duyulabildi.</st></p>
         <p id="p3145"><st c="26906">“Lordlar Kamarası bu sabah saat onda yeniden toplanacak,” diye bağırdı, “ ve Lordlar Kamarası Başkanı, Barrington ve Clifton davasındaki kararını açıklayacaktır. </st><st c="27069">Kamara ayağa kalksın!”</st></p>
         <p id="p3146"><st c="27091">Lordlar Kamarası Başkanı yerinden kalktı, toplanan kalabalığı eğilerek selamladı ve lordlar da bu iltifata karşılık verdi.</st></p>
         <p id="p3147"><st c="27214">Baş teşrifatçı bir kez daha asasını üç kez yere vurdu.</st></p>
         <p id="p3148"><st c="27269">“Lordlar Kamarası oturumu sona ermiştir!”</st></p>
         <p id="leading-line15"></p>
         <p id="p3149"><st c="27311">SON</st></p>
      </section>
   </div>
<div id="charCountTotal" value="27315"></div></body>
</html>
