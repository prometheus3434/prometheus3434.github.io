<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>45</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter45" epub:type="bodymatter chapter" role="doc-chapter" aria-labelledby="h161">
         <div id="title-block60">
            <h1 id="h161"><st c="0">45
   </st></h1>
         </div>
         <p id="p3008"><span><st c="4">Giles, Bristol Dockland’dan
      </st></span><st c="32"> seçilen parlamento üyesi olarak Avam Kamarası’na girmekle ve Harry de </st><i><st c="102">William Warwick ve Kör Tanık Vakası’</st></i><st c="138">nın yayımlanmasıyla öyle meşguldü ki, pazar günü öğle yemeğinde kır evinde Lord Harvey’ye katılmak için bir davetiye aldıklarında, ikisi de bunun bir aile yemeği olacağını düşündü. </st><st c="320">Ama Ashcombe Evi’ne gidince, aileden, kendilerinden başka kimsenin bulunmadığını gördüler.</st></p>
         <p id="p3009"><st c="410">Lawson onları oturma odasına hatta yemek odasına bile götürmeyip doğruca Lord Harvey’nin, masasınında oturduğu ve karşısında iki boş koltuk olan çalışma odasına yönlendirdi.</st></p>
         <p id="p3010"><st c="584">Lord Harvey hatır sormakla vakit kaybetmedi.</st></p>
         <p id="p3011"><st c="629">“Lordlar Kamarası Başkanı’nın ofisi tarafından, Avam Kamarası’nın takviminde 6 Eylül Perşembe gününün, aile unvanını hanginizin alacağının kararlaştırılacağı bir görüşme için ayrıldığı yönünde bilgilendirildim. </st><st c="841">Hazırlanmak için iki ayımız var. </st><st c="874">Ben ön sıradan görüşmeyi açacağım,” dedi Lord Harvey, “ve Lord Preston’ın karşı çıkmasını bekliyorum.”</st></p>
         <p id="p3012"><st c="976">“O bundan ne kazanmak istiyor ki?” diye sordu Harvey.</st></p>
         <p id="p3013"><st c="1030">“Miras sistemini baltalamak istiyor ve hakkını vermek gerekirse, gizlemeye de çalışmıyor bunu.”</st></p>
         <p id="p3014"><st c="1126">“Belki de onunla görüşmek için bir randevu alır,” dedi Harry, “ve görüşlerimi bildirirsem…”</st></p>
         <p id="p3015"><st c="1218">“Seninle de görüşlerinle de ilgilenmiyor,” dedi Lord Harvey. </st><st c="1280">“Bu toplantıyı sadece miras prensipleriyle ilgili çok iyi bilinen düşüncelerini ortaya dökmek için bir platform olarak kullanıyor.”</st></p>
         <p id="p3016"><st c="1411">“Ama eğer ona yazarsam eminim ki–”</st></p>
         <p id="p3017"><st c="1446">“Ben zaten yazdım,” dedi Giles, “ve aynı partide olmamıza rağmen, cevap vermeye zahmet etmedi.”</st></p>
         <p id="p3018"><st c="1542">“Onun fikrine göre, bu sorun herhangi bir kişisel vakadan çok daha önemli,” dedi Lord Harvey.</st></p>
         <p id="p3019"><st c="1636">“Bu uzlaşmaz tutum lordlar tarafından kötü karşılanmaz mı?”</st></p>
         <p id="p3020"><st c="1696">“Şart değil,” diye cevapladı Lord Harvey. </st><st c="1739">“Reg Preston, eskiden, Ramsay MacDonald ona Lordlar Kamarası’nda bir koltuk önerinceye kadar, bir işçi sendikaları fesatçısıydı. </st><st c="1868">Her zaman çok ürkütücü bir konuşmacıydı ve kırmızı sıralarda bize katıldığından beri, azımsamayı göze alamayacağımız biri oldu.”</st></p>
         <p id="p3021"><st c="1996">“Lordlar Kamarası’nın nasıl bölünebileceğine dair bir fikriniz var mı?” diye sordu Giles.</st></p>
         <p id="p3022"><st c="2086">“Hükümet denetçileri bunun, kıl payı kazanılacak bir durum olacağını söyledi. </st><st c="2165">İşçi lordları miras prensiplerini destekliyor gibi görünmekten çekindikleri için Reg’in arkasında duracaklardır.”</st></p>
         <p id="p3023"><st c="2278">“Ya Tory’ler?” diye sordu Harry.</st></p>
         <p id="p3024"><st c="2311">“Çoğunluğu, özellikle miras prensibinin kendi arka bahçelerinde bir darbe almasını asla istemeyecekleri için beni destekleyecektir; yine de üstünde çalışmam gereken, kararsız bir iki kişi bulunuyor.”</st></p>
         <p id="p3025"><st c="2511">“Ya Liberaller?” diye sordu Giles.</st></p>
         <p id="p3026"><st c="2546">‘Bunun özgür bir oylama olacağını söyleseler de ne olacağını bir tek Tanrı bilir.”</st></p>
         <p id="p3027"><st c="2629">“Özgür oylama mı?” diye sordu Harry.</st></p>
         <p id="p3028"><st c="2666">“Parti denetçisi olmayacak,” diye açıkladı Giles. </st><st c="2717">“Her üye prensip icabı hangi koridora sapacağına karar verebilir.”</st></p>
         <p id="p3029"><st c="2783">“Ve son olarak, bağımsızlar var,” diye devam etti Lord Harvey. </st><st c="2847">“Onlar her iki tarafın da iddialarını dinleyecek ve sonra vicdanlarının gösterdiği yöne gideceklerdir. </st><st c="2950">Onun için neye oy vermeye niyetli olduklarını ancak çağrıldıklarında anlayacağız.”</st></p>
         <p id="p3030"><st c="3032">“O halde yardım etmek için ne yapabiliriz?” diye sordu Harry.</st></p>
         <p id="p3031"><st c="3094">“Sen, Harry, bir yazar ve sen, Giles, bir politikacı olarak konuşmamı yazmakta bana yardımcı olabilirsiniz. </st><st c="3203">İkinizden birinden gelecek her katkı çok faydalı olur. </st><st c="3258">Şimdi yemekte dış hatlarını çizerek başlayabiliriz.”</st></p>
         <p id="p3032"><st c="3310">Üçü yemek salonuna doğru yürürken, ne Giles ne de Harry, ev sahibine yaklaşan seçimler veya yayın tarihleri gibi önemsiz konulardan söz ettiler.</st></p>
         <p id="decoration83"><st c="3455">___________
   </st></p>
         <p id="p3033"><st c="3468">“Kitabın ne zaman basılacak?” diye sordu Giles, o akşamüstü arabayla Ashcombe Evi’nden ayrılırken.</st></p>
         <p id="p3034"><st c="3566">“Yirmi Temmuz’da,” dedi Harry. </st><st c="3598">“Yani seçimden önce olmayacak. </st><st c="3629">Yayıncım ülkeyi dolaşmamı ve basın röportajlarının yanı sıra imza günleri de yapmamı istedi.”</st></p>
         <p id="p3035"><st c="3722">“Seni uyarayım,” dedi Giles, “gazeteciler sana kitabınla ilgili değil, yalnızca unvanı kimin alması gerektiğiyle ilgili sorular soracaktır.”</st></p>
         <p id="p3036"><st c="3863">“Onlara daha kaç kez benim tek ilgimin Emma olduğunu ve hayatımın geri kalanını onunla geçirebilmek için her şeyi feda edeceğimi söyleyeceğim?” diye sordu Harry, öfkeli gibi görünmemeye çalışarak. </st><st c="4061">“Unvanı sen alabilirsin, mülkleri sen alabilirsin, daha ne varsa hepsini alabilirsin, yeter ki ben Emma’yı alabileyim.”</st></p>
         <p id="decoration84"><st c="4180">___________
   </st></p>
         <p id="p3037"><i><st c="4193">William Warwick ve Kör Tanık Vakası</st></i><st c="4228"> eleştirmenler tarafından çok iyi karşılandı ama sonunda Giles haklı çıktı. </st><st c="4304">Basın sanki özellikle Bristol’lı, azimli genç dedektifle ilgilenir gibi değil yalnızca yazarın ikinci kişiliği, Giles Barrington ve aile unvanını ele geçirme şansıyla ilgileniyordu. </st><st c="4486">Harry ne zaman basına unvanla ilgilenmediğini söylese, onlar ilgilendiğine daha çok ikna oluyorlardı.</st></p>
         <p id="p3038"><st c="4587">Gazeteciler bunu Barrington mirası için savaşmak gibi görüyor olsa da, </st><i><st c="4659">Daily Telegraph</st></i><st c="4674"> dışında tüm gazeteler, okuyucularına hiç durmadan bu yakışıklı, cesur, kendini yetiştirmiş, çok sevilen, akıllı orta okul öğrencisinin Bristol’ın arka sokaklarında yetiştiğini hatırlatıyorlardı.</st></p>
         <p id="p3039"><st c="4869">Harry aynı gazetecilere eline geçen her fırsatta, Giles’ın Bristol Ortaokulu’ndan başarıyla mezun olduğunu, şimdi Bristol Docklands’ten İşçi partisi milletvekili olduğunu, Tobruk’ta ilk yılında Askerî Nişan almaya hak kazandığını, Oxford’da birinci sınıftayken krikette elde ettiği başarıları ve nerede doğduğunun onun elinde olmadığını hatırlatıyordu. </st><st c="5223">Harry’nin, arkadaşına bu asil desteği onu hem basında hem de halkın gözünde daha da popüler hale getiriyordu.</st></p>
         <p id="p3040"><st c="5332">Giles, Avam Kamarası’na üç binden fazla oyla seçilmiş olmasına ve yeşil sıralarda yerini çoktan almış olmasına rağmen, koridorun diğer ucundaki kırmızı sıralarda bir ay içinde hem onun hem de Harry’nin geleceğine karar verecek bir tartışmanın olacağını biliyordu.</st></p>
      </section>
   </div>
<div id="charCountTotal" value="5596"></div></body>
</html>
