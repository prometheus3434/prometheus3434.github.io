<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>22</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter22" epub:type="bodymatter chapter" role="doc-chapter" aria-labelledby="h132">
         <div id="title-block31">
            <h1 id="h132"><st c="0">22
   </st></h1>
         </div>
         <p id="p1351"><span><st c="4">“Yarın saat altı
      </st></span><st c="21"> buçukta gel,” dedi Terry, kendilerine kamp alanından komutanın davet salonuna giderken eşlik eden Alman onbaşısına bağırırcasına.</st></p>
         <p id="p1352"><st c="150">Onbaşının yüzündeki ifade Giles’ı onun asla çavuş olamayacağına inandırdı.</st></p>
         <p id="p1353"><st c="225">“Saat altı buçukta gel,” diye tekrarladı Terry, her kelimenin üstüne bastırarak. </st><st c="307">Onbaşının bileğini yakaladı ve saatinde altıyı işaret etti. </st><st c="367">Giles neredeyse onbaşıya kendi dilinde, “Eğer altı buçukta geri gelirsen, onbaşım, sana ve nizamiyedeki arkadaşlarına bir kasa bira var,” diyebilmek isterdi ama bunu yapsa tutuklanacağını ve Yılbaşı arifesini hücrede geçireceğini biliyordu.</st></p>
         <p id="p1354"><st c="607">Terry bir kez daha onbaşının saatini gösterdi ve içki içen bir adam taklidi yaptı. </st><st c="691">Bu kez onbaşı gülümsedi ve aynı taklidi yaptı.</st></p>
         <p id="p1355"><st c="737">“Sanırım sonunda anladı,” dedi Giles komutanın karar doğru giderken.</st></p>
         <p id="p1356"><st c="806">“Yine de ilk subay gelmeden önce birayı almasını sağlamalıyız. </st><st c="870">Onun için bir an önce harekete geçelim.”</st></p>
         <p id="p1357"><st c="910">“Evet, efendim,” dedi Terry mutfağa yönelirken. </st><st c="959">Olması gereken doğal düzen sağlanmıştı.</st></p>
         <p id="p1358"><st c="998">Giles vestiyere gitti, askıdan garson üniformasını aldı ve beyaz gömlek, siyah kravat, siyah pantolon ve beyaz keten ceket giydi. </st><st c="1129">Sıranın üstünde herhalde daha önceki bir etkinlikte bir subayın unuttuğu bir çift siyah eldiven gördü ve onları ileride gerekebilir diye cebine attı. </st><st c="1279">Vestiyerin kapısını kapattı ve yemek odasına yöneldi. </st><st c="1333">İçlerinde kasabadan gelen –şimdiye kadar flört etmeye niyetlendiği ama Jenkins’in onaylamayacağını bildiği tek kadın olan Greta’nın da bulunduğu– üç garson kız, on altı kişilik masayı kuruyordu.</st></p>
         <p id="p1359"><st c="1527">Saatine baktı: 18.12’yi gösteriyordu. </st><st c="1566">Yemek salonundan çıktı ve aşağıdaki şarap mahzenine gitti. </st><st c="1625">Bir zamanlar arşivlerle dolu olan dosya dolaplarının bulunduğu bir odayı tek bir ampul aydınlatıyordu. </st><st c="1728">Giles geldiğinden beri dolapların yerlerini şarap rafları almıştı.</st></p>
         <p id="p1360"><st c="1794">Giles o akşamki yemek için en azından üç kasa şarap ve susamış onbaşı ve nizamiye kapısındaki arkadaşları için de bir kasa bira gerekeceğine karar vermişti bile. </st><st c="1957">İki şişe İspanyol şarabı, bir düzine İtalyan </st><i><st c="2002">Pinot grigio</st></i><st c="2014"> şarabı, iki kasa Fransız Burgonya şarabı ve bir kasa Alman birası seçmeden önce rafları dikkatle inceledi. </st><st c="2122">Tam oradan ayrılacakken, gözleri üç şişe Johnnie Walker Red Label, iki şişe Rus votkası, yarım düzine Remy Martin ve bir kulplu şişe eski porto şarabına takıldı. </st><st c="2284">Giles, misafirlerden bazılarının kimin kiminle savaştığından emin olmadığını ve bunun, ev sahiplerince görmezden gelindiğini hissetti.</st></p>
         <p id="p1361"><st c="2418">Sonraki on beş dakika şarap ve bira kasalarını merdivenlerden yukarı taşıdı, durmadan saatine bakıyordu ve 18.29’da arka kapıyı açtığında Alman onbaşının ısınmak için ellerini yanlarına vurarak zıpladığını gördü. </st><st c="2632">Giles ellerini açarak ona durmasını işaret etti. </st><st c="2681">Sonra yavaş yavaş koridorda ilerledi –Jenkins asla koşmazdı– bira kasasını aldı, geri döndü ve ona verdi.</st></p>
         <p id="p1362"><st c="2786">Geç kaldığı belli olan Greta, bu el değiştirmeyi gördü ve Giles’a gülümsedi. </st><st c="2864">Yemek odasında gözden kaybolmadan önce Giles da ona gülümsedi.</st></p>
         <p id="p1363"><st c="2926">“Nizamiye kapısı,” dedi Giles eliyle dışarısını işaret ederek. </st><st c="2990">Onbaşı başıyla onayladı ve doğru yöne doğru ilerledi. </st><st c="3044">Terry daha önce Giles’a, kendisi ve nizamiyedeki arkadaşları için mutfaktan biraz yemek aşırabilir mi diye sormuştu. </st></p>
         <p id="p1364"><st c="3161">“Kesinlikle olmaz,” diye cevap vermişti Giles. </st><st c="3208">“Onların bütün gece aç karna içmelerini istiyoruz.”</st></p>
         <p id="p1365"><st c="3259">Giles kapıyı kapattı ve garson kızların masayı bitirmek üzere oldukları yemek salonuna döndü.</st></p>
         <p id="p1366"><st c="3353">Bir düzine </st><i><st c="3365">Merlot</st></i><st c="3371"> şişesinin mantarlarını çıkardı ama yalnız dört tanesini büfenin üzerine koyarken, diğer sekizini de yavaşça altına sakladı. </st><st c="3496">Müller’in, ne yaptığını anlamaması gerekiyordu. </st><st c="3544">Ayrıca viski şişesini ve iki şişe şeriyi de, bir düzine klasik kadeh ve yarım düzine şeri kadehini talimdeki askerler gibi dizmeden önce, büfenin ucuna koydu. </st><st c="3703">Her şey yerindeydi.</st></p>
         <p id="p1367"><st c="3722">Albay Schabacker içeri girdiğinde Giles bir bardağı siliyordu. </st><st c="3786">Komutan masayı gözden geçirdi, oturma düzeninde bir iki düzeltme yaptı, sonra dikkatle büfenin üzerindeki şişelerin yerleştirilişini inceledi. </st><st c="3929">Giles bir yorum yapacak mı diye merak etti ama o yalnızca gülümsedi ve “Misafirlerin yedi buçuk gibi gelmelerini bekliyorum ve şefe saat sekizde yemeğe oturacağımızı bildirdim,” dedi.</st></p>
         <p id="p1368"><st c="4112">Giles birkaç saat içinde, Almancasının Albay Schabacker’ın İngilizcesi kadar akıcı olmasını diliyordu.</st></p>
         <p id="p1369"><st c="4215">Yemek odasına bir sonra gelen, subay yemekhanesine yeni katılan ve kumandanın akşam yemeğine ilk kez gelen genç bir teğmendi. </st><st c="4342">Giles onun viskiye baktığını fark etti ve ilerleyip, ona yarım bardak doldurarak sundu. </st><st c="4430">Sonra komutana her zamanki şerisini verdi. </st><st c="4473">Gelen ikinci subay Henkel, komutan yardımcısıydı. </st><st c="4523">Giles ona her zamanki içkisi olan votkadan verdi ve sonraki otuz dakika her yeni misafirin en sevdiği içkiyi aklında tutarak, ikramla geçti.</st></p>
         <p id="p1370"><st c="4663">Misafirler yemeğe oturduklarında, birkaç boş şişe Giles’ın büfenin altına gizlediği stoklarla yenilenmişti.</st></p>
         <p id="p1371"><st c="4771">Birkaç dakika sonra garson kızlar ellerinde Borş çorbalarıyla gelirken, komutan beyaz şarabı tatmaktaydı.</st></p>
         <p id="p1372"><st c="4877">“İtalyan,” dedi Giles ona etiketi göstererek.</st></p>
         <p id="p1373"><st c="4923">“Kusursuz,” diye mırıldandı komutan.</st></p>
         <p id="p1374"><st c="4960">Giles suyunu yudumlamaya devam eden Binbaşı Müller’inki dışında herkesin bardaklarını yeniden doldurdu.</st></p>
         <p id="p1375"><st c="5064">Misafirlerden bazıları diğerlerinden daha hızlı içmeleri sebebiyle, kimsenin kadehinin boş kalmamasına dikkat eden Giles’ı, sürekli masanın çevresinde dolaştırıyordu.</st></p>
         <p id="p1376"><st c="5231">Çorba kâseleri toplanıp götürülünce Giles, Terry onu birazdan olacaklar için uyardığından ötürü, geri planda gözden uzaklaştı. </st><st c="5359">Çift kapaklı kapılar büyük bir gösterişle açıldı ve gümüş bir tepsi içinde vahşi bir domuz kafası taşıyan şef içeri girdi. </st><st c="5482">Onu izleyen garson kızlar tabaklar dolusu sebze ve patateslerle birlikte testiler dolusu et sosunu masanın ortasına yerleştirdi.</st></p>
         <p id="p1377"><st c="5610">Şef servis yapmak için domuzu kesmeye başlayınca, Albay Schabacker, Burgonya şarabının tadına baktı ve yüzünde yine aynı gülümseme belirdi. </st><st c="5751">Giles tek biri dışında tüm yarıya inmiş kadehleri doldurmaya devam ediyordu. </st><st c="5828">Genç teğmenin bir süredir hiç konuşmadığını fark ettiği için onun kadehine dokunmadı. </st><st c="5914">Diğer subaylardan birkaçı peltek konuşmaya başlamıştı ve Giles için, onların en az gece yarısına kadar ayık kalmaları gerekiyordu. </st></p>
         <p id="p1378"><st c="6045">Şef biraz sonra ikinci tabakları sunmak için geri geldi ve Albay Schabacker herkesin kadehlerinin yeniden doldurulmasını istediği için Giles onun emrini yerine getirdi. </st><st c="6214">Terry domuz kafasından geri kalanı ortadan kaldırmak için geri geldiğinde, Binbaşı Müller ayık olan tek kişiydi.</st></p>
         <p id="p1379"><st c="6326">Birkaç dakika sonra şef üçüncü kez içeri girip taşıdığı karaorman pastasını masada komutanın önüne yerleştirdi. </st><st c="6439">Ev sahibi, bıçağı birkaç defa pastaya sapladı ve garson kızlar her misafire büyük porsiyonlar sundu. </st><st c="6540">Giles sonuncu şişeye gelinceye kadar kadehleri doldurmayı sürdürdü.</st></p>
         <p id="p1380"><st c="6607">Garson kızlar tatlı tabaklarını toplarken, Giles şarap şişelerini masadan kaldırıp onların yerine konyak kadehleri ve porto şarabı kadehlerini koydu.</st></p>
         <p id="p1381"><st c="6757">“Beyler,” dedi Albay Schabacker saat tam on biri geçerken, “bir kutlama yapacağım için lütfen kadehlerinizi kaldırınız.” Yerinden kalktı, bardağını havada tutarak, “Babavatan için!” dedi.</st></p>
         <p id="p1382"><st c="6945">On beş subay farklı hızlarla yerinden kalktı ve tekrar etti. </st><st c="7007">“Babavatan için!” Müller, Giles’a doğru baktı ve kutlama için bir şey gerektiğini belli ederek parmağını bardağına vurdu.</st></p>
         <p id="p1383"><st c="7128">“Şarap değil, aptal,” dedi Müller. </st><st c="7164">“Konyak istiyorum.” Giles gülümsedi ve onun bardağına konyak doldurdu.</st></p>
         <p id="p1384"><st c="7234">Müller onu tuzağa düşürememişti.</st></p>
         <p id="p1385"><st c="7267">Giles elinde bir puro nemlendirici kutu taşıyarak masanın çevresinde dolaşıyor ve seçmeleri için misafirlere puro sunuyordu. </st><st c="7393">Genç teğmen artık kafasını masaya koymuştu ve Giles bir horlama duyduğunu sandı.</st></p>
         <p id="p1386"><st c="7473">Komutan, Führer’in onuruna kadeh kaldırımak için ikinci kez ayağa kalktığında Giles, Müller’e biraz daha kırmızı şarap verdi. </st><st c="7600">Müller kadehini kaldırdı, topuklarını birbirine vurdu ve bir Nazi selamı verdi. </st><st c="7680">Ardından Büyük Frederick geldi ve bu kez o ayağa kalkmadan önce Giles, Müller’in kadehini doldurmuştu.</st></p>
         <p id="p1387"><st c="7782">Gece yarısına beş kala, Giles her kadehin dolu olduğundan emindi. </st><st c="7849">Duvardaki saat vurmaya başlayınce on beş subay neredeyse bir ağızdan saymaya başladı, 10, 9, 8, 7, 6, 5, 4, 3, 2, 1 ve sonra birbirlerinin sırtına vurarak “</st><i><st c="8005">Deutschland, Deutschland über alles,”</st></i><i><span id="rw-ref-note-20"><a href="s067-Notes-01.xhtml#rw-num-note-20" role="doc-noteref" epub:type="noteref"><st c="8043">20</st></a></span></i><st c="8046">
      diyerek yeni yıla hoş geldin dedi.</st></p>
         <p id="p1388"><st c="8081">Yerlerine oturmaları epey sürdü. </st><st c="8115">Komutan ayakta durmaya devam etti ve bir kaşıkla kadehine vurdu. </st><st c="8180">Herkes sustu ve sessizlik içinde onun yıllık konuşmasını yapmasını bekledi.</st></p>
         <p id="p1389"><st c="8255">Komutan, arkadaşlarına zor bir yıl içinde gösterdikleri sadakat ve bağlılıkları için teşekkür ederek söze başladı. </st><st c="8371">Sonra biraz da Babavatan’ın kaderiyle ilgili konuştu. </st><st c="8425">Giles, komutan olarak kampın başına geçmeden önce Schabacker’ın belediye başkanı olduğunu hatırladı. </st><st c="8526">Komutan gelecek yıl bu zamanda doğru tarafın savaşı kazanmış olacağını umduğunu açıklayarak konuşmasını bitirdi. </st><st c="8639">Bravo, Bravo! </st><st c="8653">Her dilde aynıdır, ama Müller hızla arkasını dönüp albayın konuşması bir tepkiye neden oldu mu diye baktı. </st><st c="8760">Giles, sanki bir kelime bile anlamamış gibi doğruca karşıya bakıyordu. </st><st c="8831">Müller’in sınavlarından birini daha geçmişti.</st></p>
      </section>
   </div>
<div id="charCountTotal" value="8876"></div></body>
</html>
