<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>26</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter26" epub:type="bodymatter chapter" role="doc-chapter" aria-labelledby="h138">
         <div id="title-block37">
            <h1 id="h138"><st c="0">26
   </st></h1>
         </div>
         <p id="p1587"><span><st c="4">Maisie
      </st></span><span><st c="11"> haftalık ücretlerini
      </st></span><st c="32">ve bahşişlerini her cuma öğleden sonra bankaya yatırıyordu.</st></p>
         <p id="p1588"><st c="91">Eve hiç para götürmezdi çünki Stan’ın, onun kendisinden fazla para kazandığını öğrenmesini istemiyordu. </st><st c="196">İki hesabında da daima para bulunurdu ve kullanılan hesabı on sterlin gösterince, ne olur ne olmaz diye beş sterlini vadeli hesabına –küçük birikimi, derdi ona– geçirirdi. </st><st c="368">Hugo Barrington ile yaşadığı mali sıkıntıdan sonra, her zaman bir şeylerin ters gideceğini farz ederdi.</st></p>
         <p id="p1589"><st c="471">O cuma cüzdanını tezgâhın üzerine boşalttı ve veznedar her hafta yaptığı gibi madeni paraları düzgün kümeler haline getirmeye başladı.</st></p>
         <p id="p1590"><st c="606">“Dört şilin ve dokuz peni, Bayan Clifton,” dedi veznedar, hesap defterini doldururken.</st></p>
         <p id="p1591"><st c="693">“Teşekkür ederim,” dedi Maisie, veznedar defteri parmaklığın altından uzatırken.</st></p>
         <p id="p1592"><st c="774">Adam, “Bay Prendergast sizinle görüşebilir mi diye soruyordu,” dedi.</st></p>
         <p id="p1593"><st c="843">Maisie’nin bir anda keyfi kaçtı. </st><st c="877">Banka müdürleri ve kira tahsildarlarının her zaman kötü haberler verdiğine inanıyordu ve Bay Prendergast durumunda haklıydı da, çünkü kendisini en son görmek istediğinde, hesabında Harry’nin Bristol Lisesi’nin son döneminin ücretini ödeyecek kadar para kalmadığını söylemişti. </st><st c="1154">İsteksizce müdürün odasına doğru yürüdü.</st></p>
         <p id="p1594"><st c="1194">“Günaydın Bayan Clifton,” dedi Bay Prendergast, Maisie içeri girdiğinde ayağa kalkarak. </st><st c="1283">Ona oturması için yer gösterdi. </st><st c="1315">“Özel bir konuda sizinle konuşmak istedim.”</st></p>
         <p id="p1595"><st c="1358">Maisie daha fazla endişelendi. </st><st c="1390">Son birkaç hafta içinde hesabından fazla para çekilmesine neden olan bir çek yazıp yazmadığını hatırlamaya çalıştı. </st><st c="1506">Mike Mullolland, kendisini Amerikan üssündeki dans partisine davet ettiğinde şık bir elbise satın almıştı, ama o ikinci eldi ve bütçesini hiç aşmıyordu.</st></p>
         <p id="p1596"><st c="1658">“Bankanın değerli bir müşterisi,” diye söze başladı Prendergast, “sizin Broad Caddesi’nde, bir zamanlar Tilly’nin çayevinin olduğu yerdeki arsanızı sordu.”</st></p>
         <p id="p1597"><st c="1814">“Ama bina bombalandığında ben her şeyi kaybettiğimi sanıyordum.”</st></p>
         <p id="p1598"><st c="1879">“Her şeyi değil,” dedi Prendergast. </st><st c="1916">“Arsanın tapusu sizin adınıza kayıtlı.”</st></p>
         <p id="p1599"><st c="1955">“Ama o ne eder ki,” dedi Maisie, “Almanlar artık bütün mahalleyi yerle bir ettiklerine göre? </st><st c="2049">Chapel Sokağı’nda son yürüdüğümde, bombalanmış bir alandan başka bir şey değildi.”</st></p>
         <p id="p1600"><st c="2131">“Bu doğru olabilir,” diye cevap verdi Bay Prendergast, “ama müşterim size gayrimenkul için iki yüz sterlin vermeye hazır.”</st></p>
         <p id="p1601"><st c="2254">“İki yüz sterlin mi?” diye tekrarladı Maisie sanki piyango kazanmış gibi.</st></p>
         <p id="p1602"><st c="2328">“Bu vermeye razı olduğu miktar,” diye doğruladı Prendergast.</st></p>
         <p id="p1603"><st c="2389">“Arsa ne kadar eder sizce?” diye sordu, banka müdürünü şaşırtarak.</st></p>
         <p id="p1604"><st c="2456">“Hiçbir fikrim yok, madam,” diye cevap verdi adam. </st><st c="2508">“Emlak spekülatörü</st><span id="rw-ref-note-22"><a href="s067-Notes-01.xhtml#rw-num-note-22" role="doc-noteref" epub:type="noteref"><st c="2526">22</st></a></span><st c="2529"> olan ben değilim. </st><st c="2548">Ben sadece bir bankacıyım.”</st></p>
         <p id="p1605"><st c="2575">Maisie birkaç dakika boyunca konuşmadı. </st><st c="2616">“Lütfen müşterinize birkaç gün düşüneceğimi söyleyin,” dedi.</st></p>
         <p id="p1606"><st c="2676">“Elbette,” dedi Prendergast, “ama müşterimin, teklifini yalnızca bir hafta masada tutacağını söylememi istediğini bilmelisiniz.”</st></p>
         <p id="p1607"><st c="2805">“O halde gelecek cumaya kadar karar vermeliyim, değil mi?” dedi Maisie meydan okurcasına.</st></p>
         <p id="p1608"><st c="2895">“Nasıl arzu ederseniz, madam,” dedi Prendergast, Maisie gitmek için ayağa kalkınca. </st><st c="2980">“Gelecek hafta görüşmek ümidiyle.”</st></p>
         <p id="p1609"><st c="3014">Maisie bankadan ayrılınca, müdürün şimdiye kadar kendisine asla madam diye hitap etmediğini düşünmekten kendini alamadı. </st><st c="3136">Siyah perdeli evlerin önünden geçerek evine doğru yürürken –otobüse yalnızca yağmur yağarken biniyordu– iki yüz sterlini nasıl harcayacağını düşünmeye başladı, ama bu düşüncelerin yerini kısa sürede, bunun iyi bir fiyat olup olmadığı konusunda kimin kendisine akıl verebileceği düşüncesi aldı. </st></p>
         <p id="p1610"><st c="3430">Bay Prendergast bunu iyi bir teklif gibi göstermeye çalışmıştı ama acaba o kimin tarafındaydı? </st><st c="3525">Belki de Bay Hurst ile konuşsa iyi olurdu ama Still House Yolu’na vardığında patronunu özel bir soruna karıştırmanın hiç profesyonelce olmadığına karar verdi. </st><st c="3684">Mike Mulholland açıkgöz, zeki bir adam gibi görünüyordu ama Bristol’daki bir arsanın değeri hakkında ne bilebilirdi ki? </st><st c="3804">Kardeşi Stan’a gelince, onun fikrini almanın hiç yararı yoktu çünkü kesinlikle, ‘Parayı al ve kaç, kızım,’ diyecekti. </st><st c="3922">Aslına bakılırsa beklenmedik bu fırsatı bilmesini en son isteyeceği kişiydi Stan.</st></p>
         <p id="p1611"><st c="4003">Maisie, Merrywood Yolu’na saptığında hava kararıyordu ve orada oturanlar karartmaya hazırlanıyorlardı. </st><st c="4107">Sorununu çözmeye yaklaşamamıştı bile. </st><st c="4145">Harry’nin eski ilkokulunu geçerken, tatlı anılar beynini doldurdu ve oğlu büyürken onun için yaptıklarından ötürü Bay Holcombe’a sessizce teşekkür etti. </st><st c="4298">Birden olduğu yerde kaldı. </st><st c="4325">Bay Holcombe çok akıllı bir adamdı; hem Bristol Üniversitesi’ne gitmiş ve derece almıştı. </st><st c="4415">Herhalde kendisine akıl verebilirdi?</st></p>
         <p id="p1612"><st c="4451">Maisie geri döndü ve okulun kapılarına doğru yürüdü ama bahçeye girdiğinde hiç kimseyi göremedi. </st><st c="4549">Saatine baktı; beşi birkaç dakika geçiyordu. </st><st c="4594">Tüm çocuklar evlerine gitmiş olmalıydılar, o halde Bay Holcombe da mutlaka çıkmış olmalıydı.</st></p>
         <p id="p1613"><st c="4686">Okulun bahçesinde yürüdü, kapıyı açtı ve tanıdık bir koridora girdi. </st><st c="4756">Sanki zaman durmuştu; yalnızca başka çocuklar tarafından üstülerine birkaç isim daha kazınmış aynı kırmızı tuğla duvarlar, yalnızca başka takımlar tarafından kazanılmış, aynı futbol kupaları vardı. </st><st c="4954">Ancak eski okul kasketlerinin asılı olduğu yerde artık gaz maskeleri vardı. </st><st c="5030">Banyo yaparken Harry’nin yan tarafında bulduğu kırmızı lekeleri şikâyet etmek için ilk kez Bay Holcombe’u görmeye geldiğini hatırladı. </st><st c="5165">Kendisi sinirlendiğinde adam sakin kalmış ve Maisie bir saat sonra, suçlunun kim olduğundan kuşkusu kalmadan okuldan ayrılmıştı.</st></p>
         <p id="p1614"><st c="5293">Maisie, Bay Holcombe’un sınıfının kapısının altından bir ışık sızdığını gördü. </st><st c="5373">Duraksadı, derin bir nefes aldı ve hafifçe üstü pürtüklü camı tıkladı.</st></p>
         <p id="p1615"><st c="5443">“İçeri girin,” dedi o çok iyi hatırladığı neşeli ses.</st></p>
         <p id="p1616"><st c="5497">Odaya girdiğinde Bay Holcombe’u bir kitap yığınının arkasında oturmuş, kalemiyle kâğıdın üzerine bir şeyler çiziktirirken buldu. </st><st c="5627">Ona kim olduğunu hatırlatmak üzereyken adam ayağa fırladı ve, “Bu ne hoş bir sürpriz Bayan Clifton, özellikle beni arıyorsanız,” dedi.</st></p>
         <p id="p1617"><st c="5761">“Evet, öyle,” dedi Maisie, biraz bocalayarak. </st><st c="5808">“Sizi rahatsız ettiğim için özür dilerim, Bay Holcombe, ama biraz öğüde ihtiyacım var ve başka kime gideceğimi bilemedim.”</st></p>
         <p id="p1618"><st c="5930">“Gurur duydum,” dedi okul müdürü, ona genellikle sekiz yaşındakilerin oturduğu, minik bir iskemle sunarak. </st><st c="6038">“Nasıl yardımcı olabilirim?”</st></p>
         <p id="p1619"><st c="6066">Maisie ona Bay Prendergast ile yaptığı konuşmayı anlattı ve Broad Caddesi’ndeki arsası için teklif edilen iki yüz sterlini söyledi. </st><st c="6199">“Sizce bu iyi bir fiyat mıdır?” diye sordu.</st></p>
         <p id="p1620"><st c="6242">“Hiçbir fikrim yok,” dedi Bay Holcombe başını sallayarak. </st><st c="6301">“Bu konularda hiç tecrübem yok ve size yanlış tavsiyede bulunmaktan korkarım. </st><st c="6379">Aslında, beni başka bir konuda görmek istediğinizi düşünmüştüm.”</st></p>
         <p id="p1621"><st c="6443">“Başka bir konu mu?” diye sordu Maisie.</st></p>
         <p id="p1622"><st c="6483">“Evet. </st><st c="6491">Okulun dışındaki panodaki bildiriyi gördüğünüzü ve başvurmak istediğinizi umuyordum.”</st></p>
         <p id="p1623"><st c="6576">“Ne için başvurmak?” </st></p>
         <p id="p1624"><st c="6598">“Hükümetin sizin gibi zeki olduğu belli olan ama eğitimine devam etme fırsatını bulamayanlar için, gece sınıfları oluşturmak gibi yeni bir projesi var.”</st></p>
         <p id="p1625"><st c="6750">Maisie bildiriyi gördüğünü ama okumakta zorlandığını itiraf etmek istemiyordu. </st><st c="6830">“Bu ara çok meşgul olduğumdan, başka bir şey üstlenmeyi düşünmüyorum,” dedi. </st><st c="6907">“Otel, ve…ve-”</st></p>
         <p id="p1626"><st c="6921">“Bunu duyduğuma üzüldüm,” dedi Bay Holcombe, “çünkü bence siz ideal bir adaysınız. </st><st c="7005">Sınıfların çoğunu ben üstleneceğim ve Harry Clifton’ın annesinine öğretmenlik yapmak beni özellikle mutlu edecektir.”</st></p>
         <p id="p1627"><st c="7122">“Ancak şey–”</st></p>
         <p id="p1628"><st c="7135">“Haftada iki kez, bir saat,” diye devam etti, vazgeçmeye pek niyeti yok gibiydi. </st><st c="7217">“Sınıflar akşamları ve eğer bu bana göre değil derseniz hiçbir şey ayrılmanızı engelleyemez.”</st></p>
         <p id="p1629"><st c="7310">“Beni düşündüğünüz için çok naziksiniz, Bay Holcombe. </st><st c="7365">Belki işlerim biraz azalırsa düşünebilirim.” Ayağa kalktı ve okul müdürüyle tokalaştı.</st></p>
         <p id="p1630"><st c="7451">“Sorununuza yardımcı olamadığım için üzgünüm, Bayan Clifton,” dedi adam, onunla kapıya kadar yürürken. </st><st c="7555">“Unutmayın, bu çok güzel bir sorun.”</st></p>
         <p id="p1631"><st c="7591">“Zaman ayırdığınız için çok teşekkür ederim, Bay Holcombe,” diye cevap verdi Maisie ayrılırken. </st><st c="7688">Yeniden koridorda yürüyerek bahçeye ve okul bahçesinden dışarı çıktı. </st><st c="7758">Kaldırımda durdu ve ilan tahtasına baktı. </st><st c="7800">Okuyabilmeyi ne kadar isterdi.</st></p>
      </section>
   </div>
<div id="charCountTotal" value="7830"></div></body>
</html>
