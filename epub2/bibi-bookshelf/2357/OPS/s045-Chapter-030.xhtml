<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="tur">
  <head>
    <title>30</title>
    <meta http-equiv="Content-Type" content="text/html; charset=utf-8" />
  

</head>
  <body>
   <div>
      <section id="Chapter30" epub:type="bodymatter chapter" role="doc-chapter" aria-labelledby="h142">
         <div id="title-block41">
            <h1 id="h142"><st c="0">30
   </st></h1>
         </div>
         <p id="p1824"><span><st c="4">Patrick Casey kahvaltı
      </st></span><st c="27">, öğle ve akşam yemeklerini pazartesi, salı ve çarşamba günleri otelin restoranında yiyordu.</st></p>
         <p id="p1825"><st c="119">Maisie belki eski anılar canlanır umuduyla onun kendisini Plimsoll Yolu’nda akşam yemeğine götüreceğini tahmin ediyordu. </st><st c="241">Aslında Patrick, İrlanda’ya gidip gözden kaybolduğundan beri Maisie o restorana geri gitmemişti. </st><st c="338">Haklıydı. </st><st c="348">Öyle de oldu.</st></p>
         <p id="p1826"><st c="361">Maisie bir kez daha Patrick’in çekiciliğine ve yakışıklılığına kanmamaya kararlıydı ve ona Mike ve gelecek için yaptıkları planları anlatmak niyetindeydi. </st><st c="517">Ama gece ilerledikçe, bu konuyu açmak daha zorlaşıyordu.</st></p>
         <p id="p1827"><st c="573">“Bristol’a son geldiğimden beri sen neler yaptın?” diye sordu Patrick, barda atıştırmalık bir şeyler alırlarken. </st><st c="687">“Kentteki en iyi otel restoranını işlettiğin ve nasıl oluyor da aynı zamanda da gece sınıflarına devam ettiğin kimsenin gözünden kaçmadıysa da.”</st></p>
         <p id="p1828"><st c="831">“Evet ve bütün bunları özleyeceğim, şey…” diye başladı özlem dolu bir sesle.</st></p>
         <p id="p1829"><st c="908">“Şey ne?” diye sordu Patrick.</st></p>
         <p id="p1830"><st c="938">“Kurs bittiğinde. </st><st c="957">Bu yalnızca on iki haftalık bir kurs,” dedi Maisie toparlamaya çalışarak.</st></p>
         <p id="p1831"><st c="1030">“On iki hafta içinde,” dedi Patrick, “dersleri senin vermeye başlayacağına bahse girerim.”</st></p>
         <p id="p1832"><st c="1121">“Ya sen? </st><st c="1131">Sen neler yaptın?” diye sordu Maisie, başgarson masalarının hazır olduğunu onlara söylemek için geldiğinde.</st></p>
         <p id="p1833"><st c="1238">Patrick salonun köşesinde gürültüden uzak bir masaya oturuncaya kadar cevap vermedi.</st></p>
         <p id="p1834"><st c="1323">“Üç yıl önce şirketin başkan yardımcılığına yükseltildiğimi belki hatırlarsın, onun için Dublin’e geri dönmem gerekti.”</st></p>
         <p id="p1835"><st c="1443">“Neden Dublin’e geri dönmen gerektiğini umutmadım,” dedi Maisie içtenlikle.</st></p>
         <p id="p1836"><st c="1519">“Birkaç kez Bristol’a dönmeyi denedim ama savaş patlayınca neredeyse imkânsız oldu bu ve sana yazmamı bile engelledi.”</st></p>
         <p id="p1837"><st c="1638">“Şey, bu sorun yakın gelecekte çözülebilir.”</st></p>
         <p id="p1838"><st c="1683">“O zaman sen bana yatakta okuyabilirsin.”</st></p>
         <p id="p1839"><st c="1725">“Peki bu zor zamanlarda şirketin ne durumdaydı?” diye sordu Maisie, konuyu daha güvenli yerlere çekerek.</st></p>
         <p id="p1840"><st c="1830">“Doğrusunu istersen, pek çok İrlanda şirketi savaştan yararlandı. </st><st c="1897">Çünkü ülkenin tarafsız olmasından ötürü, her iki tarafla da iş yapabildik.”</st></p>
         <p id="p1841"><st c="1972">“Almanlarla da iş yapmaya razı mısın?” diye sordu Maisie kulaklarına inanamayarak.</st></p>
         <p id="p1842"><st c="2055">“Hayır, şirket olarak hangi taraftan olduğumuz açıkça bellidir ama vatandaşlarımın pek çoğunun Almanlarla iş yapmaktan mutlu olduğuna şaşırmayacaksın. </st><st c="2207">Bundan ötürü, birkaç zor yılımız oldu ama Amerikalılar savaşa girer girmez, İrlandalılar bile Müttefiklerin savaşı kazanacaklarına inanmaya başladı.”</st></p>
         <p id="p1843"><st c="2356">Bu, Patrick’e özellikle bir</st><i><st c="2384"> Amerikalıdan</st></i><st c="2397"> söz etmesi için fırsattı ama o fırsatı kullanmadı. </st><st c="2449">“O halde seni Bristol’a getiren ne?” diye sordu.</st></p>
         <p id="p1844"><st c="2497">“Bunun cevabı çok basit: sen.”</st></p>
         <p id="p1845"><st c="2528">“Ben mi?” Maisie hızla, konuyu değiştirmenin bir yolunu bulmayı düşünmeye başladı.</st></p>
         <p id="p1846"><st c="2611">“Evet, müdürümüz yıl sonunda emekli oluyor ve yönetim kurulu, onun yerine geçmemi istedi.”</st></p>
         <p id="p1847"><st c="2702">“Kutlarım,” dedi Maisie, yeniden güvenli alana geçmekten ötürü rahatlamıştı. </st><st c="2780">“Sen de benim yardımcın olmamı istiyorsun,” diye ekledi, şaka yapmaya çalışarak.</st></p>
         <p id="p1848"><st c="2860">“Hayır, karım olmanı istiyorum.”</st></p>
         <p id="p1849"><st c="2893">Maisie’nin havası değişti. </st><st c="2921">“Patrick, son üç yıldır benim hayatıma başka birinin girmiş olabileceği, bir an bile aklına gelmedi mi?”</st></p>
         <p id="p1850"><st c="3025">“Her gün,” dedi Patrick, “zaten gelmemin nedeni, bir başkası olup olmadığını anlamak.”</st></p>
         <p id="p1851"><st c="3112">Maisie duraksadı. </st><st c="3131">“Evet, biri var.”</st></p>
         <p id="p1852"><st c="3148">“Sana evlenme teklif etti mi?”</st></p>
         <p id="p1853"><st c="3179">“Evet,” diye fısıldadı kadın.</st></p>
         <p id="p1854"><st c="3209">“Teklifini kabul ettin mi?”</st></p>
         <p id="p1855"><st c="3237">“Hayır, ama ay sonunda o Amerika’ya geri dönmeden önce cevap vereceğime söz verdim,” dedi Maisie kesin bir ifadeyle.</st></p>
         <p id="p1856"><st c="3354">“Bu benim hâlâ şansım olduğu anlamına mı geliyor?”</st></p>
         <p id="p1857"><st c="3405">“Açıkçası, Patrick, ihtimaller tamamen aleyhine görünüyor. </st><st c="3465">Aşağı yukarı üç yıldır hiç aramadın ve birdenbire hiçbir şey değişmemiş gibi ortaya çıkıyorsun.”</st></p>
         <p id="p1858"><st c="3561">Bir garson ana yemeklerini servis ederken, Patrick kendini savunmaya kalkışmadı. </st><st c="3643">“Keşke bu kadar kolay olsaydı,” dedi.</st></p>
         <p id="p1859"><st c="3680">“Patrick, her zaman bu kadar kolaydı. </st><st c="3719">Eğer üç yıl önce seninle evlenmemi isteseydin, büyük bir mutlulukla ilk gemiyle İrlanda’ya gelirdim.”</st></p>
         <p id="p1860"><st c="3820">“O zaman senden bunu isteyemezdim.”</st></p>
         <p id="p1861"><st c="3856">Maisie tek bir lokma yemeden çatal bıçağını bıraktı. </st><st c="3910">“Acaba evli misin diye hep merak ettim.”</st></p>
         <p id="p1862"><st c="3950">“Neden o zaman hiçbir şey söylemedin?”</st></p>
         <p id="p1863"><st c="3989">“Sana o kadar âşıktım ki Patrick, bunu kabul edip küçük düşürülmeye bile razıydım.”</st></p>
         <p id="p1864"><st c="4073">“Senden karım olmanı isteyemeyeceğim için İrlanda’ya geri döndüm.”</st></p>
         <p id="p1865"><st c="4140">“Peki bu değişti mi?”</st></p>
         <p id="p1866"><st c="4162">“Evet. </st><st c="4170">Bryony bir yıl önce beni terk etti. </st><st c="4206">Onunla benden fazla ilgilenen birini bulmuş ki bu da çok zor olmasa gerek.”</st></p>
         <p id="p1867"><st c="4281">“Aman Tanrım,” dedi Maisie, “hayatım neden daima bu kadar karmaşık?”</st></p>
         <p id="p1868"><st c="4350">Patrick gülümsedi. </st><st c="4370">“Eğer hayatını yeniden altüst ettiysem üzgünüm, ama bu kez küçük de olsa bir şansım olduğuna hâlâ inanırken, o kadar kolay teslim olmayacağım.” Masanın üzerinden eğildi ve onun elini tuttu. </st><st c="4560">Bir dakika sonra, dokunulmamış iki tabağın soğumaya bırakıldığını gören garson, yüzünde endişeli bir ifadeyle yanlarında belirdi.</st></p>
         <p id="p1869"><st c="4689">“Her şey yolunda mı, bayım?” diye sordu.</st></p>
         <p id="p1870"><st c="4730">“Hayır,” dedi Maisie. </st><st c="4753">“Yolunda değil.”</st></p>
         <p id="decoration48"><st c="4769">___________
   </st></p>
         <p id="p1871"><st c="4782">Maisie uyanık bir şekilde yatıyor ve hayatındaki iki erkeği düşünüyordu. </st><st c="4855">Mike, güvenilir, nazik, ölünceye kadar sadık kalacak biri ve Patrick, heyecan verici, canlı, onunla birlikteysen sıkıcı bir anın bile olmayacak biriydi. </st><st c="5008">Gece boyunca düşünceleri değişip durdu ve karar vermek için çok az zamanının kalması da ona hiç yardımcı olmuyordu.</st></p>
         <p id="p1872"><st c="5123">Ertesi sabah kahvaltı için aşağı inince Maisie, annesine iki erkekten hangisiyle evlenmeliyim diye sorduğunda annesi lafı hiç dolaştırmadı.</st></p>
         <p id="p1873"><st c="5263">“Mike,” dedi hiç duraksamadan. </st><st c="5295">“Uzun vadede çok daha güvenilir olur ve evlilik uzun bir koşudur. </st><st c="5361">Hem zaten,” diye ekledi, “ben oldum olası İrlandalılara hiç güvenmedim.”</st></p>
         <p id="p1874"><st c="5433">Maisie annesinin sözlerini düşündü ve başka bir soru sormak üzereyken, Stan odaya daldı. </st><st c="5523">Yulaf ezmesini yuttuktan sonra, paldır küldür ona sordu.</st></p>
         <p id="p1875"><st c="5579">“Bugün banka müdürüyle görüşmeyecek miydin?”</st></p>
         <p id="p1876"><st c="5624">Maisie cevap vermedi.</st></p>
         <p id="p1877"><st c="5646">“Ben de öyle düşünmüştüm. </st><st c="5673">Benim yüz sterlinimle eve gelmeyi sakın unutma. </st><st c="5721">Eğer gelmezsen, kızım, seni arar bulurum.”</st></p>
         <p id="decoration49"><st c="5763">___________
   </st></p>
         <p id="p1878"><st c="5776">“Sizi tekrar görmek ne güzel, madam,” dedi Bay Prendergast o öğleden sonra saat dörtte, Maisie’yi bir koltuğa yöneltirken. </st><st c="5899">Konuşmaya başlamadan Maisie’nin yerleşmesini bekledi.</st></p>
         <p id="p1879"><st c="5952">“Müşterimin</st><i><st c="5964"> cömert</st></i><st c="5971"> teklifini düşünebildiniz mi?”</st></p>
         <p id="p1880"><st c="6001">Maisie gülümsedi. </st><st c="6020">Bay Prendergast bir kelimeyle kimin menfaatini koruduğunu belli etmişti.</st></p>
         <p id="p1881"><st c="6092">“Tabii düşündüm,” diye cevap verdi Maisie, “ve müşterinize dört yüz sterlinden azını kabul etmeyeceğimi söylerseniz çok mutlu olurum.”</st></p>
         <p id="p1882"><st c="6227">Bay Prendergast’ın ağzı açık kalmıştı.</st></p>
         <p id="p1883"><st c="6266">“Ay sonunda Bristol’dan ayrılma ihtimalim olduğu için, belki de müşterinize benim </st><i><st c="6349">cömert</st></i><st c="6355"> teklifimin yalnız bir hafta geçerli olacağını da söylersiniz.”</st></p>
         <p id="p1884"><st c="6418">Bay Prendergast ağzını kapattı.</st></p>
         <p id="p1885"><st c="6450">“Gelecek hafta aynı saatte uğramaya çalışacağım, Bay Prendergast, o zaman müşterinizin cevabını bildirebilirsiniz.” Maisie yerinden kalktı ve “Umarım keyifli bir hafta sonu geçirirsiniz, Bay Prendergast,” demeden önce müdüre tatlı bir şekilde gülümsedi.</st></p>
         <p id="decoration50"><st c="6704">___________
   </st></p>
         <p id="p1886"><st c="6717">Maisie, Bay Holcombe’un sözlerine dikkatini vermekte zorlanıyordu ama bu yalnızca orta derece sınıf, bırakmaktan pişman olduğu başlangıç sınıfından daha zorlayıcı olduğu için değildi. </st><st c="6901">Artık elini cevap vermek değil, soru sormak için kaldırıyordu.</st></p>
         <p id="p1887"><st c="6963">Arnold’ın derslerine olan çoşkusu âdeta bulaşıcıydı ve onda, herkesin kendisini eşit hissetmesini ve en küçük katkının bile önemli görünmesini sağlayan bir yetenek vardı.</st></p>
         <p id="p1888"><st c="7134">Temel öğeler dediği şeylerin üzerinden geçtikten yirmi dakika sonra, sınıftan </st><i><st c="7213">Küçük Kadınlar</st></i><st c="7227">’ın yetmiş ikinci sayfasını açmalarını istedi. </st><st c="7275">Sayılar Maisie için bir sorun değildi ve hemen doğru sayfayı açtı. </st><st c="7342">Holcombe üçüncü sırada oturan bir kadından ayağa kalkmasını ve tüm sınıf her cümleyi kelimesi kelimesine izlerken, birinci paragrafı okumasını istedi. </st><st c="7493">Maisie parmağını sayfanın başına koydu ve umutsuzca okunanları takip etmeye çalıştı ama kısa sürede yerini kaybetti.</st></p>
         <p id="p1889"><st c="7609">Okul müdürü birinci sıradaki yaşlıca adamdan aynı parçayı ikinci kez okumasını istediğinde, Maisie bazı kelimeleri tanıyabildi ama Arnold’ın kendisinin de okumasını istememesi için dua ediyordu. </st><st c="7805">Bir başkasının okuması istendiğinde rahat bir nefes aldı. </st><st c="7863">Yeni okuyucu yerine oturunca, Maisie başını önüne eğdi, ama kaçamadı.</st></p>
         <p id="p1890"><st c="7932">“Son olarak, Bayan Clifton’dan ayağa kalkıp bize aynı parçayı okumasını isteyeceğim.”</st></p>
         <p id="p1891"><st c="8018">Maisie kararsızca yerinden kalktı ve dikkatini vermeye çalıştı. </st><st c="8083">Bir kez bile sayfaya bakmadan tüm paragrafı neredeyse kelimesi kelimesine ezberden söyledi. </st><st c="8175">Ama zaten yıllarca, uzun karmaşık restoran siparişlerini hatırlaması gerekmişti.</st></p>
         <p id="p1892"><st c="8255">Yerine otururken Bay Holcombe ona sıcak bir şekilde gülümsedi. </st><st c="8319">“Ne kadar harika bir hafızanız var Bayan Clifton.” Kimse onun sözlerinin ne anlama geldiğidini anlamamıştı. </st><st c="8427">“Şimdi devam edip paragraftaki bazı kelimelerin anlamını tartışmak istiyorum. </st><st c="8505">İkinci satırda, mesela, nikahlanma, kelimesini göreceksiniz, eski bir kelime. </st><st c="8583">Kimse bana aynı anlamda daha modern bir örnek verebilir mi?”</st></p>
         <p id="p1893"><st c="8643">Birkaç el havaya kalktı ve eğer kapının ardından gelen sert ayak seslerini tanımasaydı, Maisie’nin eli de onların arasında olurdu.</st></p>
         <p id="p1894"><st c="8774">“Bayan Wilson,” dedi okul müdürü.</st></p>
         <p id="p1895"><st c="8808">“Evlilik,” dedi Bayan Wilson, kapı sertçe açılıp Maisie’nin kardeşi sınıfa daldığında. </st><st c="8896">Kara tahtanın önünde durup bir bir herkese baktı.</st></p>
         <p id="p1896"><st c="8945">Bay Holcombe nazikçe, “Yardımcı olabilir miyim?” dedi.</st></p>
         <p id="p1897"><st c="9000">“Hayır,” dedi Stan. </st><st c="9021">“Hakkım olanı almaya geldim, onun için çeneni kapa. </st><st c="9073">Eğer iyiliğini istiyorsan, kendi işine bakarsın.” Gözleri Maisie’nin üzerinde durdu.</st></p>
         <p id="p1898"><st c="9157">Maisie ona kahvaltıda, Bay Prendergast’ın bir hafta içinde değerli müşterisinin karşı teklifi kabul edip etmediğini öğreneceğini söylemek niyetindeydi. </st><st c="9310">Ama Stan maksatlı bir şekilde ona doğru yürümeye başladığında, paranın kendisinde olmadığına onu inandıramayacağını anlamıştı.</st></p>
         <p id="p1899"><st c="9436">“Param nerede?” diye bağırdı Stan, daha onun sırasına yaklaşmadan önce.</st></p>
         <p id="p1900"><st c="9508">“Henüz almadım,” dedi Maisie. </st><st c="9539">“Bir hafta beklemen gerekiyor.”</st></p>
         <p id="p1901"><st c="9570">“Zor beklerim,” dedi Stan, çığlıklar atan kadını saçlarından yakalayıp sırasından dışarı çekerek. </st><st c="9669">Kapıya doğru ilerlerken, sınıfın geri kalanı donup kalmıştı. </st><st c="9730">Tek bir adam, yolunun üzerinde duruyordu.</st></p>
         <p id="p1902"><st c="9771">“Önümden çekil, müdür.”</st></p>
         <p id="p1903"><st c="9795">“Eğer başının daha fazla belaya girmesini istemiyorsan, kız kardeşini bırakmanı öneriyorum, Bay Tancock,” dedi Bay Holcombe.</st></p>
         <p id="p1904"><st c="9920">“Sen mi başımı belaya sokacaksın?” diye güldü Stan. </st><st c="9973">“Eğer yolumdan çekilip gitmezsen dostum, dişlerini boğazına dökeceğim ve bunun çok güzel bir görüntü olmayacağından emin olabilirsin.”</st></p>
         <p id="p1905"><st c="10107">Stan ilk darbenin geldiğini görmedi ve yumruk, karın boşluğuna indiğinde iki büklüm olduğu için ikinci darbe çenesine geldiğinde toparlanamadı. </st><st c="10252">Üçüncü yumrukla, devrilen bir meşe gibi yere serildi.</st></p>
         <p id="p1906"><st c="10305">Stan karnını tutmuş, bir başka darbenin gelmesini bekleyerek yerde yatıyordu. </st><st c="10384">Okul müdürü onun başına dikildi ve toparlanmasını bekledi. </st><st c="10443">Sonunda kendine gelen Stan sallanarak ayağa kalktı, gözlerini okul müdüründen bir an bile ayırmadan kapıya doğru ilerledi. </st><st c="10566">Güvenli bir ara olduğunu düşündüğünde ise yeniden, hâlâ düştüğü yerde top gibi kalmış, sessizce hıçkıran kız kardeşine baktı.</st></p>
         <p id="p1907"><st c="10691">“Canını seviyorsan, paramı almadan eve gelmesen iyi olur, kızım!” diye âdeta hırladı. </st><st c="10778">Tek bir kelime daha etmeden fırtına gibi kapıdan koridora çıkıp gitti.</st></p>
         <p id="p1908"><st c="10848">Maisie kapının sert bir şekilde vurulduğunu duymasına rağmen, hâlâ hareket edemeyecek kadar korkuyordu. </st><st c="10953">Sınıfın geri kalanı kitaplarını toplayıp yavaşça sınıftan çıktı. </st><st c="11018">O gece kimse bara gitmeyecekti.</st></p>
         <p id="p1909"><st c="11049">Bay Holcombe hızla onun yanına doğru yürüdü, koruduğu kadının yanında diz çöktü ve titreyen gövdesini kollarına altı. </st><st c="11168">Biraz sonra, “Bu akşam benim evime gelmen daha iyi olur, Maisie,” dedi. </st><st c="11240">“Misafir odasında sana yatak yaparım. </st><st c="11278">İstediğin kadar kalabilirsin.”</st></p>
      </section>
   </div>
<div id="charCountTotal" value="11308"></div></body>
</html>
