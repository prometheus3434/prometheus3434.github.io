<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/aciklama.css" rel="stylesheet" type="text/css" />
</head>

<body>
  <p class="bolum1">Açıklamalar</p>

  <p><b>alabros:</b> <span class="kck">(Fransızca “à la brosse” “fırça gibi”)</span> Fırça gibi dik kesilmiş saç.</p>

  <p><b>ayazma:</b> <span class="kck">(Yunanca “kutsal yer” anlamına gelen <i>hagiasma</i> sözcüğünden)</span> Hıristiyanlık dünyasında Ortodokslarca saygı duyulan bir aziz veya azizeye ithaf edilip kutsal sayılarak şifalı olduğuna inanılan su kaynakları ve bunların üzerine inşa edilmiş binalar.</p>

  <p><b>bar-ı hane:</b> neşeli ev.</p>

  <p><b>Bolos:</b> <span class="kck">(Bolis, Bolus, daha sonra Aktepe)</span> Adını Tokat’ın güneyindeki antik yerleşim yeri Verissa’dan alan bu köyde 20. yy. başında 300 Ermeni yaşıyordu. Köyde Surp Krikor Lusavoriç kilisesi ve bir okul vardı.</p>

  <p><b>bonmarşe:</b> İlk olarak 19. yy.ın ikinci yarısında açılan ve Avrupa’nın büyük mağazalarının şubesi durumundaki mağazalara verilen genel ad.</p>

  <p><b>Büyük Oruç:</b> Paskalya’dan önceki yedi haftalık süreci kapsayan oruç ve perhiz dönemi.</p>

  <p><b>Cyrano de Bergerac:</b> Fransız yazarı Edmond Rostand’ın aynı adlı beş perdelik komedisinin (1897) kahramanı. Cyrano de Bergerac koca burunlu, çirkin bir kişidir, ancak yiğitliği ve gönül yüceliği onu gülünç olmaktan kurtarır. Roxane’ı sever, ama zekâsını kızın öbür aşığı Christian’ın hizmetine verir, onun ağzından güzel mektuplar yazar. Oyun pek çok kez sinemaya da uyarlanmıştır.</p>

  <p><b>çal olmak:</b> Ağza düşmek, dedikodusu yapılmak, rezil olmak.</p>

  <p><b>çavela:</b> <span class="kck">(İtalyanca)</span> Çavalye; balıkçıların balıkları içine attıkları sepet.</p>

  <p><b>Çerkeş mızıkası:</b> İçerisinde mızıka veya mızıkalar olan, <i>pşıne, armonik, kobıZ, pşıne pxenç, urıs pşıne</i> ve akordeon adı verilen tek veya çift perdeli çeşitleri bulunan körüklü çalgı.</p>

  <p><b>çoştar:</b> Her işe burnunu sokan, geveze, sır saklamaz.</p>

  <p><b>çülaki:</b> Keçe, çuha benzeri kalın kumaşlardan yapılma giyecek.</p>

  <p><b>dodalik kuşu:</b> Serçeden ufak, ince bacaklı, narin bir kuş.</p>

  <p><b>dudu:</b> Anne, hanım, ihtiyar kadın.</p>

  <p><b>dudu kuşu:</b> Papağangillerden, küçük, sarımtırak bir kuş.</p>

  <p><b>düğür:</b> dünür; karı kocanın anne ve babalarının birbirleriyle akrabalık ilişkisinin adı.</p>

  <p><b>Enrico Caruso:</b> <span class="kck">(Napoli, 1873-Napoli, 1921)</span> İtalyan tenoru. Sah-neye ilk olarak 1894’te Napoli’de çıktı. 1897’de Livorno’da <i>La Bohème</i> operasında canlandırdığı Rodolfo rolüyle ün kazandı. İtalya ve Arjantin’de başarılı temsillerde bulundu. Londra ve ABD’de çalıştı. Yirminci yy.ın en önemli tenorlarından biri olarak kabul edilir.</p>

  <p><b>Esayan okulu:</b> 1895’te Mıgırdiç ve Hovhannes Esayan kardeşler tarafından İstanbul Taksim’de, Rum Kabristanı Sokağı’nda <span class="kck">(sonradan Meşelik)</span> kurulan, birçok Ermeni aydınının yetişmiş olduğu, günümüzde de ilköğretim ve ortaöğretim düzeyinde eğitim veren okul.</p>

  <p><b>Garmir:</b> <span class="kck">(Germir)</span> Kayseri’nin kuzeydoğusunda, 20. yy. başında yaklaşık 350 Ermeni sakini olan bir köydür. Köyün Surp Isdepanos kilisesi yörenin en eski ve görkemli yapılarından biriydi. Surp Sahak Bartev adlı bir de okulu bulunuyordu.</p>

  <p><b>Getronagan lisesi:</b> 1886 yılında İstanbul’un Galata semtinde yüksek okul olarak kuruldu. İstanbul’un her semtinden öğrencilerin kolayca ulaşabilecekleri bir yerde olmasından ötürü Ermenice “merkezi” anlamına gelen “Getronagan” adını aldı. 1884 yılında ölen Patrik Nerses Varjabedyan bu okulun açılabilmesi için büyük çabalar sarf etmişti. Günümüzde lise olarak hizmet veren okulda, başta kültür ve edebiyat olmak üzere pek çok alanda önemli isimler yetişti.</p>

  <p><b>Geyras:</b> <span class="kck">(Gesare)</span> Tokat’ın kuzeyinde yer alan bu köyde 20. yy. başında 100 Ermeni yaşıyordu.</p>

  <p><b>gocuk:</b> Kalın kumaştan, içine deri astar geçirilen kısa palto.</p>

  <p><b>Gomidas:</b> <span class="kck">(Soğomon Soğomonyan; İstanbul, 1869-Paris, 1935)</span> Müzikolog, kompozitör, rahip. Anadolu’yu dolaşarak halk şarkıları derlemiş, bunların çoksesli düzenlemelerini yapmıştır. 1896-99’da Berlin’de müzik öğrenimini tamamlamış, daha sonra Eçmiyadzin’de çalışmalarını sürdürmüştür. 1910’da İstanbul’a yerleşerek <i>Kusan</i> adlı koroyu kurmuş, burada pek çok öğrenci yetiştirmiş, konserler, konferanslar vermiştir. 24 Nisan 1915’te, İstanbul’daki pek çok Ermeni aydınıyla birlikte tutuklanıp Anadolu’ya sürülmüş, bazı Avrupalı ve Türk aydınların hükümete yaptığı baskılar sonucunda geri dönmesine izin verilmiştir. Sürgünü sırasında yaşadıklarının etkisiyle akıl sağlığını yitiren Rahip Gomidas, hayatının sonuna dek Paris’te bir hastanede gözetim altında tutulmuştur.</p>

  <p><b>Ğad:</b> Tokat yakınında bir <i>madur</i>dur <span class="kck">(şapel)</span>. Şapelin adının, papazın dertlerini dinlediği kişilere Ermenice “<i>Ğadat arnem</i>” <span class="kck">(Gadanı / derdini alayım)</span> demesinden veya Kilise tarafından aziz olarak kabul edilen Surp Khat’tan geldiği sanılıyor.</p>

  <p><b>harar:</b> <span class="kck">(Arapça)</span> Genellikle kıldan dokunmuş büyük çuval.</p>

  <p><b>hel demek:</b> Bir kişiyi, herhangi bir işi daha iyi yapmasını sağlamak için heyecana getirmek; “haydi göreyim seni” anlamına gelir. <b>bel olmak:</b> “hel” denen, heyecana getirilen kişinin bütün tarlayı bir günde “bel”lemesi; “hızını alamamak” anlamına gelir.</p>

  <p><b>Honor Godor:</b> Tokat ile Sivas arasında, aynı adlı bir ermişin akıl hastalıklarını iyi ettiğine inanılan bir kilise.</p>

  <p><b>Karagözyan yetimhanesi:</b> 1912 yılında Dikran Karagözyan tarafından İstanbul Şişli’de, yetim ve öksüz erkek çocukların eğitim görmesi için kurulan okul. Halen karma ilköğretim okulu olarak hizmet vermektedir.</p>

  <p><b>Kızıl Eniş:</b> Tokat ile Sivas arasında yaklaşık on kilometrelik yokuşlu bir yoldur. Özellikle bahar aylarında yolun iki yanının kızılcık ile dolması nedeniyle “kızıl”, inişi kolay ve zevkli olduğu için de “eniş/iniş” adıyla anılır.</p>

  <p><b>Kirkoros:</b> <span class="kck">(Korkoros, Krikoris)</span> Tokat’ın on kilometre kuzeydoğusunda, Yeşilırmak’ın sol kıyısında yer alan bir köy. Yirminci yy. başında 600 Ermeni’nin yaşadığı bu köyde Surp Asdvadzadzin ve Surp Hagop adlı iki kilise ve bir okul bulunuyordu.</p>

  <p><b>Kore (Savaşı):</b> 1950 Haziranı’nda Kuzey ve Güney Kore arasında başlayan çatışma ve Birleşmiş Milletler Gücü’nün müdahalesi ile gelişen süreç. Bu güç içinde beş bin kişilik bir Türk askeri birliği de yer almış ve savaşın 1953’te anlaşmayla bitimine kadar ateş hattında kalmıştır.</p>

  <p><b>kumpet:</b> <span class="kck">(Erm. <i>kımpet</i>)</span> Kümbet, kubbe. Yeşilırmak kıyısında, Malkayası yolu üzerindeki iki kilise yıkıntısının kubbelerinden ötürü nehrin o bölgesi “kumpet” adıyla anılıyordu.</p>

  <p><b>Kunuri muharebesi:</b> Kore Savaşı’nın başlarında, 26 Kasım 1950’de Birleşmiş Milletlere bağlı müttefik güçlerle Çin kuvvetleri arasında patlak veren ve birkaç gün içerisinde Türkiye silahlı güçlerinin, 741’i ölüm olmak üzere 3513 zayiat verdiği şiddetli muharebe.</p>

  <p><b>Kutsal Çarşamba:</b> Büyük Oruç’un son haftasını, yani Paskalya’dan önceki altı günü kapsayan “Kutsal Hafta’ya <span class="kck">(Erm. Avak Şapat)</span> ait çarşamba günü.</p>

  <p><b>lülüt:</b> Çitlembik.</p>

  <p><b>madrigal:</b> <span class="kck">(İtalyanca “madrigale”den)</span> On dördüncü yy.da İtalya’da doğmuş ve daha sonra pek çok değişime uğrayarak günümüze dek gelmiş pastoral bir müzik türü.</p>

  <p><b>mal:</b> Büyükbaş hayvan(lar).</p>

  <p><b>Muzaffer Sarısözen:</b> <span class="kck">(1899, Sivas-1963, Ankara)</span> Halk müziği derlemecisi. 1899’da Sivas’ta doğdu. 1930’da Ahmet Kutsi Tecer ile birlikte Halk Şairlerini Koruma Derneği’ni kurdu. 1937’den itibaren Anadolu’nun pek çok şehrinde halk şarkıları derledi. Bu çalışmaları sırasında 1943 yılında Tokat’ta derlemeler yaptı. 1946’da Yurttan Sesler Korosu’nun başına geçti.</p>

  <p><b>Nafıa:</b> <span class="kck">(Arapça “bayındırlık işleri”)</span> Eskiden, Bayındırlık Bakanlığı anlamındaki Nafıa Vekâletinin kısaltılmış hali olarak sıkça kullanılan bu sözcük, İkinci Dünya Savaşı sırasında özel bir anlam da kazanmıştır. Askere çağrılan gayrimüslim vatandaşların bir bölümü demiryolu ve havaalanı yapımı işlerine verilirken, büyük çoğunluğu da yol yapımı, taş kırma gibi işlerde çalıştırılmak üzere, özel kahverengi elbise giydirilip Nafıa hizmetine verilmiş, kendileri de “Nafıa askeri” olarak adlandırılmıştır.</p>

  <p><b>okka gülü:</b> Çok sık ve iri yapraklı, yoğun kokulu bir gül çeşidi. Gülsuyu ve gül reçeli yapımında kullanılır; kabızlığa iyi geldiğine inanılır.</p>

  <p><b>palikarya:</b> <span class="kck">(Yunanca)</span> Kabadayı delikanlı.</p>

  <p><b>pavlika:</b> Fabrika.</p>

  <p><b>pazik:</b> Pazı</p>

  <p><b>Reji İdaresi:</b> II. Abdülhamit devrinde kurulan, Osmanlı devletinin tütün tekelini yöneten kuruluş. Cumhuriyet döneminde varlığını 1929’a kadar sürdürmüşse de, tütün tekeli idaresi halk arasında uzun yıllar Reji adıyla anılmaya devam etmiştir.</p>

  <p><b>Rudolph Valentino:</b> <span class="kck">(Castellaneta, 1895-New York, 1926)</span> İtalyan kökenli Amerikalı ünlü sessiz sinema oyuncusu. On dokuz yaşında Amerika’ya göç etti. Beyaz perdede “kadın avcısı” tipini canlandırdığı jönprömiye rolleriyle başarı kazandı. Adı daha sonraları, kadınların kalbini kolaylıkla fetheden erkek tipiyle özdeşleşti.</p>

  <p><b>savat:</b> <span class="kck">(Arapça “<i>sevad</i>”)</span> Gümüş üstüne özel bir biçimde kurşunla işlenen kara nakış.</p>

  <p><b>Surp Nişan kilisesi (Kartal):</b> On dokuzuncu yy. başında Harutyun Amira Bezciyan tarafından yeniden yaptırılan ancak zamanla harap olan bu kilise 1857 yılında Ekmekçibaşı Noradunkyan ailesinin himayesinde yeniden inşa edilmiştir. Günümüzde, bilhassa Surp Asdvadzadzin yortusunda ve Büyük Oruç döneminde ziyaret edilmektedir.</p>

  <p><b>Surp Nişan kilisesi <span class="kck">(Tavra):</span></b> Sivas’ın kuzeyindeki Merekum tepesi yakınlarında, bir rivayete göre Aziz Krikor Lusavoriç tarafından 4. yy.da, bir başkasına göre ise Vasburagan kralı Senekerim tarafından 1025’e doğru kurulan bu kilise 20. yy.ın başına dek Sivas bölgesinin piskoposluk merkezi ve en önemli ziyaret yerlerinden biri olmuştur.</p>

  <p><b>Surp Pırgiç Ermeni hastanesi:</b> 1834 yılında İstanbul Yedikule’de bir arazi üzerine, başta Sultan II. Mahmut’un dostluğunu kazanmış Harutyun Amira Bezciyan olmak üzere dönemin önde gelen Ermenilerinin yaptığı bağışlarla kurulan hastane. Halen aynı yerinde faaliyetini sürdürmektedir.</p>

  <p><b>Tahtaba/ğ:</b> <span class="kck">(Tahtoba/ğ)</span> Tokat’ın güneyinde yer alan, 20. yy. başında 25 hanede yaklaşık 260 Ermeni’nin yaşadığı bu köyde Surp Asdvadzadzin adında bir kilise ve bir Ermeni okulu bulunuyordu.</p>

  <p><b>tatlıbilem:</b> Şekerkamışı benzeri tatlı bir ağaç kökü.</p>

  <p><b>Tavra:</b> Sivas yakınlarında, 20. yy. başlarında 255 hanede yaklaşık 1500 Ermeni’nin yaşadığı, Surp Asdvadzadzin adlı bir kilisenin ve Aramyan ve Tavityan adlı iki okulun bulunduğu büyük bir köy.</p>

  <p><b>turabın olayım:</b> <span class="kck">(turab: toprak)</span> Tokat ağzında “ayağının dibi olayım, bastığın toprak olayım!”</p>

  <p><b>Üç Horan Ermeni kilisesi:</b> <span class="kck">(Ermenicede <i>Surp Yerrortutyun</i>, [“Baba-Oğul-Kutsal Ruh”a atfen, kutsal üçleme, kutsal teslis])</span> Beyoğlu’nda meyhaneleriyle ünlü Çiçek Pasajı ile Nevizade Sokağı arasında, pasajın Balıkpazarı girişinden az ileride yer alan Ermeni kilisesi. On dokuzuncu yy. başlarında Kevork Amira Çerazyan’ın himayesinde yeniden inşa edilmiştir. Beyoğlu bölgesindeki Ermeni kiliselerinin merkezidir.</p>

  <p><b>ürümek:</b> Havlamak; kavgada bağırmak, kötü söz söylemek; gevezelik etmek, söze karışmak.</p>

  <p><b>Varlık Vergisi:</b> 1942’de bir defaya mahsus olmak üzere konulan, illerde en büyük mülki amirin başkanlığında kurulması öngörülen takdir komisyonlarınca serbestçe belirlenen ve itiraza kanun yolu kapalı tutulan vergi. Yükümlülüklerini yerine getirmeyenlerin çalışma kamplarına gönderildiği Varlık Vergisi uygulaması gayrimüslim azınlıkları hedef alarak maddi ve manevi yıkım getirdi.</p>

  <p><b>Vosgeperan kilisesi <span class="kck">(Taksim)</span>:</b> Beyoğlu, İstiklal Caddesi’nin girişindeki Zambak Sokağı’nda yer alan Surp Hovhan Vosgeperan Ermeni Katolik kilisesi 1837’de inşa edilmiş, 1868’de yenilenmiştir.</p>

  <p><b>Vosgeperan kilisesi (Tokat):</b> Yeşilırmak’ın sağ kıyısında yer alan, 20. yy. başlarında yaklaşık 280 Ermeni’nin yaşadığı Bizri/Bizeri köyündeki Surp Hovhan Vosgeperan kilise ve manastırı. Surp Nişan adıyla 1022-1027 tarihlerinde yapılmış ve 1842 tarihinde yenilenmişti. Özellikle Surp Asdvadzadzin ve Surp Haç yortularında çok ziyaret edilen bir kiliseydi.</p>

  <p><b>yal:</b> Genellikle köpeklere verilen, et suyuyla ıslatılmış kuru ekmek.</p>

  <p><b>Yirmi Sınıf Askerlik:</b> Sadece gayrimüslimleri kapsayan ve Rumi takvimle 1312-1332 (1896-1916) doğumluların ihtiyat askerliğine çağrılması olayı. Manisa Akhisar’ın başlıca merkez olduğu ihtiyat askerliği, Alman askeri kuvvetlerinin Sovyetler Birliği’ne saldırarak İkinci Dünya Savaşı’nda “Rus Cephesi”ni açtıkları 1941 yılına, o zamanlar “Milli Şef” olarak anılan İsmet İnönü’nün cumhurbaşkanlığı dönemine rastlar.</p>

  <p><b>zıpka:</b> Ağı geniş, paçaları dar bir çeşit şalvar.</p>
</body>
</html>
