<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-5.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-5.html" xml:lang="tr-TR"><div><p></p><p id="toc_marker-6"><st c="9"> Pıhtı</st></p><p><st c="15"> Kedim’e</st></p><p><st c="23"> (T.U.)</st></p><p></p><p><st c="30"> Yıllardır edebiyat okurum – hem mesleğim gereği, hem de kişisel tutkum yüzünden. </st><st c="112">Galiba kişisel tutkum daha önemli yoksa bazı basit alışkanlıklarımı sürdürmeme bile ucu ucuna yeten bir gelirle geçinmeyi göze alamazdım. </st><st c="250">Pişmanlık duyduğumu sanmayın. </st><st c="280">Şimdi de olsa, alçakgönüllü öğretim üyeliğini gösterişli bir yaşama yeğlerdim. </st><st c="359">Bunun karşılığında, edebiyat, başka dünyaların kapılarını açtı bana, hayranlık duyduğum yazarlarla, roman kişileriyle, görmediğim ülkelerle tanışmamı sağladı; maddi/manevi bütün sıkıntılara karşı dayanıklı kılarak yaşama sevinci aşıladı.</st></p><p><st c="596"> Ne var ki yazmak, sanıldığı kadar kolay değil; onca birikimin size fazla bir yararı dokunmayacağını görüyorsunuz – tabii büyük yanlışlıklar yapmanızı engellemek dışında. </st><st c="767">Ben de bu ilk öykü denememde baş-kişimi konuşturmamaya, yani onun ağzından konuşmamaya karar verdim: şu andaki acemiliğimle altından kalkamayacağım bir güçlük. </st><st c="927">Üstelik o kişi, dilini güzel kullanmasıyla </st><span><st c="970">da</st></span><span><a id="footnote-225-1-backlink" href="#footnote-225-1"><st c="972"> 1</st></a></span><st c="974"> sivrilmiş biriydi. </st><st c="994">Kulağımda kaldığı kadarıyla, yumuşak dalgalanmalarla yükselen, sonunda katı bir kesinliğe varan bir sesi vardı. </st><st c="1106">Belki öykü ilerledikçe, o sesi size duyurabilirim – biraz ustalaşınca.</st></p><p><st c="1176"> Güzelliğine gelirsek... </st><st c="1201">Doğrusu katışıksız bir güzellik değildi. </st><st c="1242">Tıpkı sesi gibi sizi yumuşaklığıyla sarmalar, sarmallarını tamamladıktan sonra hançerini saplayıverirdi. </st><st c="1347">Ardında kalıcı bir pıhtı bırakarak.</st></p><p><st c="1382"> İşin ilginç yanı, bu kıyıma bile-isteye girişmemesiydi. </st><st c="1439">Kimseyi umursamayan, soğukluğuyla yakıcı bir çekicilik, Greta Garbo’vari erkeksi bir dişi-örümcek tavrı.</st><span><a id="footnote-225-2-backlink" href="#footnote-225-2"><st c="1543"> 2</st></a></span></p><p></p><p><st c="1545">- - - - - - - - - -</st></p><p></p><p><st c="1564"> 1971’de bir sabah yazlıktaki evime telefon etmişti; yarım saatliğine uğrayabilir miymiş?</st></p><p><st c="1653"> Daha şaşkınlığımı atlatmadan zarif bir buketle çıkageldi. </st><st c="1712">Gerçi ziyaret nedenini kestirmiştim de evime kadar zahmet etmesi bence gerekmezdi. </st><st c="1795">Birdenbire karşımda gördüğümde, onu nerdeyse tanıyamayacaktım. </st><st c="1858">Hâlâ çekiciydi ama eski imgesinden, daha doğrusu bende iz bırakan görüntüsünden çok farklıydı. </st><st c="1953">Bir zamanlar, biz eski seyircilerini büyüleyen ağır gözkapaklarının iyice şişmesi, saçlarıyla tırnaklarının epey bakımsız olması bir yana, genel bir yıpranmışlık çökmüştü üstüne. </st><st c="2132">Yoksa eskiden de böyleydi de ben hep uzaktan izlediğimden mi farkına varmamıştım? </st><st c="2214">Sanmıyorum. </st><st c="2226">Çünkü yılların da payı vardı bu değişimde. </st><st c="2269">Neredeyse olumlu sayılabileceği için söz konusu yıpranmışlığı tanımlarken “çökme” yerine “durulma” sözcüğünü kullanmam daha doğru. </st><st c="2400">Hele onun bir zamanki Batılı parıltısını artık ancak ekranda siyah-beyaz olarak binde-bir yakalayabilen yeni seyircilere sesleneceksem.</st></p><p></p><p><st c="2535"> Karşımdaki kadın bir metin olsaydı (hayır şiir değil, roman hiç değil, ancak bir yaşam-öyküsü) Türkçesini çözebilirdim, yorumlayabilirdim. </st><st c="2675">Ama o baştan beri yarı-saydam olsa da gizlerini ele vermemekte kararlı bir kişilikti. </st><st c="2761">Sanki belli bir ulusu yoktu, yersiz-yurtsuzdu, yalnızca seyircilerinin yaşamlarına kırmızı damgasını basmış bir efsaneydi. </st><st c="2884">Döneminde, ona tutulmayan erkek yoktu bildiğim kadarıyla. </st><st c="2942">Hem de her sınıftan. </st><st c="2963">Şimdi kadın hayranlarının bolluğunu düşününce, acaba kişiliği mi ağır basıyordu yoksa imgesi mi diye soruyorum kendime.</st></p><p><st c="3082"> Bildiğimiz gibi, efsane katına yükselmiş kişiler ortalıkta pek görünmezler, günlük kargaşanın örseleyemeyeceği bir zırhın arkasına gizlenirler. </st><st c="3227">Edebiyattan, sanattan nice örnek verebiliriz. </st><st c="3273">Oysa o, günlük keşmekeşin tam ortasında efsane olmayı başarmıştı. </st><st c="3339">Onu </st><span><st c="3343">gözleriy</st></span><span><st c="3351"> le görmek</st></span><span><a id="footnote-225-3-backlink" href="#footnote-225-3"><st c="3361"> 3</st></a></span><st c="3363"> için gecelerce aynı oyunlara koşan seçkin bir tiyatrosever kitlesi vardı. </st><st c="3438">Filmlerini pek beğenmeseler de oynatıldıkları sinema salonlarını dolduran genç hayranlarının sayısı azımsanır gibi değildi. </st><st c="3562">Kendisini hem tiyatroda hem sinemada izledim ama hangi dalda daha başarılı olduğunu söyleyemeyeceğim. </st><st c="3664">Çok iyi bir oyuncu olduğunu da söyleyemem. </st><st c="3707">Burada garip bir tümce kuracağım: sanki o, rolüne değil, rolü ona bürünüyordu. </st><st c="3786">İster Çehov’un, Dostoyevski’nin, Shakespeare’in birbirlerine hiç benzemeyen drama kişiliklerini canlandırsın, ister </st><span><st c="3902">Bataklı Damın Kızı Aysel</st></span><st c="3926"> olsun, hep kendisiydi. </st><st c="3950">Yorumu, her zaman kendi çekim-alanında odaklaşıyordu.</st></p><p><st c="4003"> Önce tanınmış bir aktörle, sonra o dönemin ünlü bir zenginiyle evliliklerinde de hep kendi kalmıştı.</st><span><a id="footnote-225-4-backlink" href="#footnote-225-4"><st c="4104"> 4</st></a></span><st c="4106"> İster başbakanla konuşsun, ister bir barmenle, tavrı aynıydı. </st><st c="4169">Canının sıkıldığını elmacık kemiklerinin kızarmasından, elini bir sineği kovarcasına sallamasından ya da herkese meydan okurcasına beline götürmesinden anlıyordunuz.</st></p><p></p><p><st c="4334"> Altını çizdiğim ‘yeni anlam’a dönersek... </st><st c="4377">Doğa, onun pürüzsüz tenine kırışıklar, gözaltlarına morluklar eklerken sanki yeni bir denge yaratmıştı: geri aldıklarının boşluğunu yeni bir anlamla cömertçe doldurmuştu. </st><st c="4548">Her seyircinin gönlünce yorumladığı imgenin yüzeysel ışıltısı kazınınca ortaya keşfe değer bir derinlik çıkmıştı.</st></p><p><st c="4661"> Sözgelimi, her an bir sıkıntı ya da bezginlik ipucu vermesini beklediğim kolları, benim hasır koltuğumun iki yanından gevşekçe sarkıyordu. </st><st c="4801">Taraçanın kuytu köşesinden, küçük bahçeme bakıyordu dalgın dalgın.</st></p><p><st c="4867"> Hayır lütfen ne çay istiyormuş ne de içki. </st><st c="4911">Kapıdan şöyle bir uğramış, fazla zamanımı almayacakmış. </st><st c="4967">Artık zamanının önemini kavramışmış. </st><st c="5004">Meslektaşları, provaları aksatmasını baştan beri içkiciliğine yorarlarmış, oysa onda zaman kavramı baştan beri yokmuş; yıllarla, aylarla değil anlarla düşünürmüş. </st><st c="5167">Belki bu kadar derine inemedi de ben öyle anladım.</st></p><p><st c="5217"> Artık yaşlı kadın rollerine razı olduğunu eş-dosttan duymuştum. </st><st c="5282">Ola ki, gençlik/güzellik zırhından kurtulmaktan kaynaklanıyordu bu gevşeklik. </st><st c="5360">Yine de yüzüne bakarken, ondaki sinema ve tiyatro tutkusunun asla sönmeyeceğini sezdim. </st><st c="5448">Bu ateşi ne yazıhanesinde çıkan ve servetini kül eden yangın bastırabilmişti ne de umudunu kıran sönük Anadolu turneleri. </st><st c="5570">Konu tiyatrodan açıldı mı bakışlarının canlanmasından belliydi. </st><st c="5634">Aslında bir </st><span><st c="5646">Taşra Kızı</st></span><st c="5656"> ’ydı düpedüz, eğitimi yarım-yamalaktı, gelgelelim Emma Bovary’liğe özenmediği apaçıktı. </st><st c="5745">Rüküşlükle uzak-yakın bir ilintisi yoktu, melodramla da.</st></p><p></p><p><st c="5801"> Kalkmak üzereydi. </st><st c="5820">Geliş nedenini açıklamayı ona bıraktığımdan (o konuda daha hiçbir şey söylememişti) yüreklendirici birkaç söz ettim:</st></p><p><st c="5936"> — Biliyor musunuz, ben size eskiden beri hayranımdır, dedim.</st></p><p><st c="5997"> Herhangi bir tepki almayınca sürdürdüm sözü:</st></p><p><st c="6042"> — Sizin gibi “güzel” kadınların yaşlanması çok güç olsa gerek. </st><st c="6106">Herkes en ufak kusurunuzu yakalamak için pusuya yatar. </st><st c="6161">Ben hiçbir zaman güzel sayılmadığımdan şanslı sayılırım doğrusu. </st><st c="6226">On beş yaşımda neydiysem, başkalarının gözünde hâlâ öyleyim</st></p><p><st c="6285"> Tam bir kahkaha atacakken aşağı yukarı aynı yaşta olduğumuz aklıma geldi, kendimi tuttum.</st></p><p><st c="6375"> Alınmışa benzemiyordu. </st><st c="6399">Sigarasını küllüğe zarifçe bastırıp kalkarken “Başınız sağolsun” dedi.</st><span><a id="footnote-225-5-backlink" href="#footnote-225-5"><st c="6469"> 5</st></a></span></p><p></p><p><st c="6471">- - - - - - - - - -</st></p><p></p><p><st c="6490"> Yıllar sonra son görüşümde, aklaşmış saçlarına yemeni gibi doladığı alacalı eşarp ipek olmasa onu yine tanıyamayacaktım. </st><st c="6612">İyi ki beni görmedi. </st><st c="6633">Yoksa o aceleyle ne diyeceğimi kestiremezdim; dostlarımla birazdan bir meyhanede buluşacaktık. </st><st c="6728">Kolunun altında gazeteye sarılmış bir içki şişesiyle Krepen Pasajı kalabalığına karıştı.</st></p><p><st c="6816"> Sonradan duyduklarıma göre anılarını bir gazeteye satacak kadar düşkünleşmiş.</st><span><a id="footnote-225-6-backlink" href="#footnote-225-6"><st c="6894"> 6</st></a></span><st c="6896"> Delikanlı bir hayranının –galiba bir eşcinselin– evinde kalıyormuş. </st><st c="6965">Trajedilerden hep kaçındığım için –yoksa bu basit yaşamımı hâlâ nasıl sürdürürdüm?– onu yoklayamadım. </st><st c="7067">Zaten artık konuşacağımız ne kalmıştı ki?</st></p><p><st c="7108"> Bazı ortak dostlarımız onun hakkında, “Su testisi su yolunda kırılır”, “Her koyun kendi bacağından asılır” türü çirkin, beylik yorumlar yaptılar. </st><st c="7255">Oysa bir zamanlar onun parıltısından beslenmişlerdi her anlamda. </st><st c="7320">Keselerini şimdilerde ıvır-zıvır televizyon dizileri ve reklamlarıyla doldurduklarından onu dik kafalılıkla, savurganlıkla, dahası şımarıklıkla suçladılar. </st><st c="7476">Onu karalayarak aklanmayı seçtiler bir bakıma.</st></p><p></p><p><st c="7522"> Sonraları onun yaşamından diziler ve filmler üretenler de o eski ışıltının seyircilere nasıl yansıdığını bilecek yaşta değildiler. </st><st c="7654">Birçok önemli rolün üstesinden kültürüyle değil sezgisiyle gelen bu karizmatik kişiliğin, taşıdığı onca yükü bir kaçamak, bir içki molasıyla attığını, atamayınca da o molayı gittikçe uzattığını anlayamıyorlardı bir türlü.</st></p><p></p><p><st c="7875"> - - - - - - - - - -</st></p><p></p><p><st c="7895"> 1971’deki karşılaşmamızda; giderayak kendisinin de bana hayran olduğunu söylemişti. </st><st c="7980">İşlek zekâma ve ukalalıktan uzak kültürüme. </st><st c="8024">Eski kocama biraz da bu yüzden tutulmuş. </st><st c="8065">Kendisindeki bir eksikliği benim aracılığımla gidermek istercesine. </st><st c="8133">Ama anlaşılan ben, onun asla bilemeyeceği bir şey biliyormuşum ki sonuncu evliliğinde aşağıya çekilen kendisi olmuş.</st></p><p><st c="8249"> Aramızdaki tek farkın, kendisinin hiç bilmediği bir konuyu </st><span><st c="8309">katılarak</st></span><st c="8318"> çözümlemeye duyduğu heves, benimse çok iyi bildiğim konuları </st><span><st c="8380">uzak</st></span><span><st c="8384"> tan izlemekteki</st></span><st c="8400"> kararlılığım olduğunu anlatmaya çalıştım ona.</st></p><p><st c="8446"> — Madem beni kıskanmıyordunuz, dedi hüzünlü gözlerini yüzüme dikerek, neden boşanıp onu bana bıraktınız?</st></p><div><div><p><a id="footnote-225-1" href="#footnote-225-1-backlink"><st c="8551"> 1</st></a><st c="8553"> Da’nın altını çizmemin nedeni, onun asıl güzelliğiyle ünlenmesidir. </st><st c="8622">(M.)</st></p></div><div><p><a id="footnote-225-2" href="#footnote-225-2-backlink"><st c="8626"> 2</st></a><st c="8628"> Bir dostumdan öğrendiğime göre Afrikalılar, özenle yetiştirecekleri çiçeklerin toprağına karşı - cinsten tohumlar serperlermiş. </st><st c="8757">Dostuma çiçeklerinin cinsiyetinin nasıl saptandığını sormadığıma hâlâ üzülürüm. </st><st c="8837">(M.)</st></p></div><div><p><a id="footnote-225-3" href="#footnote-225-3-backlink"><st c="8841"> 3</st></a><st c="8843"> Gerçi bu anlamsız bir deyim ama olayın arka - planını aktarmama yarıyor. </st><st c="8917">(M.)</st></p></div><div><p><a id="footnote-225-4" href="#footnote-225-4-backlink"><st c="8921"> 4</st></a><st c="8923"> Üçüncü evliliğinden söz açmaksa, şu anda öykümün akışını zedeleyebilir. </st><st c="8996">(M.)</st></p></div><div><p><a id="footnote-225-5" href="#footnote-225-5-backlink"><st c="9000"> 5</st></a><st c="9002"> Bu konuşmalı sahneyi ertelememi okurların bağışlayacaklarını umuyorum. </st><st c="9074">(M.)</st></p></div><div><p><a id="footnote-225-6" href="#footnote-225-6-backlink"><st c="9078"> 6</st></a><st c="9080"> Kimbilir yaşamını ilginçleştirmek adına neler bulup buluşturmuştu o durumda? </st><st c="9158">Bu tür bilgilere incelemelerde asla güvenilmez. </st><st c="9206">(M.)</st></p></div></div></div></div><div id="charCountTotal" value="9211"></div></body>
</html>
