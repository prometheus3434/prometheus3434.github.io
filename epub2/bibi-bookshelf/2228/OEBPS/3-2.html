<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-2.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-2.html" xml:lang="tr-TR"><div><p></p><p id="toc_marker-3"><st c="9"> Güz Kızılı</st></p><p><st c="20"> — Bir bayan geldi ablacığım, dedi Nalan azarı hak ettiğini bilen bir çocuğun ürkekliğiyle. </st><st c="112">Bu saatte dinlenir, görüşemezsiniz dedimse de dinlemedi, aşağıda salonda bekliyor, gerekirse saatlerce beklermiş.</st></p><p><st c="225"> — Öff yani bir bu eksikti, diye bağırdı Dürdane Hanım, usanç yüklü bir öfkeyle. </st><st c="306">Sen adam olmazsın kızım, canın çıkar bu şapşallık huyun çıkmaz... </st><st c="372">Sonra da, daha yapışkan bir müşteriyi atlatmayı bile beceremezken kalkmış santralda çalışmak istiyorsun.</st></p><p><st c="476"> — Ama ablacığım... </st><st c="496">Nalan’ın dudakları titriyordu.</st></p><p><st c="526"> — Sakın zırlamaya başlama. </st><st c="554">Koş, şu perdeleri aç da bakalım senin sayende kötü başlayan bugün nasıl bir günmüş.</st></p><p><st c="637"> — Başüstüne ablacığım, diyerek pencereye koştu Nalan.</st></p><p><st c="691"> — Sahi... </st><st c="702">Bir daha bana müşterilerin yanında ablacığım dersen fena yaparım, bilmiş ol. </st><st c="779">Geçen sefer bağışladım ama...</st></p><p><st c="808"> — Demem ablacığım, söz.</st></p><p><st c="832"> Nalan’ın parmak uçlarında yükselip kalın kadife perdeleri aralamasını, özenle iki eşit öbeğe bölmesini izledi.</st></p><p><st c="943"> “Bundan ne köy olur ne kasaba” diye geçirdi içinden. </st><st c="997">“Kafa çalışmıyor, bacaklar eğri, dişler çarpık-çurpuk, ses berbat.”</st></p><p><st c="1064"> Ama avludaki ağacın güz-kızılına dönmüş yapraklarını görünce birden yumuşadı: “Belki dişlerini yaptırmaya değer, gözlerinin yeşili açığa çıkar, bakışları da anlamlı, sanki sersem kafasından sinsi birşeyler geçiyormuş gibi... </st><st c="1290">Bacakları saymazsak vücudu fena sayılmaz... </st><st c="1334">Sesi de belki biraz olgunlaştığında...”</st></p><p><st c="1373"> Dürdane Hanım’ın duygu iniş çıkışlarına bir türlü ayak uyduramayan Nalan, bu yumuşamayı ensesinde duydu. </st><st c="1479">Yüzünü döndü:</st></p><p><st c="1492"> — Bakın, güneşli bir sabah ablacığım, diye gülümsedi.</st></p><p><st c="1546"> — Havanın senden sorulmadığı belli zaten, boşuna gülümseme. </st><st c="1607">Sen git kahvemi getir. </st><st c="1630">O kadın da beklesin bakalım. </st><st c="1659">Şu beyaz önlüğü çıkar, sinirimi bozuyor.</st></p><p></p><p><st c="1699"> - - - - - - - - - -</st></p><p></p><p><st c="1719"> Nalan gidince, camı açtı, ılık güz esintisini içine çekti. </st><st c="1779">Kahvesinin on dakika gecikmesinden çok daha önemli olan, kendine ayırdığı bu sabah saatlerine bir yabancının el atmasıydı. </st><st c="1902">Bu gidişle özel bölmesinin bir anlamı kalmayacaktı. </st><st c="1954">Uzak bir semtte bir çatı katı mı tutsaydı?</st></p><p><st c="1996"> O sabah da her zamanki gibi sekiz buçukta, çalar saatin ziliyle uyanmış, banyo köpüğünün rengini ve kokusunu özenle seçmiş, küvetin dolmasını beklerken odasının loşluğunda bir sigara tüttürmüştü. </st><st c="2193">Kaynara yakın, üstünden buğular tüten suyun arındırıcılığında, yirmi dakikasını geçirdikten sonra banyonun ışığını açmış, bonesinden taşan birkaç ıslak teli eski-model maşasıyla dışardan doğal görünecek bir düzene sokarken aynada kendini incelemişti. </st><st c="2444">Evet, altmış yaşını aşmasına karşın hâlâ çekici olmasını, eski kilosunu korumasını bu şaşmaz bakıma borçluydu. </st><st c="2555">Sonra odasına dönmüş, yine loşlukta, aynaya gereksinim duymaksızın, artık ezbere bildiği bedenini canlandırıcı bir yağla tepeden tırnağa ovmuş, yüzüne nemlendirici sütünü, gözaltlarına kırışık giderici kremini sürmüştü. </st><st c="2775">Ona-çeyrek-kala getirilecek kahvesini beklerken.</st></p><p><st c="2823"> Özen denilen şeyin önemini yanında çalışanlara bir türlü anlatamıyordu. </st><st c="2896">Saçlarının parlak ve canlı kalmasını istiyorlarsa, sık sık fön yaptırmaktan, boyuna değişik renkte boyalar denemekten kaçınmalıydılar: Genç yaşta, daha beyazlar çıkmamışken, kınayla pekâlâ yetinebilirlerdi. </st><st c="3103">Daha ilk bakışta ucuz olduğu anlaşılan makyaj malzemelerini, reklamlara düşmüş şampuanlarla kremleri kapışacaklarına pahalı ama yıllar yılı gidecek bir bakıma yatırım yapabilirlerdi. </st><st c="3286">Ama dinleyen kim?</st></p><p><st c="3303"> Kapıyı usulca tıklatıp kahve tepsisiyle giren Nalan’a acıyarak baktı:</st></p><p><st c="3373"> — Hâlâ bekliyor mu aşağıdaki?</st></p><p><st c="3403"> — Evet ablacığım. </st><st c="3422">Sizi görmeden gitmeyecekmiş.</st></p><p><st c="3450"> — Kuaföre gitti demeyi de mi akıl edemedin?</st></p><p><st c="3494"> — Bu saatlerde dinlendiğinizi biliyor ablacığım.</st></p><p><st c="3543"> — Adını söyledi mi peki?</st></p><p><st c="3568"> — Hülya’ymış.</st></p><p><st c="3582"> “Soyadını söylemediğine göre demek iş için gelmemiş” diye düşündü Dürdane Hanım. </st><st c="3664">“Kim bilir hangi Hülya, nerden aklımda kalsın? </st><st c="3711">Ya Hülyalığa özenirler, ya Ebru, Gamze, Şebnem’liğe. </st><st c="3764">Sonuçta ortaya sırılsıklam budalaları bile kandıramayan bir dansöz ismi çıkar: Ebru Ezgi, Gamze Göze, Şebnem Şener gibi... </st><st c="3887">Tamam, eski adlar piyasada tutulmuyor, orası öyle. </st><st c="3938">Ama neden? </st><st c="3949">O ada yaraşmak ayrı bir çaba, farklı bir kültür istiyor da ondan. </st><span><st c="4015">Mehlika</st></span><st c="4022"> olmak kolay mı? </st><st c="4039">Yakıştıramıyorsan üstünden dökülür, taşıyamazsın, sap gibi kalırsın. </st><st c="4108">Gelgelelim derdin ahmaklara seslenmekse Hülya yeter de artar!”</st></p><p><st c="4170"> — Yalnız, şey, dedi ablacığım, </st><span><st c="4202">asıl Hülya</st></span><st c="4212"> dedi.</st></p><p><st c="4218"> Dürdane Hanım, böğrüne sivri bir şey saplanmış gibi kalakaldı bir an:</st></p><p><st c="4288"> — Nasıl yani? </st><st c="4303">dedi hırıltılı bir sesle.</st></p><p><st c="4328"> — </st><span><st c="4331">Ha</st></span><span><st c="4333"> kiki Hülya</st></span><st c="4344"> ’ymış, öyle dedi.</st></p><p><st c="4362"> — Neden baştan söylemedin sersem? </st><st c="4397">diye yatağından fırlarken kahvesinin birazını üstüne döktü.</st></p><p><st c="4456"> — Söyleyecektim de bırakmadınız ki ablacığım, dedi Nalan gözyaşlarına boğularak. </st><st c="4538">O kadar öfkeliydiniz ki çekindim.</st></p><p><st c="4571"> — Kes zırlamayı da aşağı koş, on dakika sonra burada olmasını söyle ona... </st><st c="4647">Ben de o arada... </st><st c="4665">Kot pantolonum nerde? </st><st c="4687">Getir çabuk.</st></p><p><st c="4699"> Dürdane Hanım’ın elinin ayağına dolandığını ilk kere gören Nalan, serinkanlı bir sesle konuştu:</st></p><p><st c="4795"> — Birkaç kahve damlası yüzünden bornozunuzu çıkartmayacaksınız herhalde ablacığım. </st><st c="4879">Ben aşağı koşmadan önce ıslak bezle silerim lekeyi, hemen kurur. </st><st c="4944">Bornozunuz perdelerle aynı renkte, sizi sultan gibi gösteriyor doğrusu bu allar.</st></p><p><st c="5024"> — Al değil şarabi, diye düzeltti Dürdane Hanım.</st></p><p><st c="5072"> Aslında biraz zaman kazanması, çarpıntının geçmesini beklemesi iyi olurdu.</st></p><p><st c="5147"> — Peki, yalnız çabuk ol.</st></p><p><st c="5172"> — Zaten eski bir tanıdığınız galiba, diye seslendi Nalan banyodan, bezi ıslatırken. </st><st c="5257">Yani dinlenme saatlerinizi bildiğine göre aklında böyle kalmışsınız, böyle kalın. </st><st c="5339">Ben lekeyi siler silmez...</st></p><p><st c="5365"> “Hiç de sandığım kadar aptal değil” diye düşündü Dürdane Hanım. </st><st c="5430">“Hatta kurnaz, </st><span><st c="5445">şimdilik</st></span><st c="5453"> sindirmişim onu.”</st></p><p></p><p><st c="5471"> - - - - - - - - - -</st></p><p></p><p><st c="5491"> Nalan çıkınca aynaya koştu. </st><st c="5520">Yanağına hafif bir allık sürdü. </st><st c="5552">Bal rengi saçlarını çarçabuk fırçalayarak omuzlarına döktü, bornozunun kuşağını ıslaklığı örtecek şekilde sarkıttı. </st><st c="5668">Pencerenin başındaki koltuğuna yıllardır hiç kalkmamış gibi oturdu.</st></p><p><st c="5735"> Kapı tıklatılınca:</st></p><p><st c="5754"> — Girin! </st><st c="5764">dedi kayıtsız bir sesle... </st><st c="5791">A! </st><st c="5794">Sen miydin Hülyacığım?</st></p><p><st c="5816"> Ama ayağa kalkmadı. </st><st c="5837">Onun yaklaşmasını bekledi.</st></p><p><st c="5863"> — Merhaba ablacığım. </st><st c="5885">Seni o kadar özledim ki bilemezsin!</st></p><p><st c="5920"> — Dur dur, beni öpmeye kalkışma sakın! </st><st c="5960">Nezleden kırılıyorum. </st><st c="5982">Geç şöyle.</st></p><p><st c="5992"> — Hiç değişmemişsiniz ablacığım. </st><st c="6026">Nasıl bıraktıysam aynısınız.</st></p><p><st c="6054"> — Kahve mi istersiniz, çay mı Hülya Hanım?</st></p><p><st c="6097"> Kapıda bekleyen Nalan soruyordu.</st></p><p><st c="6130"> — Çay lütfen, dedi Hülya.</st></p><p><st c="6156"> Nalan’ın yüzündeki gülücüğü yakalayan Dürdane Hanım “Bana da çay” diyecekken duraladı:</st></p><p><st c="6243"> — Bana koyu bir kahve yap Nalan. </st><st c="6277">Deminkinin tadını pek çıkaramadım biliyorsun.</st></p><p><st c="6322"> Bir an, neden alttan aldığını düşündü. </st><st c="6362">Kendisine yakışmayan bir alçakgönüllülük göstermiş, Nalan’la bir giz paylaşmıştı. </st><st c="6444">Kızın sesinin tınısındaki beklenmedik olgunluk, dudaklarının kıyısında beliren daha önce hiç yakalamadığı profesyonel gülümseyişle birleşince düpedüz ürkütücü olmuştu. </st><st c="6612">“Amaan saçmalıyorum! </st><st c="6633">İyi belirtiler bunlar, demek biraz emek verilse adam olabilir bu kızcağız.”</st></p><p></p><p><st c="6708"> - - - - - - - - - -</st></p><p></p><p><st c="6728"> — Eee, nasıl gidiyor bakalım? </st><st c="6759">diye sordu Hülya’ya baş başa kaldıklarında.</st></p><p><st c="6802"> — N’olsun ablacığım? </st><st c="6824">Bütün gün dükkânda kasa başında oturuyorum. </st><st c="6868">Sıkıldım artık.</st></p><p><st c="6883"> — Teşekkürün de böylesi yani! </st><st c="6914">derken çatlak bir kahkaha attı Dürdane Hanım.</st></p><p><st c="6959"> — Yok ablacığım, sen yanlış anladın dediğimi, ben seni, burayı ne kadar özlediğimi söylemek istiyordum...</st></p><p><st c="7065"> Çalan telefonu hızla kaptı Dürdane Hanım:</st></p><p><st c="7107"> — Tabii, bağla kızım... </st><st c="7132">Nasılsınız beyefendi? </st><st c="7154">Özlettiniz kendinizi doğrusu. </st><st c="7184">Evet anlıyorum, Gamze izinde ama Burçak’ı gönderebilirim. </st><st c="7242">Zaten bankaya gidecekti. </st><st c="7267">16.30’da işi biter. </st><st c="7287">Bankanın önünde tabii. </st><st c="7310">Her zamanki gibi. </st><st c="7328">Hem onun İngilizcesi daha iyidir... </st><st c="7364">Hürmetler bizden.</st></p><p><st c="7381"> — Hülyacığım, sana gelince, dedi işini bağlamış bir işveren havasında. </st><st c="7453">Aklımda yanlış kalmadıysa sana bir yıl boyunca buraya uğramamanı söylemiştim, ev-hayatına alışana kadar.</st></p><p><st c="7557"> — Biliyorum da çok yalnızlık çekiyorum, ablacığım. </st><st c="7609">İstanbul’a gelmişken yüzünü bir göreyim dedim, çok mu yani?</st></p><p><st c="7668"> — Tabii ki değil, dedi Dürdane Hanım yüreğini kaplayan sevinç fışkırtısını gizlemeye çalışarak. </st><st c="7765">Önemli olan, senin iyiliğin. </st><st c="7794">Yeni hayatına alışman için bir süre eskisinden uzak kalman gerekir, diye düşünmüştüm. </st><st c="7880">Altı ay bile dolmadı daha.</st></p><p><st c="7906"> — Ya o pırıl pırıl hayatı istemiyorsam? </st><st c="7947">Ya şimdiden pişmansam? </st><st c="7970">Burayı çok özlediysem?</st></p><p><st c="7992"> — Zamanla geçer onlar, güvende olacaksın.</st></p><p><st c="8034"> Konuyu değiştirmek istercesine bir sigara yaktı:</st></p><p><st c="8083"> — Kocanla aran nasıl? </st><st c="8106">Baştan beri gözüm tutmuştu onu.</st></p><p><st c="8137"> Yanıtı kestirmiş gibi gözlerini kaçırdı, güz-kızılı yaprakları güneşte titreşen ağaca baktı.</st></p><p><st c="8230"> — Kendisi iyi bir insan aslında, dedi Hülya’nın sesi. </st><st c="8285">Ama ne fark eder ki? </st><st c="8306">Ben sıkıldım.</st></p><p><st c="8319"> Dürdane Hanım, bir süre suskun kalmaya, bu şımarıklığa son verdirmeye hazırlandı:</st></p><p><st c="8401"> — Ev kadını olmak kolay iş değildir Hülya, hele çalışan bir ev kadını olmak.</st></p><p><st c="8478"> — Ablacığım, kiramızı sen ödüyorsun, eşyalarımızı sen aldın, işimi sen ayarladın. </st><st c="8561">Adam bir de kötü mü olacaktı yani?</st></p><p><st c="8595"> “Sende de kuş kadar beyin varsa!” diye patlayacaktı ki, Nalan tepsiyle içeri girdi.</st></p><p><st c="8679"> Önce Hülya’nın önünde durdu, çay fincanını kibarca sehpaya koydu.</st></p><p><st c="8745"> — Teşekkürler. </st><st c="8761">Şey... </st><st c="8768">galiba yenisiniz, adınız ne sizin?</st></p><p><st c="8802"> — Nalan.</st></p><p><st c="8811"> — Teşekkürler, Nalan.</st></p><p><st c="8833"> — Bir şey değil efendim.</st></p><p><st c="8858"> Sonra, çok ama çok yavaş adımlarla Dürdane Hanım’a doğru yürüdü.</st></p><p><st c="8923"> — </st><span><st c="8926">Buyurun hanımefendi.</st></span></p><p><st c="8946"> Dürdane Hanım, “Kaltak!” diye bağırmamak için güç tuttu kendini. </st><st c="9012">“Korkulur bu çokbilmişten, her numarasının kılıfı hazır. </st><st c="9069">Neden önce Hülya’nın çayını verdiğini sorsam, konukların önünde nasıl davranacağımı siz öğretmemiş miydiniz ablacığım, der şimdi.”</st></p><p></p><p><st c="9199"> - - - - - - - - - -</st></p><p></p><p><st c="9219"> Nalan kapıyı kapatırken Dürdane Hanım:</st></p><p><st c="9258"> — Kızın kocaman olmuştur artık, okuyor mu bari? </st><st c="9307">diyordu.</st></p><p><st c="9315"> — Sayende ablacığım.</st></p><p><st c="9336"> — Babası arıyor mu ara sıra?</st></p><p><st c="9365"> Sonra sesler uzaklaştı.</st></p><p><st c="9389"> Nalan, kırmızı –yok kırmızı değil şarabi– halıyla kaplı merdivenden inerken duvara dizilmiş resimlere baktı. </st><st c="9499">Her inişinde, çıkışında bakardı da bu keresinde yeni bir şey çarptı gözüne: Dürdane Abla’nın ünlü ressamların kopyaları dediği bu resimlerdeki çıplak kadınların hepsi Hülya Hanım’a benziyordu: sarışın, pembe-beyaz, tombul. </st><st c="9722">Bazıları, sanki yalnızca yıkanmak için soyunmuşlardı, o kadar masumdular.</st></p><p><st c="9795"> “Güzel de kim yutar bu numarayı?” diye düşündü içinden. </st><st c="9852">Bir gün bu kuruluşun yöneticisi olduğunda bu tür ucuzluklara asla başvurmayacaktı.</st></p><p></p><p><st c="9934"> - - - - - - - - - -</st></p><p></p><p><st c="9954"> — Anlattıklarının hiçbiri beni ilgilendirmiyor aslında, dedi Dürdane Hanım. </st><st c="10031">Saçmalıyorsun sen. </st><st c="10050">Nalan’a sorsam, daha ilginç şeyler anlatabilirdi.</st></p><p><st c="10099"> — Ama valla doğru konuşuyorum ablacığım. </st><st c="10141">Beni elimden tuttun, doğru bildiğin yolu çizdin, hiçbir yardım esirgemedin, nankörlük etmek istemem ama bana yaramadı. </st><st c="10260">Nalan diyorsun ya, belki o ilk baştan karşı çıkardı sana, “Sen sanki evlendin de mi biliyorsun ablacığım?” derdi. </st><st c="10374">Ben safımdır.</st></p><p><st c="10387"> — Ahmaklığa ne zamandan beri saflık deniyor? </st><st c="10433">Geleceğini güvenceye almak için her türlü özveride bulunan –duraladı, doğru sözcüğü aradı– </st><span><st c="10524">velinime</st></span><span><st c="10532"> tine</st></span><st c="10537"> dil uzatıyorsun sen... </st><st c="10561">Sizler kim, ben kim? </st><st c="10582">Ben olsam, evlenince altı ayda on kilo falan alır mıydım senin gibi? </st><st c="10651">Gözaltlarında torbalar var üstelik.</st></p><p><st c="10686"> — Dedim ya, kasa başında oturmaktan, gün ışığına çıkmamaktan ablacığım.</st></p><p><st c="10758"> Onun sessizce ağlamaya başladığını görünce yine pencereden dışarı baktı Dürdane Hanım. </st><st c="10846">Bu iş burada bitmeliydi.</st></p><p><st c="10870"> — Bana uğramanın asıl nedenini söylesene. </st><st c="10913">Çabuk ol. </st><st c="10923">Biliyorsun, birazdan günlük işler başlayacak.</st></p><p><st c="10968"> — Eskilerden Eşref burada mı hâlâ? </st><st c="11004">diye sordu Hülya, kız-çocuğu sesiyle. </st><st c="11042">Onu çok sevmiştim biliyorsun. </st><st c="11072">Neyse... </st><st c="11081">Ekip amiri Nurettin amca nasıl?</st></p><p><st c="11112"> — Hepsi iyiler, birazdan gelirler, dedi Dürdane Hanım, inandırıcılığı kalmamış bir katılıkla. </st><st c="11207">Tamam, tamam anladık. </st><st c="11229">Herkesi özlemişsin. </st><st c="11249">Asıl derdin ne senin?</st></p><p><st c="11270"> — Benim o kırmızı tül giysim vardı ya ablacığım, atmadıysan onu almak istiyorum.</st></p><p><st c="11351"> — Niçinmiş?</st></p><p><st c="11363"> — Evde ara sıra giyerim yalnızken, özlem gideririm diye.</st></p><p><st c="11420"> Dürdane Hanım bu anda bocalamaması gerektiğini biliyordu.</st></p><p><st c="11478"> — Onu Nalan’a verdim, dedi, geri isteyemem artık. </st><st c="11529">Hem zaten sen o giysiye sığamayacak kadar şişmanlamışsın gördüğüm kadarıyla.</st></p><p><st c="11605"> — Peki, o zaman kalkayım bari, dedi Hülya.</st></p><p><st c="11648"> Kızarmış gözlerini gizlemek için çantasından çıkardığı güneş gözlüğünü taktı.</st></p><p><st c="11726"> — Bir sigara içecek vaktin var daha, dedi Dürdane Hanım kırık bir sesle.</st></p><p><st c="11799"> — Sağol ablacığım da kalkayım izninle.</st></p><p></p><p><st c="11838"> - - - - - - - - - -</st></p><p></p><p><st c="11858"> Nalan odaya girdiğinde Dürdane Hanım’ı diz üstü çökmüş buldu, ağlıyordu. </st><st c="11932">Galiba sandığından çıkardığı kırmızı bir şeye –bir gece elbisesi mi ne?– sarılmıştı.</st></p><p><st c="12016"> Boşalmış fincanları tepsiye koyarken bir daha baktı ona. </st><st c="12074">Altlığı sökülmüş, kırık bir heykele benziyordu. </st><st c="12122">Yaşlanmıştı, çökmüştü, bir saatte üstelik.</st></p><p><st c="12164"> — Bir şey ister miydiniz Dürdane Hanım? </st><st c="12205">dedi zafer sarhoşluğunu gizleyen saf bir sesle.</st></p><p><st c="12252"> Önce:</st></p><p><st c="12258"> — Hayır! </st><st c="12268">dedi Dürdane Hanım.</st></p><p><st c="12287"> Sonra ona bir bakış atınca:</st></p><p><st c="12315"> — Peki, dedi, bir kahve daha.</st></p></div></div><div id="charCountTotal" value="12346"></div></body>
</html>
