<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3.html" xml:lang="tr-TR"><div><p id="toc_marker-1"><st c="7"> Aramızdaki Şey</st></p><p><st c="22"> — Olmaz ki ama, dedim. </st><st c="46">Eninde sonunda Duras’ın </st><span><st c="70">Mavi Gözler</st></span><span><st c="81"> Siyah Saçlar</st></span><st c="94"> ’ını andıracak bir öykü yazmamı istiyorsun benden.</st></p><p><st c="145"> — Ne ilgisi var ki? </st><st c="166">diye hırçınlaştı. </st><st c="184">Bir kere ilişkiler benzemiyor birbirine...</st></p><p><st c="226"> Böyle hırçınlaştı mı, gözlerinin mavisine lacivert, sivri bir çakıntı yerleşir. </st><st c="307">O ânı ve o rengi artık ezbere bilsem de yine etkileyici; çünkü sahici. </st><st c="378">Her keresinde.</st></p><p><st c="392"> — Ayrıca ne kadın sana benziyor, yani yazar olması dışında, ne de o delikanlı bana. </st><st c="477">Bizim birlikteyken o kadar uzun boylu ağlaşıp uyukladığımız oldu mu hiç?</st></p><p><st c="549"> Sivri çakıntı, eski maviliğine döndü; bekliyordum zaten. </st><st c="607">Yumuşak (bu sıfatı sevmezsin biliyorum ama sen de kendine ya da gülüşüne yakıştırılacak sıfatı bulamamıştın) bir ışıltıyla önce yüzüne yayıldı, sonra bütün bedenine sindi sanki... </st><st c="787">Yapın öylesine inişli çıkışlı ki hızına ayak uydurmak gerçekten güç. </st><st c="856">Daha demin... </st><st c="870">Aradaki es’leri yakalayabildiğim için bu iç titretici armağana bir kere daha kavuşmuş oldum. </st><st c="963">Genellikle gülmeyen, bu yüzden içe kapanık sayılabilecek maskenin benim uğruma sıyrılışı az bir ayrıcalık değildi.</st></p><p><st c="1077"> Bütün bunlar bir yana, sen temaların evrensel olduğunu, ancak yazarların becerisiyle özgünleşebileceklerini anlatmamış mıydın derste?</st></p><p><st c="1211"> Şimdi gülme sırası bende ama nasıl? </st><st c="1248">Sınıfta anlattıklarımı aklında tutmasına sevineyim mi, yoksa şu anda beni kıstırmasına yerineyim mi ikircikleriyle dolu renksiz bir gülüş belirmiş olmalı dudaklarımda ki, o da benim es’imi yakaladı, gözünün mavisini sağduyuda durulaştırdı.</st></p><p><st c="1487"> — Canım tabii ki öyküyü yazmak zorunda değilsin. </st><st c="1537">Yalnız beni bir daha ‘</st><span><st c="1559"> Gündökümü</st></span><st c="1569"> ’nde harcama. </st><st c="1584">Ne de olsa ikimiz de iki-üç paragrafla geçiştirilemeyecek kadar zorlu bir çaba gösterdik aramızdaki ‘</st><span><st c="1685"> şey</st></span><st c="1689"> ’i anlamak için. </st><st c="1707">Bildik hiçbir şeye benzemiyor ki.</st></p><p><st c="1740"> — Bak orada haklısın.</st></p><p><st c="1762"> — Haklı çıkmayı hiç sevmem, bilirsin.</st></p><p><st c="1800"> — Bilmez miyim? </st><st c="1817">Ama elden ne gelir?</st></p><p></p><p><st c="1836"> - - - - - - - - - -</st></p><p></p><p><st c="1856"> Bir kafede konuşuyorduk bunları. </st><st c="1890">Potsdam’da. </st><st c="1902">Berlin duvarının yıkılmasını izleyen dönemde. </st><st c="1948">Berlin’den çıktığımızda soğuk bir yağmur çiseliyordu, buraya vardığımızda pırıl pırıl bir ikindiye girmiştik. </st><st c="2058">Deminki çisentiyle ıslanmış ağaçlardan yemyeşil bir buğu tütüyordu. </st><st c="2126">İki yanını gür ağaçların tuttuğu sokaklardan geçerken topu topu iki-üç kişiye raslamamıza şaşırdım. </st><st c="2226">Villamsı evlerin pancurları inikti, küçük bahçeleri bakımsızdı ama kapı önlerinde bütün bu yoksunluğa, ıssızlığa inat, son model arabalar duruyordu.</st></p><p><st c="2374"> Beni gün ışığına çapraz düşen bu kafeye getirmesi bir şey demek olsa gerekti.</st></p><p><st c="2452"> Masa örtüleri tertemizdi, şatafatlı listedeki yiyecek içeceklerin fiyatları oldukça düşüktü ama çoğu bulunamıyordu. </st><st c="2569">Garsonlar, smokin giymeyi sürdürüyorlardı da bir ara uğradığım yukardaki tuvaletin sifonu çalışmıyordu; bidonlarda biriktirilmiş, bekleye bekleye kokusu ve kıvamı ağırlaşmış suyu kullanmam, ellerimi de o suyla yıkadıktan sonra az ötedeki çiviye geçirilmiş ıslak, kirli bir havluyla kurulamam gerekiyordu. </st><st c="2874">Ellerimi pantolonuma silip aşağı indiğimde pusetteki çocuğunu pışpışlarken bir yandan kahvesini içmeye çalışan genç bir kadının, dillerini anlamasam da seslerinden aralarındaki sorunu –her neyse– o gün ne pahasına olursa olsun çözmeye kararlı olduklarını anladığım, metallere bürünmüş iki yırtıcı gencin masalarından geçip yerime oturdum.</st></p><p><st c="3212"> Ama hemen kalkmalıymışız, gün ışığında bitpazarını gezmeliymişiz!</st></p><p><st c="3278"> Alanın sağ yanına düşen eski bitpazarı sokağında hiçbir cıvıltı yoktu: ne geçmişten, ne şimdiden. </st><st c="3377">Tezgâhlara rastgele yığılmış, neye yaradıkları ilk bakışta anlaşılamayan birtakım nesneler –galiba bir pasta kalıbı, galiba bir lamba altlığı, galiba bir pul cımbızı, galiba bir nihale– bir rehinci dükkânının hüznünü çağrıştırıyordu.</st></p><p><st c="3610"> Sanki bu kentin başına bir felaket gelmişti. </st><st c="3656">Sanki herkes apar topar göçmeye hazırlanmış, o telaş içinde fazla yük olmasın diye başkalarının gözünde hiçbir değer taşımayan, yalnızca kendi geçmişini diri tutan ufak tefeğini alelacele elden çıkarmıştı.</st></p><p><st c="3861"> O sırada yanımızdan geçen bisikletli çocuğun bir anlığına kıpırdattığı esintide, dükkânın önündeki askıda duran gece elbisesi dalgalandı. </st><st c="4000">Rüzgârla savrulan kıpkırmızı tül, güneş ışığında lime limeydi, altındaki yer yer yırtık astarın kesiminden, bu giysiyi ince bedenli bir kadının giydiği ortaya çıkıyordu. </st><st c="4170">Nasıl biri peki? </st><st c="4187">Ya gençken delişmen bir pavyon kızı, sonraları uslanmış, bunu sıradan gece-kılığı olarak görmeye alışmış ya da delişmenliği hiç tanımadan evlenmiş uslu bir ev kadını; ara sıra bunu üstüne geçirip –özellikle tek başınayken– aynada kendini inceliyor, tekdüze yaşamını bu renkle süslüyor, düşlere sürükleniyor.</st></p><p><st c="4494"> Tülün, astarın, bedenin verileri bu kadar; bir üçüncü olasılığı düşünemiyorum.</st></p><p></p><p><st c="4573"> - - - - - - - - - -</st></p><p></p><p><st c="4593"> — Neden o gece elbisesini sana armağan etmeme karşı çıktın? </st><st c="4654">Bu akşam giyebilirdin burada, ne bileyim evinde, astarını gecelik olarak kullanabilirdin. </st><st c="4744">Ben uğradığımda giyerdin, gülerdik.</st></p><p><st c="4779"> — Yeterince </st><span><st c="4792">kitsch</st></span><st c="4798"> değildi. </st><st c="4808">Birisinin özel yaşamına el atmışlık duygusu verdi bana.</st></p><p><st c="4863"> — Hadi hadi... </st><st c="4879">Doğruyu söylesene. </st><st c="4898">Dediğin, doğrunun bir paçası yalnızca. </st><st c="4937">Aslında bana para harcatmamak istiyorsun. </st><st c="4979">Kafede hesaba gizlice baktığını gördüm. </st><st c="5019">Söylemeyecektim ama için rahat etsin diye söylüyorum. </st><st c="5073">Senin Berlin’e geleceğini duyunca iki ay önceden hazırlığa başlamıştım. </st><st c="5145">Bankadan...</st></p><p><st c="5156"> — Bankadaki hesabımı kapatmıştım deme bana!</st></p><p><st c="5200"> — Onu demeyecektim. </st><st c="5221">Bankadan üç günlüğüne izin aldım diyecektim. </st><st c="5266">Bana üç gün katlanamayacaksan o başka... </st><st c="5307">Yoksa ev mi gözünü korkuttu? </st><st c="5336">Sahi, banyonun kapısı yok, girerken bana haber vermen gerekiyor. </st><st c="5401">Ortalık da dağınık ama iki gün önce büyük temizlik yaptım, temizdir. </st><st c="5470">Anarşistlerin el koyduğu yapılar bunlar, yabancılarla paylaşıyorlar. </st><st c="5539">Salaştan farkı yok, o yüzden temizliği göstermiyor. </st><st c="5591">Senin çarşafını kaynattım ama ütüleyecek zaman bulamadım daha. </st><st c="5654">Yemekten sonra bir ara... </st><st c="5680">Korkacak bir şey yok yani, her an polisin basması dışında... </st><st c="5741">(O ışıklı gülüşü her zaman anacağım.)</st></p><p></p><p><st c="5778"> Durmaksızın konuşulurken bir yandan da sofrayı kuruyor: serdiği keten örtünün üstüne fazla zengin bir ‘peynir tabağı’ koydu. </st><st c="5904">Ardından fasulye pilakisini getirdi, sonra cacığı, kavunu. </st><st c="5963">En sonunda da rakıyı. </st><st c="5985">Şişeyi bir karafakiye boşaltırken:</st></p><p><st c="6019"> — Sofra hazırlanana kadar ne içmek isterdin? </st><st c="6065">Seç oradan.</st></p><p><st c="6076"> En sevdiğim mezeler yetmemiş, en sevdiğim içkiler de rafa dizilmiş!</st></p><p><st c="6144"> — Deli misin sen? </st><st c="6163">diye patladım.</st></p><p><st c="6177"> — Daha değil. </st><st c="6192">Sen beni evinde ağırlarken deli miydin?</st></p><p><st c="6231"> — Ama ben mutfakta bana yardımcı olmana izin verirdim. </st><st c="6287">Pilakiyi, salatayı sana bırakırdım.</st></p><p><st c="6322"> — İyi ya, ben de karides güveci sana bıraktım.</st></p><p><st c="6369"> — Sağol. </st><st c="6379">Bir de konuşmama izin versen. </st><st c="6409">Bir kere, senin bankada çalıştığını bilmiyordum.</st></p><p><st c="6457"> — Yazmayı unutmuşumdur... </st><st c="6484">Çok konuştuğumun farkındayım ama Türkçeyi çok özledim, inan. </st><st c="6545">Buradaki Türkler bile Almanca konuşuyor benimle. </st><st c="6594">Zaten konuşsalar özlediğim Türkçe o değil ki.</st></p><p><st c="6639"> — Bir de Almancayı iyi konuşmanın getirdiği sorunlar mı eklendi öteki sorunlara?.. </st><st c="6723">Peki, cintonik...</st></p><p><st c="6740"> — İyi ki kararını çabuk verdin. </st><st c="6773">Zaman gitgide daralıyor, derken saatine baktı.</st></p><p><st c="6819"> — Ne için?</st></p><p><st c="6830"> — Biraz sonra anlarsın. </st><st c="6855">Bir anlamda Türkçe konuşmak için.</st></p><p><st c="6888"> Gözüm az ötede, çatlak boy aynasının kenarındaki çiviye asılmış siyah takım elbiseye gitti, üstüne bir fötr şapka iliştirilmiş. </st><st c="7017">İkisi de yepyeni. </st><st c="7035">Bu hangarımsı yerde senin yaşadığını gösteren birkaç ayrıntıdan biri. </st><st c="7105">Bir de porselenler tabii. </st><st c="7131">Tam “Hadi gel, sıktın ama, gerisini sonra birlikte tamamlarız” diyecekken sofrada üç tabak olduğunu gördüm.</st></p><p><st c="7238"> — Alman bir arkadaşını mı bekliyoruz yoksa? </st><st c="7283">diye değiştirdim soracağım soruyu.</st></p><p><st c="7317"> — Evet, karımı!</st></p><p><st c="7333"> Şaşırdığımı görünce ekledi:</st></p><p><st c="7361"> — Türkçe bilmiyor ama senden o kadar çok söz ettim ki, tanışmak için geliyor buraya. </st><st c="7447">Evi de epey uzakta, biraz gecikebilir. </st><st c="7486">Sandığın gibi değil, çok iyi dostuz onunla.</st></p><p><st c="7529"> — Ne sanmam gerekiyordu?</st></p><p><st c="7554"> — Buralarda sık raslanan evliliklerle ilgisi yok. </st><st c="7605">Danışıklı falan değil.</st></p><p><st c="7627"> — İyi ki söyledin... </st><st c="7649">Ben de senin danışıklı ya da pazarlıklı bir ilişkiye girebileceğini sanacak kadar safım ya...</st></p><p><st c="7742"> — Yalnız o kadar kolay değil. </st><st c="7773">Ben başta, içini dökebileceği bir dostunun bu ülkeden gitmesini istiyor sanmıştım. </st><st c="7856">Zamanla bana bağlanacağı aklıma gelmemişti. </st><st c="7900">Rafta gördüğün içkiler, düğünümüzden arta kalanlar... </st><st c="7954">Peki bil bakalım sevgili öğretmenim, bir genç kıza yeni-gelin olma duygusunu nasıl yaşattım?</st></p><p><st c="8046"> — O kadarını bilemem.</st></p><p><st c="8068"> — O gece, Paris’teki sevgilisiyle buluşması için gidiş-dönüş bir uçak bileti armağan ettim ona, tabii kapalı bir bilet değildi. </st><st c="8197">İstediği kadar kalabilirdi Paris’te... </st><st c="8236">Sınavı geçtiğimi gözlerinin dolmasından anlıyorum... </st><st c="8289">O konuyu bırakalım bence. </st><st c="8315">Benim bankadaki işime </st><span><st c="8337">tercümanlık</st></span><st c="8348"> mı, </st><span><st c="8353">mütercimlik</st></span><st c="8364"> mi, </st><span><st c="8369">çevir</st></span><span><st c="8374"> menlik</st></span><st c="8381"> mi denir? </st><st c="8392">Biraz sonra üçümüz İngilizce konuşacağız nasılsa...</st></p><p></p><p><st c="8443"> - - - - - - - - - -</st></p><p></p><p><st c="8463"> Sınıfta da, kimsenin pek soru sormadığı seçmeli ders sırasında da bu tür çapraşık sorularla bocalatırdı beni. </st><st c="8574">Biraz da “O ne soracak?” sorusuna göre hazırlanırdım derse.</st></p><p></p><p><st c="8633"> - - - - - - - - - -</st></p><p></p><p><st c="8653"> Öyküde atmosfer kurma becerisine geldiğimizde, örnek olarak O’Henry’nin “Döşeli Oda”sını seçmiştim. </st><st c="8754">Üniversitenin bana ayırdığı ofise hiç girmemiştim daha önce. </st><st c="8815">İlk adımı öğrencilerle birlikte atmak fena bir düşünce değildi. </st><st c="8879">Anahtarı elimde olduğuna göre odanın benim olduğu belliydi de sözgelimi bu odaya kimin uğradığını, bu odada kimin oturduğunu, bu odadan kimin çıktığını bir öyküde nasıl anlatırlardı? </st><st c="9062">Hangi ipuçlarından yararlanırlardı?</st></p><p><st c="9097"> Bu arada ben de göz attım odaya: Ansiklopediler, sözlükler, kalemler ve dosya kâğıtları duruyor çalışma masasının üstünde. </st><st c="9221">Bitişikteki masada da aynıları var, ama yarı açık bir çekmece o bölmenin kullanıldığını gösteriyor. </st><st c="9321">Tanımadığım bir meslektaşımla paylaşmadığım bir oda, benim için o kadar. </st><st c="9394">Acaba onlar ne düşünecek?</st></p><p><st c="9419"> “Bir kadın olsa gerek bu öykünün baş kişisi” dedi bir erkek öğrenci.</st></p><p><st c="9488"> “Nerden anladınız?”</st></p><p><st c="9508"> “Kapıyı siz açtınız ya.”</st></p><p><st c="9533"> “Ne ilgisi var şimdi? </st><st c="9556">Sizlere ipuçlarından yola çıkıp öyküde atmosferin nasıl kurulabileceğini öğretmeye çalışıyorum. </st><st c="9652">Ben de eski bilgilerimi gözden geçiriyorum böylelikle; sizlerden bir şey öğrenmeyi ummasaydım bir şeyler öğretme sıkıntısına katlanmazdım.”</st></p><p><st c="9791"> Bir kız öğrenci atıldı:</st></p><p><st c="9815"> “Zaten siz bu odaya arada bir uğrasanız, tabii taze çiçek değil ama bir saksı mutlaka olurdu.”</st></p><p><st c="9910"> “Bu odanın sevilmemiş, yaşanmamış bir oda olduğu kesin. </st><st c="9967">Benimsendiğini gösteren hiçbir belirti yok. </st><st c="10011">O zaman sahibinin cinsiyetini kestirmeye çalışmamızın da hiçbir önemi yok.” (Senin sesin bu.)</st></p><p><st c="10104"> “Siz yıl sonu sınavında zorlanmayacaksınız anlaşılan.” (Sizli bizli konuştuğumuz, aramıza resmi bir saygı uzaklığı koyduğumuz günler.)</st></p><p><st c="10239"> “Teşekkür ederim ama sınava katılmama olanak yok. </st><st c="10290">Ben dışardan dinleyici olarak giriyorum derslere.”</st></p><p><st c="10340"> “Hiç aksatmamanız yanıltmış olmalı beni.”</st></p><p><st c="10382"> Kürsünün soluna düşen, kapıya en yakın sırada otururdun hep. </st><st c="10444">Kimseyle konuşmak zorunda kalmamak için sanki.</st></p><p></p><p><st c="10490"> - - - - - - - - - -</st></p><p></p><p><st c="10510"> Taksim’de durakta sana raslayınca şaşırmıştım. </st><st c="10558">Ne tuhaf bir raslantı diye düşünmüştüm pek de inanmadan. </st><st c="10615">Derslere Beyazıt’taki fakülteden geldiğini biliyordum artık.</st></p><p><st c="10675"> Ayakta kaldık. </st><st c="10691">Uzun süre konuşmadık otobüste.</st></p><p><st c="10721"> Sessizliği sen bozdun:</st></p><p><st c="10744"> “Size bir şey söylemek istiyorum nicedir. </st><st c="10787">Derste söylemenin yakışık almayacağını düşündüm. </st><st c="10836">Benim İngilizcem pek iyi sayılmaz, asıl Almanca biliyorum. </st><st c="10895">İngilizce metinleri okurken sık sık bana bakıyorsunuz da...”</st></p><p><st c="10955"> “Önemli değil, nasılsa dinliyorsunuz.”</st></p><p><st c="10994"> “Bir de bir şey isteyecektim sizden. </st><st c="11032">Video kaseti bende yok, siz bulabilirseniz </st><span><st c="11075">Venedik’te Ölüm</st></span><st c="11090"> ’ü birlikte seyredebilir miyiz?”</st></p><p><st c="11123"> “Galiba bulabilirim de neden o filmi seçtiniz?”</st></p><p><st c="11171"> “Tam bilemiyorum.”</st></p><p></p><p><st c="11190"> - - - - - - - - - -</st></p><p></p><p><st c="11210"> Filmi tek söz etmeden seyrettik. </st><st c="11244">Sanki benden, bu metinle bir biçimde bir bağlantı kurup sende belki sezdiğim, sezsem de üstünde durmadığım bir şeyi derinlemesine kavramam bekleniyordu. </st><st c="11397">Ama o zaman romanı tartışmak yeterliydi. </st><st c="11438">Demek görsel bir ayrıntı... </st><st c="11466">Onu yakalamak için nedense filmden sana kaydı gözüm. </st><st c="11519">Ellerine, uzun, biçimli parmaklarına, nerdeyse saydam tırnaklarına. </st><st c="11587">İncecik bedenine. </st><st c="11605">Bu dünyayla baş edemeyecek kadar kırılgan olduğunu o an kavradım. </st><st c="11671">Artık filmdeki Tadzio’yu seyredebilirdim... </st><st c="11715">İçimin yandığını belli etmemek için bile-isteye soğuk bir şaka yaptım: “Yazarın ve romanın baş kişisinin adları T harfi ile başlıyor diye mi çağrıldım yoksa buraya?”</st></p><p></p><p><st c="11880"> - - - - - - - - - -</st></p><p></p><p><st c="11900"> Şimdi de karides güveçli gece geliyor aklıma. </st><st c="11947">Turgut sofrayı kurarken sen salatayı yapıyordun. </st><st c="11996">Hepimiz özenle giyinmiş, masaya beyaz bir örtü sermiştik. </st><st c="12054">Yılbaşı gecesiydi. </st><st c="12073">Artık öğrencim olmadığından evime uğramaya başlamıştın ara sıra. </st><st c="12138">Birlikte birkaç dans gösterisine, birkaç meyhaneye, birkaç filme gitmiştik. </st><st c="12214">Sigara dumanından tiksinmene karşın boğucu mekânlara alışmıştın. </st><st c="12279">(Beni kendime ördüğüm kozanın dışına çıkarmaya çalışıyordun, farkındaydım. </st><st c="12354">Ben de sana en sevdiğin yazarların –Tezer Özlü ile Sevim Burak’ın– dünyalarına kapanmamanı, diyelim Memduh Şevket’i de okumanı öneriyordum, farkındaydın. </st><st c="12508">Senin çabanın işe yaradığı kuşkusuz da benimkinden o kadar emin değilim. </st><st c="12581">Belki bazı kişilikler, kozadan çıkmak istemiyorlardır; o, ölüm kozası bile olsa.)</st></p><p><st c="12662"> İşte o gece, </st><span><st c="12676">Kurt Adam Londra</st></span><st c="12692"> ’da filmini izlerken gözlerimin dolması bu yüzdendi. </st><st c="12746">Kimin hakkı vardı kişiyi kozasından çıkartmaya?</st></p><p></p><p><st c="12793"> - - - - - - - - - -</st></p><p></p><p><st c="12813"> — Hadi kalk, bir bara gidiyoruz, dedin dün gece.</st></p><p><st c="12862"> Zemini, ezilmiş bira tenekeleriyle, kırılmış bira şişeleriyle dolu bir izbeye gittik. </st><st c="12949">Devamlı müşteri oldukları anlaşılan kişilerin çoğu ya zilzurna sarhoş ya da yarım akıllıydılar.</st></p><p><st c="13044"> — Kurt Adam olarak sürdürdüğün yaşam bu mu? </st><st c="13089">diye sordum.</st></p><p><st c="13101"> — Yok canım, nerde! </st><st c="13122">Yalnızca burayı görmeni istedim. </st><st c="13155">Yaşamımın bir parçasını.</st></p><p><st c="13179"> — Ya öbürü?</st></p><p><st c="13191"> — Biranı bitir de kalkalım; göstereyim. </st><st c="13232">Burayı çok sevdinse, kalabiliriz.</st></p><p><st c="13265"> — Hayır. </st><st c="13275">Yoksulluk kokusu iliklerime işledi.</st></p><p></p><p><st c="13310"> - - - - - - - - - -</st></p><p></p><p><st c="13330"> — Peki söyle, bu yeri nasıl buldun? </st><st c="13367">Hemen buradan Turgut’a telefon edebilirsin.</st></p><p><st c="13410"> İkinci uğrağımız lüks bir bardı. </st><st c="13444">Barın başında duran kız, içkilerimizi özenle hazırladı. </st><st c="13500">Onun gözlerinin içine daldı kadehi uzatırken.</st></p><p><st c="13545"> — Biraz gülümsemeyi de ödün vermek mi sayıyorsun? </st><st c="13596">Sözgelimi kıza teşekkür etmeyi?</st></p><p><st c="13627"> — Hayır da her uğrayışımda hesapta indirim yapmasından hoşlanmıyorum. </st><st c="13698">Param yoksa buraya gelmem, onu anlamıyor.</st></p><p><st c="13739"> — Sevilmemeyi rahatça kaldırabiliyorsun da sevilmek zor geliyor sana, sen de bunu anlamıyorsun.</st></p><p></p><p><st c="13835"> - - - - - - - - - -</st></p><p></p><p><st c="13855"> Sabah kahvaltısını sebze ve balık pazarının içindeki bir tezgâhta kahve ve çörekle geçiştirmiştik. </st><span><st c="13955">Geçiştirmiştik</st></span><st c="13969"> diyorum çünkü yüzünden bir telaş, bir gerginlik okunuyordu. </st><st c="14030">Berlin’deki son günümdü. </st><st c="14055">Acaba birilerinin beni arama olasılığı yüksek diye mi fırlamıştık evden? </st><st c="14128">Berlin yolculuğum nasıl mı geçmişti? </st><st c="14165">Okumalar iyi geçmişti, göl kıyısındaki şatomsu mekânda konuk edilmek de hoştu. </st><st c="14244">Ama beni asıl etkileyen, topluca çıktığımız ırmak gezisinde, gencecik bir kadının, bir zaman birbirine yasaklı iki kıyıyı ilk kere gördüğünde yüzünde beliren şaşkınlıktı: kim bilir kaç kişinin karşı tarafa geçebilmek için ölümü göze aldığı, kaç ailenin bu yüzden iki ayrı kıyıda kaldığı kent, ırmaktan bakıldığında bir bütündü, çok iyi yüzmeyen birinin bile katedebileceği gülünç bir uzaklık vardı iki kıyı arasında. </st><st c="14661">Anlattıklarımı dinlerken yüzünden hüzünlü bir esinti geçti. </st><st c="14721">Ben de seni burada bırakmaya razı olmadığımı söyledim.</st></p><p><st c="14775"> Sonra gün, yeniden güneşlendi nedense. </st><st c="14815">Eş dosta alınacak armağanları birlikte seçtik.</st></p><p></p><p><st c="14861"> - - - - - - - - - -</st></p><p></p><p><st c="14881"> — Bu gece son gecemiz, diye takıldım, mutlu günler yakında.</st></p><p><st c="14941"> — Ne var ki bu gece uyumayacaksın. </st><st c="14977">Dün gece o kadar horlandın ki...</st></p><p><st c="15009"> — Gelip kaldırabilirdin. </st><st c="15035">Çok içmiştik. </st><st c="15049">Belki burnum yastıkta kıstırıldı.</st></p><p><st c="15082"> — Gözümü kırpmadım doğrusu. </st><st c="15111">Kadın bir an sussa da uyusam diye düşündüm.</st></p><p><st c="15154"> — Özür dilerim. </st><st c="15171">Ben zaten yarın erkenden uçağa yetişeceğim için uyumasam da olur. </st><st c="15237">Sen uyu.</st></p><p><st c="15245"> — Benim uykum yok.</st></p><p><st c="15264"> — Özellikle kırıcı bir ayrıntı bulduğun su götürmez ama yutmadım.</st></p><p><st c="15330"> Çünkü son gecede patlak veren bu saldırganlığın, tatilden yatılı okula dönecek çocukların ya da izinden kışlaya dönen askerlerin son akşam sofrada hır çıkarmalarını andırıyor. </st><st c="15507">Ayrıca üslûp çok düzeysiz, sana yakışmıyor. </st><st c="15551">Bir kere de sabaha kadar konuştuktan sonra kapıda seni geçirirken yanağını öpmeye hazırlanıyordum, itmiştin beni. </st><st c="15665">İki gün süre tanımıştım bu davranışını açıklaman için, yoksa bir daha görüşmeyecektik, bilmem aklında mı?</st></p><p><st c="15770"> — Unutur muyum? </st><st c="15787">Ne o geceyi unuttum, ne de ağzı rakı kokuyor diye dışlanan, nerdeyse odasından çıkmayan nineme yaptıklarımı.</st></p><p><st c="15895"> — Bana yalnızca ninemin de ağzı seninki gibi rakı kokardı yolunda bir açıklama yapmıştın. </st><st c="15986">Pek bir bağlantı kuramamıştım doğrusu ama bana çocukluk fotoğrafınla onun tek küpesini vermen yetmişti.</st></p><p><st c="16089"> — Evde beni en çok seven oydu. </st><st c="16121">Bense büyüklerin çizdiği ‘erkeklik’ modeli uyarınca ağzı içki kokuyor diye yanına uğramazdım, ne kadar çağırsa da kucağına oturmayıp cezalandırırdım onu. </st><st c="16275">Bu yüzden kendimi asla bağışlamayacağım.</st></p><p><st c="16315"> — Artık senin ağzın da rakı kokuyor zaten. </st><st c="16359">Yalnız bu geceki kırıcılığının nedenini hemen açıklaman gerekiyor, önümüzde iki gün yok.</st></p><p><st c="16447"> — Beni bir daha arayıp sormaman için hiçbir açıklama yapmayacağım. </st><span><st c="16515">Bu</st></span><st c="16517">, çok farklı... </st><st c="16533">Sonunda beni öpüşmeye alıştırdın da havaalanında öpüşecek beceriyi kazanamadım daha. </st><st c="16618">Son bir kere öpüşelim, taksi birazdan gelir. </st><st c="16663">İnan senin için de böylesi daha iyi: bir daha araşmayacağız.</st></p><p><st c="16723"> — Bana neyin daha iyi geldiğini bu kadar güvenle kestirebiliyorsan gözlerin niye yaşardı? </st><st c="16814">Kovma zarafetinin bir parçası mı bu?</st></p><p></p><p><st c="16850"> - - - - - - - - - -</st></p><p></p><p><st c="16870"> İsteğine uyup seni aramadım. </st><st c="16900">Ölüm haberini bir dostumdan aldım telefonda. </st><st c="16945">Bana haber verilmesini istemişsin, sevdiğin birkaç kişiye daha. </st><st c="17009">Dizlerim çözüldü. </st><st c="17027">Nedense önce öbür sevdiklerini aramam gerektiğini düşündüğümden ağlamaya ara verdim. </st><st c="17112">Uzun sürecek yasın eşiğinde sana telefon etmek geldi içimden: Sen o şeyi çözebilmiş miydin?</st></p></div></div><div id="charCountTotal" value="17204"></div></body>
</html>
