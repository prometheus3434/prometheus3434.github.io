<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-12.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-12.html" xml:lang="tr-TR"><div><p></p><p id="toc_marker-9"><st c="10"> Öykülerin Başı-Sonu</st></p><p><st c="30"> Bir gündökümüme göre:</st></p><p><st c="52"> Kitabın ilk öyküsünü yazarak genç yaşta onulmaz bir hastalık sonucu ölen eski öğrencime gönül borcumu ödemiştim – geç de olsa. </st><st c="180">Onun adını vermem gerekmiyordu da ölüm haberini bana ileten ‘dostum’un adını da vermemiştim. </st><st c="273">Bilge Karasu’nun adı bile, öyküye taşıyamayacağı bir ikinci dramatik ağırlık yükleyebilirdi. </st><st c="366">Belki bu teknik kaygıdan da öte, o sıralar günden güne ağırlaşan bir hastalıkla boğuşan Bilge’nin adını ölümle birlikte anmak istemiyordum.</st></p><p></p><p><st c="505"> Eski öğrenci, Bilge Karasu’yu dersler sırasında metinleriyle tanımış, yüzünü bile görmemişti. </st><st c="600">Ola ki hayranlık duyduğum sevgili bir dostumun sağduyulu sesinin beni haberin sarsıntısından bir ölçüde koruyacağı inancındaydı; sıradan hatır sorma telefonlarına bile artık güçlükle çıkan birinden böyle bir haberi iletmesini istediğine göre durumu bilmiyordu. </st><st c="861">Bilge de –istese– başka birine aktarabilirdi bu görevi ama telefondaki sesi, son konuşmalarımızdaki bitkinlikten sıyrılmış gibiydi.</st></p><p><st c="992"> “Kusura bakma” gibi birşeyler geveledim titrek bir sesle.</st></p><p><st c="1050"> “Çok duyarlı bir gençmiş” dedi. </st><st c="1083">“Keşke tanısaydım. </st><st c="1102">O yaşta ölmenin ne demek olduğunu düşündüm de toparlandım biraz.”</st></p><p></p><p><st c="1167"> Hangisiydi bilmem... </st><st c="1189">Genç öğrencinin ölümü mü, Bilge’nin son konuşmamızda, üniversitedeki odasını ‘boşaltırken’ bulduğunu söylediği, Turgut Uyar’ın eskilerde kendisi için oyduğu tahta bir kitap açacağını oğul-Turgut’a gönderme telaşı mı? </st><st c="1406">Ama edebiyat dersi verme kararım pekişti. </st><st c="1448">Özellikle Göçmüş Kediler Bahçesi’nin (1980 basısı) Turgut ile bana ithaf yazısına bakınca. </st><st c="1539">Bir bölümü şöyle:</st></p><p></p><p><st c="1556"> Pencereden bakıyorum. </st><st c="1579">Güneşe bakıp vakit geldi diye yeşermeye başlayan vişne; ardından iki gün iki gece kar yedi. </st><st c="1671">Şimdi yeniden silkiniyor. </st><st c="1697">Okuma gözlüğümle bakarken bile yeşertisini seçebiliyorum bulanıklık içinde.</st></p><p><st c="1772"> Bu tahin-pekmez günlerinde yeşilin üzerine konacak apak çiçeklerini bekleyebiliyoruz gene de bu vişnenin; üst kattan atılmış, eskitilmiş bir gül demeti, kuru yeşili, vişne çürüğüyle takılmış duruyor dallardan birine.</st></p><p><st c="1989"> Sevgi dolu anılar, gönül kapılarında hazır durabiliyor hâlâ. </st><st c="2051">Ölümün silgisi, yazıları çok daha güç siliyor. </st><st c="2098">Daha ne olsun?</st></p><p></p><p><st c="2112"> İlk öyküdeki ‘kırmızı’ giysinin çağrıştırdığı ilk olasılıklar (</st><span><st c="2176"> Tazı Pa</st></span><span><st c="2184"> yı, Güz Kızılı</st></span><st c="2199"> ), gitgide başka kırmızılara, kırmızılıklara açıldı. </st><st c="2253">Bu kere, odadaki </st><span><st c="2270">Otuz</st></span><span><st c="2274"> ların Kadını</st></span><st c="2287"> portresine dışardan giren öyküler değil, ‘kırmızı’ odaktan yola çıkan öyküler söz konusu.</st></p><p><st c="2377"> Ben de yeni öğrencilere, eski-gözağrım kitaplara açıldım bu arada.</st></p><p><st c="2444"> Daha ne olsun?</st></p><p></p><p><st c="2459"> T. </st><st c="2463">U.</st></p></div></div><div id="charCountTotal" value="2466"></div></body>
</html>
