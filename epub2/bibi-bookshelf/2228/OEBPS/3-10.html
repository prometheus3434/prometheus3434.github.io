<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-10.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-10.html" xml:lang="tr-TR"><div><p></p><p><st c="10"> Sayın Kırmızı Biber Beyefendi, </st></p><p></p><p><st c="42">Oğlum, ben emekli bir memurum. </st><st c="73">Bütün gün gazete okumaktan, televizyon izlemekten, radyo dinlemekten başka işim yok.</st></p><p><st c="157"> Geçenlerde bir gece, oldukça geç bir saatte yine uykum kaçınca radyoda sizin programınıza tesadüf ettim. </st><st c="263">Önce dilinizin sivriliğinden ürktüm doğrusu ama sonra programın adını hesaba katarak fikrimden vazgeçtim. </st><st c="369">Ağzına biber sürülmesini büyük bir iştahla bekleyen bu densiz hanımlar aynı soruları bana sorsalar ne derdim, bilemiyorum. </st><st c="492">Nerelere gelmişiz!</st></p><p><st c="510"> Demek Türkiye’nin saydam olabilmesi için sizin gibi gençlere ihtiyacı var. </st><st c="586">Benim kuşağım çok çalıştıysa da beceremedi. </st><st c="630">Nitekim geçen gün, sokağımızın toplanmayan çöpleri mevzuunda tam belediyeye acı bir mektup döşenmeye hazırlanmışken geçmişte yazdığım benzer şikâyetnamelerin cevapsız kaldığı geldi aklıma, sizi andım.</st></p><p><st c="830"> Başlangıçta –herhalde eski kafalılığımdan olacak– devletin üstlenmesi gereken görevleri sunuculara devretmesi hoşuma gitmemişti, realité showları yadırgamıştım. </st><st c="992">Zamanla yanıldığımı anladım. </st><st c="1021">Ne de olsa bu tür programlar aracılığıyla hastalar anında hastanelere yatırılıyor, âcizlere para toplanıyor, intihar etmeye kalkışan işsizlere iş bulunuyor, küsen âşıklar ve kanlı-bıçaklı anababalar bir araya getiriliyor, düşman aileler barıştırılıyor. </st><st c="1274">Ancak rüyalarda rastlanabilecek bu mutluluklar bir kerecik olsun yaşanıyor.</st></p><p><st c="1349"> Efendim, sizden ricama gelince, gerçi programınızın şümulüne pek girmiyor ama mahallemizin çöp derdini o baharatlı uslubunuzla dile getirir misiniz lütfen? </st><st c="1506">Adım Mustafa Gürel. </st><st c="1526">Mesleğinizi muvaffakiyetle sürdürmenizi dileyerek mektubuma son verirken zahmet olmazsa programda adımın ilk hecesi “Mus” yerine son hecesi “fa”yı vurgulamanızı isteyeceğim. </st><st c="1700">Yoksa benden bahsettiğinizi anlamayıp teşekkürde kusur edebilirim.</st></p></div></div><div id="charCountTotal" value="1767"></div></body>
</html>
