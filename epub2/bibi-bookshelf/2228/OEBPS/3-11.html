<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-11.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-11.html" xml:lang="tr-TR"><div><p></p><p id="toc_marker-8"><st c="10"> Akşam Alacası</st></p><p><st c="24"> Çocuğa rasladığında akşam çöküyordu. </st><st c="62">Sabahı değişken bir günün –erken saatlerde bulutlu, çisentili, kuşluk vaktine doğru cılız bir güneşle kararsız bir aydınlık ama hep yapışkan, boğucu geçmiş bir günün– bu bocalamalardan yorgun düşmüş akşamı. </st><st c="269">Gökteki kızıllık, ertesi günün de böyle geçeceğinin ipucuydu, kim bilir daha kaç günün....</st></p><p><st c="359"> Çocukluğundan beri havadan etkilenirdi: lodosta eklemlerine yürüyen, başında karar kılan sarı bir sersemlik, poyrazda bir canlanma, savrulan perdelerin içeri saldığı rüzgârla kamçılanma tutkusu.</st></p><p></p><p><span><st c="554"> Erken saatlerde bulut</st></span><span><st c="576"> lu, çisentili:</st></span></p><p></p><p><st c="591"> Geçmişin yükünden kurtulma işlemine o saatlerde girişmiş, ne yazık ki çabasına değmemişti, fazla bir şey birikmemişti ki: havagazı, telefon, su, elektrik faturaları, günleri dolduğunda atılmıştı, zaten atılmasalar da pek yer tutmayacaklardı.</st></p><p></p><p><span><st c="833"> Kuşlukvakti</st></span><span><st c="845"> ne doğru cılız bir güneşle kararsız bir aydınlık:</st></span></p><p></p><p><st c="895"> Birkaç gün önce, gözden çıkardığı, bir daha okumayacağına karar verdiği kitapları karton bir kutuya yerleştirmişti... </st><st c="1014">De acaba? </st><st c="1024">Çünkü kişi, bu eleme telaşında bazan belki bir daha okumayacağı ama geçmişin vazgeçilmez bir parçası saydığı kitapları sonradan bulamayınca kendine içerlerdi, biliyordu. </st><st c="1194">Bir daha, nesnel bir bakışla göz atmalıydı onlara: Tamam, kararı kesin... </st><st c="1268">O aydınlıkta taşınılmaz bir yük gibi görünüyorlar. </st><st c="1319">Ama her nedense ikindiyi onlardan birini okumakla geçirmişti: herhalde veda anlamında.</st></p><p></p><p><span><st c="1405"> Yapışkan, boğu</st></span><span><st c="1420"> cu geçmişin günün bocalamalarından yor</st></span><span><st c="1459"> gun düşmüş akşamı:</st></span></p><p></p><p><st c="1478"> Çocuğa rasladığında işte o akşam çöküyordu.</st></p><p></p><p><st c="1522"> - - - - - - - - - -</st></p><p></p><p><st c="1542"> Yedi-sekiz yaşlarında, çırpı bacaklı, kızıl saçlı, belki çilli bir oğlandı. </st><st c="1619">Yüzü görünmüyordu ki; iki sitenin arasında –bir bölümü otoparka ayrılmış bahçedeki sırada– sırtı herkese dönük oturuyordu. </st><st c="1742">Ailelerinin “sevimli afacanlar” dediği öbür çocukları tanımadığı, tanısa da onların eninde sonunda itişmeyle sonuçlanacak –şimdilik yalnızca sevinç böğürtüleriyle dolu– oyunlarına katılmayacağı açıktı. </st><st c="1944">Yukardan bakan, bilgiç bir havası yoktu ama hiçbir yarışmada yer almak istemediği belliydi. </st><st c="2036">Bedenine bol gelen şortunun üstüne giydirilmiş tişörtündeki yazı da okunamıyordu: bir ihtiyarınki kadar çökük omuzlarının arasında kırıştığından. </st><st c="2182">Galiba bir Amerikan basketbol takımının amblemi vardı sırtında. </st><st c="2246">Tişört, şort kadar çarpıcıydı da çocuğa yakışmıyordu: bir iğretilik.</st></p><p><st c="2314"> Acaba sitem dolu bu dışlama –çünkü yalnızca uzaklara, belirsiz bir noktaya, ağaçların kıpırtısız dallarına dikmişti gözlerini– sporsever bir ailenin oğlu olmasından mı kaynaklanıyordu?</st></p><p><st c="2499"> Ortaya, bir soru atmak şarttı:</st></p><p><st c="2530"> — Sence yarın da hava böyle mi olacak? </st><st c="2570">Baksana, gökteki kızıllık sürüyor.</st></p><p><st c="2604"> Çocuk, soruyu üstüne almakta gecikmedi, döndü. </st><st c="2652">Evet, çilliydi.</st></p><p><st c="2667"> Sonra bir yabancıya yüzverdiğini düşünerek ekledi:</st></p><p><st c="2718"> — Kim bilir, belki...</st></p><p><st c="2740"> — Sen yeni mi taşındın buraya? </st><st c="2772">(</st><span><st c="2773">Taşındınız</st></span><st c="2783"> dememeye özen gösterdi.)</st></p><p><st c="2808"> — Evet. </st></p><p><st c="2817">— Ben de öyle.</st></p><p><st c="2831"> — Ama ben seni daha önce hiç görmedim.</st></p><p><st c="2870"> — Ona bakarsan ben de seni görmedim.</st></p><p><st c="2907"> — Ben bahçeye sık çıkmam. </st><st c="2934">Niyazi Abi’nin oğluyla ilgilenmem gerekiyor. </st><st c="2979">Kardeşimle.</st></p><p><st c="2990"> — Senin babana herkes “Niyazi Abi” mi der?</st></p><p><st c="3033"> Çocuk kahkahasını tutamadı:</st></p><p><st c="3061"> — Nerden çıkardın? </st><st c="3081">Niyazi Abi başka, babam başka...</st></p><p><st c="3113"> — Salak bir soruydu, kusura bakma.</st></p><p><st c="3148"> — O kadar da değil. </st><st c="3169">Ben iyi anlatamadım.</st></p><p><st c="3189"> Çocuğun yüzünün kızarması, attığı geri adım, yüreklendiriciydi.</st></p><p><st c="3253"> — Büyüklerin salakça sorularını çok duymuşsundur.</st></p><p><st c="3303"> — Ama kabul etmezler ki.</st></p><p><st c="3328"> O anda gözü, çocuğun bağcıkları çözük spor pabuçlarına takıldı.</st></p><p><st c="3392"> — Pabuçlarını bağlamana yardım etmemi istemezsin herhalde...</st></p><p><st c="3453"> — Hayır. </st><st c="3463">Kendim öğrenmeliymişim.</st></p><p><st c="3486"> — Bak, bu akşamlık ben bağlayayım. </st><st c="3522">Ama düğüm sen bağlamışsın gibi biraz beceriksizce olsun. </st><st c="3579">Yarın akşam birlikte deneriz, öğrenirsin.</st></p><p><st c="3620"> — Yarın akşam gelebilirim, çünkü Niyazi Abi’nin oğlu annesine gidiyor.</st></p><p><st c="3691"> — Yarın akşam, aynı saatte burada. </st><st c="3727">Söz mü?</st></p><p><st c="3734"> — Söz. </st><st c="3742">Bak ben şu karşıki pencerede oturuyorum.</st></p><p></p><p><st c="3782"> - - - - - - - - - -</st></p><p></p><p><st c="3802"> Gece, yağmur bindirince camdan baktı. </st><st c="3841">Çocuğun gösterdiği pencerede ışık yoktu. </st><st c="3882">Demek onu erkenden yatırıyorlar. </st><st c="3915">Ne var ki o odada tuhaf bir karanlık baskın. </st><st c="3960">İçerden, açık kalmış bir lambanın, bir televizyonun ışığı bile sızmıyor.</st></p><p><st c="4032"> Akşamüstü birlikte oturdukları sıranın bitişiğindeki sokak lambası sayılmazsa ortalık kapkaranlık.</st></p><p><st c="4131"> Neon ışıkta maviye dönen damlalar, lambanın kıyısından tek tek süzülüp geceye karışıyor.</st></p><p><st c="4220"> Böyle yağışlı gecelerde, dışarda sürüp giden mırıltı, içinin kargaşasını yatıştırır, onu yalnızlığından sıyırıp düşlere ya da gerçeklerin kaynaklarına sürüklerdi.</st></p><p><st c="4383"> Sözgelimi eleme işlemine neden faturalardan başlamıştı? </st><st c="4440">Fotoğraflarla mektuplarla yüzleşmekten korktuğundan mı? </st><st c="4496">Yoksa geçenlerde başladığı karmaşık öykü kafasında yeterince biçimlenmediğinden mi? </st><st c="4580">İkisi de olabilir. </st><st c="4599">Yeter ki düşünsün, yanlış-doğru bir sonuca varsın. </st><st c="4650">Nasılsa kitapları, bu didişmenin dışındaydı: hangilerinin hangi sevdiklerinin işine yarayacağını titizlikle kararlaştırmıştı. </st><st c="4776">Yarın artan kitaplar alındıklarında o kutu da boşalacaktı.</st></p><p></p><p><st c="4834"> Çalışma masasının başına geçti, genişleyen boşlukta yeni öykünün ilk tümcesini yazdı:</st></p><p><span><st c="4920"> Çocuğa rasladı</st></span><span><st c="4935"> ğında akşam çöküyordu.</st></span></p><p></p><p><st c="4958"> Sahi o çocuk, yağmuru sever miydi? </st><st c="4994">Birdenbire, yağmur bu hızla sürerse onu yarın göremeyeceği geldi aklına. </st><st c="5067">Çocukla neden bu kadar ilgileniyordu? </st><st c="5105">Neden eve döner-dönmez kırmızı sarmallar çizerek ilerlemesini istediği eski öyküyü hemen daktilodan çıkartmış, beyaz bir kâğıda bu tümceyi yazmıştı? </st><st c="5254">Eleme işlemine faturalardan başlaması, somut bir odakta düğümlenmek anlamına da gelebilirdi. </st><st c="5347">Her çocuğu sevmek gibi bir huyu yoktu, başkişileri çocuk olan öykülerin okuru tavlayıcı ucuz bir özelliği olduğunu da bildiğine göre... </st><st c="5483">yani neden? </st><st c="5495">Yaşamın içindeki bir boşluğu doldurma adına mı?</st></p><p><st c="5542"> Turşu suyu içmeyi özlemiş bir ülserli gibi ertesi akşamı bekledi; yağmur dinince sevindi.</st></p><p></p><p><st c="5632"> - - - - - - - - - -</st></p><p></p><p><st c="5652"> Çocuk aynı sırada oturuyordu, dünkü bocalamalarından vazgeçmeyen gök, aynı kızıllıktaydı, çocuğun üstünde de dünkü tişörtle şort, ayağında bağcıkları çözük aynı pabuçlar.</st></p><p><st c="5823"> — Şimdi bak, sağ elinle sağ bağcığı soldakinin içinden geçireceksin canım, iki yana hafifçe gereceksin, ilmekleri bol tutacaksın, yoksa bağlar kenetlenir.</st></p><p><st c="5978"> — Ama ben solağım.</st></p><p><st c="5997"> — Dur bir dakika öyleyse. </st><st c="6024">Dikkat etmemişim, tüh!</st></p><p><st c="6046"> Elleri izlemek için çocuğa sokuldu:</st></p><p><st c="6082"> — Hadi bakalım.</st></p><p><st c="6098"> Küçük eller, oldukça uğraştıktan sonra acemi bir düğüm attı.</st></p><p><st c="6159"> — Olmadı değil mi? </st><st c="6179">dedi çocuk ayaklarını inceleyerek.</st></p><p><st c="6213"> — Fena sayılmaz da tam olmadı.</st></p><p><st c="6244"> Bunu söylerken, çocuklara neden bağcıklı pabuçlar alındığını düşündü. </st><st c="6315">Pabuç bağlamak, ille de belirli bir yaşta edinilecek bir beceri değildi ki...</st></p><p><st c="6392"> Çocuğun, koluna sımsıcak dokunuşuyla toparlandı:</st></p><p><st c="6441"> — Üzülme, evde dener, öğrenirim.</st></p><p><st c="6474"> — Ona üzülmüyorum. </st><st c="6494">Sen bunları bırak da biraz babandan söz et bana.</st></p><p><st c="6542"> — Onu görmedim. </st><st c="6559">Annem, kaptanmış diyor. </st><st c="6583">Açık denizlerde dolaştığından bize uğrayamıyormuş. </st><st c="6634">Bence iyi yürekli bir hayduttur, bir korsandır ya da bir balina avcısıdır. </st><st c="6709">Ama Niyazi Abi’yi anlatabilirim istersen.</st></p><p><st c="6750"> — Anlat hemen, çünkü meraktan çat diye çatlayacağım.</st></p><p><st c="6803"> — Sahiden mi?</st></p><p><st c="6817"> Çocuğun yüzündeki kaygıyı görünce güldü, onu kollarına aldı. </st><st c="6879">Cılız, küçük bedene sımsıkı sarıldı.</st></p><p><st c="6915"> — Sahiden olur mu hiç? </st><st c="6939">dedi gözleri dolarak. </st><st c="6961">Öyle bir deyim vardır. </st><st c="6984">Laf olsun diye söyledim.</st></p><p><st c="7008"> — Hiç de güzel bir laf değil!.. </st><st c="7041">Niyazi Abi tam bir sporseverdir. </st><st c="7074">Beni de sporcu yapmak istiyor ama çok zayıfmışım. </st><st c="7124">O yüzden akşamları tabağımdaki yemekleri bitirene kadar başımda durur.</st></p><p><st c="7194"> — Peki annen istiyor mu sporcu olmanı?</st></p><p><st c="7233"> — Bilmem... </st><st c="7246">Bir şey söylemiyor. </st><st c="7266">Pek konuşmaz o.</st></p><p><st c="7281"> — Bugünlük bu kadar yeter.</st></p><p><st c="7308"> Bu sözü kendine mi çocuğa mı söylediğini kestiremedi.</st></p><p><st c="7362"> Oysa çocuk susmamakta kararlıydı:</st></p><p><st c="7396"> — İyi ki Niyazi Abi’nin oğlu bana benzemiyor. </st><st c="7443">İri yarı, iştahlı bir çocuk. </st><st c="7472">Yemeğini çabuk bitirdiği için sofrada uzun kalmıyor. </st><st c="7525">Sana yarın onu da anlatırım, sakın meraktan çatlama! </st><st c="7578">(Bir gülücük.)</st></p><p><st c="7592"> — Yağmur yağmazsa tabii.</st></p><p><st c="7617"> — Yağmaz baksana, gökteki kızıllık azaldı.</st></p><p><st c="7660"> Çocuğun gülümseyişine katıldı:</st></p><p><st c="7691"> — Her duyduğunu aklında tutuyorsun anlaşılan.</st></p><p></p><p><st c="7737"> - - - - - - - - - -</st></p><p></p><p><st c="7757"> Evinde, gece yağmurunun kokusundan ve mırıltısından yoksun kalınca da öykünün ikinci paragrafını yazmakta zorlanmadı. </st><st c="7876">Sonra dünkü kuşluk saatlerini yeniden yaşamak isteğiyle fotoğraflarla mektupları elemeye girişti. </st><st c="7974">Fotoğraflarla başedemedi: profesyonellik becerisine göre mi, taşıdıkları anı birikimine göre mi değerlendireceklerdi? </st><st c="8092">Hepsini geçmişin bellek-arşivine kaldırmak daha akıllıcaydı. </st><st c="8153">Bu arada onlara bakarak çocuğa bir ad yakıştırma umudu da iyice sönmüştü. </st><st c="8227">Ölmüş bir şair dostunun önerisine uymaya karar verdi:</st></p><p></p><p><span><st c="8280"> Duvarlara fotoğraf filan asma</st></span></p><p><span><st c="8310"> Ve konsol ve ayna çer</st></span><span><st c="8332"> çevelerine</st></span></p><p><span><st c="8343"> Hele aile resimleri hiç mi hiç</st></span></p><p><span><st c="8374"> Bak</st></span><span><st c="8378"> tıkça renksizliğe dönüşüveriyor</st></span></p><p><span><st c="8410"> Ol</st></span><span><st c="8413"> mayan bu zaman parçaları-sen ne dersen de.</st></span></p><p></p><p><st c="8456"> Öykünün ilerlemesi, çocuğa –yazıda kullanmasa bile– bir ad bulmasına bağlıydı. </st><st c="8536">Hemen mektuplara geçti. </st><st c="8560">“Renksizlik” ve “olmayan zaman parçaları” aklını kurcalasa da ona dostça tınlayacak bir ad bulmaya çalıştı. </st><st c="8668">Kendisini sonradan suçlayan bir zamanki has dostlarının, kendisine sonradan saygı duyan bir zamanki has düşmanlarının mektupları dışında hepsini yırtıp çöpe attı. </st><st c="8831">Ne garip ki eğilimler ortaktı: Sevenleri onu “sahip olunamayacak” yapı özelliğinden ötürü suçluyor –oysa eski mektuplardan anlaşıldığına göre başlangıçta bu özelliğini çekici bulmuşlardı– düşmanlarıysa –sözcüğü yumuşatırsak– karşıtlarıysa, toksözlülüğünü dikbaşlılığa vardırmasını kınıyorlardı. </st><st c="9126">Bu eleştiriler kendisinin kestiremediği anlarda yapıldığına göre olmayan bir zamanın parçalarıydılar, sevgiye/öfkeye dayansalar da renksizdiler.</st></p><p></p><p><st c="9270"> - - - - - - - - - -</st></p><p></p><p><st c="9290"> Yapışkan, boğucu günün üzücü akşamı inerken, çocukla buluşmadan önce tek kırmızı giysisini geçirdi üstüne. </st><st c="9398">Bakkala gidip ona renk renk çikletler, şekerler aldı. </st><st c="9452">Yoo, veda anlamında değil: onun da zamanla renksiz bir zaman parçasına dönüşmesinden ürktüğünden.</st></p><p></p><p><st c="9549"> Çocuk daha erken gelmişti. </st><st c="9577">Biraz hüzünlü görünüyordu.</st></p><p><st c="9603"> — Geç kaldın, dedi sitemle.</st></p><p><st c="9631"> — Sana çikletle şeker almaya gittim.</st></p><p><st c="9668"> — Bana şekerle çiklet belli günlerde alınır. </st><st c="9714">Hak ettiğimde.</st></p><p><st c="9728"> — Belki bugün hak etmişsindir. </st><st c="9760">Dün gece, kendi kendime bir oyun kurmaya çalışıyordum, bana yardım ettin, birşeyler uydurdum... </st><st c="9856">Sen de uydurur musun ara sıra?</st></p><p><st c="9886"> — Belki uydururum da yalan söylemem.</st></p><p><st c="9923"> — Peki, buluştuğumuzu evdekilere söyledin mi?</st></p><p><st c="9969"> — Söylemedim ama Niyazi Abi bizi zaten görmüş uzaktan. </st><st c="10025">Yabancılarla konuşmamam gerekiyormuş, onlardan armağan almam da yasak. </st><st c="10096">Ama bu şekerlerle çikletleri Niyazi Abi’nin oğluna verebilirim. </st><st c="10160">Harçlığımla aldım derim. </st><st c="10185">Yarın dönüyor.</st></p><p><st c="10199"> — Biliyor musun? </st><st c="10217">dedi kucağına hafifçe yayılan çocuğun saçlarını okşayarak.</st></p><p><st c="10275"> O anda her şeyi doğruluğa kavuşturacak hınzır bir yalan şarttı:</st></p><p><st c="10339"> — Ben kardeşine bir ad uydurdum dün geceki oyunum sırasında.</st></p><p><st c="10400"> — Ama ben daha onu sana anlatmadım ki...</st></p><p><st c="10441"> — Önemli değil. </st><st c="10458">Zaten çocukken kendime de bir ad uydurmuştum.</st></p><p><st c="10503"> — Giysin çok güzel, dedi çocuk konuyu kapatmak istercesine. </st><st c="10564">Kıpkırmızı. </st><st c="10576">Hem sen bana daha hiçbir şey anlatmadın. </st><st c="10617">Adını bile bilmiyorum.</st></p><p><st c="10639"> — Kardeşine uydurduğum adı merak etmiyorsun galiba.</st></p><p><st c="10691"> — Meraktan çatlamıyorum. </st><st c="10717">İstersen söyle.</st></p><p><st c="10732"> Gözü yine uzaklarda, hışırdamayan yapraklardaydı.</st></p><p><st c="10782"> Yine bocalamalardan yorgun düşmüş bir akşam, olanca kızıllığıyla.</st></p><p><st c="10848"> — Yunus... </st><st c="10860">Nasıl sence?</st></p><p><st c="10872"> — Olamaz ki ama, O </st><span><st c="10892">benim</st></span><st c="10897"> adım.</st></p></div></div><div id="charCountTotal" value="10904"></div></body>
</html>
