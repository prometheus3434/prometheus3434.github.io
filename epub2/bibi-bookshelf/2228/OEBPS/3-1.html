<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>3-1.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x3-1.html" xml:lang="tr-TR"><div><p></p><p id="toc_marker-2"><st c="9"> Tazı Payı</st></p><p><st c="19"> Neden böyle güç işler hep onun üstüne kalır? </st><st c="65">Neden olacak? </st><st c="79">Dostlarını kırmamak, onların sorunlarını çözmek için elinden geleni yapmaktan kaçınmadığından. </st><st c="174">Değse bari... </st><st c="188">Daha önce kim bilir kaç kere geldi başına: Sağlıksız bir ilişkiye saplanmış çiftlerin kendilerine özgü, iki-kişilik bir dünyaları oluyor, açıldıkları yakınlarının önerilerini dinliyorlar dinlemesine de adım atma yürekliliğini gösteremediklerinden, bir süre sonra kendi kendilerine ya da birbirlerine duydukları öfkeyi elbirliğiyle ona yöneltiyorlar; hele açıldıkları kişi tek başına yaşayabilen, bağımsız, kendine yeten bir iş-kadınıysa... </st><st c="628">Bütün bunları biliyor, yine de yardım elini uzatmadan edemiyor. </st><st c="692">Bu anlamsız huyundan vazgeçemedi bir türlü.</st></p><p><st c="735"> Saatine baktı, daha on dakika vardı: Aslı, buluşmalara hep zamanında gelir. </st><st c="812">Demek konuya nasıl gireceğini tasarlayacak zamanı bol. </st><st c="867">‘Mekân’ı doğru seçtiği kuşkusuz. </st><st c="900">Aslı’nın Tünel’deki bir büroda avukatlık stajını yaptığı dönemde haftada en az iki kere bu lokantada buluşurlardı öğleüstleri. </st><st c="1027">Eski-günler-duygusunu canlandırmak adına onun en sevdiği tür karışık salatayla bir şişe beyaz şarap –tabii buz kovası içide– getirtmeyi de iyi akıl etmişti. </st><st c="1184">Ama her nedense zaman daraldıkça tedirginliği azalacağına artıyordu. </st><st c="1253">Sandığı kadar kolay olmayacaktı galiba... </st><st c="1295">Çantasından çıkardığı küçük aynada yüzüne kaçamak bir bakış attı: geçenlerde kıvırcıklaştırıp simsiyaha boyattığı saçları, tırnak cilasıyla dudak boyasının ortak renginden bir ton daha açık gülkurusu bluzuyla, bir dinginlik, bir uyum, bir güven aşılıyordu bakana. </st><st c="1559">İyi ki hafif bir allık sürerek bu kusursuzluğun üstüne gitmemişti: sol yanağı kaşınıyordu, sivilce habercisi bir kaşıntı.</st></p><p></p><p><st c="1680"> - - - - - - - - - -</st></p><p></p><p><st c="1700"> — Hoş geldin güzelim, nasıl da özlemişim seni! </st><st c="1748">diye fırladı ayağa. </st><st c="1768">Geç otur şöyle.</st></p><p><st c="1783"> Aslı, otururken elindeki naylon torbayı masanın altına koydu.</st></p><p><st c="1845"> — Sakın beni öpeyim deme Birsenciğim. </st><st c="1884">Şu soğuk algınlığını bir türlü atlatamadım. </st><st c="1928">Neyse ki Cem’e bulaşmadı.</st></p><p><st c="1953"> — Sahi biraz solgun görünüyorsun. </st><st c="1988">Ama bu aralar herkes nezleden kırılıyor. </st><st c="2029">Hava kirliliğinden olsa gerek... </st><st c="2062">Sanki o yetmezmiş gibi bir de trafik sorunu, pahalılık (biraz acemice de olsa konuya girebilmişti işte). </st><st c="2167">Kişi, en sevdiği dostlarını bile arayamıyor bu keşmekeşte. </st><st c="2226">Ne kadar oldu görüşmeyeli, değil mi?</st></p><p><st c="2262"> — Geçen yıldan beri, dedi Aslı. </st><st c="2295">Cem’in doğum gününe gelmiştin de ordan biliyorum. </st><st c="2345">Yoksa tarih kalmaz aklımda.</st></p><p><st c="2372"> — Tabii, tabii, dedi Birsen, hiç unutur muyum?.. </st><st c="2422">Bu arada ne yiyelim dersin? </st><st c="2450">Sen eskisi gibi hamsi buğulama isteyeceksin herhalde, ben de...</st></p><p><st c="2513"> — Sevdiğim şarabı da salatayı da unutmamışsın, sağol. </st><st c="2568">Ama canım hamsi buğulama yemek istemiyor bugün; bir bonfile belki, az pişmiş. </st><st c="2646">Biraz sonra söyleriz... </st><st c="2670">Nasılsa acelemiz yok. </st><st c="2692">Zaten kırk yılda bir buluşuyoruz.</st></p><p><st c="2725"> Aslı’nın uslu-ela denebilecek gözlerinde yemyeşil bir kıvılcım seçti Birsen; sevimli gamzeleri de çukurlarından taşmış, ağzının kıyılarında iki derin oluk oluşturmuştu birdenbire. </st><st c="2906">“İkidir Cem’den söz ettiğine göre onu sormamı istiyor” diye düşündü biraz gevşeyerek, “yalnız inandırıcı, dokunaklı bir ayrıntı bulmam şart.”</st></p><p><st c="3047"> — Artık koskocaman bir delikanlı sayılır Cem, derken abartılı bir kahkaha attı dokunaklı ayrıntıya geçmeden önce.</st></p><p><st c="3161"> — Yok canım, hâlâ küçücük bir çocuk, biliyorum yine de mızmızlığına katlanamıyorum. </st><st c="3246">Gittikçe daha zor geliyor.</st></p><p><st c="3272"> — Doğum gününde pastasını yememekte nasıl direttiğini anımsadım da şimdi, nasıl üzülmüştün...</st></p><p><st c="3366"> Aslı, tabağına aldığı birkaç maydanoz, tere, kırmızı lahana yaprağını isteksizce çiğnemeye çalışıyor, boğazına bir şey takılmış gibi şarabından büyük yudumlar alarak yutuyordu.</st></p><p><st c="3543"> Birsen:</st></p><p><st c="3551"> — Ama bakıyorum, sen de pek iştahlı sayılmazsın, diye bağladı tasarladığı tümceyi.</st></p><p><st c="3634"> — Beni boşver, dedi Aslı gülümseyerek. </st><st c="3674">Zaten söyleyeceğim bonfilenin doğru dürüst pişirileceğinden emin değilim. </st><st c="3748">Ne kadar değişmiş burası. </st><st c="3774">Tül perdeler kirli, masa örtüleri lekeli... </st><st c="3818">Bizden başka kadın müşteri de yok.</st></p><p><st c="3852"> — Evet, öğlenleri eskisi kadar kalabalık olmuyor ama akşamları yine dolup taşıyor, gibi bir açıklama yapma gereğini duydu Birsen, bir turiste bilgi veren rehber sesiyle.</st></p><p><st c="4022"> — Yine de bence sen buraya sık uğradığın için fark etmiyorsun temeldeki değişikliği. </st><st c="4108">Ben artık bu tür yerlere pek gitmediğimden. </st><st c="4152">Sırası gelmişken... </st><st c="4172">bugün benim konuğumsun.</st></p><p><st c="4195"> — Olur mu hiç? </st><st c="4211">Seni ben çağırdım buraya, laf aramızda geleceğini pek ummuyordum, dedi Birsen telaşlanarak. </st><st c="4303">Asla izin veremem hesabı ödemene.</st></p><p><st c="4336"> — Neden? </st><st c="4346">Bırak da bugün benim evden izin günüm olsun. </st><st c="4391">Paramı bildiğimce harcayayım. </st><st c="4421">Hem bana söyleyeceğin önemli bir şey var anladığım kadarıyla, çünkü söze bir türlü giremiyorsun. </st><st c="4518">İşini kolaylaştırmak için Cem konusunu açtım ama o da pek bir şeye yaramadı. </st><st c="4595">Neyse... </st><st c="4604">Önce garsonu çağıralım da...</st></p><p><st c="4632"> — Ben bu arada tuvalete gideyim, dedi Birsen kıpkırmızı kesilerek.</st></p><p></p><p><st c="4699"> - - - - - - - - - -</st></p><p></p><p><st c="4719"> “Keşke hiç...” diye düşündü lavaboda aynaya bakarken. </st><st c="4774">Gözaltları birdenbire çökmüştü sanki. </st><st c="4812">“Oysa ben onun iyiliği için buradayım. </st><st c="4851">Tamam tamam, üç yılını çocuğunun yanı başında olmak için harcadı. </st><st c="4917">Gençliğinin en güzel yıllarını. </st><st c="4949">İşinden ayrıldı, eve kapandı. </st><st c="4979">Ama artık çocuk yuvaya gittiğine göre yeniden çalışabilir, bağımsızlığını kazanabilir.”</st></p><p><st c="5066"> Alnına çarptığı soğuk su, rimelini azıcık bulaştırmıştı. </st><st c="5124">Yanaklarını tuvalet kâğıdıyla sildi aceleyle.</st></p><p><st c="5169"> “Ayrıca, kimse ondan bu özveriyi beklemedi ki. </st><st c="5217">Tayfun bile. </st><st c="5230">Bu yaşam biçimini kendi seçti. </st><st c="5261">Üstüne fazla varmadan ona bu gerçeği sezdirmek zorundayım.”</st></p><p></p><p><st c="5320"> - - - - - - - - - -</st></p><p></p><p><st c="5340"> Masaya dönerken uzaktan bir daha inceledi Aslı’yı: yine sarışın, yine uçuk renkler... </st><st c="5427">Saman rengi bir bluzla herhalde altına kahverengi, bol bir etek. </st><st c="5492">Sanki bunları daha önce de görmüştü onun üstünde. </st><st c="5542">Ama olur mu canım? </st><st c="5561">Cem’in doğum günündeki tarçın renkli güzelim giysiyi anımsıyordu, o günden önce de uzun süre görüşmemişlerdi. </st><st c="5671">Üstelik bluz yepyeni görünüyor. </st><st c="5703">Yoksa pek giyilmediği için mi yeni kalmış?</st></p><p><st c="5745"> — Özlettiniz kendinizi Aslı Hanım, diyordu ihtiyar garson. </st><st c="5805">Önce tanıyamadım sizi, galiba benzetiyorum dedim.</st></p><p><st c="5854"> — O kadar mı değiştim yani? </st><st c="5883">dedi Aslı kısık bir kahkaha atarak.</st></p><p><st c="5918"> — Siz değişmemişsiniz de ben yaşlanmışım, dedi garson. </st><st c="5974">Bacaklarımın ağrısına meslek hastalığı deyip geçiyordum ama galiba gözlüğümü de değiştirmem gerekiyor. </st><st c="6077">Yalnız inanın, bu kahkahayı daha önce atmış olsaydınız hemen tanırdım.</st></p><p><st c="6147"> — Sağol Yorgo, dedi Aslı. </st><st c="6174">Ona bakarsan hepimiz yaşlandık.</st></p><p><st c="6205"> — Tayfun Bey’i saymazsak tabii. </st><st c="6238">O, gün geçtikçe daha da gençleşiyor, nazarım değmesin. </st><st c="6293">Pardon efendim, eski dostları görünce insanın çenesi düşüyor, başka bir isteğiniz yoksa... </st><st c="6384">(Birsen’e bakmadı bile.)</st></p><p><st c="6408"> — Ben ızgara köfte istiyorum ama yanına pilav koymayın, ıspanak püresi gibi bir şey olsun, perhizdeyim de, dedi Birsen, bildiri okuyan birinin ciddi sesiyle. </st><st c="6567">Izgara domates-biber falan.</st></p><p></p><p><st c="6594"> - - - - - - - - - -</st></p><p></p><p><st c="6614"> — Yorgo’yla aranız iyi değil anladığım kadarıyla, dedi Aslı.</st></p><p><st c="6675"> — Garsonlarla fazla içli-dışlı olmamak gerekiyor.</st></p><p><st c="6725"> — Ama o sıradan bir garson değil ki. </st><st c="6763">Her neyse. </st><st c="6774">Şu söyleyeceğini söylesene artık, meraktan çatlayacağım. </st><st c="6831">Seni ağlatacak kadar önemli değildir sanırım. </st><st c="6877">Rimelin akmış da.</st></p><p><st c="6894"> Birsen, arkadaşının içten gibi görünen gülümsemesinin altında bir hınzırlık okudu. </st><st c="6978">Birdenbire üstüne çöken bitkinliği atlatmak, ellerinin titremesini engellemek için, günlerdir ince ince kurguladığı bu buluşma sahnesinde kendine yazdığı rolü, daha demin lavaboda verdiği kararı unutarak saldırıya geçti. </st><st c="7199">(Yorgo uzaklaşmıştı.)</st></p><p></p><p><st c="7220"> — Seninle konuşmak, gergin bir ipte yürümeye benziyor artık. </st><st c="7282">O kadar sertleşmişsin ki, bir rimelin akmasında bile suçlayıcı ipuçları arıyorsun. </st><st c="7365">Kimse senden bir çocukla üç yıl boyunca eve kapanmanı istemedi. </st><st c="7429">Tayfun bile.</st></p><p><st c="7441"> Aslı, Yorgo yemekleri getirene kadar sustu, pencerenin dışındaki güneş dilimine daldı gitti.</st></p><p><st c="7534"> — O kadarını ben de biliyorum, bu yaşam biçimini kendi seçtiğimi yani, dedi bonfilesini keserken. </st><st c="7633">Köfteni soğutmasana güzelim... </st><st c="7664">Ayrıca herkesin rimeli akabilir. </st><st c="7697">Belki de sıkıntıdan su çarpmışsındır yüzüne, değil mi? </st><st c="7752">İstersen önce ben söyleyeyim buraya neden geldiğimi, sen dinlen biraz. </st><st c="7823">Çocuk istememekte, evlenmemekte ne kadar haklıymışsın, Birsenciğim. </st><st c="7891">Eskiden seni bu yüzden suçlardım, sevecen olmamakla demek istiyorum. </st><st c="7960">Yanılmışım. </st><st c="7972">Tayfun’la iki yakamızı bir araya getirmek uğruna lokantalara, barlara, çay bahçelerine, dost toplantılarına uğramamak, yıllarca aynı giysileri giymek, işten ayrılmak, bak ne kadar katılaştırmış beni!</st></p><p><st c="8171"> — O kadar da değil canım, diye yumuşadı Birsen, eski rolüne dönerek. </st><st c="8241">Ben senin özverini asla gösteremezdim güzelim. </st><st c="8288">Egoist olduğumu bilirim. </st><st c="8313">İşimden de alışkanlıklarımdan da kopamayacak kadar. </st><st c="8365">Arada bir, bir çocuğum olsa keşke diye düşünüyorum hâlâ. </st><st c="8422">Ama bunun geçici bir özlem olduğunun farkındayım. </st><st c="8472">Ben kendimi çok iyi tanıyorum... </st><st c="8505">Bunları konuşmanın da anlamı yok ya artık. </st><st c="8548">Nasılsa Cem yuvaya başladığına göre sen de yeniden çalışabilirsin. </st><st c="8615">Tayfun’un annesinin size devrettiği site katına da taşındığınıza göre...</st></p><p><st c="8687"> — Her zaman söylemişimdir, zeki kadınsın sen Birsen. </st><st c="8741">Senden hiçbir şey kaçmaz ama burada akşamları buluşan dostların, Tayfun ile benim özel yaşamımız konusunda bu kadar dedikodu edeceklerini ummamışım doğrusu. </st><st c="8898">Bilgileri de yarım yamalak. </st><st c="8926">Kooperatif taksitlerini benim denkleştirdiğimi bilmiyorlar. </st><st c="8986">Sen de kalkmış inanıyorsun onlara... </st><st c="9023">Meyve mi, tatlı mı güzelim?.. </st><st c="9053">Sahi, sence ben eşyalarımı toplayıp gidene kadar kimin evinde kalır Tayfun?</st></p><p><st c="9128"> — Bilmem ki, diye kekeledi Birsen.</st></p><p><st c="9163"> Birden toparladı kendini, güldü:</st></p><p><st c="9196"> — İçimi rahatlattın doğrusu Aslıcığım. </st><st c="9236">Ohh! </st><st c="9241">Gördüğün gibi ben de lafa nereden gireceğimi kestiremiyordum. </st><st c="9303">Tayfun’un ayrılma kararını önce benim ağzımdan duymanı istedim. </st><st c="9367">Kırılmaman için alıştıra alıştıra söylemenin bir yolunu arıyordum. </st><st c="9434">Kurtardın beni!</st></p><p><st c="9449"> — Tayfun’un her dediğine inanacağını sanmazdım doğrusu, dedi Aslı, kısık kahkahasını atarak. </st><st c="9543">Çocuksu bir erkektir; ilk bakışta belli olur zaten. </st><st c="9595">Sevimlidir, çekicidir ama yalan söylemekte üstüne yoktur. </st><st c="9653">Ayrılma kararını birlikte vermiştik iki ay kadar önce. </st><st c="9708">Cem’in yuvaya başladığını, benim yeniden işe gireceğimi nerden biliyorsun diye düşünmedim değil demin. </st><st c="9811">Telefonumuz da rehberde yok daha. </st><st c="9845">Bu zor işe Tayfun koşmuş seni görüldüğü kadarıyla. </st><st c="9896">Boşanmak isteyen aslında ben olduğuma göre avutulmam gerekmiyor, boşuna kafanı yormuşsun güzelim... </st><st c="9996">Meyve mi tatlı mı?</st></p><p><st c="10014"> — Gerçekten Tayfun’un buluşacağımızdan haberi yok. </st><span><st c="10066">Ben</st></span><st c="10069"> böylesinin daha iyi olacağını düşündüm... </st><st c="10112">Meyve falan istemiyorum. </st><st c="10137">Az şekerli bir kahve.</st></p><p><st c="10158"> — Yorgo, bakar mısınız? </st><st c="10183">diye seslendi Aslı. </st><st c="10203">Hanımefendiye az şekerli bir kahve, bana bir kremkaramelle bir duble konyak.</st></p><p></p><p><st c="10279"> - - - - - - - - - -</st></p><p></p><p><st c="10299"> — Garsonlar konusunda söylediklerinde haklısın galiba Birsenciğim. </st><st c="10367">Baksana bizim Yorgo bile kadın-erkek dostluğunu değerlendiremiyor. </st><st c="10434">Senin yüzüne bile bakmıyor, habire gözlerini kaçırıyor; Tayfun’la burada ara sıra buluşmanızın benim hatırım için olduğunu kavrayamıyor, benim adıma üzülüyor... </st><st c="10595">Örtüdeki ekmek kırıntılarını toplamayı bıraksana güzelim. </st><st c="10653">Nasılsa kirli bir örtü... </st><st c="10679">Ne diyordum? </st><st c="10692">Şey... </st><st c="10699">Ben evden taşınana kadar Tayfun sende kalabilir mi canım? </st><st c="10757">Başka bir dost evi ayarlayamadıysa tabii... </st><st c="10801">Sen bu önerimi duymamış ol, aramızda kalsın.</st></p><p><st c="10845"> — Sen istiyorsan tabii ki kalabilir, dedi Birsen, kırık-dökük bir sesle. </st><st c="10919">(Yoksa Tayfun kendisinde kalacağını da mı söylemişti? </st><st c="10973">Olamaz!)</st></p><p><st c="10981"> — Şu torbayı aralayıp kendime bugün ne aldığımı göstereceğim sana, yalnız hafifçe eğilmen gerekiyor içindekini görmek için. </st><st c="11106">Garsonlara güven olmaz. </st><st c="11130">Dur, şunu iskemleye koyayım da.</st></p><p><st c="11161"> — Bakıyorum, alışverişe de zaman ayırmışsın, dedi Birsen zorla gülümseyerek.</st></p><p><st c="11238"> — Aradan çıkarttım demek daha doğru olur, pazardan geçtim buraya gelirken. </st><st c="11314">Bir tezgâhta bunu görünce duraladım. </st><st c="11351">Yıllardır bu tür bir şey almadığımı düşündüm. </st><st c="11397">İnanmazsın, öyle ucuz ki...</st></p><p><st c="11424"> “Sofra örtüsü ya da çarşaf gibi bir şey olsa gerek, havlu belki...” diye düşündü Birsen.</st></p><p><st c="11513"> — Ne bu? </st><st c="11523">dedi fısıltılı bir sesle. </st><st c="11549">İrkildiğini kendinden bile gizlemek istercesine.</st></p><p><st c="11597"> — Gecelik! </st><st c="11609">dedi Aslı. </st><st c="11620">Yüzün niye öyle allak bullak oldu ki? </st><st c="11658">Altı üstü kırmızı bir gecelik. </st><st c="11689">Sen kırmızıyı seversin, ayrıca değişik tonlarda kırmızılar seçersin giyiminde.</st></p><p><st c="11767"> — Senin sevmediğini sanıyordum da... </st><st c="11805">diye fısıldadı Birsen, ürkekçe.</st></p><p><st c="11836"> — Yorgo, hesap lütfen! </st><st c="11860">diye seslendi Aslı içeri.</st></p><p><st c="11885"> Sonra:</st></p><p><st c="11892"> — İnsan önce renklerden başlamalı değişmeye, dedi Birsen’in gözlerinin içine bakarak. </st><st c="11979">Yoksa kırmızıyı sevdiğimi kim söyledi?</st></p></div></div><div id="charCountTotal" value="12018"></div></body>
</html>
