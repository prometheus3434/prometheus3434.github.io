<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>[İHANET]</p>
<p class="calibre1">Kanın hizmetçiye:</p>
<p class="calibre1">— Beyefendi geldi mi? diye sordu.</p>
<p class="calibre1">— İçerde efendim, salonda.</p>
<p class="calibre1">Telaşla girdi. Şapkasını merdivende çıkarmıştı. Elinde, boru gibi bükülmüş bir mecmua vardı.</p>
<p class="calibre1">— Karanlıkta mı oturuyorsun, dedikten sonra elektriği yaktı. Yüzü, yorgun ve güzeldi.</p>
<p class="calibre1">Gazeteyi bıraktım:</p>
<p class="calibre1">— Okumuyordum, dalmışım...</p>
<p class="calibre1">Kanın bir kaşını kaldırdı:</p>
<p class="calibre1">— Annemin selamı var, dedi, seni göresi gelmiş ... Hastalığını merak etti.</p>
<p class="calibre1">— iyileşti deseydin... Artık bir şeyim kalmadı. Rahat... Çalışıyor, böyle demeliydin!</p>
<p class="calibre1">— Teyzem de oradaydı. Aylardır uğramadığımız için bize küsmüş ... Haklı vallahi!</p>
<p class="calibre1">Karşıma oturdu.</p>
<p class="calibre1">— Teyzeme uğramalısm ... Değil mi?</p>
<p class="calibre1">— Tabi. ..</p>
<p class="calibre1">—Bu kadar geç kalmayacaktım. Ne tuhaf, hemen akşam oluyor. Ben daha sonbahar havasına alışamadım. Dönüşte terziye uğradım. Madam pek yalancı... Prova hazır demişti. Iki saat bekledim. Canım sıkıldı. Bak, modeli sana göstermek için getirdim.</p>
<p class="calibre1">Mecmuayı açtı. Biraz eğilip bir döpiyes modeli üzerine parmağını koydu:</p>
<p class="calibre1">— Işte bu ... Yalnız yakası daha başka türlü ... Kollar böyle japone değil. Etek de bundan daha kısa... Bilmem ki lacivert ipeklide bu kadar zengin görünecek mi? Açık renk bir şey almak istemiştim... Düşündüm ki artık sonbahar...</p>
<p class="calibre1">Karımın sesi her zamanki gibi nazlı ve biraz şımarıktı. Bal gibi de tatlıydı. Yüzü o kadar güzeldi ki, seyrederken büyük bir kalp huzuru duyuyordum. Mavi gözleri bir küçük kız çocuğu gibi, her şeye hayran ve inanmış bakar... Sarı saçları, altın ışıltıları harikuladedir. Vücudu öyle mütenasip, öyle çevik ve hareketlidir ki her kımıldanışında cazibesi bir başka güzellik, bir dayanılmaz canlılık alır.</p>
<p class="calibre1">Nermin, terzisinden şikayete devam etti:</p>
<p class="calibre1">— Terzilerle uğraşmak ayrı bir dert. Beğendiğin modeli aynen yapmazlar. Kendiliklerinden bir şeyler ilave edip bir şeyler çıkarırlar. Benim de yüzüm tutmuyor.</p>
<p class="calibre1">Model mecmuasının yapraklarını çevirdi, gene şımarık bir çocuk gibi alt dudağını ısırdı:</p>
<p class="calibre1">— Şuna bak! Klasik bir tayyör. Dümdüz... Hele bu... A, tıpkı smokin gibi... Şaziye Hanım haklı canım... Geçen gün Paris artık orijinalitesini kaybetti, diyordu. Mevsimlik mantolardan hiçbir şey yok. .. Hep eski spor yakalar, çifter çifter godeler... Hiç sevmiyorum. Bunları şişmanlayan kadınlar için icat ediyorlar galiba... Kamile Hanımefendi duymasın, şişmanladığı için ölüp ölüp diriliyor. Haftada iki defa masaj yatırdığı halde, karnı dokuz aylık gebeymiş gibi şişiyor. Sabahları kahvaltıdan vazgeçmiş, hamur işi, tereyağı, ekmek yasak. .. Gene öyleyken bu ay 350 gram almış...</p>
<p class="calibre1">Bir an durdu. Yüzüme baktı:</p>
<p class="calibre1">— Sende bir durgunluk var Sadık. .. Gene başın mı ağrıyor?</p>
<p class="calibre1">— Hayır!</p>
<p class="calibre1">— İnşaat nasıl? Temelde çürük toprak çıkıyor demiştin...</p>
<p class="calibre1">— Sağlam toprağı bulduk çok şükür... Fazladan ev kadar kayalara rastladık, inşaat iyi...</p>
<p class="calibre1">Gazeteyi tekrar kaldırdım.</p>
<p class="calibre1">“Tabancamı çektim ... Ondan sonrasını bilmiyorum...” Bir de resim basmışlar. Bir tek hareketle, bir anda bütün insanlardan uzaklaşmış bir adam resmi, yüzü kupkuru ... Elleri, kabahatli kabahatli dizlerinde duruyor. Hasılı. .. Budalalık. .. Budalalık olmayan budalalık ama, bir taraftan da çaresiz ...</p>
<p class="calibre1">Duvardaki kitap raflarını, gözlerimi kısarak bir müddet seyrettim.</p>
<p class="calibre1">!ki aydır devam eden kabus arasında bazı bazı kendimi bu kitaplara doğru attığım olmuştu. Demek, onlara iltica etmek istemişim. Hepsini okuduğum, kalabalık ve karmakarışık bir kitap sürüsü ... Benim için hiçbir gizlilikleri kalmadığından, dört senedir hakir gördüğüm sessiz dostlar. .. Yahut gürültücü düşmanlar...</p>
<p class="calibre1">Öyle ya, bir gece gene uyku tutmadıydı. .. Buraya geçmiştim kitap okumak lazım geldiğine, başka çare kalmadığına yüzde yüz emindim. Bu, bir dost ihtiyacı idi. Lakin raflara yaklaşmaya bir türlü cesaret edememiştim de. Açık bir düşmanlık hissi...</p>
<p class="calibre1">Edebiyatçılar, mühendislere maddi adam derler. Bu esas üzerine kurulmuş bir sürü göz yaşartıcı roman ve hikaye vardır. Bir söz, isterşe gayet saçma olsun, sık sık tekrarlanırsa, insan tesirinde kalıyor.</p>
<p class="calibre1">O geceki halimi ben bile mühendisliğime yaraştıramamıştım.</p>
<p class="calibre1">Bir mühendis müteahhit bu kadar manasızlık eder mi? Dediğimi gayet iyi hatırlıyorum.</p>
<p class="calibre1">Kendimi denemek için raftan bir kitap aldım. Ama, bunu gözümü kapatarak, var kuvvetimi kullanıp bir suç işler gibi yapmış olacağım ki koltuğa oturuncaya kadar adına bakmadım.</p>
<p class="calibre1">Hava dehşetli sıcak, kitap dehşetli ağırdı. Muhtevasıyla değil, maddi tarafıyla, yani cildi ve yapraklan ağır...</p>
<p class="calibre1">Sonra adını görür görmez, sahici bir dehşete kapıldım: Genç Verter’in Istıraplan... Neşredildiği devirde, birçok delikanlının intiharına sebep olduğu söylenen, hasta ve ahlaksız kitap ... Şiirine ve safiyetine rağmen, gayn tabi hislerle dolu, münasebetsiz intihar hikâyesi...</p>
<p class="calibre1">Cehdederek birkaç sahifesine göz gezdirdim. Almancası bile pek iyi bildiğim Almanca değil...</p>
<p class="calibre1">Kitabı, dolaptaki diğer ciltler arasından, gözlerimi kapatarak aldığıma eminim. Şu halde, evvelden beri onun üzerinde durmuşum. Farkına varmadan Genç Verter’in macerasına kapılmışım ... lyi ama, benim aylardan beri kendi kendime evirip çevirdiğim öldürme ihtirasının intiharla bir alakası yok ki... Bilakis, başkasını öldürmek ihtiyacı içindeyim... Kan dökülecek ki. .. Bu şey temizlensin... Bu ıstırap... Hayır! Bu leke...</p>
<p class="calibre1">Kitaplarım bir örnek ciltlenmiştir. öyle olduğu halde, gene gözüm Genç Verter’in Istırapları’na takılıyor.</p>
<p class="calibre1">Şimdiye kadar cahil bir köy ağası dediğim, hiçbir lafına kulak asmadığım rahmetli ne kadar haklıymış ...</p>
<p class="calibre1">Çerkeş’in Viranoba Köyü’nden Yunus Ağa’nın duvardaki resmine, canlıymış da beni ayıplayarak seyrediyormuş gibi, hicapla baktım. Bu resim ölümünden iki sene evvel çektirdiği bir vesika fotoğrafından büyütülmüştü. Biraz donuk, biraz bulanık. .. Gözleri hiç fark edilmiyor, beyaz sakalı, buruşuk yanakları iyice rötuşlu ... Sırtında cübbeye benzeyen paltosu, kravatsız köylü gömleği... Başında, kalpakla külah arası bir uydurma serpuş ... Hiç gülmezdi, her zaman böyle somurturdu ama, latifeyi de severdi. Gençliğinde biraz eşkıyalık etmiş, biraz tütün kaçakçılığı yapmış, seferberlikte zaptiyeye yazılmış bir adam ... Bir fakir köyün birinciye gelen zengini. ..</p>
<p class="calibre1">Bunlar, babamın sırası geldikçe tekrarladığı sözler. ..</p>
<p class="calibre1">“Erkek kısmına fazla düşünmek iyi değildir. Boynu şişer de satlıcan olup ölür.”</p>
<p class="calibre1">“Baktın ki dolusu almıyor, boşu dolmuyor, ‘ya Allah’ diyerek silaha sarılırsın. Silah böyle sıralar için icat edilmiş.”</p>
<p class="calibre1">“Bu dünyada bazı lekeler vardır, Ayvalık sabunuyla değil, kanla temizlenir!”</p>
<p class="calibre1">Sana, on iki yaşındayken silah kullanmasını öğretmemin sebebi işte bu.</p>
<p class="calibre1"><a id="bookmark1"></a>[İHANET]<a id="footnote1"></a><sup class="calibre4"><a href="#bookmark2">1</a></sup></p>
<p class="calibre1">Karısı eve geldiği zaman Kadri gazete okuyordu. Ortalık ner-deyse kararacaktı. Necla şapkasını merdivende çıkarmıştı. Elektriği yaktı.</p>
<p class="calibre1">Yorgun ve güzeldi:</p>
<p class="calibre1">— Karanlıkta okuyorsun! dedi.</p>
<p class="calibre1">Kadri, yüzüne bakarak sordu:</p>
<p class="calibre1">— Karanlıkta mı? Sahi, dalmışım!</p>
<p class="calibre1">Işık ikisinin de yüzüne vuruyordu. Kadri çirkin bir adamdı. Necla bir kaşını hafifçe kaldırdı:</p>
<p class="calibre1">— Annemin selamı var. Seni göresi gelmiş. Hastalığını merak etmiş.</p>
<p class="calibre1">— İyi oldu deseydin... Artık bir şeyim kalmadı. Gazeteyi masanın üstüne bıraktı,</p>
<p class="calibre1">— Rahat... Çalışıyor. Böyle demeliydin!..</p>
<p class="calibre1">— Teyzem de oraya gelmişti. Bize uğramıyorsunuz diye darıldı. Necla, bir taraftan eldivenlerini çıkarıyordu:</p>
<p class="calibre1">— Teyzeme uğramalısın.</p>
<p class="calibre1">Kadri iskemlesini arkaya doğru yaylandırdı.</p>
<p class="calibre1">— Olmadı Necla... Bu akşam iyi değilsin. Yahut ben artık her şeyi biliyorum da bana bu hal iyi gelmiyor.</p>
<p class="calibre1">Kadın öylece durdu.</p>
<p class="calibre1">— Doğrusu belki de budur. iyi değilsin. Hayır... Şuraya oturun... Oturun rica ederim.</p>
<p class="calibre1">Yutkundu:</p>
<p class="calibre1">— Bugün öğleden sonra, pastahanenin balkonunda, bir güzel delikanlı ile dört saat oturdunuz... Rica ederim susun... Bana söyleyecek bir sözünüz kaldı mı? Oraya evvela siz gitmişsiniz. Iki kere saate baktığınızı söylediler.</p>
<p class="calibre1">— Kim söyledi?</p>
<p class="calibre1">— Iki kere saate bakmışsınız...</p>
<p class="calibre1">— Yalan.</p>
<p class="calibre1">— Bir kere de boyanızı tazelemişsiniz. Acele acele... Ne kederli bir şey... Bir pastahanenin balkonunda boya tazelemek. .. Sevimli bir delikanlıymış. Resim gibi güzel. Ama olsun... Bunu sizden ummazdım. Bu itimat nerden gelmiş. Mağrur bir haliniz vardır. Gurur, hiçbir işe yaramaz; ama bir insanın bunca senelik arkadaşını aldatmamasına belki yardım eder. İstirham ederim susun... Ben çirkin bir adam olduğumu biliyorum. Halbuki arkaya çekildikçe yüzünün yansı gölgede kalmış, dudaklarını aralayan küçük gülümsemeyle, ağzı ve çenesi son derece güzelleşmişti. Çirkin ve güzel olmak insanın elinde değildir; ama çirkin bir adamla evlenmemek elimizdedir. Sana evlenme teklif ederken yüzüme maske taktığımı iddia edemezsin. O zaman... On sene evvel şüphesiz daha çirkindim. Kendime bu kadar güvenemezdim. Çekingen, acemi bir çirkin, iki misli çirkin olur. Neden kabul ettin?.. Hemen ağlama... O zaman bir hususiyetimi sevmiş olabilirsin desem, hiçbir şeyimi satmadım. Kumar da oynamam. Neyim varsa gene üstümde duruyor. Kötülüklerim de, çirkinliklerim de, benimle beraber.</p>
<p class="calibre1">Bir düğünde tanıştığımızı hatırlıyor musun? Güzel delikanlılar, panl panl üniformalanyla genç zabitler çoktu. Yani, su bulunmayan yerde teyemmüm caizdir, diyemezsin. Sabret. Deminden beri, seni beklerken lakırdıyı bu kadar uzatacağımı ben de zannetmiyordum. Konuşmasını beceremem. Bazı kadın muharrirler, romanlannda benim gibi mühendisler hakkında “Maddi adam, kadının ruhunu anlamaz. Ona muhtaç olduğu şiiri veremez!” falan diye birtakım şeyler, hakikatler, güldü, yazıyorlar. Şimdi ilk defa bir roman kahramanı gibi olmanın lezzetini tadıyorum. İkimiz de kahramanız. Ne kadar basit olursa olsun, demek her insanın içinde bir roman kahramanı saklanıyor. Meselenin henüz vahim olmadığını biliyorum. Kendimi zapt etmemin sebebi budur. Fakat siz, evli bir kadın için işin en zor tarafını muvaffakiyetle geçtiniz.</p>
<p class="calibre1">Öğlenden sonra bir otomobile binip bir pastahaneye gitmek, orada saate bakarak, boya tazeleyerek bir güzel erkeği beklemek, onunla dört saat kadar konuşmak. Alçak sesle hiç gülmeden... Emniyetli bir ciddiyetle... Başlangıç daima ciddi olur zannederim. Orta yerde, dalgın bir neşe... Adeta sarhoşluk gelir. Birisini aldatmanın kurnaz zevki. .. Sonra hırçınlıklar... Usanma... Pis şey... Bugün neler konuşabileceğinizi çok düşündüm. Benden bahsedilmemiştir. Elini masaya hafifçe vurdu. Eminim... Vakit geçtikçe “eve geç kaldım!” dedin mi? Rica ederim şimdi niye ağladığınızı anlayamıyorum. Hülasa etmeliyim, bir adım attınız. Müthiş bir adım. Evli bir kadın için en cesur, affedin, en hayasız bir adım. Eve gizli bir saadetle bu kadar yorgun gelince anneden, teyzeden havadisler vermek, bir yabancının yanında soyunmaktan daha müşküldür.</p>
<p class="calibre1">Artık geri dönmeyi siz de kibrinize yediremezsiniz. Kendi başına işler yapmaya kalkan birisinde, bu kadarcık inat olmalıdır. Yann gene öğleden sonra yola çıkarsınız. Onunla görüşürsünüz. Size bir avukat tutar. Derhal boşanma davası açarsınız. Sebebi, ruhi imtizaçsızlık. Mühendis olduğumdan, güldü, buna herkes inanır. Velhasıl kanunda buna benzer bir sebep elbette vardır. Bunu avukatlar bilir. Dava nihayetleninceye kadar umumi yerlerde beraber görünmemeye, benim hatının için katlanacağınızı ümit ederim. Kendinizi iyi kollayın. Her malın iki değeri olur. Birisi mübadele değeri, öteki kullanış değeri. O zat, meseleyi benimle halletmeyi düşünmediğine göre, sizde bir mübadele değeri olduğunu kabul etmiyor demektir. Geriye ötekisi, yani kullanış kıymetiniz kalmıştır. Bunda eskimek tehlikesi çoktur. idareli davranmanız menfaatiniz icabıdır.</p>
<p class="calibre1">Kadri, gazetenin kenarına bazı çizgiler çizerek, bunların düzgün olup olmadıklannı anlamak için arada sırada kağıdı çeviriyor ve Cevat’ın ismini yazmamak için kendisini zorluyordu. Karısını dinledi. Nihayet içini çekti'</p>
<p class="calibre1">— Anlıyorum Necla ... Beni göründüğümden daha budala zannetmekte belki haklısınız... Bu işten vazgeçeceğinizi şimdi samimi olarak zannediyorsunuz. Pişman oldunuz. Pişman olmak, enerjimizin tükendiği sıralara rastlar. Yorgunsunuz. Adeta sizi pusuya düşürdüm. Buna mahcubum. Halbuki hesapta başından beri yanıldınız... Elde bir vardı. Unuttunuz. Artık geri dönmek sizce imkansız olduğu halde mademki bir kere daha tecrübe etmeyi teklif ediyorsunuz. Elini kaldırdı. Yani ... Pardon... Elbette siz böyle bir şey açıkça söylemiş değilsiniz, kısacası ben bu pazarlığa da razıyım. Ölmüş de olsa sizden bir oğlum oldu. Nihayet oğlumun anası idiniz. Onu dünyaya getirirken azap çektiniz. Emzirdiniz. On sene dosttuk. ikinize karşı da birtakım vazifelerim hâlâ vardır. Şimdi iyi dinle. Tecrübeli bir adam, “ Bir kere ihanet eden hep ihanet edecektir” demiş. Sen de bu kaideye uyacaksın... Seni öldüreceğim.</p>
<p class="calibre1">— Öldür.</p>
<p class="calibre1">— Pekala... Demek mutlaka benim elimde ölmek istiyorsun... Halbuki ben kabil olursa, güldü, bahtiyar yaşamanı dilemiştim. ille benim elimde öleceksin demek. Masaya doğru eğildi. Alnına aydınlık vurmuştu. Gözleri kurnaz ve gaddardı. Demek benden korkmuyorsun... Pekala. Artık ağlamayın... Bak kim olduğunu sormuyorum bile ne lüzumu var.</p>
<p class="calibre1">Ellerini pis bir şey tutmuş gibi birbirine sürdü. Haydi karınım aç. inşaatta işler çetinleşti. Temelde büyük kayalar ve yumuşak toprak çıkıyor... Berbat...</p>
<p class="calibre1">Karar günü Ağır Ceza Mahkemesi'nin salonu, ağzına kadar dinleyicilerle doluydu. Şık erkekler, mektep talebeleri, siyah cübbeleriyle sakin ve kanıksamış avukatlar.</p>
<p class="calibre1">Mühendis Kadri Karaman, lacivert bir kostüm giymişti. Saçları parıl parıldı. Salonda toz ve esans kokuyordu. iki süngülü jandarma -hiç de heybetli değiller- ihtiyar mübaşir, dişsiz ağzıyla, bir ihtiyar dul kadın gibi mahcup mahcup gülerek Kadri Bey'e affetmiş bakışlarla bakıyor.</p>
<p class="calibre1">Müzakere odasının kapısı açıldı. Katil ve avukatı ayağa kalktılar. Hakimler yerlerine geçtiler. Müddeiumumi muavini cübbesinin kollarını katladı. Zabıt katibi öksürdü. Kararı okumaya başladı.</p>
<p class="calibre1">icabı düşünüldü:</p>
<p class="calibre1">“İstanbul’un Şişli semtinde, Halaskargazi Caddesi’nde 441 numarada oturan kansı Necla’yı tabanca ile öldürmekten suçlu olup 14/3/1937 gününden beri mevkuf, aynı evde sakin 31O doğumlu Mühendis Kadri hakkında, yüzüne karşı yapılan açık duruşma sonunda,</p>
<p class="calibre1">Suçlu Kadri, vaka gününe kadar emsaline numune olacak derecede ahenkli bir aile hayatı geçirmekte iken, on seneden beri karısı bulunan Necla'yı, 14/3/1937 tarihine rastlayan günde, arkadaşı Cevat’ın evinde rastlayarak öldürdüğü, suçlunun, “Evde karısını bulamayınca annesine gittiğini zannettiğini, oraya uğradığını, orada da olmadığını anlayınca can sıkıntısını gidermek için arkadaşı Cevat’ın Beyoğlu’nda Sıraselviler’deki apartman dairesine gittiğini, Cevat kendisini görünce fırlayıp kaçtığını, bundan bir şey anlamayan Kadri kapıda dururken evin içinde ‘Cevat nerdesin?’ diye bir kadın sesi işittiğini ve bu sesin, karısının sesi oldugunu müphem surette tanıdığını, derhal yatak odasına koştuğunu, orda karısı Necla’yı, çıplak bir halde yatakta yatar gördüğünü, kadının korkuyla sıçrayarak karyolanın altına kaçtığını, bir şey söylemeden, ne yaptığını bilmez bir halde, her zaman yanında gezdirdiği küçük çaplı bir Brovnik tabancasıyla bir kere ateş ederek öldürdüğünü.”</p>
<p class="calibre1">Zabıt katibi, öteki sahifelerde kararın arkasını bulmak için biraz sustu. Kadri ayakta dikkatle onun ellerine bakıyordu. Halbuki o gün bir şey söylemişti: “Qdaya girince, inşaattaki ustalara seslenir gibi, kolay gelsin arkadaşlar” demişti. Karısı karyolanın altında... Dizlerinden birisinin temas ettiğini Kadri, şimdi iyice hatırlıyordu. Necla, yalvaramamıştı. Gözleri alabildiğine açık, tam alnının ortasına yavaşça, sanki birisini uyandırmaktan korkuyor gibi sıkmıştı.</p>
<p class="calibre1">Zabıt katibi tekrar okuyordu:</p>
<p class="calibre1">“Söylemiş gibi vakaya uygun ifadesine ve yeminli olarak dinlenen şahitlerden maktule Necla’nın anası, Sadettin kızı Emine Müjgan vaka günü damadının öğleden sonra evine geldiğini, başının ağrıdığım, karısının evde olmadığını, burada bulacağım zannettiğini söylediğini, dalgın ve şüpheli bir halini görmediğini, <span class="calibre3">o</span> sabah Kadri’nin her zamanki gibi inşaat yerine vazifesi başına geldiğini, ne o gün, ne de o günden evvel kendisinde hiçbir fevkaladelik, dalgınlık görmediğini, gülüşüp konuştuklarını, öğlenden sonra, başı ağrıdığından evine gittiğini, akşamüzeri vakayı duyduğunu; diğer şahit Ressam Cemil “Cevat’la Mühendis Kadri’nin eskiden beri tanıştıklarını, vakadan bir hafta evvel kendi evindeki bir ziyafette beraber bulunduklarını, aralarında hiçbir soğukluk mevcut olmadığını, bilakis, eskisi kadar samimi görüştüklerini maktul Cevat’ın apartman kapıcısı Sivaslı Hüseyin oğlu Durmuş, suçlu Kadri’yi tanıdığını, önce de Cevat’ın evine gidip geldiğini, son zamanlarda kansının yalnız gelmeye başladığını, o gün Kadri Bey’in geldiğinde yüzü asık olmadığını, bir şeyden şüphelenmediğini, maktul Cevat'ın hizmetçisi, yani kızı Eleni, dört aydan beri Kadri'nin kansı Necla’nın, evlerine misafir gelerek efendisiyle yatak odasına kapandıklarını, o gün, Kadri Bey gelince, bir felaket çıkacağını anlayarak bağırdığını, Kadri Bey'in bir şeyden şüphelendiğini zannetmediğini, efendisi kendisine, “Kim o Eleni, ne var?” diye seslenince Kadri Bey'in odaya doğru yürüdüğünü, kendisinin, bir felaket çıkacağını anlayarak, şaşırıp kulaklarını tıkadığını ve maktuller hakkında 14/3/1937 tarihli otopsi raporu ve 17/3/193 7 tarihli ve 80 sayılı doktor raporu ve 22/3/1937 tarihli Adli Tıp İşleri Kimyahane Müdürlüğü tarafından verilen 565 numaralı raporda, “Maktullerin o gün cinayetten evvel münasebet-i cinsiyede bulundukları yazılı olması, 14/3/1937 tarihli üç kıta zabıt ve keşif varakası, hazırlık ve ilk tahJzikat ve duruşma zabıtnamesi mündericatı gibi kati ve kanuni delillerle suçlunun bu fiili elinde olmayan gayet ağır bir tahrik altında işlediği ve hadisede tasmim ve tasavvur gibi kasdı cürmü bulunmadığı anlaşılmış olduğundan, Maktul Cevat’ın el yazısıyla yazıp suçlu Kadri’ye gönderdiği, vakadan iki gün evvelki tarihi taşıyan teskerede, hastalandığı yazılı olmasına göre suçlunun ifadesinin hakikate uygun olduğuna bu suretle nikahlı karısını bir yabancı erkekle aynı yatakta gören bir kocanın içine düşeceği hiddet ve asabiyet haletiruhiyesiyle bu fili elinde olmayan mücbir. sebeplerle işlediği ve şahitlerin ifadeleri suçlunun vaka gününe kadar karısından bir an bile şüphelenmediği meselde tasmim bulunmadığını meydana koyduğundan ...” zabıt katibi, avukatlardan başka kimsenin dikkat etmediği birtakım madde numaraları okudu.</p>
<p class="calibre1">“ ... maddeleri mucibince 1 4 ay ağır hapis cezasına ve 6000 kuruş mahkeme masarifinin, 750 kuruş keşif harcının suçlu Kadri’den aynca tahsiline ve talep gibi kabili temyiz olmak üzere 17/6/938 tarihinde karar verilerek Cumhuriyet Müddeiumumisi 1675 Hüseyin Sadık Çadır ve Zabıt Katibi Ahmet Yazar hazır olduğu halde suçlu Kadri’nin yüzüne karşı usulen ve açıkça okunarak anlaşıldı...”</p>
<p class="calibre1">Reis öksürdü.</p>
<p class="calibre1">— Mahkeme sizi 14 aya mahkum ediyor. Bu kadar zamandır mevkuf bulunuyorsunuz. Haydi gidin. Serbest bırakılacaksınız.</p>
<p class="calibre1">— Teşekkür ederim.</p>
<p class="calibre1">Avukatı koşup elini sıktı.</p>
<p class="calibre1">— Namusunuzu temizlediniz dostum... Mahkeme iyi karar verdi. Doğru bir karar.</p>
<p class="calibre1">— Teşekkür ederim.</p>
<p class="calibre1">14 aydır devam eden mücadele bitmişti. Kadri büyük bir yorgunluk ve boşluk hissediyordu. En fenası namusunu temizlediğine kani değildi. Dostları elini hareretle sıktılar. Bu raporlar, bu şahitler, tevkifhanedeki adamlar... Son derece ihtiyarlayıp ihtiyarlamadığını anlamak için elini çenesine götürmek istedi. Sanki yanaklarında vıcık vıcık bir şey vardı. Cesaret edemedi.</p>
<p class="calibre1">Kendi kendine, “Biz de hesapta yanıldık,” dedi, biz de elde biri unuttuk. .. Ben onlara bir şey yapamadım. Onlar benden intikam aldılar. Koridorda ihtiyar mübaşir avaz avaz suçluları adalet huzuruna çağırıyordu.</p>
<p class="calibre1"><a id="bookmark3"></a>TABURCU</p>
<p class="calibre1">Koğuşlarda yer olmadığı için koridora bir karyola kurup beni oraya yatırdılar. Saatler uzun ve boş bir toprak yolda yorgun ve ihtiyar bir at gibi geçti. Ve gece, hastaneye tren düdüklerinin ve tramvay gıcırtılarının ötesinden yavaş yavaş ve düşmanca geldi.</p>
<p class="calibre1">Artık cigara içmek ve düşünmek bile tatlı değildi.</p>
<p class="calibre1">Komşu hastaların horultusu, ümidi, öksürükleri, ölümü hatırlatıyor. Bizi -tam doksan mevcudumuz var- bu gece sabaha kadar küçük bir hademe oğlan bekleyecek. Öylesine küçük ve usanmış ki omuzlarını bile bekleyemez.</p>
<p class="calibre1">Kalın ayaklı, geniş ve beyaz bir masanın başında oturuyor. Masanın üzerinde, dibi rutubetli bir kuşkonmaz saksısı var. Burada ihtiyar hastabakıcı kadın kadar ümitsiz ve yalnız olan bir de o var.</p>
<p class="calibre1">Küçük hademenin önünde saatlerden beri okuduğu ve alnına düşen saçlarını kaldırırken bir türlü bitiremeyeceğini itiraf ettiği bir kağıt duruyor.</p>
<p class="calibre1">Bardağı doldurmak için yanından geçerken baktım. Gece servisinin nöbet pusulası. Orada şüphe yok adı daktilo ile yazılıdır ve eminim ki bizim küçük hademe şimdi, hastanenin adresi aklında kalmamış çok uzak ve çok mühim bir odasında doldurulan bu kağıda isminin yabancılar tarafından yanlışsız olarak nasıl kaydedildiğine şaşıyor ve bu kadar meşhur olduğu için gururlanıyor.</p>
<p class="calibre1">Benden sonra koridorun karşı köşesine dili tutulmuş bir kadın getirmişlerdi. Karyolası saatlerden beri boş gibi. Konuşama-dan yaşamanın imkanı yok. Dilsizlerin neden çırpındıklarını ve-niçin konuşmaya çalıştıklarım şimdi anlıyorum.</p>
<p class="calibre1">Yan odadan bir hasta çıktı. Iki tarafa sallanarak aptesaneye gitti. Dönüşte yanıma yaklaşıp durdu:</p>
<p class="calibre1">— Bana bir cigara verir misiniz? dedi. Demek İstanbullusun. Alâ, ben İzmitliyim, başım ağrıyor, arada bir gözlerim kararıyor. Biz köylü adamlarız. Baş ağrısına falan yatmayız ama, son sıralarda kötüledik. Benim İstanbul’da çoook ahbabım var. Meyvehoşta Kabzımal Selanikli Mehmet Bey’i bildin mi? Yazık. İyi. adamdır. İşte o benim ahbabımdır.</p>
<p class="calibre1">Orta yere dalgalanarak alçalan bir mavi duman bırakıp gitti.</p>
<p class="calibre1">Küçük hademe saate baktı. Sonra oda kapılarından içerisini gözetleyip kulağını nefeslere uzattıktan sonra elektrikleri söndürmeye başladı. Karanlığa ancak İzmitli itiraz ediyor.</p>
<p class="calibre1">Hademe:</p>
<p class="calibre1">— Ne var dedi, nasıl olsa uyuyacaksın.</p>
<p class="calibre1">Hastabakıcılar giderken konuşmuşlardı. Bu koğuşta bu gece -bu gecenin tarihi ve adı neme lazım- üç tane ölümlük hasta varmış. ikisinin başına mütemadiyen buz koyulacakmış. Hasta bakıcılardan bir tanesi tıpatıp “Saçlarımı yaptırmalıyım.” der gibi sakin ve şikayetçi “Bu da yeni icat,” dedi, öleceklere buz koyduruyorlar. Hangi hastalıktan öleceklerdir? Belki bir tanesi, belki iki tanesi ölmez. Ne tuhaf düşünceler bunlar. Burada ölen de dirilen de tek başına, yapayalnızdır. İlaç, şınnga, eter, bıçak, de-zenfeksiyon hep birer vazife. Eskiden beri dikkat ederim, vazifelerin birçoğu bu kadar adi ve kepazedir.</p>
<p class="calibre1">Tavan yüksek olduğundan mı, yoksa duvarlar koyu kurşunî-</p>
<p class="calibre1">ye boyalı ondan mı, ışık az. Sadece az değil bana gittikçe azalmaktadır gibi geliyor. Ve belki de bunun için durup dinlenmeden okumak ihtiyacı duyuyorum. Mevzuuna dair hiçbir peşin fikrim olmayan koca koca kitapları sayfalarını parmaklarımla pürtük pürtük yırtarak sabaha kadar okumak istiyorum.</p>
<p class="calibre1">Bu gece romancılar için iyi bir fırsattı. Romanda yaşanılıp ya-şanılmadığını bu gece ve hiçbir zaman benden başkası denemek fırsatı bulamayacak.</p>
<p class="calibre1">Karşımda uzun ve kanatsız bir kapı çıplak ve hayâsız duruyor. Onun içinde daha dar, daha küçük bir diğer kapı görünüyor. Bu küçük kapının üstünde buzlu cam var. Camı simsiyah ve kanadı kapalı olduğu halde o da hayâsız ve çıplak. Belli ki kapılar için çıplak ve hayâsız olmak kapalı ve açık duruşlarında değil. Gördükleri riyakar işte. Neleri beklerler ve kimlere acımazlar ki...</p>
<p class="calibre1">Sabahleyin genç ve ihtiyar iki doktor vizite yaparken İzmitli hasta sendeleyerek dışarıya çıktı. Hademeler yatağına yatırmak istediler. Kabul etmedi. itiştiler. ihtiyar doktor gözlüklerinin üstünden:</p>
<p class="calibre1">Ne oluyor, diyerek baktı. Genç doktor:</p>
<p class="calibre1">Paralizi jenerale gidiyor, diye cevap verdi.</p>
<p class="calibre1">— Asabiyeye gönderelim. Yok yok, zaten geçmiş. Bugün taburcu edilsin.</p>
<p class="calibre1">Hasta yavaşça döndü ummadığımız halde galiba işitmişti:</p>
<p class="calibre1">— Beni gayrı taburcu edin dedi, memleketime gideyim.</p>
<p class="calibre1">— Olur, dediler.</p>
<p class="calibre1">Koğuşun kapısının önünde parmaklığa dayanmış duruyordum. Hasta, yamalı elbiseleriyle bir hademenin kolunda meydana çıktı. Basamakları inerken gözü kararıyor, sarhoşluğu hatırlatmayarak sendeliyordu.</p>
<p class="calibre1">— Gidemeyeceğim hemşire hanım! diye seslendi. Hemşire hanım:</p>
<p class="calibre1">— Maşallah yürüyorsunuz, diyerek içeriye girdi.</p>
<p class="calibre1">Hademe cümle kapısına doğru yedeyecek oldu.</p>
<p class="calibre1">— Dur canım, ne oluyorsun, dedi, karantinada param var param.</p>
<p class="calibre1">Hademe on iki dakika sonra yalnız dönmüştü. Bir şey sorar gibi bakmış olacağım ki izahat verdi:</p>
<p class="calibre1">— Başıma bela oldu, neyse zar zor bir arabaya yerleştirdik. Gayrı arabacı çeksin. İzmitli imiş. Sevabına Haydarpaşa’ya bırakıverecek. Param param dedigi de ne kadarmış... Iki lira. Bilmem şimendifer navlununa yeter mi?</p>
<p class="calibre1"><a id="bookmark4"></a>[KESİLECEK BACAK]</p>
<p class="calibre1">Sol ayağını keseceklerdi.</p>
<p class="calibre1">Ayağını keseceklerinden haberi yoktu. Doktorlar:</p>
<p class="calibre1">— Yarayı açıp temizleyeceğiz Ali, diyorlardı.</p>
<p class="calibre1">— Sağ olun, diye cevap veriyordu.</p>
<p class="calibre1">Ayak, yağmurda kalan bir kütük gibi şişmiş ve morarmıştı. Yüzü vücudunun hasta olan yerinden habersiz gibi, yuvarlak sıhhatli ve aydınlıktı. Hastabakıcıya:</p>
<p class="calibre1">— Bacı, diyor; hademeler;</p>
<p class="calibre1">— Hemşerim! diye çağırıyordu. İki kişilik iştahı ve dört kişilik pazıları vardı.</p>
<p class="calibre1">— Bir güreş tutardım ki, ağabey, diyordu, yedi köyden başe-decek pehlivan çıkmazdı.</p>
<p class="calibre1">Ve kundaklı bir çocuk gibi uslu uslu yatan ayağına gözüyle işaret ederek devam ederdi:</p>
<p class="calibre1">— Şu domuz bir iyileşsin, evvelallah gene eski Ali’yim. Sırtım yere gelmez.</p>
<p class="calibre1">Bir perşembe ona da bana da ziyaretçi gelmemişti. Bir müddet somurttuk. Ali benden daha sabırsız çıktı:</p>
<p class="calibre1">— Gelmedi bizimkiler ağabey, dedi, varsın gelmesinler. Biz de laf atarız. Sen benim serencamımı dinlemedin. Bu kuru kafa-</p>
<p class="calibre1">^Imeyen mi kakU. ^fctamonu mahpusunda yedi ay yattım. 11'tp bu kuru kafatıı);{.€oruna. Bir vakitler babam durup dinlenmeden “Afi^^^, amcan kızı geldi yetişti. Seni everelim,” de-meyed&lt;ıaş^l.ad;ı.. f&lt;ulak vermedim. O sıralar pehlivanlığa tutulmuş-^mm. Pehlivan kısmının ■ karıya yaklaşması kötüdür. “Hele dur askerliği aradan çıkaralım,” dedim. Babam söz anlamıyordu. Emmim kızını yabana vermek hayırlı olmazmış. Bunca yıllık kardeş toprağı el eline bırakılmazmış. Sonra yengem kızını bize bedava vermeye de razıymış. Babam etme eyleme dedikçe ben geriledim. Amca kızını gözüm tutmuyor gönlüm sevmiyordu. Bir avluda, bir tarlada kardeş gibi büyümüştük. Kan diye çekip almak zina gibi geliyordu.</p>
<p class="calibre1">Uzatmayalım, günün birinde amcamın kızına talip çıktı. Anası babama haber yollamış. “Kızı isteyen oldu satıyorum. Gayrı son sözü sen söyle, günah benden gitti,” demiş. Ben gene ayak diredim. Babam da “Satsın ne yapalım. Oğlan inat etti,” diyormuş. Düğünün kurulduğu gün köyde duramadım. Vardım tarlaya gittim. Arkı çevirdim. Dizileri sulamaya bulaştım. Tarlayı sulayıp dururken akşam yanaşmış. Sana nasıl anlatayım ağabey, yüreğime birdenbire kor düştü. Şöyle etrafa bakındım. Tarla şu çitten beri bölünecek el oğluna gidecekti. Kendi kendime “Hey Ali, hey ne ettin!” deyince ayılmışım. Suyu çevirince köye döndüm. Amcamın evi zaten bizimkine çatı çatıya bitişikti. Sopayı kapınca düğün ahalisine giriştim. Erkekleri dağıttım. Evde geline kına yakan karılan beri aldım. Yetiştiğime Allah yarattı demedim. Şaziye’yi teliyle, duvağıyla arka odalardan birine kapadım. Merdiven başına oturdum. Tabancayı, sopayı yanıma koydum. Muhtar, ihtiyar heyeti amana düştü. Laf dinlemedim. “İlle de Şaziye, ille de Şaziye,” dedim. Oğlanın babası babamı buldu, “Senin deli azdı. Ben de bu işten vazgeçtim. Lakin iki yüz</p>
<p class="calibre1"><a id="bookmark5"></a>ıso</p>
<p class="calibre1">kayma mesarifi var. Ödersen gelini bırakır giderim," dedi. Babam düşündü, taşındı. Emmi kızını istiyordu ama, bedavalığını da hesaba vuruyordu. İki yüz kayme ortaya çıkınca “Gayrı bize yaramaz, sen hayrını gör,” diye cevap etti. Adam bu cevabı alınca kızı arka pencereden kaçırdı. Evine götürdü. İşte bunu haber alınca tepem attı. “Varayım evi basayım” dedim. Sonra hesapladım ki kapının önünde vurulursam Müstantik, haneye taarruz diyecek diyetimi bile aramayacak. Fırsat beklemeye başladım.</p>
<p class="calibre1">Güvey namazında caminin penceresine yanaştım. Tabancamı çıkardım. Güveye mi babasına mı atayım diye düşünürken kadınlar çığrışarak üstüme geldiler. Beni tutup sürüklediler.</p>
<p class="calibre1">Velhasıl, emmim kızı el evine gelin gitti. Yabancılar tarlamızı yarısını böldüler. Aradaki çiti sağlamladılar. Bu hali gördükçe kan beynime sıçrıyordu. Durup dinlenmeden sularını kesiyor, bizim tarlayı, gündüz sekiz, gece dokuz suluyordum. Niyetim bir sebep çıkarıp dalaşmaktı. Lakin Şaziye'nin kocası her seferinde bana mısın demiyordu. Bir öğlenüstü dayanamadım. O, ağacın gölgesinde benim tarlayı sulamamı beklerken üstüne gittim. Elimdeki sopayı kafasına kafasına vurmaya başladım. Sessiz soluksuz yere serilince brakıp yürüdüm. Mahkemeye düştük. Dört ay verdiler. Yatıp çıktım. Mahpusta büsbütün düşünmüş, büsbütün niyeti bozmuştum. Tahliyemin haftasında yolda Şaziye’ye rastladım. Yanında kadınlar da vardı. Tabancayı çektim. Kafasına iki kurşun sıktım. “Yandım” dedi yıkıldı. Meğer tutturamamışım. Yalnız sağ kulağının memesi kopmuş. İş kapandı. Yüzüne karşı attığım için üç ay da ondan yedik. Doksan gün yatıp çıktığımın haftasında bir gece, yakın köylerdeki akrabalardan dönüyordum. Elimde fener vardı. Meğer çeşmenin yanında Şaziye’nin kocasıyla eniştesi pusuya yatmışlar. Feneri hizalayıp atmaya başladılar. Sağ yanıma yere yattım. Tabancamı çektim. On bir fişek-</p>
<p class="calibre1">ISI</p>
<p class="calibre1">li bir Fransız Brovnik’iydi. Şarjörde altı kurşun vardı. Ben karşılık verince korktular. Silahı da hani domuzuna atanm. Köyde bilmeyen yoktur. Şaziye’ninki kısa boylu idi. Kısa gölgeye üç kurşun sıktım. “Anam” diye tekerlendi. Ötekine de üç tane gönderdim. Lakin karanlıkta tutturamadım.</p>
<p class="calibre1">Silahta fişek bitmişti. Herif danalar gibi bögûrdügû halde ben sesimi çıkarmıyordum. Bağırtısı kesilmeyince ölesiye vurulmadığını anladım. Bıçağımı çektim. Niyetim gidip kafasını kesmekti. Doğrulmak isteyince sol bacağım kalkmadı. Elimi uzattım. Kan hababam akıyordu. Kuşağı sıyırıp yarayı diz kapağımdan sıkıca boğdum. Biraz daha sürünmeye çabaladım. Mümkünü yoktu. Vazgeçtim. Benim sesim çıkmayınca köylü, belki pusudadır bizi de vurur diye ona yanaşmaya da cesaret edemiyordu. Sabaha kadar öylece bekledik. Gökyüzü ışınınca, jandarma, muhtar geldi. Onu da, beni de aldılar. Lakin yanımda bulunan fener pusuyu onlann kurduğunu ispat etti. Ben gene üç ayla işi atlattım. Herifin kolunu kesmek lazım geldi. Bunun üzerine Şaziye “Ben çolak herif istemem” diye ayak diredi. Boşandılar. Bizim kağıtlar iyiye çıktı. işte bu sıralarda ayağımızdaki yarayı besbelli doktor iyi saramamış, tekrardan açıldı. Tütün bastık, örümcek ağı, taze kuyruk altı, fışkı bağladık olmadı, cerahati kesilmedi. Şaziye ile evlendiğimizin haftasında kasabadaki doktor “Bir kere İstanbul'a git, belki orada iyi ederler," dedi. Yüzünü de, sözünü de beğenmedim. Ne de olsa taşra hastanesi, geçtim. Ayağımı keserler, dedim, kalktım geldim.</p>
<p class="calibre1">Ali’nin iki gün sonra ayağını kestiler. Bir müddet sona tahta bacağını sürükleyerek çolak koca istemeyen karısına gidecek.</p>
<p class="calibre1"><a id="bookmark6"></a>[ISPIYON]</p>
<p class="calibre1">Maliye Tahsildar Şubesi’nde defterler, matbu kağıtlar, makbuz ciltleri, pullar, kırık hokkaların sinek leşleri dolu mürekkepleri, budala ve manasız rakamlar yazmaktan başka bir şeye akılları ermeyen kalem sapları vardır. Kederlimemurları, sarısı küflenmiş pirinç parmaklıkların arkasına, üzerinden devirler ve inkıraza uğramış imparatorluklar geçmiş köhne masaların başına oturtmuşum... Hakikatte ben oturtmuş değilim haa... Laf gelişi yavrum! Onları oraya ekmek parası oturtmuş.</p>
<p class="calibre1">Arkadaşlarını gammazlamaya nihayet karar verenler, sabahleyin pek erken gelir... Bu kararı ne kadar zor yahut ne kadar kolay verdiklerini ben bilirim. Çünkü ben de aynı yollardan geçtim, aynı işi yaptım. Kim bilir kaç sabah herkesten evvel gelmişlerdir de bana tenhada rastlayamamışlardır.</p>
<p class="calibre1">Ilk defası ne kadar müşküldür. Kalkıp yatakta oturdum. Dişlerim gıcırdıyor fena halde. Yüreğim sıkışıyor. Damarlarımdan, daha doğrusu, bir mumya kutusuna benzeyen vücudumu tıka basa doldurmuş olan ruhumdan bir öfke ve kin kasırgası geçiyor. Geçmiyor, delirmiş de ruhumu zangır zangır sarsıyor. “Haydi oradan sümsük!” demez mi ? Bana haa... Daireye daha dün gelmiş kıdemsiz bir herif! Bana “sümsük” desin... Bir cigara yaktım, rahmetli uyandı. “Nedir bey ?” dedi. “Hiç! Sen zıbarmana bak!” dedim. Dedim ama dişlerimin takırtısını ne yapalım ? Kalktı oturdu. “Bir kahve pişireyim mi?” diye sordu. “Dairede senin bir şeye canın sıkılmış bey!” dedi. “Sakın hesaplarda açık çıkmasın!”, “Uyu dedim ya aklın ermez.”, “Neden pekala erer... Hiç düşünme! Küpelerimi Emniyet Sandıgı’na yatırırız. Açığını kapatırsın! Elimiz ferahlayınca kurtarırız! Ben küpeleri ne yapacağım ? Takmıyorum bile ...” dedi. Şimdi düşünüyorum da... Hey insanoğlu! Karı küpeleri satmaya razı değil, ancak rehine koymaya katlanıyor. Mamafi gene de bir şeydir. Hakkını inkar edemem! Bu kadarı da elverir. Peki karının bu cömertliği beni neden Hak yoluna getirmez ? Vazgeç, boş ver Ağzından öyle bir laf kaçırmış ... Hakçası kabahat de bizim! Biz de kendisine “andavallı” dedik. Hatta en evvel biz hakaret ettik. imkanı mı var yavrum! Öfke bizi bir kere pençesine geçirmiş ... Kin ve intikam, hırs ruhumuzu kavramış ... içim içime sığmıyor. Ciddi bir mesele gibi derhal kalkıp giyinmeyi, Çiftehavuzlar’dan Merdivenkö-yü’ne kadar koşa koşa gitmeyi müdürü yatağından kaldırıp herifin aldığı rüşvetleri, çevirdiği dolapları birer birer anlatmayı düşünüyorum...</p>
<p class="calibre1">O sabah erkenden yola çıktım... Yolda nereye bastığımı bilmiyorum. Hiçbir şey de düşünmüyorum ... Müdürü tenhada bulup namussuzun namussuzluklarını haber vermekten başka bu dünyada işim kalmamış ... Ne fecidir bu sabah yürüyüşleri. Birisini ele vermek kararıyla böyle koşmak. .. Hiç unutmam iki sabah üst üste daireye yedide gittim. ikinci gün herif de yedide gelmez mi? Şu halde o da bizi gammazlamaya karar vermiş... Birbirimizin canına... Canı kaç para eder ekmeğine, istikbaline kast etmişiz ... Gene öyleyken iş icabı konuşuyoruz. Defter verip defter alıyoruz. Vazife icabı yani...</p>
<p class="calibre1">Arada bir müdür bey dinlemezse, boşverirse... diyorum, belki de ortaktırlar... Hem de ortak olduklarından hiç şüphen olmasın Recai, yoksa kıdemsiz bir memurun maliyeye dün intisap etmiş bir zibidinin bu avurt zavurtu nerden gelebilir? Hele kulak asmasın! Vallahi fesi basıp müsteşar beyefendiye çıkarım. Nazır beyefendinin konağına gidip ayaklarına kapanırım... Beni öyle mi zannediyorlar ? Yagma yok !</p>
<p class="calibre1">Sonra biz de müdür vekili olduk. .. Arkasından asaleten tayinimiz geldi. Bize de memurlar birbirlerini gammazladılar. Biz de boş verdik. ..</p>
<p class="calibre1">Dünyanın yuvarlaklığı işte bundan belli Recep oğlum! Sen denizin düz göründüğüne aldanma... Bu dünya Madam Tamara’mn kıçı gibi yusyuvarlaktır. Durmadan çalkalanması da cabası...</p>
<p class="calibre1">ISS</p>
<p class="calibre1"><a id="bookmark7"></a>BOBSTİL OLMUŞUM</p>
<p class="calibre1">Peder bey yüksekçe bir memurdu. Kendisini doğru dürüst tanıyamadım. Ben pek küçükken vefat ettiği için değil. Eve sık sık uğramadığından. Enine boyuna bir adamdı. Poker müptelasıydı. Validenin sessiz sedasız ağlamasından anlıyorum ki sade poker müptelası olsa canımız yanmayacakmış. Kadınlara da düşkündü. Eve haftada iki gün şöyle bir uğrar; çamaşır, elbise değiştirir, bize para bırakır; çıkar giderdi. Annem pısınkça olmakla beraber, bu hale itiraz etmedi zannedilmesin. Ben daha küçükken, çok uğraşmış, pederime eşek dili yedirmekten başlayarak ten fanilasına domuzyağı sürmeye kadar her çareye başvurmuş. Lakin metreslerinden de poker oyunundan da buz gibi soğutmak mümkün olamamış. Vücuduna bakınca peder korkunç görünürdü. Halbuki gayet yumuşak tabiatlı idi. Validem hâlâ “O boyun büküşü, gözlerinin yaşarıverişi olmasaydı dünyada tahammül etmezdim.” der.</p>
<p class="calibre1">Pederi günün birinde birkaç kişi otomobile bindirip eve getirdiler. Taşlığa boylu boyunca uzattılar. Büyük bir poker partisinin sonunda, elinde kare as varmış, rest çekmiş, karşısındaki floş ruayali açıp bütün parasının kazanınca kalbi duruvermiş.</p>
<p class="calibre1">Rest verirken kalbi duran bir adamın cebinde on para zuhur etmeyeceğini tabii kestirirsiniz. Valide biraz ağladı. Akrabalar üşüştü. Neyse merhumu borç harç defnettik.</p>
<p class="calibre1">Anam dul kadınlığa, ben yetimliğe daha pederin sağlığında alıştığımız için boynumuz kafi derecede bükük idi. Bir tabii arıza vuku bulmadıkça daha fazla bükülmesine imkan yoktu. Kadere rıza gösterdik. Bağrımıza taş bastık. Validenin bir küçük dükkanı vardı. Oturdtı.ğumuz ev de bizim malımızdı. Ben Ingiliz Mektebi’ne gidiyordum. Ana oğul, ne yapacağımızı müzakere ettik. Ben mektepten vazgeçip bir iş bulmayı teklif ettim. Aklı selim de, Gasso’nun meşhur eserleri de böyle tavsiye ediyordu. Bir küçük memuriyet bulup çalışmaya başladım. Ölen çabuk unutulur. Merhumu unuttuk, hayatımız tekrar eski haline avdet etti? Yalnız, arada bir uğrayan babamın bıraktığı paralar kesildiğinden daha idareli davranmaya mecburduk. Ben uçan bir delikanlı sayılmam. Yegane zevkim, mahalle. kahvesinde arkadaşlarla altı kol iskambil oynamaktan ibaretti. Kitap okumayı, gazeteleri takip edip dünya yüzünde neler olduğunu hiçbir gün merak etmemişimdir.</p>
<p class="calibre1">Sükunetle yaşayıp dururken, komşumuzun güzel kızına gönlüm kayıvermiş. Bu kız da görülüp gönül verilmeyecek şey değildi. Artık günahı boynuna takma mıdır, hakiki midir bilmem, kirpikleri parmak parmaktı.</p>
<p class="calibre1">Evde oturup dururken bir frenk şarkısı tuttururdu. Mahalleden bir erbabı geçse, “Aman Marta Egert buralara taşınmış" diye şaşar kalırdı. Filhaka, alâimisemada kaç türlü renk varsa, giyindiği zaman o kadar renk taşıyordu. Lakin bu haliyle bana, bahar üstü köprübaşındaki çiçekçi sergisini hatırlattığından, yüreğimi daha çok oynatıyordu. Birkaç kere uzaktan bakıp ah ettim. Aldırmadı. Birkaç kere arkasından gittiği yerlere kadar yürüdüm.</p>
<p class="calibre1">Tramvaya bindi, tramvaya bindim, bir oğlanla birleşip sinemaya girdi, sinemaya girdim. Dönüşte karanlık bir köşede öpüştüler, görmemezliğe geldim, oralı olmadı. Oturdum, yanıp yakılmaya, tutuşup harlamaya dair bir mektup yazdım, gene tesiri görülmedi. Çok şükür sararıp solmuyordum. imkansız sevgilimi ancak günün muayyen saatlerinde, on beş, yirmi dakika kadar hatırlayıp sonra mışıl mışıl uykuya dalıyordum.</p>
<p class="calibre1">Bir arkadaşa vukuatı hikaye edip danışmadım zannedilmesin. Lakin sadra şifa verir bir nasihat alamadım. “Üstüne git de taarruz et. Arkasından ayrılma, canından bıktır, belki nihayetinde razı olur," falan dedi. Birisi de, “benim bile becereceğim marifet değil,” dedi.</p>
<p class="calibre1">Uzatmayalım, geçen aylardan bir gündü. Beyazıt Meyda-nı’ndan dalgın dalgın geçerken, birisi kolumu dürtmüş gibi başımı çevirdim. imansız durmuş tramvay bekliyordu. Gene köp-rübaşındaki çiçek sergisine benzemişti. Renk boya içinde ve bir karış kalınlığında bir takunyanın üzerinde idi. Gözlerim biraz miyop olduğundan, bir yere dikkatle bakarken elimde olmayarak süzülürler. Gene süzüldüler. Aman Yarabbi! Bana gülümsüyor mu ne? Kollarım önüme düşüverdi. Aptallaşmışım. Bir daha baktım. Adeta gülüyor kız. Sallanarak, ayağımın altında ateş ya-nıyormuş gibi yaylanarak yanaştım. Şapkayı çıkarıp selamlayacağım, almayıverirse rüsvaylık caba gidecek. Şöyle iki parmağımı kenarına götürdüm. Başını eğiverip selamıma selam alıver-mez mi? O anda dünyalar tersine döndü. Küllük Kahvesi’nin yanındaki Beyazıd Veli Camii kubbesi üstüme geldi. Kule sıra dükkanlar gibi yere uzanıverdi. Avuçlarıma bir ter bassın, bir ter bassın. Göğsümdeki mendili çıkarıp acele sildim. Sonra bir türlü yerine koyamam. Artık mendili düzeltecek halde miyim, bıraktım hali üzre göbeğime kadar sallandı kaldı.</p>
<p class="calibre1">Yan yana yürüdük. Türkçeyi şaşırmış, mektepte yarım yırtık öğrendiğim İngilizceden bir şeyler karıştırmaya başlamıştım. Kendimi yolun üzerine kapıp koyuvermiştim. Bana bir hal olmuştu. Bir muhallebiciye girip oturduk. Aman bana ne muhabbet, ne hürmet, ne yakınlık. Eskiden beri gözü üzerimdeymiş. Lakin boynuma sarılacak değilmiş ya... Tabi ağır davranmış. Benim de biraz kibrimi kırıp icabını icra etmem yok muymuş canım. Hele son günlerde her şeyim rüyalarına giriyormuş. Giyimim, kuşamım, yürüyüşüm, duruşum. ideal erkek benmişim.</p>
<p class="calibre1">O anda üzerime bir gurur gelsin. Kaşlarımı çatıp yüzümü tavana diktim. Arada bir dudağımın ucuyla gülü gülüveriyorum. Beraber sinemaya gittik. Akşam kahveye azametle girdim. “Bana bir çay yap!” diye seslenip oturdum. Sıcak çayımı içerken kadınlar hakkında birtakım felsefeler yapıyordum. “Köftehorların bir saati bir saatine uymaz. Ne halt ettiklerini bilmezler,” diyordum. Bu esnada bir iki arkadaş geldi. Ellerinde bir mizah mecmuası, gülüyorlar, gene gülüyorlar. Nihayet bir tanesi:</p>
<p class="calibre1">— Yahu aşık, ne bobstil imişsin de haberimiz yok demez mi?</p>
<p class="calibre1">— Ben ne imişim? diye telaşla sordum.</p>
<p class="calibre1">— Bobstil imişsin.</p>
<p class="calibre1">— Bu da nedir?</p>
<p class="calibre1">— Yeni usul delikanlı. Baksana...</p>
<p class="calibre1">Bir resim gösterdi. Aman yarabbi, resmim mecmualara geçmiş, bugün bana ne oluyor. işte tıpatıp benim fotoğrafım.</p>
<p class="calibre1">Sırtımda, merhum pederden kalma ceket, diz kapaklarıma düşmüş, pantolonu valide bana uydururken biraz kısa, biraz dar kesmişti. işte baldırımın üzerinde duruyor. Altı, pençelenmek-ten dört parmağı bulmuş, gene pederden kalma eski biçim kunduralar. Saç uzamış, enseden içeri girmiş, pederin gömleği elbet bana geniş gelir. Hem geniş gelmiş, hem de yaka uçları göğsümün altına kadar düşmüş. Sevgilimle ilk mülakat esnasında cebime bir türlü yerleştiremedigim mendil hâlâ boş böğrüme doğru sallanıyor.</p>
<p class="calibre1">Küçükten beri yetimlik üzerime çöktüğünden sırtım da biraz kamburcadır.</p>
<p class="calibre1">— Bunu nerden buldunuz, diye sordum, hakikaten benim resmi basmışlar. Bari bir tane de ben alayım, saklarım hatıradır.</p>
<p class="calibre1">— Her yerde bulursun, dediler, şimdi böyle resim çok!</p>
<p class="calibre1">Artık o günden beri dört beş aydır bahtiyarlık içinde yaşıyorum. Sevgilim bana tapıyor. Yolda yürürken herkes birbirine beni gösteriyor. Arada alay edenler de yok değil, lakin ben bu halden gurur duyuyorum. Zira ben o adamım ki, zamana uymadım. Zaman gelip bana uydu.</p>
<p class="calibre1">İnsanlar gülünç ve kambur bir zamanda yaşıyorlarsa benim ne kabahatim var.</p>
<p class="calibre1"><a id="bookmark8"></a>ÇIPLAK İNSANLAR</p>
<p class="calibre1">Birinin hinliği duygularından, ötekininki karakterinden geliyordu. Duygularının değişmesiyle hain olan çabuk öfkeleniyor, fakat öfkesi parlayıp geçince sözüne sadık olabiliyordu. Bu sadakat, bazı bazı acıma, hayırseverlik onda kötülüklerini kendi gözünde küçültmek, mazur görmek, hatta rahatça unutmak sonucuna kolayca vanyordu. Vicdan azabı nedir bilmiyordu. Çünkü cinayetlerini de çabuk parlayıp geçen öfkeleri gibi unutuveriyordu.</p>
<p class="calibre1">Öteki evhamlıydı. Çünkü ikiyüzlüydü. Sürekli vicdan tedirginliği onu dindar görünmeye zorlamıştı. Fakat dine bağlılığı vicdan tedirginliğini arttırıyor, bu tedirginlik onu, kötülük düşünmeye, yaptığı kötülükleri unutamamaya 'mecbur ediyordu. Şuuraltı hiç işlemeyecek de olsa yeni kötülükler, cinayet tasarılarıyla dolup taşıyordu. Bunların bazıları ruhuna öylesine yerleşiyordu ki bunların kendisine yaptığı kötülükler, işlediği cinayetin verdiği azaptan daha beterdi.</p>
<p class="calibre1">İkisi de sofu idiler. Ama birincisi Allah'tan önce namusu üstüne yemin eder, öteki Allah lafını ağzından hiç düşürmezdi.</p>
<p class="calibre1">Birisi bedduaya metelik vermez, öteki sadaka dağıtarak günahlarının cezasını biraz olsun azaltmaya çabalardı.</p>
<p class="calibre1">Birisi delifişek olduğundan çoğu zaman kestirmeden gider, öteki karşısındakini şüphelendirmeden nasıl yere vuracağını tasarlarken beriki hiç akıl almaz bir sözle, bir aptalca vaatle herifi kazıklar, keyfine bakardı.</p>
<p class="calibre1">insanlar birinin yumruğundan ötekinin kininden korkarlardı. Yumruk sertti, kestirmeydi; ama uzun zaman hasta bir kafada evrilip çevrilen hiç acele etmeden planlanan bir kin, daha korkunç daha kahrediciydi.    ,</p>
<p class="calibre1">Biri hiçbir şeyden korkmadığı için korkunç, öteki korkaklığın en pis derecesinde korkak olduğu için, birkaç kat daha korkunçtu.</p>
<p class="calibre1"><a id="bookmark9"></a>IŞ ARAYANLAR</p>
<p class="calibre1"><a id="bookmark10"></a><span class="calibre2">MÜZİK HOCASI</span></p>
<p class="calibre1">Zengin ailelerin yirmi yaşındaki kızlanna müzik dersi vermek istiyorum. Tek evlatlı aileler, kızı güzel olanlar tercih edilir. Evde piyano olmasına lüzum yoktur. Bu işi ağız armoniği ile halledecek maharete hamt olsun sahibim. Bir yanlışlığa mahal kalmamak üzere, daha evvel fotoğraf alıp verilmesini daha uygun görüyorum.</p>
<p class="calibre1">Adres: Çimdik. Müzik Hocası.</p>
<p class="calibre1"><a id="bookmark11"></a><span class="calibre2">BAKICI</span></p>
<p class="calibre1">Her çeşit hastaya, her çeşit fala bakanın. İcabında hararet almasını, derece kullanmasını, iğne yapmasını bilirim. Devam ettigim müessese basıldığı için ilk talibin üstünde kalacağımdan zerre kadar şüphe edilmemelidir. Zengin bekarlar, yahut garsoniyer sahibi evliler tercih olunur. Müracaat Yeri:</p>
<p class="calibre1"><span class="calibre2">AVCI</span></p>
<p class="calibre1">Gayet iyi atan bir avcıyım. Elimde buna dair iyi hal ka-gıtlanm vardır. kabında hem uçara hem kaçara aynı zamanda nişan alıp aynı zamanda isabet ettirdigim meşhurdur. Avcılıga yeniden yeniye merak sarmış velinimet efendilerime sadıkane hizmet edecegime namusum ve şerefim üzerine söz veririm. Şartların hususiyeti malum oldugun-dan anlaşmanın son derece gizli tutulacagı tabiidir. Evlerine köpek ölüsüyle dönmekten usananlar, hanımlarına ve konu komşuya rezil olanlar, Çimdik Mecmuası Avcı rumuzuna başvursunlar.</p>
<p class="calibre1">NOT: Bütün av eti ve kuş satan müesseselerle yakın münasebetim bulunduğundan kısır günlerde eve kokmuş mal göndermek tehlikesi de mevcut değildir.</p>
<p class="calibre1"><span class="calibre2">GECE BEKÇİSİ ARANIYOR</span></p>
<p class="calibre1">Banka şubelerinden birinde gece bekçisi arandıgı haber alınmıştır. Taliplerin bankaya müracaattan evvel bize başvurmaları menfaatleri icabıdır. Oraca verilecek ücrete karşılık çetemiz en münasip talibe açıktan ve helalinden bin lira verecektir. Soygun gecesi kapıyı açıp kasanın soyulmasına yardım ettigi ve soygun muvaffakiyetle neticelendigi taktirde kazançtan ayrıca yüzde beş prim vardır.</p>
<p class="calibre1">Müracaat Adresi: Tahtakale, Yemeni Han, bila numarada meşhur kasacı Fantuma Mehmet.</p>
<p class="calibre1"><span class="calibre2">İŞÇİ ARANIYOR</span></p>
<p class="calibre1">Yaşının zerre kadar ehemmiyeti yoktur. Elinin, ayağının tutar, sıhhatli olması şarttır. 17 ila 30 arasında bulunan talipler tercih edilir. Her çeşit ev işleri, çamaşır, ütü bilmelidir. Her sabah çarşıya, pazara çıkacak, esnafla boguşacaktır. <sup class="calibre4">Ü</sup>cret: Belediye Nikahı ve Düğün.</p>
<p class="calibre1"><span class="calibre2">ŞOFÖR ARANIYOR</span></p>
<p class="calibre1">Zengin ve ciddi bir aile nezdinde çalışacak usta bir şoföre ihtiyaç vardır. Sabahleyin kahvaltı, öğleyin yemek hazırlayacak, haftada iki kere orta hizmeti görecektir. Çamaşır makinesini, elektrik süpürgesini işletmesini bilmesi şarttır. Fizik bakımından hanımefendi tarafından beğenilmesi ise mecburidir. Otomobil kullanmasını biraz bilenler tercih</p>
<p class="calibre1">edilecektir.</p>
<p class="calibre1"><span class="calibre2">DAKTİLO ARANIYOR</span></p>
<p class="calibre1">Ciddi bir müessese tarafından, her türlü işe yatkın bir daktilo aranmaktadır. Fazla kullanılmış olmayanlar, iyi basanlar, gece mesaisi sırasında gürültü çıkarmayanlar, bilhassa hoyrat kullanılmaya dayanıklılar tercih edilecektir. Elinde böyle malı bulunanların, öğleden sonra bürolarımıza müracaatları.</p>
<p class="calibre1">NOT: Yanlışlığa mahal kalmaması için, aranan malın daktilo bayan olmayıp bizzat daktilo makinası olduğu aynca ilan olunur.</p>
<p class="calibre1"><a id="bookmark12"></a>[KISA KISA]</p>
<p class="calibre1">— Şimdi meydan avukata kaldı. Söyle bakalım hoca, 332. madde neyin nesi?</p>
<p class="calibre1">— 332. madde mi ? Hangi kanun?</p>
<p class="calibre1">— Canım bizimkisi de Medeni Kanun olacak değil ya, elbette Ceza Kanunu.</p>
<p class="calibre1">— Ceza Kanunu’nun hangi maddesi?</p>
<p class="calibre1">— Vay, kaç tane bu yere batasıca?</p>
<p class="calibre1">— Biz buraya girdikten yedi sekiz tanesi çıkarılmadıysa üç dört vardır.</p>
<p class="calibre1">— Neymiş?</p>
<p class="calibre1">— Türk Ceza Kanunu, Askeri Ceza Kanunu, bunların usulleri.</p>
<p class="calibre1">— Usulleri ne demek?</p>
<p class="calibre1">— Yani kullanılmalarına dair tarifname.</p>
<p class="calibre1">— Yahu bunlar düdüklü tencere mi ki usulleri, tarifnamele-ri oluyor.</p>
<p class="calibre1">— iyi bildin, tam düdüklü bunlar, istim hesabı.</p>
<p class="calibre1">— Canlan cehenneme. Sen soruma cevap ver hoca.</p>
<p class="calibre1">— Soruna ezberden mi cevap vereceğim, deli mi bu?</p>
<p class="calibre1">— Ya?</p>
<p class="calibre1">— Kanun gelmeli ki açıp bakmayalım.</p>
<p class="calibre1">— Vay efendim vay! Kanun olsa ben açıp bakamaz mıyım?</p>
<p class="calibre1">— Senin bakman metelik etmez. Kanun dediğine avukat bakacak.</p>
<p class="calibre1">— Bizi tanır da söylemez diye mi?</p>
<p class="calibre1">— Söylese de kulak verme! Her bir kelimesinden, her bir harfinden mana çıkaracağız ki düzdeki işini yokuşa sardırmayacaksın. Haklı davanı haksız kılmayacaklar. Müddei isen de kazanacaksın, müddeialeyh isen de...</p>
<p class="calibre1">— Kanun yok.</p>
<p class="calibre1">— Yandın öyleyse...</p>
<p class="calibre1">— Ya sen?</p>
<p class="calibre1">— Ben de yandım tabii.</p>
<p class="calibre1">Dinleyenlerden birisi araya girdi:</p>
<p class="calibre1">— Beyhude çekişiyorsunuz dedi, madde yanlış.</p>
<p class="calibre1">— Yanlış mı? Nasıl?</p>
<p class="calibre1">— Basbayağı! 332 değil 312.</p>
<p class="calibre1">— Yalan!</p>
<p class="calibre1">-312.</p>
<p class="calibre1">— Peki dediğin gibi olsun. 312. nedir?</p>
<p class="calibre1">Hepsi tekrardan avukata baktılar.</p>
<p class="calibre1">Avukat bu sefer fena halde bozuldu bu maddeyi de hatırlayamadığı belli.</p>
<p class="calibre1">— Şey olacak, dedi, yani usulden ise tebligata filan dairdir. Aklımda öyle kalmış. Kanundaysa bu 312. şey faslına girse gerek. Fasıllar çok. Yani bu fasıl...</p>
<p class="calibre1">— Sakın harfendazlık filan olmasın aman avukat!</p>
<p class="calibre1">— Tamam! Kadına söz atmak maddesi!</p>
<p class="calibre1">— Peki, biz hangi kadına söz atmışız be kardeşim?</p>
<p class="calibre1">— Yalnız kadına mahsus değil ki oğlana söz atsan da aynı</p>
<p class="calibre1">maddeye girersin!</p>
<p class="calibre1">— Şu halde hakaret maddesi desene... Biz kimseye hakaret etmedik. Bu neyin nesi?</p>
<p class="calibre1">— Hakaret edip etmediğini sen nereden bileceksin.</p>
<p class="calibre1">— Ya kim bilecek?</p>
<p class="calibre1">— Hakim tabii.</p>
<p class="calibre1">— Nasıl?</p>
<p class="calibre1">— Şahit ispat sayesinde tabii.</p>
<p class="calibre1">— Hani şahit ispat?</p>
<p class="calibre1">— Şahit ispat olduktan sonra ben bu davaya dava mı derim. Bu bizimkisi fevkalade ahval.</p>
<p class="calibre1">— Peki!</p>
<p class="calibre1">— Sonu bok hasılı... 312. madde dedin mi bitti.</p>
<p class="calibre1">* * *</p>
<p class="calibre1">— Biz Avrupa gördük uyuma! Biz Avrupa gördük ki. .. Pardon! Siz kaça kadar okudunuz?</p>
<p class="calibre1">— Ne demek?</p>
<p class="calibre1">— Yani tahsil dereceniz demek istiyorum.</p>
<p class="calibre1">— Tıbbiye üçe kadar okudum.</p>
<p class="calibre1">— Tamam! Avrupa’nın dağ başlanndaki ayılar en az sizin kadar tahsillidirler. Var hesap et.</p>
<p class="calibre1">— Höst Kerami Bey! Beğenmedim.</p>
<p class="calibre1">— Biz misal getiriyoruz. Teşbihte hata olmaz.</p>
<p class="calibre1">— Böyle konuşursanız hata değil resmen halt olur halt.</p>
<p class="calibre1">— Bizimkisi söz gelişi. Avrupa’da dolaştık. Biz oraya kürk kaçırmak için gitmedik kardeşim. Dikkat! Kardeşim diyorum ki ayı temsili canınızı sıkmasın. Avrupa görmeyen adam isterse cumhurbaşkanı olsun resmen eşektir. Avrupa’ya ben kendi arabamla gittim. Bu sebeple karış karış dolaştım. 15 bin 600 kilometrede seyahat tamam oldu. Yunanistan’dan ilerisi Avrupa'dır. Yunanistan'a kulak verme. Avrupa bile sayılmaz. Viyana’ya girdik. Mübarek şehir temizlikten yana menendsiz. Kaldırımına bal dök yala! Karşıma bir herif dikildi. Sirtında beyaz önlük, elinde beyaz eldiven. Allah sana inandırsın, ameliyathaneden uğramış başoperatör sanırsın.</p>
<p class="calibre1">— Meğer?</p>
<p class="calibre1">— Meğer oraların hamalı imiş. Şu kadarcık bavulu şuradan şuraya götürüyor da helalinden beş liram alıyor.</p>
<p class="calibre1">— Sen götürsen de operatör kılıklı hamala soyulmasan.</p>
<p class="calibre1">— Soyulur muyum? Pardon mösyö dedim de kendim götürüverdim.</p>
<p class="calibre1">— Paris nasıl Paris?</p>
<p class="calibre1">— Adı üstünde. Paris dedim mi on dakika düşüneceksin. Bizde kaç Beyoğlu var?</p>
<p class="calibre1">— Ne demek? Üç tane değil ya, bir tane!</p>
<p class="calibre1">— Tamam! Paris’te Beyoğlu bir tane. Paris’te seyyah milletinin bütün işi gücü gideceği yeri kaybetmektir. Paris’te seyyah milletinin işi gücü polise yol danışmak Bakıyorsun Beyoğlu. Tamam diyorsun. Nasıl olsa yollar gelir buraya kavuşur. Diyelim ki gün batıyı ele aldın, yürüdün. Gide gide birden tedbirin şaşıyor.</p>
<p class="calibre1">— Sebep?</p>
<p class="calibre1">— Beyoğlu karşına çıkıyor da ondan.</p>
<p class="calibre1">— Hani kaybolmak vardı.</p>
<p class="calibre1">— Hey yavrum, bu bir başka Beyoğlu. Telaşla geri dönüyorsun telaşla dört yol ağzında demin çıktığın yolu hizalayamadın mı mahvoldun. Biraz sonra üçüncü Beyoğlu. Her taraf Beyoğlu.</p>
<p class="calibre1">— Barlar filan da kıyak mı?</p>
<p class="calibre1">— Ben barlara gitmedim. Zira Avrupa’ya bar görmeye gitmedim. La Fayet mağazası var, Prentan mağazası var.</p>
<p class="calibre1">— Ne alır satarlar?</p>
<p class="calibre1">— Bunlar kadın bonmarşesi. Kadın eşyası üzerine. Bizimki ile gittik. Yanımızda buralı Ermenilerden bir madam var. Kadınlar alışverişe giriştiler. Ben tezgahtar kızlara daldım. Bunlar neden tezgahtarlık ederler aklım ermedi. Bunlar burada olsalar her biri bir film yıldızıdır.</p>
<p class="calibre1">— Gülüyorlar mı?</p>
<p class="calibre1">— Gülmeleri mecburi. Alırken konturata bağlanıyorlar. Sabahtan akşama kadar gülümseyecekler. <sup class="calibre4">Ö</sup>yle ya müşteri somurt-. kansa kız suratına neden bakacakmış bakalım? Gülecekler ki gönlümüz şenlenecek.</p>
<p class="calibre1">— Fena fikir değil. Birisine göz atıverseydiniz Kerami Bey.</p>
<p class="calibre1">— Göz değil ya, nara atsam faydasız. Namuslu kızlar. Yatarlarsa da elbet sevdikleriyle yatarlar. Bizimkisi adeta göz banyosu. Birde baktım. Mağazanın mankenleri taşınıyor.</p>
<p class="calibre1">— Nasıl mankenler?</p>
<p class="calibre1">— Bildiğimiz balmumundan yapılmış mankenler.</p>
<p class="calibre1">— Nereye taşınıyor?</p>
<p class="calibre1">— Herhal tavan arasına, dedim demedim, mankenlerden birisi başını çevirip yanındaki şişman mankenle konuşmaya başlamaz mı?</p>
<p class="calibre1">— Şu halde robot dedikleri makine adamlar olmalı.</p>
<p class="calibre1">— Değil be yahu!</p>
<p class="calibre1">— Mağazanın merdivenleri tekmil yürüyen merdivenmiş. Manken sandıklarım da senin benim gibi beni adem. Derakap hücum ettim. Ben de yürüyen merdivene bindim.</p>
<p class="calibre1">—<sub class="calibre9">:</sub> İnsanı sarsmıyor mu Kerami Bey?</p>
<p class="calibre1">— Tren kadar sarsmıyor. Sen gene ihtiyattan ayrılma, tırabzanlara sıkı yapış.</p>
<p class="calibre1">— Nereye çıkıyorsunuz böylece?</p>
<p class="calibre1">— Bilir miyim? Çıktık semavata. Say ki miracün nebevidir. Sonunda beni taraçaya atıverdi.</p>
<p class="calibre1">— Oh demişsinizdir.</p>
<p class="calibre1">— Nasıl oh diyebilir mişim. Taraçayı öyle bizim Beyog-lu’ndaki apartman taraçaları mı zannettiniz. Her taraf dükkan. Ortası bar. Yani dans .pisti. Üzerinde Fransızlar vızır vızır dans ediyorlar.</p>
<p class="calibre1">— Karış aralarına. Pardonu bastır da kadınlardan birini kucağına çekiver.</p>
<p class="calibre1">— Yagma yok. Fransız adamın gözünün oyar.</p>
<p class="calibre1">— Neden oyuyor? Hangi kapıyı çalsan boş çıkmazsın diyorlar.</p>
<p class="calibre1">— Kim demiş? Hele bilmediğin kapıya yanaş da bak bakalım. Biz bir gün yolumuzu şaşırdık. Yanımdaki delil bir Yahudi oğlanı. Buradan gitmiş. Biraz Türkçe biliyor. Yolu şaşırdık. Ben haritayı çıkardım. Bulunduğumuz yeri tayin edeceğiz. Bir duvara dayandım da bakıyorum. Yahudi oğlanı da omzuma abanmış. “Voila!” deyip duruyor. İşte tam bu sırada kara bereli domuz suratlı bir Fransız yakama sarıldı. Haritayı az kalsın yırtacak. “Bu herif bizden ne istiyor yahu? Bela mısın hemşehri?” demeye vakit bulamadık. Meğer meyhaneci imiş. Biz haritayı herifin meyhane duvarına sermişiz.</p>
<p class="calibre1">— Eee?    .</p>
<p class="calibre1">— E si? Bizi def etti. Fransızlara pek kulak asma. Hani turistlere iyi muamele ederler diyorlar ya, kuyruklu yalan.</p>
<p class="calibre1">— Sonra ne yaptınız?</p>
<p class="calibre1">— Ben sırtardım. Yahudi araya girmeseydi kroşeyi çeneme yedim gittiydi.</p>
<p class="calibre1">— Peki, taraçada ne oldu? Hanımı sakın kaybetmeseydiniz?</p>
<p class="calibre1">— Taraçada biraz dolaştım. Biraz dans seyrettim. Sonunda tekrardan yürüyen merdivene atladım. Bu sefer de dalmışım, mahzene kadar inmişim.</p>
<p class="calibre1">— Bekçiler üstüne saldırdılarsa gülerim Kerami Bey.</p>
<p class="calibre1">— Bekçi ne arasın! Mahzen lokanta. Lakin bildiğimiz lokantalardan değil. Bir tarafı soğuk yemek. Bir tarafı sıcak yemek. Şuraya bir masa, üzerine tahta tepsiler koymuşlar. Herkes kuyruk olmuş. Birer tepsi alıyor, peş peşe yürüyor. Kaşık, çatal, bıçak, tuzluk, biberlik, hardallık alıyorsun. Sıra yemeklere geliyor. Soğuklardan alıyorsunuz. Bardağı, yarım kiloluk şarabı yahut bira şişesini zaten evvelden aldındı. Zira Fransız milleti sofraya çataldan ekmekten evvel şarabını birasını almamış yapamaz. Sıcak yemeklere gelince, bunların camekanlarda mostralan var. Orada beğeniyorsun. Deliğe elini uzatmanla beğendiğin yemeği tabağıyla veriveriyorlar.</p>
<p class="calibre1">— Marka filan?</p>
<p class="calibre1">— Hayır. Kuyruk öylece yürüyor. Oturacak yere geldin mi gişede bir kadın var. Önünde hesap makinesi. Tepsiye bir göz atıyor. Yemekleri bir göz atışta tespit ediyor. Parayı uzatıyorsun. Makineye hesabını yaptırıyor. Pusulayı bozukluklarla beraber avcuna sıkıştırıyor. Orada pusulaya göre paranın üstünü hesaplıyorsun. Santim oyrıamıyor. Ben o karıya hayran oldum. Kardeşim, gençliğimin hayrını görmeyeyim hayran oldum. Tepsimdeki yemekleri saniyesinde nasıl saydın, hesabını nasıl yaptın, paranın üstünü hiç şaşırmadan nasıl ödedin be namussuz! Salonda masalar var. Her biri birer kişilik. Öyle birisi karşına geçip şa-pırdata geğire seni perişan etmiyor. işte ben oralarını böyle gördüm. Oturup yazsam bir kocaman kitap olur.</p>
<p class="calibre1">— Oğlan müthiş.</p>
<p class="calibre1">— Ne gibi?</p>
<p class="calibre1">— Kanunları tekmil yutmuş. Avukat yanında halt etsin.</p>
<p class="calibre1">— Neye yarar? Bir memlekette vatandaşlar avukat olmadıkları halde kanunları yutmaya başlarlarsa vaziyet kötü demektir.</p>
<p class="calibre1">— Anlamadım.</p>
<p class="calibre1">— Anlamayacak ne var? Kanunu neden yutuyorsun? iki maksatla, ya kanunu ihlal edeceksin. Bir dalaveren var. Yahut ki kanun doğru yürümez, durup dururken başım derde girmesin diyedir. Durup dururken başın derde giriyorsa kanun para etmez. Girmiyorsa kanunla alışverişin yok demektir. Siktir et.</p>
<p class="calibre1">* * *</p>
<p class="calibre1">— Satranç fena oyun değil bey. Satranç iyi bir oyun.</p>
<p class="calibre1">— Ne olacak?</p>
<p class="calibre1">— Gayet basit. Oturuyorsun. Sırtında eski pijama, ayağında bumu delik yün çoraplar, ahvalin dersen perişan.</p>
<p class="calibre1">— Evet.</p>
<p class="calibre1">— Başlıyorsun kumanda etmeye, hüküm yürütmeye, süvariyi sürüp, atı zıplat, filler harekete geçsin, vezir, hatta şah emrine amade. Bu haller halle kime benzediğini biliyor musun?</p>
<p class="calibre1">— Kime benzermişim?</p>
<p class="calibre1">— Fukara Musaddıka.</p>
<p class="calibre1">— Kime kime?</p>
<p class="calibre1">— Bir Musaddık vardı ya, Iran başbakanı olacak maskara. Hani sıralı sırasız şuraya uzanırdı da bayılma numarasına geçerdi. Biraz sıkıştırsan bir ağlama tuttururdu.</p>
<p class="calibre1">— Sahi öyle bir soytarı bir aralık. ..</p>
<p class="calibre1">— Bir aralık olur mu? Yıllar yılı ortada hüner göstermeye</p>
<p class="calibre1">çalıştıydı.</p>
<p class="calibre1">— Peki biz şimdi satranç başında, haşa huzurdan, Acem’in Musaddıkı’na mı dönüyoruz.</p>
<p class="calibre1">— Hiç şüphen olmasın.</p>
<p class="calibre1">— Vay canına! Vazgeçtim öyleyse... Bir daha şah mat filan arama bende...</p>
<p class="calibre1">* <a id="footnote2"></a><sup class="calibre4"><a href="#bookmark13">2</a></sup> *</p>
<p class="calibre1">Allah sayesinde bir duruyorlar. Yerin yedi kat dibine geçiyorsun. Cehennemin meyil deresine bir kere dalıp çıkıyorsun.</p>
<p class="calibre1">— Sonra?</p>
<p class="calibre1">— Sonra tekrardan mezarına avdet edeceksin.</p>
<p class="calibre1">— Sorgusuz sualsiz sopa atmaya mı başlıyorlar. Bura hesabı?</p>
<p class="calibre1">— Sorgusuz sualsiz bir vakit dövüyorlar. Tıpkı bura hesabı.</p>
<p class="calibre1">— Dil diş kitler netice mi soracaklar?</p>
<p class="calibre1">— Tabii.</p>
<p class="calibre1">— Arapça üzerine mi sorgumuz?</p>
<p class="calibre1">— Halis Arapça üzerine. Hem de Kuran Arapçası ki peygamber Muhammed altından kalkamaz.</p>
<p class="calibre1">— Orada da rahata kavuşamayacağız demektir. Yandık. Biraz düşündü. Birkaç İngilizce kelime öğrenmeli birader. Heriflere bir all-right çekerim Türkiye'den Amerikan çavuşu gelmiş diyerek korkudan dudakları yarılır. Topuz ellerinden düşer. All-right diyerek yapıştırmaya girişirim. Her vuruşta o deminki dereyi boylarlar Allah sayesinde ... Melek melaike olduklarına tövbe ederler.</p>
<p class="calibre1">— Bu hava ne havası?</p>
<p class="calibre1">— Laz.</p>
<p class="calibre1">— Deminki'?</p>
<p class="calibre1">— Timur Ağa mı? O da Erzurum.</p>
<p class="calibre1">— Ondan evvelki.</p>
<p class="calibre1">— Kürt ağzının halisi.</p>
<p class="calibre1">— Sen bunları böylece nereden öğrendin?</p>
<p class="calibre1">— Mahpushanelerde.</p>
<p class="calibre1">Şu halde türkünün debdebelisini de mahpusa atıvermişler. Atmasalardı bunları bir şaşırıp radyo söylemez miydi?</p>
<p class="calibre1">* <a id="footnote3"></a><sup class="calibre4"><a href="#bookmark14">3</a></sup> *</p>
<p class="calibre1">— Bizim dükkan, tezgah dağıldı sayılır.</p>
<p class="calibre1">— Demir akşama ne olmak ihtimali var. Çürümez ki...</p>
<p class="calibre1">— Bir kere pas kaplar ki değme zımpara sökemez. Sonra biz çürümesine paslanmasına nasıl meydan verebilir mişiz bakalım! Biz hepsini haraç mezat satmayacak mıyız?</p>
<p class="calibre1">— Eline para geçecek. Bizde demir de yok teneke de...</p>
<p class="calibre1">— Bin beş yüz liralık demir tornası tezgahını altı yüz liraya satmalısın ki ben sana sormalıyım.</p>
<p class="calibre1">— Aradaki farkı meraklanma bir tamam ödeyecekler.</p>
<p class="calibre1">— Kimler?</p>
<p class="calibre1">— Zarar görenlere yardım kurumu!</p>
<p class="calibre1">— Hem göz göre göre zarara uğratıyor da, hem dönüp zararımı ne demeye tazmin ediyor.</p>
<p class="calibre1">— Vicdanlı oldugu nereden belli olacak</p>
<p class="calibre1">— Peki, son zamanlara kadar bunun işi doğru gibiydi. Herkes aferin diyordu. Ne oldu da böyle oldu?</p>
<p class="calibre1">— Şaşırdı.</p>
<p class="calibre1">— Durup dururken neden şaşırıyor?</p>
<p class="calibre1">— Allah şaşırtıyor Allah!</p>
<p class="calibre1">— Hem yürü ya kulum diyor da sonunda neden şaşırtıyor kurban olduğum?</p>
<p class="calibre1">— Önce meydan verir, sonra ipini çeker de beğendirir.</p>
<p class="calibre1">— Kime?</p>
<p class="calibre1">— Kime olacak. Sana bana. Yakasını yırtıp yetiş ya Rabbi! diyenlere.</p>
<p class="calibre1">— Üstüne bir de gömlek yaması mı yırtacağız?</p>
<p class="calibre1">— Elbette. O şaşıracak ama sende de gömlek filan kalmayacak.</p>
<p class="calibre1">— Anlayamadım.</p>
<p class="calibre1">— Bunda anlaşılamayacak ne var? Müsavat.</p>
<p class="calibre1">* * *</p>
<p class="calibre1">— Karıya dedim ki “Bu herif bizden laf açtı, sen hele şu bizim battaniyeyi, küçük yastığı, ayrıca cenk elbiselerini hazırla" dedim.</p>
<p class="calibre1">— Ablam ne cevap verdi? Şaşmıştır.</p>
<p class="calibre1">— Ne haddine! Hiç şaşmadı. “Doğru" diye başını salladı, yerinden kalktı.</p>
<p class="calibre1">— Alışık demek.</p>
<p class="calibre1">— Alışık olmaz mı? Kaç yılın Osmanlı karısı.</p>
<p class="calibre1">— Polisler gelince kerametine parmak ısırmadı mı?</p>
<p class="calibre1">— Keramet gene mi bende yahu! Keramet çarşıyı talan ettiren orospu çocuklarında değil mi?</p>
<p class="calibre1">— Onlarınkine şimdilik feraset diyorlar.</p>
<p class="calibre1">— Peki ya rezalet?</p>
<p class="calibre1">— Rezalet cümlemizin malı. Atsan atılmaz, satsan satılmaz.</p>
<p class="calibre1">* * *</p>
<p class="calibre1">— Dervişlikte aşkın gerçeği odur ki, iyilik görünce artmayacak, acı görünce eksilmeyecek. ..</p>
<p class="calibre1">— Zormuş ağa... Tevatür müşkülmüş ...</p>
<p class="calibre1">— Olmaz mı? Allah’ı arıyorsun derbeder!</p>
<p class="calibre1">— Bu nasıl bir Allah aramak. .. Senin şeyh fakiri fukarayı resmen soymakta...</p>
<p class="calibre1">— Sen oraya bakma! Hâtem Efendi’miz ne buyurmuş?</p>
<p class="calibre1">— Kim bu?</p>
<p class="calibre1">— Lakabı Asam... Yani hem sağır, hem dilsiz manasına...</p>
<p class="calibre1">— Azadan sakatsa kusuruna bakılmaz.</p>
<p class="calibre1">— Essahtan sağır dilsiz değil. Vaktin birinde huzuruna bir karı gelmiş. Derdini yanacak. Söylenip dururken gaflet bastırıp yellenmesin mi?</p>
<p class="calibre1">— Kim? Şeyh mi?</p>
<p class="calibre1">— Tövbe de rezil! Şeyhten öyle hata sadir ölur mu? Karı yelleniyor. Yellenmesiyle can başına sıçrıyor. Az kalsın ki utancından gebere... işte orada Hatem Efendi'miz ne dese iyi: “Yüksek söyle kadın! Benim kulağım hiç işitmez!” diyor. Yani dervişlikte halkın hatasını görmeyeceksin. işte Hatem Efendi’mize devrin paşalarından biri bir heybe altın göndermiş. O da alıp kabul etmiş. Başmüridi soruyor:</p>
<p class="calibre1">— Yolumuzda altın kabul etmek var mı?</p>
<p class="calibre1">— Var. Geri çevirseydik, kendimizi büyütmüş, göndereni küçültmüş olurduk. Halbuysa dervişlik öyle değil! Yunus Emre</p>
<p class="calibre1">Efendi’miz ne buyurmuş bakalım? “Dövene elsiz gerek / Sövene dilsiz gerek / Derviş gönülsüz gerek / Sen derviş olamazsın” buyurmuş.</p>
<p class="calibre1">— Her bir rezaleti kitabına uydurmuşsun, Allah belanızı versin!</p>
<p class="calibre1">— Aklın ermediğinden mal gibi yaşarsın. Ahmetli Buhari Efendi’miz ne demiş hey şaşkın? “Şeriatta seninki senin, benimki benim! Tarikatte seninki senin benimki de senin, hakikatte ise ne seninki senin, ne benimki benim...”</p>
<p class="calibre1"><sup class="calibre4">— E</sup>y.</p>
<p class="calibre1">— Eysi. .. Ne var ne yok Allah’ın dediği yer...</p>
<p class="calibre1">— Allah’a kurban olayım! Siz şimdi bu lafı güzelce değiştirmişsiniz. Benimki benim, seninki de benim. Allah’mki dersen tüm benim... Sen benim gözüme baksana...</p>
<p class="calibre1">* * *</p>
<p class="calibre1">— Bu bizim Çoban Ali’ye bir Kuran satmışlar. Fukara boynuna asmış dolanıyor. Okuma bilmez, yazma bilmez. Yabanın Kürfü... Ben aptesti, namazı hak edeceğinden şüpheliyim.</p>
<p class="calibre1">— Tövbe de! Elden gidiyorsun! Habib Acemi Efendi'miz de ümmî idi. Elifi görse mertek sanırdı. Fazladan tefeci ki milleti faiz sebebiyle tekmil soymuş.</p>
<p class="calibre1">— Aman...</p>
<p class="calibre1">— Bütün soymuş da, çekmecesini doldurmuş. Sonunda yüreğine. Dürüstlük nuru damlıyor. Halktan kesiliyor da kafasını secdeden kaldırmaz oluyor. Okuması olmadığı halde, Kuran dinlerken yaş dökermiş. Lakin öyle böyle yaş zannetmeyeceksin. Sanki göz çukurlarına Kızılırmaklan bağlamışsın, dünyayı sele vermekte... Senin gibi bir Farmason soruyor:</p>
<p class="calibre1">— Hey divane! Sen kaba Türkçeyi sökmekten aciz olup, Arapça Kuran okunmakla bu ağlamak neyin nesi? Ne dediğini anlasan canım yanmaz.</p>
<p class="calibre1">— Biz akıl yolunda değil, yürek pazarındayız. Bekası bize malum olmakta! demiş.</p>
<p class="calibre1">* <a id="footnote4"></a><sup class="calibre4"><a href="#bookmark15">4</a></sup> *</p>
<p class="calibre1">— Derviş tevekkül olacak. İşini Allah'a ısmarlayıp şuraya uzanacak ta keyfine bakacak. Keyfine dedimse Allah’ı çağıracak, o kadar.</p>
<p class="calibre1">— Tevekkül neymiş?</p>
<p class="calibre1">— Büyük mesele... Bir gün vaktin uluları bir araya cem olmuşlar. Biri senin gibi ‘‘Tevekkül ne mana?" diye soruyor. Bilmediğinden değil, hepsini imtihana çekmekte... Sehl-i-Tüsteri Efendi’miz, “Tevekkül tedbiri bırakmaktır” diyor. Yani hiçbir işte, aman tedbirli olayım da bana zarar erişmesin!” demeyeceksin. Ebuhafız-ı-Haddad şuradan lafa karışıyor, ‘‘Tevekkül kendi kudretinden geçmektir” demesiyle hepsini bitiriyor. Lakin kenarda Beşir-i Hafi Efendi’miz oturmakta ... “Rızadır” buyuruvermesiyle ...</p>
<p class="calibre1">— Rıza ne demek sipsivri?</p>
<p class="calibre1">— Rızada iş çok ağa... Mekke’yi taun kaplayınca, Ebu Muhammed Ceriri Efendi’miz ne buyurmuş. Kendisine koşuyorlar da:</p>
<p class="calibre1">— Aman dua et! Bu bela def olsun diyorlar.</p>
<p class="calibre1">— Dua vaktinde değiliz, diyor, teslim ve rıza vaktindeyiz. Duayı beladan önce etmek gerekti.</p>
<p class="calibre1">— Hallaç Mansur Efendi’miz Enelhak diyor. Yani ben Allah’ım deyip çıkıyor.</p>
<p class="calibre1">— Çıkıyor ama derisine de samanı tepiyorlar. Yağma yok!</p>
<p class="calibre1">— Bunlar hep Allah’ın bir hikmeti! Mansur Efendi’miz, ben Allah'ım diyerek huruç edince Islam karışıyor. Çok adamın aklı şaşıyor. Zamanın uleması araya giriyorlar: “Gel etme efendi? Bu söz nasıl bir söz! Geri dur! Tövbe çek!" “Sözü kim söylediyse tövbeyi o çeksin!” diyerek feryadı çıktığı kadar bağırıyor. Hitamında bunlar acizlik getiriyorlar. Cüneyd Efendi’mize koşuyorlar. Cüneyd Ebu Kasım-ı Bağdadi dedin mi on dakika düşüneceksin. Lakabı da Hazzaz yani terzi tayfasından ... ibrişimle gömlek, entari filan işliyor da beğendiriyor. Millet ona koşmuş: “Bu Mansur çizgiden çıktı. “Ben Allah'ım” diye tutturdu, nal diyor da mıh demiyor. Bu laf nasıl bir laf! Bu lafın bir tevili olsa gerektir.” diyorlar. Cüneyd Efendi’miz ibrişim iğnesini tacına sokuyor bir vakit fikre dalıyor. Hitamında, “Biz bu lafın tevili gününde değiliz, kerbelası günündeyiz,” buyuruyor.</p>
<p class="calibre1">— Tevil nedir?</p>
<p class="calibre1">— Yani kitabına uyduracak. Evet, her ne kadar “Ben Allah’ım” demekteyse de, şu kitabın şu sayfasındaki şu ayetin kavlince manası başkadır,” filan diyerek bir şey uyduracak.</p>
<p class="calibre1">— Yahu ne demek! Mızrak çuvala sığar mı imiş ki... Tövbe!</p>
<p class="calibre1"><a id="bookmark16"></a>TERZI NUR! USTA</p>
<p class="calibre1">— Herifin ağzı pis! insan içinde rumbadan bir kötü laf edecek diye yüreğim yarılıyor.</p>
<p class="calibre1">— Ediversin! Kem söz sahibinin demişler.</p>
<p class="calibre1">— Sen ağzına vurup geri çevirmedikçe kem söz kendi başına nasıl sahibinin olabilirmiş bre deli Kavas?</p>
<p class="calibre1">— Doğrusun ağa! Şaman çarpacaksın ki hak yerini bulacak.</p>
<p class="calibre1">* * *</p>
<p class="calibre1">— Hele utanmaz! Şaplağı çalarım ki. .. O gürültüde az kalsın girecektik. Korkudan yüreğin yarıldı da soluğun boğazına sığmaz oldu. Millet sopa çalarken sen neredeydin yüreksiz şeker?</p>
<p class="calibre1">— Nedir o efendi? Yoksa karnın yanmaya mı başladı? Sağa sola sallanman neyin nesi böylece? Yüreğindekini demezsen adam değilsin.</p>
<p class="calibre1">— Sen bu makamda çok türkü çağırırsın ya... Bizim yanıkça ağıtlar dilemeye vaktimiz yoktur.</p>
<p class="calibre1">— Şimdi de tövbe çekersin değil mi, fesat kamyonu!</p>
<p class="calibre1">— Ben bu namussuzluğu kibrime yediremem. Ne halt ederseniz edin deyip savuşmak ne haddimize! Bir ucundan bulaşacağız mecburi!</p>
<p class="calibre1">— Senin aklını rüzgar dağıtmış ağa, rüzgar dağıtmış da sen arada kalmışsın.</p>
<p class="calibre1">— Huzurumda zın zın etme rezil! Kendine sahip ol!</p>
<p class="calibre1">— Eşekansının dala konduğu gibi tepeme kümelenmek neyin nesi adamlar! Geri durun!</p>
<p class="calibre1">— Artık burada herkes kendi evinin önünü süpürür oldu. Ayıptır.</p>
<p class="calibre1">— Halt ettin deli Kavas! Bı.; millet kalkamadığından oturmakta. Zenginleri bilmem. Lakin fukara kısmı gene de yüreklidir. Ortalığın bozulmasında milletin ne suçu var! Kabahat hep hükümette...</p>
<p class="calibre1">— Şu herif öküzüm değil ki kulağından tutsam da boyunduruğa koşuversem.</p>
<p class="calibre1">— Benim canım şu kelleci oğlana gittikçe ısınıyor.</p>
<p class="calibre1">— Eşekten düşmüşe döndün ya şimdicik!</p>
<p class="calibre1">— Toy pazarı mı bu? Herif bizi gayrı kör ata benzetti! Sağlam gözümüz tarafından önümüze koyduğunu kör gözümüz tarafından çekip almakta ... Nedir yahu?</p>
<p class="calibre1">— Lafı uzattın! Orospu meclisinde saza oturmuş Şeker Emin gibi uçkur destanına çevirdin kes yeter!</p>
<p class="calibre1">— Annın balını alalım, sonradan gelenler kovanı boş bulsun hesabı öyle mi. Yağma yok!</p>
<p class="calibre1">— Oturup oynayanlar avanak! Böyle kılıç kuman mı olurmuş? Verdiğini biliyor, aldığını biliyor. Ziyadeden alttakini el çabukluğu göz bağlamasına getirip çekiyor da kendi önüne düşürüyor. Olmaz.</p>
<p class="calibre1">— Ne demişler? “Bey ölüyor, aptal ölür Çingene Emin hiç dayanmaz” demişler.</p>
<p class="calibre1"><a id="bookmark17"></a><span class="calibre10">alaybeyoGlu yaşar</span></p>
<p class="calibre1">— Ben roman okumaya gayet meraklıyım ağabey! Hem de otursam su gibi okur geçerim. Lakin burada kulak verme! Yansına gelmeden canım sıkılıyor, yüreğime bir sızı düşüyor. Ben geçenlerde bir roman okudum. Olursa o kadar olsun! Esasında ben roman diye işte ona derim</p>
<p class="calibre1">— <sup class="calibre4">A</sup>dı ne?</p>
<p class="calibre1">— Adı mı? Dur hele... Ya san yapraklar, yahut ki san güller... İşte buna benzer bir ad... Arapça üzerine gayet lügatli, şık yazıl--mış, nazik yazılmış bir roman! İçinde Nezahat var, Ulviye var. Emine Hanım var. Daha bir sürü isim var ya, aklımdan çıkmış. Hep karı adları... Gayet acıklı bir romandı. Ağlamadan okunmaz derecede.<sub class="calibre9">;</sub>. Nezahat ismindeki kız birini seviyor. Son zamanlarda bu kız evinin balkonunda otururken meyhaneden bir ses işitiyor. Meğer oğlanın sedası imiş. Sevdiği meyhanede, sarhoşlukla gazele başlamamış mı? Oğlan dağı taşı inletiyor gecenin bir saatinde ... Okuduğu gazeli tamam ezbere almıştım. Bu mahpusluk dalgası unutturdu. Lakin bilirsiniz ilk başı, “Periza'yı deva olmaz ciğerden illetim vardır.” Şimdi bu kitabı bulsam, yüz lira verir alırım. İstanbul da bir ahbaba yazdım. “Her kaç kuruşsa bul yolla, parasını hemen postalayım,” dedim. Ses çıkmadı.</p>
<p class="calibre1">— Belki bulamamıştır.</p>
<p class="calibre1">— Bulamamak ne mümkün! O da kitap yazıyor.</p>
<p class="calibre1">-Kim?</p>
<p class="calibre1">— Muharrem Feyzi Korgunal!</p>
<p class="calibre1">— Tanıyorum. Öyleyse mektubunuzu almamıştır.</p>
<p class="calibre1">— Doğru! Mektubumuzu alsaydı mutlak yollardı. Zira benden fena yılar. Biz beraber okuduk. Kendisi aslen Korgun Nahiye-si'ndendir ama, bir vakit Çankın’da mektebe gidip geldi. Daha şuncacık bebekken başından büyük işlere kalktığından belaya gireceği belliydi. Cumhuriyet Bayramı’nda köylü aklınla şu meydanda nutuk söylemek senin neyine desem! Heri geri laf etti. Mektepten kovdurdular. Mecburi İstanbul’a gitti. Orada romanlar yazar olmuş. Güzel romanlar ama benim dediğim kitaba benzemez. Bildiğimiz aşık romanlan, cenk romanlan ... Eba Müslim-i Horasani romanı, Arzu ile Kamber, Köroğlu, Karacaoğlan'la Karakız... Darende'nin gezgin kitapçıları dolaştım satarlar. Onlardan da çok okudum ama ben asıl aşk üzerine yazılmış kitaplara vurgunum! Kibarca, şık yazılmış kitaplar. Nazik kanlan arılatan romanlar! Bjnm buranın kanlan eşek gibi bir kanlar. Romandan ne anlasın bizim buranın kanlan. İstanbul kansı olacak ki romana girebilsin. Bizim buraların kansı Arıkara’nın, İstanbul’un kanlarını bir vakit tutmaz. Kocakarı kaç yıldır yalvarmakta: “^man oğlum! Gel seni everelim! Ben elden ayaktan düştüm. Bir çorba pişiremez oldum” diye ağlamakta... “Bir daha böyle laf istemem! Şaman çarpanın Haa ...” diye bağırdım. “Ulan Arıa” dedim, “Hani benim istediğim kan bakalım? Çankın’nın karısı nezaketten, şıklıktan ne anlasın!” dedim. “Bunlar insan içine çıka mı bilirler. Aklını başına devşir, ben asri kanya müptelayım. Biz mektep medrese gördük. Köylü gibi karıyla yapamayız.” dedim. “Bana alacaksan, memur kansı gibi kan alacaksın” dedim. “Çankı-rılı “aman bu nerenin gülü? Hangi yüzbaşının ailesi” demeli! dedim. Bizim kocakarının dili dişi kitlendi. Evermenin lafını edemez oldu.</p>
<p class="calibre1"><a id="bookmark18"></a>SATILMIŞ AĞA</p>
<p class="calibre1">Herif lenger şapkasını sol yumruğuyla sımsıkı kavramıştı. Sağ elindeki kocaman yazma mendilini çarkıfeleğe takılmış gibi çevirerek ablak suratını, sonra sıfır numaraya vurulmuş yuvarlak kafasını, daha sonra kat ensesini kuruluyor, arada bir men-dilli elini kulağının ardına koyarak pencereden sordukları soruları anlamaya çabalıyordu:</p>
<p class="calibre1">— Nedir oğlum! Köyde n’olmuş?</p>
<p class="calibre1">— Yahu Satılmış Ağa, bunu sana ben sormaktayım... Ben burada kapalı bulunmakla... Köydeki olayları nereden bilirim. Kerametim mi vardır.</p>
<p class="calibre1">— Orası öyle... Köyü mü sordun çenesiz oğlum?</p>
<p class="calibre1">— Köyümü elbet. .. Nasıllar babamgil... Evde yaramaz bir iş...</p>
<p class="calibre1">— Ulan aklınız fikriniz evdeki yaramaz işte, namussuzlar. .. Ulan Allah sizi durduğunuz yerde mi getirdi bu mahpus damına tıkakoydu reziller! ..</p>
<p class="calibre1">— Ulan çenesi boklu odun baş ... Ulan bunun dışarı çıkması hiç mi yoktur? Ya dışarda senin bitli yakan benim elime geçmez mi? Vay dürzuu ... Mahpus milletinin karşısına geçip ... Ge-rinerekten söverim ve de yanıma kar kalır sanıp ... Ulan oğlum</p>
<p class="calibre1">siz dışarda canınıza mı susadınız dümbükler?...</p>
<p class="calibre1">— Dümbük sözüne ben hiç aldırmam arslan Dursun Ağa’m ... Haydi, benim çarşıda, hükumatta işim var. Seslenin bana şurdan bizim at hırsızı Çerkez oğlunu ...</p>
<p class="calibre1">— Hangi Çerkez oğlu? Mehmet Ali mi?</p>
<p class="calibre1">— Gavur dölüne Mehmet Ali diyenin ben dininden şüphe ederim! Mendili bayrak gibi dalgalandırarak elini salladı. Yıkıl pencereden boşboğaz Dursun... Nah geldi benim arslan Mehmet Ali’m! Oğlum Mehmet Ali. .. Para demişsin. Koştum seğirttim, taşralardan hendeklerden hoplayarak....</p>
<p class="calibre1">— Yahu sen ne demektesin Satılmış Efendi. .. Bırak fasa fiso-yu herif. .. Beş lira mı saldın, beş lira mı?</p>
<p class="calibre1">— Elbette... Beş lira saldım. Nasıl bu bendeki istikamet, oğlum Mehmet Ali? Bu vicdan bende nasıl haa... Bu gün sana beş liradan fazla metelik yok. ..</p>
<p class="calibre1">— Ne demek? Yahu delirdin mi namussuz Satılmış... Yahu ben burada bunalmış değil miyim? Elli kaymeden on para aşağısı idare etmez! Ben öldüm yahu. Nah arkadaşlara sor da bak, ben battım.</p>
<p class="calibre1">— istikamet nasıl. .. Bendeki bu vicdan...</p>
<p class="calibre1">— Ulan istikametinin de vicdanının da... Oğlum Satılmış Ağa sen candan geçmişe benzersin ya... Uzaktan uzağa olmaz. Oh koçum, beni kapıya istet, Satılmış kardeşim, bıçağı alıp geleyim de, şu sendeki vicdanı karnından söküp çıkarıp ...</p>
<p class="calibre1">— Vicdandır bilene... Mahpus damına düştün mü, parayı az harcanacaksın az ...</p>
<p class="calibre1">— Delirdin mi namussuz! Sen benim parama nasıl karışabilirmişsin! Kan değerinde tarla sattım sana... Ver benim paramı. .. Haydi ver! Gönder gelsin!</p>
<p class="calibre1">— Beş kaymayı yolladık ya, gardiyan efendiyle... Birazını da ufak para yaptık ki bozdurmaya zorluk olmasın! Sayıp aldın mı bitamam! ..</p>
<p class="calibre1">— Ne tamamı? Kudurdun mu alçak? Tarlamın bedelini isterim. Şimdicik verdin ne iyi, vermedin mi gör neler olur?</p>
<p class="calibre1">— Höst! Senin sözün makbul değil. .. Mahpus oldun mu karın dul, paran pul biz böyle biliriz!</p>
<p class="calibre1">— Gel Satılmış Ağa, yanılmaktasın! Sen sana etmektesin ve de getirip kopasıca boğazını bileli bıçağa sürmektesin!</p>
<p class="calibre1">— Yağma yok! Bıçak da neymiş? Hak doğrunun yardımcısıdır. Ve de hak doğrunun yedindedir. Yedinde, yani elinde ... Anladın mı Türkçe bilmez rezil Mehmet Ali Çerkez... Bu iş senin at hırsızlığına benzemez. Sen mahpus damında değil misin?</p>
<p class="calibre1">— Olmakla yahu . ..Bu herif beni ...</p>
<p class="calibre1">— Mahpus damında olmakla sen kayboldun derbeder...</p>
<p class="calibre1">— Kayıp mı oldum? Ne kaybolmasıdır. Deliiiiii. ..</p>
<p class="calibre1">— Oğlum Mehmet Ali Çerkez bunu ben demekte değilim, kanun kitabı demekte... Kanun kitabı. ..</p>
<p class="calibre1">— Kanun kitabı mı? Allah belanı vere ... Başlarım kanun kitabının kara yazısından... Başkaca senin geçmişinden başlarım. Paramı ver.</p>
<p class="calibre1">— Verilir mi? Bana deli dedin ya, delinin zırzırı sensin oğlum Mehmet Ali.</p>
<p class="calibre1">Mehmet Ali demirleri tutarak sıçramaya başladı:</p>
<p class="calibre1">— Yetişin Müslümanlar! Yahu, ben burada çatlamakta değil miyim? Mahpus kardeşlerim!</p>
<p class="calibre1">Birisi öteki pencereden sordu:</p>
<p class="calibre1">— N'olmaktadır bu bizim arslan at hırsızımıza Satılmış Ağa... Benim bildiğim bunda avrat uşak olmayacak. .. Sakın bizden gizli evlenmiş de karısını hovardalar dağa mı kaldırmış. Nedir bu fukaradaki böğürtü?..</p>
<p class="calibre1">— Böğürtü, evet Himmet dayı ... Ben de şaştım! Sen beni bilirsin! Bu avanak Çerkez bizi ne belledi yahu!</p>
<p class="calibre1">— Avradını mı sürüdüler? Avradını sordum!</p>
<p class="calibre1">— Bizim avradı mı? Anan öle Himmet dayı, bizim avradın arada işi nedir! Bunun babasının evlatları dışarı atmış... Alacada bir avanak muhtar bulup bunlar ilmühaber yaptırmışlar. Pullu ilmühaber...</p>
<p class="calibre1">— Neyin ilmühaberi?.. Karıyı imam nikahıyla mi almış bu rezil?</p>
<p class="calibre1">— Bırak karıyı be adam! .. Şaştım Allah! Bu mahpus adamının karıdan başka bir lafı hiç mi yok! Bunu babasının evlatları kütükten sildirmişler... İlmühabere bakarsan bunun babası belli değil. ..</p>
<p class="calibre1">— Ulan Satılmış dümbük... Kim yedi bu haltı. .. Şart olsun bak! Şart etmekteyim namussuz! Paramı versin oh dayı... Bu iş kötüye varmaktadır!</p>
<p class="calibre1">— Bunu kütükten sildirmişler. Kütükten sildirince n’olur Himmet dayı, muhtarlık etmiş herifsin! Bizden iyisini bilirsin! Mal mülk kalır mı miras falan... Bunun kardeşleri diyesi ki ... “babamızın dölünden inme değil ki mirasa gire!” diyesi... Ben bundan tarla aldım oysa... Parasını azar azar vermekteyim ki hepsini götürüp birden kumara basmasın! Nasıl bendeki bu vicdan! Bu istikamet! Evet ben vicdan ve de istikamet üzereyimdir! Allah belamı vere! Sana mı kaldı diyeceksin! Kaldı ki, beş kayme saldım. Hemi de, birazını zorlukla bozduraraktan saldım ki harcanırken, dar yerdedir...</p>
<p class="calibre1">— Ulan namussuz Satılmış, yeter ettin! Mahpus milletine bizi rezil ettin dümbük! Ulan dursana pezevenk! Paramı bitamam isterim demekteyim!</p>
<p class="calibre1">— Senedi n'apalım senedi?..</p>
<p class="calibre1">— Nasıl senet. .. Hangi senet avradını, top kaküllü gelinini ve de körpecik yengen kızını ...</p>
<p class="calibre1">— İçerdesin! Kapalısın! Söversin! Hiçbir şey lazım gelmez! Beş lira elverir. Gelecek ay geldiğimde beş kayma daha veririm. . . Senedi. ..</p>
<p class="calibre1">— Ulan senet nedir? Biz senet mi imzaladık dürzüü ...</p>
<p class="calibre1">— Evet, imzaladık! Çünkü erkek sözü senet. .. Ben erkegim Mehmet Ali, ben dört yüz dirhem... Gelecek ay senet getireceğim, imzalar beş kayma daha alırsın.</p>
<p class="calibre1">— Bire Himmet dayı yetiş, ben bittim! Yahu şu namussuza iki laf etmek yok mudur?</p>
<p class="calibre1">— Beri bak Himmet Aga, muhtarlık etmiş adamsın! Yalnız bu olsa senet ararsam namerdim! Biraderleri bizi harman yerine koymamakta... Samanlığın deliğini kapattılar. Açana kadar neler oldu. Bunun kardeşleri bildiğin canavar... Ben Mehmet Ali'den tarlayı satın almışım, nah bugünkü beş kayme ile on iki liradır, ödediğim bedel. .. Demek ki hisseyi şayialı olduk biz ... Hissey-i şayiayi bildin öyle ya... Hisseyi şayiayi bilirsin, çünkü muhtarlık ettin! Hisseyi şayialı olunca para vermek var mıdır? Hayır yoktur! Hisseyi şayi ne demektir içerde bir aklı erene sor bakalım Mehmet Ali. .. Hisseyi şayiali resmen nikahlı karım sayılırsın sen benim ...</p>
<p class="calibre1">— Vay agzına yüzüne... Ulan kardeşler şurdan bana bir taş vereniniz yok mu, tüü Allah belanızı. ..</p>
<p class="calibre1">— Söversin! Doğru... Ne denilmiştir. Sövüntü yiğidin yüreğinin yelpazesidir denilmiştir. Hele ki mahpus damında... Evet hisseyi şayialı olmakla... Amma hisseyi şayialı olmayım dersen, senetli satış ister, çünkü sattım, aldım, hakimin huzurunda geçmez. Yani o söz suale sığmaz! Ben borcumu vermez adam mıyım bire Himmet dayı, sen beni şuncacıktan bilirsin! Ben vermesem, avrat verir, avrat vermese oğlum verir. .. Hele ki kızım verir ki yüzde yüz ...</p>
<p class="calibre1">— İşte bu lafın doğrudur dümbük Satılmış Allah belanı vere... Evet avradında verir. .. Kızın da verir dürzüüüü...</p>
<p class="calibre1">— Babana rahmet yavrum Mehmet Ali Çerkez, hele sen orada sövedur! Beri bak Himmet dayı... Benim dediğim senedi biraz fazla paraya imzalasın bu ... Elli kaymaya mı kesiştik aramızda, yüz yazılsın ki ... Bu Mehmet Ali Çerkez kötüsü geldikte tarlayı benden çekip alıp başkasına satıcı olmasın!</p>
<p class="calibre1">— Kudurmuş bu namussuz! Yahu benim başkasına tarlayı satacağım neden belli ... Himmet dayı şuna iki laf et! Paramı versin! Benim burda borcum var! Adam içine çıkamaz oldum.</p>
<p class="calibre1">— Oğlum Çerkez Mehmet Ali, senin adam içine çıkamayışın eskinin rezilliğidir. Senin rahmetli baban da namussuz olduğundan adam içine çıkamazdı.</p>
<p class="calibre1">— Para mı?</p>
<p class="calibre1">— Para yok? Hey gidi hayvan Çerkez bana bak bana... Bu öküzleri möküzleri satacak hale geldim. Beş kaymayı keseden çıkarıp vermekte değilim, resmen canımdan söküp alıp vermekteyim! Çok bunalttın mı hiç gelmeyiveririm. Yanarsın ki bak nasıl yanmaktır bu ...</p>
<p class="calibre1">— Dinlemem! Allah belanı vere ... Bastır benim paralarımı bitamam. Onluğu eksik olsa ...</p>
<p class="calibre1">— Onluk eksiği. .. Ah ne kadar güzel... Tarlamız daha bir ipe bağlanmamışken... Senet yok, sepet yok! Muhtar geçende ne dedi? Ben duymadım bilmem demedi mi, bizim muhtar olacak dümbük. .. Az müsade oh Mehmet Ali kardeşim!.. Dinle ki hemen bir... Sana dedim Himmet dayı bu eşek laftan ne anlasın! Senedi yapalım, ben buna ellişer yüzer vereceğim ... Harmanları bulalım gör nasıl yağdıracağım bankınotlan ... Bende yalan yoktur, kendin bilmez değilsin ya ... Haydi kardaşlarım kalın sağlıcakla... Hepinizi Allah kurtarsın!</p>
<p class="calibre1">— Dur hele... Dur demekteyim namussuz Satılmış... Ne zaman geleceksin yahu... Bana sağlam bir söz...</p>
<p class="calibre1">— Benim elimdeki bir mesele değil ... Köy yerini bilmez değilsin ya Mehmet Ali oğlum, dünya meşakkatinden, köy meşakkatinden kurtulunca buradayım. Başkaca hakime gidilecek.</p>
<p class="calibre1">— Dur yahu! Benim malıma hakim ne karışır! Kudurdun mu namussuz! Şaştım gitti aman kardeşlerim! Paramı. .. Paramı demekteyim dümbük! Aman yürüüü... Aman bana bir çare ... Mahpus arkadaşlarım sıçradı namussuz! Nah savuştu. Eyvah, aygır deposunu kıvrıldı! N’olacak şimdicik pekiy... Ulan Allah belam vere Himmet dayı gibi. .. Şuna iki laf etmedin de... Sabaha kadar millete uyku uyutmayan boşboğaz kodoş, tüh Allah belanı vere! .. Nah zor aldın geçenki elli kuruş alacağını ... Bekle bakalım! Satılmış namussuzu bana, ben sana... Gülersin hemi eğri dinli... Gülersin hemi eğri dinli.. Gülersin!</p>
<p class="calibre1"><a id="bookmark2"><sup class="calibre4"><a href="#footnote1">1</a></sup></a></p>
<p class="calibre1"> 129, sayfadaki öykünün farkhbir yazımı olan bu öyküye de aynı başlık verilerek, iki öykü arka arkaya yerleştirilmiştir. (yhn.)</p>
<p class="calibre1">J2S</p>
<p class="calibre1"><a id="bookmark13"><sup class="calibre4"><a href="#footnote2">2</a></sup></a></p>
<p class="calibre1"> * *</p>
<p class="calibre1"><a id="bookmark14"><sup class="calibre4"><a href="#footnote3">3</a></sup></a></p>
<p class="calibre1"> * *</p>
<p class="calibre1"><a id="bookmark15"><sup class="calibre4"><a href="#footnote4">4</a></sup></a></p>
<p class="calibre1"> * *</p>
</body>
</html>
