<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>MARANGOZ AHMET ÇAVUŞ</p>
<p class="calibre1">— Kötüler yüze çıktı. Çıkmamalıydı ama, sıçrayıp çıktılar. Sen şimdi, “Buna bir çare!” dersin. Çaresi, kellelerini birer vuruşta kuş kellesi gibi düşürü düşürüvermeli. Hepsine göre değil ama bazıları var, köpek hapıyla gebertmemiz olmaz.</p>
<p class="calibre1">— Yahu bizi avanak yerine mi koymakta? .. Vurunca danalar gibi böğürtmez miyim?</p>
<p class="calibre1">— Aman bana bir ilmek bulacaksınız. Ne demek olsun yahu? Şimdi bu iş bu herifin yanına mı kalacak? Bre Hatip Hoca laf sırası geldi mi “benim aklımda on bin tane kanun maddesi var,” dersin. Bunun yediği halt nasıl bir halt? Biz Çankırılı olup ve de hemşeri bulunup peki... Bunun yaptığı Hakka yarar bir iş midir şimdicik?</p>
<p class="calibre1">— Acayip bu nasıl bir nuhuset? Biz bunu tatlı canından bezdirmemiş vallah olmaz, billah olmaz. Bak Hoca Hatip! Bana bir kanun maddesi bulamadın mı, kendin düşün. Bu kanun her ne bela ise hep bizi mi bitirir hey Allah! Şimdicik öfkelendim ağa, inadına öfkelendim, ulan avratlarını...</p>
<p class="calibre1">— Sus günah! Yiğit kısmı amansıza kötü söylemeyecek...</p>
<p class="calibre1">— Yahu bu nasıl bir lakırdı? Amansız kim? Biz mi onlar mı?</p>
<p class="calibre1">— Biz de bu oyunu yanlarına korsak adam değiliz. Vurunca boynuzlan gevrek çam dalı gibi paralamalı. Kulak boyun, kafa boyun, ortada dülger yongası gibi savrulmalı ki benim yüreğim sogumalı.</p>
<p class="calibre1">* * *</p>
<p class="calibre1">— Karılar gibi iç çekmeli değil, heriflerin hakkından gelmeli. Lakin herifler yiğit arkadaş! Bu dünyada nallamadık adam bırakmamak neyin nesi bakalım?</p>
<p class="calibre1">— Adamı tarkadak vururlar da leşini sürüp şuraya atıverir-ler. Sen gözünü aç!</p>
<p class="calibre1">— Nedir bunların bize ettikleri?.. “Karılarının hayrını başkaları görsün” desem ben şimdi haksız mıyım?</p>
<p class="calibre1">— Bu nasıl bir bela! Herif bizi bir lafta körpe fidan gibi budadı kardeş, kabuğu yolunmuş söğüt çubuğuna çevirdi. Allahü ekber!</p>
<p class="calibre1">* * *</p>
<p class="calibre1">— Gel şu saatleri değişelim Kavas Ağa... Trampa iyidir. Alışveriş olsun.</p>
<p class="calibre1">— Aman hangi saatleri?</p>
<p class="calibre1">— Senin saatle benim saati!</p>
<p class="calibre1">— Yavrum dur hele! Bu nasıl bir laf! Benim saat kaybolsa se-ninkini müjdelik verirler.</p>
<p class="calibre1">— Olsun ağa, trampada üste vermek diye bir şey vardır. Hele hele...</p>
<p class="calibre1">— O zaman aklım yattı. Ver bakalım!</p>
<p class="calibre1">— Yok! Vermek olmaz. Senin saat senin koynunda, benimki benim koynumda. Kendin bilmez değilsin ya; at, avrat, saat baht işidir. Üste on liranı alırım</p>
<p class="calibre1">— Karanlığa getirip he mi? Eşkıya hesabı demek! Yagma mı bu marangoz oğlum? Gözüm var, gözün var. Bu gözleri Rabbim bize “Kullarım saat değiş tokuşunda bir vakit baksınlar” diye yüzümüzün üst başına yerleştirmedi mi? Hemen bakalım!</p>
<p class="calibre1">— Bakınca baban da değişir. Marifet bakmadan...</p>
<p class="calibre1">— lyi ama senin saat işlemiyor. Dün kendin demedin mi alçak?</p>
<p class="calibre1">— İşlemez. İşlese değiştirir miyim? Adam adamken durduğu yerde ölüyor. Saat durmuş ayıp mı? Saatini kulağına götürdü. Sahi durmuş. Bu bizim saat bizden ayrılmak istemiyor ağa! Say ki yedi bela! Ne zaman değiştirme lafını etsem durur. Lanetin malı! Şu dakika durmasaydın da şu Kavas Ağa'yL boş böğründen vursaydım ne vardı? Ulan Kalaycı Nezir!</p>
<p class="calibre1">— Buyur!</p>
<p class="calibre1">— Ulan Çankın Galatası’nın bütün fonograflarını güzelce tamir edersin rezil! Şu saate bir baksana...</p>
<p class="calibre1">— Ya büsbütün bozarsam.</p>
<p class="calibre1">— Daha iyi ya... O zaman ödersin. Senden fazla istemem, yeni parası alırım. Ne var? Suratın bir hoş oldu. Domuz suratına döndü. Bu lafı beğenmedin mi? Korktun öyle ya! Korkan yiğit çok yaşar, demişler ama inşallah senin sancıdan kamın şişer de geberirsin.</p>
<p class="calibre1">— Höst!</p>
<p class="calibre1">— Şuna bakın ahbaplar! Elini arkasına koymuş da nasıl efeleniyor. Şunu şöyle gören pis kalaycı olduğunu bilmez de, ağadan, beyden bir adam sanır. Deli Kavas’a döndü. Haydi Kavas Ağa! Sen beni her glın bu tavda bulamazsın. Cayanın haa ...</p>
<p class="calibre1">— Durmuş saate öyle ya?</p>
<p class="calibre1">— Durmakla ne lazım gelir. Bir de laf arası “müminin kalbi saat” dersin. Kalbinin saat olduğunu bileyim ki yürüyen saati ba-</p>
<p class="calibre1">ved'Marao</p>
<p class="calibre1">— Alman!</p>
<p class="calibre1">— Hani mümin yüreği. ..</p>
<p class="calibre1">— Benim yüreğim hamt olsun mümin yüreğidir de ondan almam. Başıma bir rezil musallat olacaksa benim yüreğim ossaat haber verir. “Sıkı dur belaya atlayacaksın!” diyerek gümbürder. Benim yüreğim evvel eski oynaktır Ahmet Çavuş! içine bir ateş düştü mü, ben ayağıma takılan altın kesesini eğilip almam! Çünkü vardır bir başıma gelecek.</p>
<p class="calibre1">* * *</p>
<p class="calibre1">— Gel hele gel marangozların yüz karası ve de ustaların yüz karası. . . Dur oğlum, gel dedikse gazeteyi orana sok da gel demedik ... Hani bu senin Alaman...</p>
<p class="calibre1">— N’olmuş benim Alamana Allah'ıma şükür, Elvan Ağa ...</p>
<p class="calibre1">— Olanı ... Bu İstalingrand nasıl bir yerse, senin fukara Alamam, paçasından kapmışa benzer, başkaca batağa batırmışa benzer! Şu kadar bin top, şu kadar bin tank, su kıyısında avuç içi kadar kasabayı. ..</p>
<p class="calibre1">— Kasaba dedin mi, yanılırsın Elvan Ağa... Senin eşkıya baskınlarına benzer mi? Rus da, kendisine göre bir zorlu hükümettir. Bu Rus, Bolşevik olmakla gücünden büsbütün düşmüş değil. Çarlık zamanının domuzlukları kalmıştır ki adamı canından bezdiren direnme domuzluklarıdır. Vaktin birinde cihangirliğini ilan eden Napolyon'u kavrayıp yere vurup yedi yerinden belini kırıp dünyaya maskara etmiş, bir Moskoftur. Direnecektir, çok çabalayacaktır. Gazeteler yazmaktadır, otuz üç mahallesinden yirmi mahallesini Alman kardeşimiz, gerek savaş fenni gücüyle gerek pazı gücüyle ve de gerekse savaş hileleri gücüyle çekip almış keseye atmıştır geriye üçte biri kalmıştır.</p>
<p class="calibre1">— Üçün ikisini aldı demek... Ne kadar güzel! Afiyet ola!</p>
<p class="calibre1">— Host! Alman kardeşe kötü söyledin mi günaha girersin. Rus'un bu kadar dayanması. .. İstalin'in domuzluğundandır. Çünkü Istalin görülmemiş bir kanun çıkardı. Bir adım gerileyeni, yanındaki arkadaşı vuracak. Cebinin manadan, belindeki kemerin çar altınları, vuranın.</p>
<p class="calibre1">— Aman ne kadar iyi imiş ... Demek bir yandan Alamanın Hitler askeri kırmakta bu Rus'un mujik askerini, Bir yandan kendi kazan süvarisi kırmakta... Çünkü Rus’un zagonudur, ateş boylarında, mujik sipere girdi mi kazak atlısı arkasına yanaşır! Kitabın yazdığına göre Rus'un direnmesi üstüne hiç yoktur amma, panikleyip dağılması üstüne de hiç yoktur. Demek alnının şakından Alaman zımbalayacak, ensesinden Kazak ... İşi iş demektir. Rus mujiklerinin ... Yitirmediler, fakat mujikler buldular ki çok zaman buldular demektir.</p>
<p class="calibre1">— Buldular elbette ... Ne denilmiştir. Keçinin meşeye ettiğini kel derisinden çıkarır denilmiştir. Bize çok etti bu Rus çok! ..</p>
<p class="calibre1">— lyi ya akıllı marangoz ustası. .. Bu senin hesapça, bu Rus bu Istalingrat'ta bu kadar dayanamayacak. .. Önden arkadan kınlan ordunun dakka dayandığı görülmemiştir, ya bu aylardır direnme neyin nesi?</p>
<p class="calibre1">— Şu ki, salt mujik direnmekte değildir. Rus'ta top Alman’ınki kadar değilse de, Ingiliz’dekine yakındır. Başkaca hain Amerikalı arkadan buz denizlerini aşıraraktan tank, cephane, makineli tüfek, ille de uçak yağdırmaktadır ki, daha kötüsü, ateş makinalan bile yağdırmaktadır.</p>
<p class="calibre1">— Ne makinesi anlayamadım!</p>
<p class="calibre1">— Ateş makinesi mi? Bildiğin ateş... Beriden tutarsın ilerde-kini yakar kül eder.</p>
<p class="calibre1">— Alman’da yok mu?</p>
<p class="calibre1">— Var olmaz mı? Alman’da da var ya, Rus toprağı soğuk olduğundan her bölüğe yetiştirmek zor! Geçende okudum, koca Tann uzun ömürler vere Erkilet Paşa’mız yazdı, bu Alaman’m ateş makinesine koyulan gazlar Rus'un soğuğunda donasıymış az biraz ...</p>
<p class="calibre1">— Kötü desene marangoz! ... i şte buna yandım!</p>
<p class="calibre1">— Hiç yanma! Alaman’da mühendis vardı ki ölüyü diriltir mühendis vardır.</p>
<p class="calibre1">— Kıyak çünkü benim gördüğüm bu Alaman’a yakında ölüleri diriltir mühendis gayetle lüzumlu olsa gerektir. Bilgim, kralları Hitler'e bile gerekse gerektir!.. Yak bir cigara! Marangoz ağa! Sıkılma! Savaştır olur böyle takılmalar ... Keyfine bak! Benim dediğim, Alaman yenik düşer de, bizi burada koyup teslim bayrağını çekerse ...</p>
<p class="calibre1">— Ne demek! Kim çekecek. .. Yahu, dünyayı tutmuş bir Ataman...</p>
<p class="calibre1">— Alman’a ne kötülük erişirse gerisini kendin düşün demekteyim avanak Osman Usta! Seni elimden, Azrail peygamber çekip alamaz ki nerde kalmış milli şefimiz, ismet İnönü Efendimiz ...    '</p>
<p class="calibre1">— Ben sözümdeyim Elvan Ağa. Yalan çıktım mı, nah boynum kıldan ince... Dilersen cellat edersin, dilersen kazığa oturtursun.</p>
<p class="calibre1">— Senin niyetin kazığa oturmak amma, bak bakalım bizim kazık, umduğUn kazıklardan mıdır tekerlek usta!.. Yıkıl!</p>
<p class="calibre1">* * *</p>
<p class="calibre1">— Hey beri bak! Sana seslenmekteyim marangozların yüz karası. .. Hani nerde kaldı lstalingrat'ın Almanları ve de Rus’un bozulmaları ... Bak bu tahsildar gazetede neler okumaktadır bu sabah!</p>
<p class="calibre1">— Gazete!.. Hangi gazete... Ulus gazetesi ise hiç makbul değil. .. Gazete cumhuriyet gazetesi olacak ve de yazıyı Nadir Na-di Bey ya da Erkilet Paşa yazmış olacak. .. Tevhidi Efkar'ın Ali İhsan Paşa’sı da olsa olur ya, ille bizim Cumhuriyet gazetemiz ... Çünkü bu Cumhuriyet Gazetesi’ne Hitler Efendi’miz, özel tel çekmiştir. Cephelerde yaprak oynasa Cumhuriyet gazetemize telsizle haberi ulaşmaktadır.</p>
<p class="calibre1">— Ulaşmaktaymış da, İstalingrat’taki rezilliğin haberi neden yazılı değil Cumhuriyet’te!</p>
<p class="calibre1">— N’olmuş koca Tanrı’ya şükür!.. İstalingrad’daki Pavlos çorbacı, ki Alman’ın birinciye gelen Mareşal Fevzi Çakmak'ıdır, uğraşmaktadır. Evden eve hoplayaraktan, sokak başlarını çeşme yalaklarını ve de mahzen kapılarını tutaraktan çabalamaktadır. Rus direnmekteyse de, güçten düştüğü meydandadır.</p>
<p class="calibre1">— Dur oğlum! Çevirmeyi n'apalım, iki yandan basıp göçer-tip kavuşup çevirmeyi ...    '</p>
<p class="calibre1">— Çevirmeye ben önem bile vermem! Çünkü Alaman’ın dört ordusu dört noktadan bu çevirme çemberine yüklenmiştir. Bu sabah delmediyse de, delmesine çok bir şey kalmamıştır. Delmesiyle, koca Tann’ya şükür cebi açacak şaşkın Rus’un ordularım, Rus savaşı başındaki hesabı bölüm bölüm bölüp esir alacaktır. Bak bakalım o zaman Istalingrad’la kurtulmak var mı?</p>
<p class="calibre1">— Ya?</p>
<p class="calibre1">— Üste Moskova’yı verse de kurtuluş yok... Çünkü pes etmenin vakti geçirildi. Bu kez çok uğraştığının cezası göbek yıldızlan görse gerektir. lstalin’in bel kemiği yedi yerden kınlsa gerektir.</p>
<p class="calibre1">— Yahu, ben ne halt edeyim, nerelere gideyim! Ulan oğlum sen sen gel! Çeviren Rus mu Alaman mı? Bu kez tuzağa tutulan hangisi?</p>
<p class="calibre1">— Tuzağa tutulanın hangisi olduğunu belli değil pehlivanlıkta sen hiç kendi oyunuyla yenilen avanak görmedin mi?</p>
<p class="calibre1">— Bana kalırsa bu avanaklık epey zamandır Alaman'a geçti. Herifler fukaraya göz açtırmaz oldular. Okumakta değil misin derbeder. Her gün bu Rus ordusu şu kadar bin meskun mahal ele geçirmekte. Her neyse bu meskun mahal.</p>
<p class="calibre1">— Meskun mahal dedikse bre Elvan Ağa... Bu Rus diyarının soğuğunu kendin bilmez değilsin ya... Başkaca Rus kışının cilvesi de vardır. Bir aya varmaz ... Başkaca her bir Rus bir ağacın dibinde eğleşir. Diyeceğim, bir Rus kulübesi bir köy sayılır. Meskun mahal bildiğimiz köy amma, Türkmen köyü gibi elli evlik değil bir iki yaylacı evi üç evlik kurt avulları.</p>
<p class="calibre1">— Yahu, diyelim İstalingrat'taki Rus kışının cilvesi Mısır önlerindeki bozgunu nerene sokmaktasın namussuz?</p>
<p class="calibre1">— Mısır önlerindeki bozguna ben' bozgun bile demem! Mısır’daki çöl sıcağıdır. Vakitsiz bastırmıştır. Alaman’ın Romel'i soğuk yerin adamı olmakla az biraz bunalmıştır. Fakat bu bunalmaya karşı, yeni yeni oyunları vardır ki tarih kitaplarının yazmadığı oyunları vardır. Oyunlarının yenici olduğu Ingiliz’in aralıksız komutan değiştirmesinden bellidir. Romel’e karşı bu İngiliz, komutan dayandıramaz olmuştur. Şimdi alıp geldiği Montgome-ri bir maskara herif olup Romel Maraşel beni apansız bozup kapar korkusuyla subay rubalarını bile giyinmemekte, bildiğin asker kaputu ile neferleri arasında dolanmaktadır ve de geceleri uykuyu yitirmiştir. Saat başı geldi mi? Bastı mı? Yardı mı, bir ses duydum, Romel Efendi'miz midir?" diyerekten hoplamaktadır.</p>
<p class="calibre1">* * *</p>
<p class="calibre1">— Geçen bu bizim yalancı Ulus gazetemiz bunu böyle yazdı da, sonra neye çıktı? Romel Mareşal İngiliz'i toplayıp geri sürüp bu Elalemeyn çukuruna doldura komadı mıydı? Şu kadar esirini caba alıp?</p>
<p class="calibre1">— Doldura komakla ... Eşek bilem bir düştüğü çukura bir daha düşmez nerede kalmış İngiliz gibi köpoğlu köpek. .. Ben bu senin Alaman’ın gidişatlarını gayet kötü görmekteyim ve de, umudunu Alaman'a bağladığından senin geleceğini de gayet korkulu görmekteyim, demedi deme, avanak marangoz, bu Çorum mahpus damında ağır ceza milleti seni canlı canlı yüzüp derine saman tepse gerektir, başkaca şuram buranı kesip yalan değirmeni bildiği ağzına doldursa gerektir. Gel arkadaş, yol yakınken elin ayağın tutarken iş işten geçirmeyelim, tövbeye çöküp küçükten ve de ahmak Osman Usta'dan akıllı Çorumludan bağış diyelim de... Tatlı cam, Azrail’in pençesine düşmekten kurtaralım!</p>
<p class="calibre1">— Host! Elvan Ağa gibi. .. Oğlum senin eşkıyalık aklın bu savaşa erer mi? Hayır hiç ermez!.. Savaş dediğin cenabete, peygamberimizin ne buyurmuş aynen hiledir buyurmuş. Bir işin bir ucu hileye dayandı mı, hele ki peygamberin kavliyle hileye dayandı mı, o işten kimin yenik kimin kazamk çıkacağını kör şeytan bile bilemez! Çünkü bunlar işin sonundaki hileye bağlıdır ve de papuçlan giyerkenki durumlara bağlıdır.</p>
<p class="calibre1">— Oğlum Osman marangoz, bunun pabucu mapucu kalmadı, benim gördüğüm bu Hitler namusumuzun kaç zamandır kaçmaktan koşum kopmuştur ve de kaçarken topukları omuzlarını dövmekliğe başlamıştır. Gel biz bu işe burada tamam diyelim, şu Çerkez Hoca'yı çağıralım, Çerkez aklıyla Fatiha’yı okunmadan yetişip, bu savaşa alamanın Hitler kralı da, vaktiy-lenin Kayser kralı gibi hapı yutmuştu ve de ayvayı yemiştir sayalım! Başımızın çarelerine bakalım!</p>
<p class="calibre1">— Host! Katiyen kabul etmem! Alman’ımız koca Tann'mıza şükür daha yenilme belirtileri hiç göstermemiştir... Başkaca ...</p>
<p class="calibre1">— Oğlum marangoz, sonra sen bu milletin pençesinden çıkamazsın. Benim gördüğüm, Çorum'un mahpus milletini Alma-n’ın gelip kapılan açacaktır lütfuyla bunca yıl uyuttun! “Alman yenildikten ve de savaş mayna” haberi kapılanınız bir perkitilir-ken beş perkitilmeye başlarsa seni ben bile kurtaramam!</p>
<p class="calibre1">— Boynum kıldan ince demekteyim namussuz Elvan Ağa... Nah yatır kes demekteyim! Ulan size Müslüman diyenin ... Şimdicik ortada, hiçbir belirti yokken bunca kral başı koparmış, ülke çiğnemiş Alamam yenik görmeye başlamak nasıl bir yüreksizlik ve de nasıl bir ödlekliktir. .. Hayır, yürek bozmayacağız Elvan Ağa kardeşim, Hitler kralımızın paraşütçü yiğitlerinin gelmesi eli kulağındadır. Paraşütçü yiğitler ille ki Se Se yiğitleri havadan çekirge yağmuru gibi inse gerektir. Ve de çoğa kalmadan inse gerektir. Sarayını, kralın başına yıkarak yanp çıkamayıp kendisine mahpus veren Musolini yüreksizini dağ başlarındaki mağaralardan çekip aldıkları gibi bu paraşütçü yiğitleri bizim buralarda bir gün sabah ezanlarımız inim inim okunurken gökten rahmet gibi yağaraktan gelip bu zindan kapılarını tepme ile vuraraktan ardına devirip açıp, askeriyenin silah deposundaki muaddel mavzerleri ve de yüzer mermilik meşin fişenklikleri Çorum’un kalleş esnafına yükleyip getirtip her birimize kuşata-caktır. “Haydindi, görelim bakalım, bu Osmanlıya nasıl koyulursunuz da, bir Çorumlu oyunu gösterirsiniz, ardımızdan yetişip Kafkasya'da bizi bulup Rus’u nasıl dalarsınız" diyeceklerdir. Kötü Marangoz Osman lafın burasında her zaman yaptığı gibi, yaşaran gözlerini ellerinin üstüyle silip höykürdü:</p>
<p class="calibre1">— Tek o günü göreydim de, koca Tanrı bu tatlı canı çekip alaydı. Hiç gam değildi.</p>
<p class="calibre1">— Ulan sulugöz! Erkekliği de batırdın ki resmen rezil ettin, marangozların maskarası, yıkıl!</p>
<p class="calibre1">— Ulan gel hele rezil Osman marangoz! Ettin mi bize edeceğini namussuz. Nah, şimdi n'olacak bakalım?</p>
<p class="calibre1">— N'olmuş ağa, koca Tanrı’ya şükür ...</p>
<p class="calibre1">— Ulan n'olmuş kaldı mı? Alaman’ın koca kralı Hitler tatlı canını acı zehir yutaraktan kıyıp, ardından perde çavuşu leşine benzin serpeleyip harradak yakıp cavlağı çekmiş ya... Meydanda cehenneme gidecek şuncacık kemik parçası kalmadığı gün, “n'olmuş koca Tanrı’ya şükür” ne demektir? llle ki Osman Marangoz denilen alçağın sırıtarak voltaya çıkmasına ne biçim bir utanmazlıktır.</p>
<p class="calibre1">— Voltaya çıkarız! Şundan çıkarız ki hak oyunu üçtür Elvan Ağa ... Bu Alman Birinci Dünya Savaşı'nda çok debelenmiş, çok uğraşmış sonunda zora gelip yenik düşmüştü. ikinci Dünya Sa-vaşı’na sıvandı, hakçası gayet yaman hünerler kattı, sonunda Rusla Amerikan'm arasında kalıp ve de Japon’la Türk’ün kancık oyunlarına gelip ...</p>
<p class="calibre1">— Vay ne demek? Suçun birazı da sakın bizdedir demeye getirmektesin?</p>
<p class="calibre1">— Hay hay! Milli Şef İnönü sözünde duraydı ve gizlice ettiği yemini tutaydı, Alaman İstalingrad’a yüklendiğinde biz de Kars’tan yahey diyerekten dalaydık, gör neler olurdu! Bizim buradan daldığımız sırada, kötü çabuk afyoncu Çin'i bitirip öteden cepheleri yararaktan yürüyeydi, Hey yavrum!</p>
<p class="calibre1">— Yahu, sen adamı katil edersin kötü marangoz! Oğlum bu Alaman bu savaşı el avadanlığına güvenerek gerdeğe girmek hesabıyla mı açtı? Senin ilk günlerdeki sözlerin böyle değildi namussuz!</p>
<p class="calibre1">— ilk günlerde, dünya başına çöktü müydü fukara Alama-nın?.. Yumuşaktan olgun incirleri toplamakta, birer birer ağzına ataraktan “oh ne kadar güzel!” diyerekten gövdeye indirmekte değil miydi? Alçak Rus’la, alçak Amerika hesapta var mıydı bakalım? Hayır, hiç yoktu.</p>
<p class="calibre1">— Peki şimdi n’olacak, evin barkın yıkıla sefil Osman... Çorum mahpusu böylece kaldı mı, dıraz dedenin düdüğü hesabı. ..</p>
<p class="calibre1">— Kalmak yok. .. Kalmak hiç yok!.. Bi iş burada biter mi? Hiç bitemez! Yakında Ingiliz-Fransız-Amerika, Çin, Japon bir olup bu Rus’a dalsalar gerektir. Bak bakalım, neler yazmakta Erkilet Paşa Efendi’miz...</p>
<p class="calibre1">— Vay başıma bu Erkilet Paşa’mız her kimse senden utanmaz bir Erkilet Paşa imiş... Yahu, kalemi savurup savuşmasın da bu rezil? Demek böylece bu savaş hiç mi bitmeyecek?</p>
<p class="calibre1">— Yahu, Rus tepelemedikçe bu savaş nasıl bitebilirmiş?.. Bir laf etmeli ki ...</p>
<p class="calibre1">— Bu kez, hangi paraşütçüler gelecek demeye getirmektesin namussuz Osman?</p>
<p class="calibre1">— Bu kez paraşütçü gayet çoktur Elvan Ağa, Bu kez paraşütçü kıyamet gibidir. Eskiden bir Alamanın arslan paraşütçülerimde idi umudum, şimdiyse, nice nice paraşütçüler paraşütlerini sırtlarına bağlayaraktan hazırlanmaktadırlar ki Fino ...</p>
<p class="calibre1">— Fino demek... Emin misin?</p>
<p class="calibre1">— Elbette ...</p>
<p class="calibre1">— Demek bu kez inanıyım mı Osman Marangoz, Bu kez paraşütçü yağmuru sağlam ha?</p>
<p class="calibre1">— Sağlam ki aynen demir kazık. ..</p>
<p class="calibre1">— Yıkıl Allah belanı vere ... “Demir kazık demir kazık!” derken meğer kazığı bize bağlamışsın” mülewes! Yıkıl gözümün görmesin. Sana zararım dokunur!..</p>
<p class="calibre1">— Ne demek? Arslan Alaman’ın arslan paraşütçüleri gökyüzünden melek melaike gibisine... Belki de, Ebabil kuşları gibisine dökülüp bizi kurtarsa iyi idi de, şimdi, zora düşüp yenilince mi kötü oldu, hay anan öle kötü eşkıya reisi Tımansız Hasibe'-nin pis Elvan! N’olmuş? Ayı ayı iken öyle yenilmeyi istemez! Sen bir yüreksiz sefil Elvan iken sen bile yenik düşmeyi belki istemezsin, şuradan buradan şuncacık utanma peydahlayıp yere bakarsın... Alamanın ilk tutumu nasıldı bakalım, ilk tutumları ... nasıldı Polonya’ya vurdukları ... Norveç’e vurup göçerdikleri. .. Dahası bir zorlayışında Felemek'i, Hollanda’yı Belçika'yı silip süpürüp, ardından Majino hattına sokulup birkaç yerden top güllesi gücüyle yarıp fazladan üst başına seğirtip çevirip dalıp Fransa'yı on beş güne bırakmadan haritadan çıkarıp, İngiliz'in sözüm burdan dışarı, haddini bilmeyerekten arka çıkarım sanısıyla yolladığı orduları ossaat bozup Dunkerk’e sürüp çevirip pabuçsuz olaraktan adaya kaçırdığı unutuldu mu? Yazık! Yiğidin hakkı battal olur mu, hayır olamaz! Koca Tanrı buna razı gelir mi? Hayır gelemez! ..</p>
<p class="calibre1">— Yahu Allah lillah aşkına razı gelmez diyerekten biz şimdi yenik düşmüş namussuz Alaman’ı savaşı kazanmış mı sayacağız! Haydi şu sefil Osman Marangoz'a uyup saydık diyelim! Bunu kime yaran olabilir?</p>
<p class="calibre1">— Olur ki ne kadar... Türk razı değildir. Geri duracaksınız, yeniden tutuşacaksınız demek yok mudur? Hani bu meydanın yigitbaşısı? Yiğitbaşılık Fevzi Çakmak mareşalimize, belki de Milli Şefimiz İnönü generalimize düşmez mi? Ya bizim Alaman-la bunca yıllık silah arkadaşlığımız nic'oldu? Bunca zamanların sözü bir etmelerimiz, dostumuza dost hain düşmanlarımıza düşman kesildiklerimiz... Dost dostu yar başında tutacak değil midir? Hitler'i orada bunaltıp tatlı candan etmek var mıydı? Hayır yoktu. Bir işmar çekilecekti. Hakçası bizim oradaki elçi paşamız-dadır suçlar ... Kafasına vurup almalıdır. Çünkü zamanında Hitler fukarasının kulağını büküp “atla Osmanlı mülküne ... Gerisini bana bırak!" denilecek değil miydi? Erkeklik öldüyse başka ... Yiğitlik battal olduysa bilmem!</p>
<p class="calibre1">— Yahu sen bizi ateşe mi vereceksin. Elin kuduz köpeği bize gelip gizleneyim derse neler olur bakalım?</p>
<p class="calibre1">— Hiçbir şey olabilemez! Berlin’den yankesici hırsızı mı gelmektedir. Hayır, resmen Alaman kralı Hitler maraşali gelmektedir. Başkaca, don gömlek gelmekte değildir, dünyayı soyup soğana çevirmiş vurgununu sırtlamış gelmektedir. Evet, arkadaş bu işte çok yaman kazançlar vardı ya, bizim haşa huzurdan köpoğlu köpek milli şefimiz bunu nasıl hesaplayıp keseye atamadı. Ben şaştım!</p>
<p class="calibre1">— Yıkıl Allah belanı vere ... Ben de bu herif bu lafı neden etmektedir ve de neyin üstüne etmektedir diyerekten ...</p>
<p class="calibre1">— Neyin üstüne olur oğlum, siz benim, vatan millet uğrundan başka mesele üstüne konuştuğumu ne zaman gördünüz ki reziller. .. Ulan gülersiniz... Şu namussuz Alaman n'olaydı olaydı, şu savaşı şuncacık kazanaydı, iki aylığına kazanaydı, ben size sorardım.</p>
<p class="calibre1"><span class="calibre2">İÇİNDEKİLER</span></p>
</body>
</html>
