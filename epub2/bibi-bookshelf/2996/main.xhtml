<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span class="calibre2">Kemal Tahir</span></p>
<p class="calibre1">(1910-19.73)</p>
<p class="calibre1">Asıl adı İsmail Kemalettin Demir olan Kemal Tahir, İstanbul’da doğdu. Ga-zihasanpaşa Rüştiyesi'ni bitirip girdiği Galatasaray Lisesi'nin ikinci sınıfından ayrılarak öğrenimini yanda bıraktı. Avukat katipliği, ambar muhasipliği, gazetecilik gibi işlerde çalıştı. 1938'de, Nâzım Hikmet'le birlikte yargılandığı Donanma Komutanlığı Mahkemesi'nde on beş yıl hapse mahkum edildi. On iki yıl Çankırı, Çorum, Kırşehir, Malatya cezaevlerinde yattıktan sonra, 1950'de Genel Af Yasası uyarınca serbest kaldı. l9SS’ten sonra yayımlamaya başladığı romanlarıyla edebiyatımızın önde gelen yazarları arasına katıldığı gibi, tarih konusundaki görüşleriyle de düşün hayatımızı etkiledi. 21 Nisan 1973'te, bir kalp krizi sonucunda İstanbul'da öldü.</p>
<p class="calibre1">lthaki Yayınlan - 385 Edebiyat - 307</p>
<p class="calibre1">Kemal Tahir &gt; Bütün Yapıdan - 8 ISBN 975-273-131-7</p>
<p class="calibre1">Kemal Tahir <span class="calibre3">Dutlar Yetişmedi</span></p>
<p class="calibre1">Yayına Hazırlayan: Sevengül Sönmez</p>
<p class="calibre1">© 2005, Kemal Tahir © lthaki, Ekim 2005, lstanbul</p>
<p class="calibre1">Yayıncının yazılı izni olmaksızın herhangi bir alıntı yapılamaz.</p>
<p class="calibre1">Bu kitabın telif hakkı Kemal Tahir Vakfı temsilcisi ONK Ajans Ltd. Şti.'den alınmıştır.</p>
<p class="calibre1">Yayın Koordinatörü: Füsun Taş</p>
<p class="calibre1">Kapak Tasanmı: Ömer Ülkenciler</p>
<p class="calibre1">Sayfa Düzeni ve Baskıya Hazırlık: Cemile Öz</p>
<p class="calibre1">Kapak ve Iç Baskı: İdil Matbaacılık</p>
<p class="calibre1">(Penguen Kitap-Kaset Bas. Yay. Paz. Tic. Ltd. Şti.)</p>
<p class="calibre1">Cilt: Yıldız Mücellit</p>
<p class="calibre1">lthaki Yayınlan</p>
<p class="calibre1">Mühürdar Cad. llter Enüzün Sok. 4/6 34710 Kadıköy İstanbul</p>
<p class="calibre1">Tel: (0216) 330 93 08 - 348 36 97 Faks: (0216) 449 98 34</p>
<p class="calibre1">^^w.ithaki.com. tr</p>
<p class="calibre1">e-posta: <a href="mailto:ithaki@ithaki.com.tr">ithaki@ithaki.com.tr</a></p>
<p class="calibre1">Dağıtım:</p>
<p class="calibre1">Çatalçeşme Sok. Yavuz Han No: 26 Cagaloglu-lstanbul Tel: (0212) 512 76 00 Faks: (0212) 519 56 56 e-posta: <a href="mailto:ithakidagitim@ithaki.com.tr">ithakidagitim@ithaki.com.tr</a></p>
<p class="calibre1"><a id="bookmark0"></a><span class="calibre3"><sup class="calibre4">c</sup>Dutlar  Yetişmecli</span></p>
<p class="calibre1"><a id="bookmark1"></a>Bütün Öyküleri -1</p>
<p class="calibre1"><a id="bookmark2"></a><span class="calibre3">Kemal Tahir</span></p>
<p class="calibre1">Yayına Hazırlayan: Sevengül Sönmez</p>
<p class="calibre1"><a id="bookmark3"></a>‘DUTLAR YETlŞMEDİ’Yİ YAYINA HAZIRLARKEN ..</p>
<p class="calibre1">Kemal Tahir'in, <span class="calibre3">Dutlar Yetişmedi</span> adını taşıyan Bütün Öyküleri'nin birinci cildinde bugüne dek hiçbir yerde yayımlanmamış ya da taslak olarak kalmış yirmi yedi öykü yer alıyor.</p>
<p class="calibre1">Kemal Tahir Arşivi'ndeki dosyalardan derlenen bu öyküler, yazarın Osmanlıca elyazısından Sayın Melda Kalyoncu, Sayın Sabire Dosdoğru ve Sayın Hulusi Dosdoğru tarafından Latin alfabesine aktarılarak daktilo edilmişti. Bu kitabın yayımlanışını, maalesef üçü de göremedi, emekleri için onlara minnet borçluyuz. Öyküleri yayıma hazırlarken dosyaları yeniden inceledim ve daha önce daktilo edilmiş çevrimyazılar ile Kemal Tahir’in el-yazılarını karşılaştırdım.</p>
<p class="calibre1">Pek çok öykünün yazılış tarihi belli olmadığından, onları bir araya getirirken, öykülerin tematik yakınlığını göz önünde tuttum. Başlığı olmayan öykülere köşeli parantez içinde başlık koydum. Bir öykünün birden çok yazımı varsa, her biri için ortak başlık yeğledim ve bu öyküleri arka arkaya dizdim. Ayrıca öykülerle ilişkin gerekli açıklamalan, dipnotlarla sayfa sonlarında gösterdim.</p>
<p class="calibre1">Kitabı yayıma hazırlarken dönemin dil anlayışına uygun ya-</p>
<p class="calibre1"><a id="bookmark4"></a>s</p>
<p class="calibre1">zım biçimlerini günümüze uyarlayarak gerekli noktalama işaretlerini koydum. Bugünün okurları için kolay anlaşılamayacağını düşündüğüm bazı sözcükleri öykülerin sonundaki “Küçük Sözlükle açıkladım</p>
<p class="calibre1">Kemal Tahir’in edebî kimliği açısından büyük bir eksiği giderecek olan bu öyküler, yazarın kendisi tarafından yayımlanmaya değer bulunmamış olabileceği gibi, üzerinde çalışma düşüncesiyle bir kenarda bekletilmiş de olabilir. Ancak, Kemal Tahir'in, “beklettiği” bazı öykü kahramanlarına daha sonra romanlarında yer verdiği, Dutlar Yetişmedi öyküsünden anlaşılıyor. Bu öykünün kahramanları olan Sazlı Mustafa, karısı Güley ve Bakkal Ebu Efendi, <span class="calibre3">Kanlar</span> Koğuşu'nun da kahramanlarıdır. Dutlar Yetişmedi, <span class="calibre3">Kanlar</span> Koğuşu’nda anlatılan Malatya Cezaevi'nde yazılmış bir öyküdür.</p>
<p class="calibre1">1940’lı yıllarda yazıldığını düşündüğüm bu öyküler, çıraklık dönemi ürünleri olarak değerlendirilebilir. Öyküdeki ustalığını Göl insanlarında sergileyen Kemal Tahir, <span class="calibre3">Dutlar Yetişmedi</span> adını verdiğim bu derlemede insanları gözlemeyi ve anlatmayı tercih etmiş. Bu açıdan kitaptaki en etkileyici öyküler hapishane öyküleridir. Dutlar Yetişmedi, Hürriyet Nedir?, Acayip Düşmanlık. Kemal Tahir'in yaşamından da izler taşıyan bu öykülerin dışında hastane öyküleri de etkileyicidir. Taburcu, Kesilecek Bacak. Ahlak, namus, doğruluk kavramları üzerine düşünülerek kurgulanmış öyküler de kitapta önemli bir yer tutar. Doğruluk, Zavallı Namus, İhanet, İspiyon. Yine bu ciltte yer alan Bir Cinayet Hikayesi, mahkeme zabıtları ve tutanakları kullanılarak yazılmış bir öykü olarak kurgusal açıdan ilgi çekicidir. İş Arayanlar başlıklı kısa ve eğlenceli metinler de gazete ilanı biçiminde kaleme alınmıştır. Kısa Kısa başlığı altında bir araya topladığım öyküler ise bugünün ‘çok çok kısa öykü' biçimini önceleyecek bir yapıdadır.</p>
<p class="calibre1">Terzi Nuri Usta, Alaybeyoğlu Yaşar, Satılmış Ağa, Marangoz Ahmet Çavuş ise birer portre öykü olarak değerlendirilebilir.</p>
<p class="calibre1">Dön cilt olarak yayımlanması tasarlanan Kemal Tahir’in Bütün Öyküleri’nin -dördüncü cilt, <span class="calibre3">Göl insanları</span> olacak- bu ilk cildi, yazılışlarının üzerinden neredeyse yetmiş yıl geçmiş olan öykülerin, karanlıkta kalma yazgılarını sonlandırması ve okurla buluşturması açısından heyecan vericidir.</p>
<p class="calibre1">Sevengül SÖNMEZ 2 Eylül 2005, Cihangir</p>
<p class="calibre1"><a id="bookmark5"></a>[DUTLAR YETİŞMEDİ]</p>
<p class="calibre1">Karşıdaki duvarın dibinde, akşamüzeri, iki çocukla bir köpek yavrusu oturuyordu. Sekiz yaşında kadar görünen zayıf oğlan, sol koltuğunun altına yaı:ım kiloluk bir kare ekmeği sıkıştırmıştı. Sağ eliyle lokma lokma koparıp ağzına atıyor, sonra kendisinden bir iki yaş küçük görünen kızın omzuna, beline, boş böğrüne -yani neresine rastlarsa orasına- bir yumruk indiriyordu. Kız, her yumrukta “hıh" diye bir ses çıkararak önlerinde akan “harka” düşecek gibi sallandığından ve ağlama taklidi yaparak yüzünü buruşturduğundan, vuruşların pek de şaka olmadığı belliydi.</p>
<p class="calibre1">Oğlan, ekmek, yemekten de, yumruk vurmaktan da pek memnundu. ikisini de ihmal etmiyor lokmadan ve yumruktan sonra üst kat pencerelerine yan gözle -kabadayı kabadayı- bakarak gülümsüyordu.</p>
<p class="calibre1">Köpek yavrusu -adını biliyorum: Gümüş’tür- art ayaklan üstüne oturmuştu. Siyah burnunu yalayarak oğlanın hareketlerini dikkatle takip ederken, ekmeğin her kopanlışında bütün vücudunu -bilhassa süpürge gibi yerde sürünen kuyruğunu- titretiyor, ön ayaklarıyla habersizce yerinde sayıyor, yumruklarda ise irkiliyordu.</p>
<p class="calibre1"><span class="calibre3">ZKemtâ</span> ’TaJıir</p>
<p class="calibre1">Oğlan, bir iri lokma daha kopardı. Evvela köpeğe uzattı. Sonra kızın burnuna dokundurdu. Daha sonra ağzına attı. Ve kızın kürek kemikleri arasına bir yumruk indirdi. Bu sefer hepsinden daha kuvvetli vurmuş olacak ki kız nerdeyse suya düşecekti. Elinin tersiyle duvara tutunmaya çalışarak adeta kıvrandı. Yüzü buruştu. Tekrar duvara yaslanınca, gözlerini kapatarak saçlarını başının bir hareketiyle geriye attı.</p>
<p class="calibre1">Bir cigara yaktım. Kızın artık var kuvvetiyle ağlamasını istiyordum. Ağlamasını ve şu habisin yüzünü tırmalamasını. Oğlan filhakika gaddardı, rezildi. Kibrit çöpünü pencere demirlerinin arasından dışarıya attım. “Ekmeğe yumruk katık etmek... Yeni bir icat galiba” diye düşünerek gülümsedim.</p>
<p class="calibre1">Karşıda, çocukların önünde oturdukları kerpiç duvarın yanında Abu Efendi'nin (Abu, Abuzer isminin kısaltılmışıdır.) bakkal dükkanı vardır. Abu Efendi gülümsediğimi fark ederek meraklandı.</p>
<p class="calibre1">Gülerek üst çenesindeki takma dişlerini bembeyaz parlata parlata gelip pencereye yaslandı. Saati sordu. (Bu saat sorması, yalnızlıktan sıkılınca benimle konuşmaya vesiledir.)</p>
<p class="calibre1">Söyledim. Başını salladı. Sesini alçalttı:</p>
<p class="calibre1">— Dünya, akıl almaz bir dolap oldu bey... Dünyaya akıl ermedi mi, işler imanına kötü demektir, ne dersin?</p>
<p class="calibre1">— Doğru Abu Efendi. ..</p>
<p class="calibre1">Oğlan bu sırada ekmeği kıza verdi. Köpek yavrusu hafifçe kımıldayarak bu sefer de kızın eline bakmaya başladı.</p>
<p class="calibre1">Oğlan kalkıp gerindi. Önlerinden akan küçük suyun içine girdi. Sağ ayağıyla ovuşturarak sol ayağını bir müddet yıkadı. Tekrar yerine döndü. Islak ayağının parmaklarıyla kızın saçlarını tutmaya çalıştı. Beceremeyince -öfkelenmiş olacak- beline bir tekme indirdi.</p>
<p class="calibre1">Kız, ağzı ekmekle dolu olduğu için boğulur gibi bir ses çıkarmıştı.</p>
<p class="calibre1">Abu benim onlan seyrettiğimi anladığından seslendi:</p>
<p class="calibre1">— Ulan kıza sataşma... Bırak şunu... Gelirim ha...</p>
<p class="calibre1">— Buyur dayı... Bir tekme daha vurdu. Buyur.</p>
<p class="calibre1">— Bırak dedim... imansız...</p>
<p class="calibre1">— Kim bunlar? diye sordum.</p>
<p class="calibre1">— Bunlar mı? Kardeş bunlar... Şu oğlan gibi imansız yoktur. Bacısını döver... Hiç aman vermez.</p>
<p class="calibre1">— Demek kız bacısı... Burada ne arıyorlar?</p>
<p class="calibre1">— Babalarına gelmişlerdir. Babaları içerde mahpus.</p>
<p class="calibre1">— Kim?</p>
<p class="calibre1">— Sazlı Mustafa</p>
<p class="calibre1">— Yok canım... Demek bizim Sazlı'nın çocukları...</p>
<p class="calibre1">Sazlı Mustafa, Malatya havalisinde bir vakitler birçok cana kıymış meşhur bir eşkıya çetesine mensuptu. (Bu çeteden galiba bir yalnız Sazlı Mustafa sağ kalmıştı.)</p>
<p class="calibre1">Sazlı gözlerimin önüne geldi. Sarı bıyıklı, ufak tefek; bir şey, birisinden her zaman korkuyormuş gibi çekinerek adım atan sessiz bir adam. İnsan onun gülmeyi hiç bilmediğinden şüphelenir. Daima kederlidir. Esen rüzgardan hile sezen bu halinden başka hiçbir tarafı eşkıyaya benzemez. (Zaten mahpusa girdikten sonra eşkıyalar asla eşkıyaya benzemezler. Asıl eşkıya, zannederim, uzun silahla üç kol fişekten ibaret cansız bir şeydir.)</p>
<p class="calibre1">Sazlı'nın tuhaf bir talihi olmalı. Yedi senedir mahpusta yatmasına rağmen koğuş arkadaşlarına bile kendisi hakkında tam bir kanaat verememiştir.</p>
<p class="calibre1">Eşkıyalıkta lakabı nedense “Stepan” imiş. Bu sebeple mahpusların yarısı onu Ermeni sayar. “Gavur dölü”, derler, gavurdan eşkıya mı olurmuş... Bu kitapsız, eşkıyaların ekmeklerini, sula</p>
<p class="calibre1">rı</p>
<p class="calibre1">nm taşırdı, yani hizmetkarlık ederdi. Diğer yarısı, -Sazlı Mustafa, Hekimhan kazasından olduğu için bilhassa Hekimhanlılar-bizim tarafın adamı. Biz biliriz, diye anlatırlar, Sazlı sütbesüt müslümandır. Hem de sünni müslüman... Şimdi hafız gibi gezer amma sakın aldanmayın... Stepan lakabının gaddarlığından kazanmış. Gaddarlıkta bunun ayarım analar kundağa sarmadı. Günde bir adam vurmazsa gözüne uyku girmezmiş. Diz çöktü mü yallah... Böylece nişancı mı olur?.. Beşlinin kundağında -görenler yeminle söylüyor- vurduğu adam sayısınca çentik yapmış bu imansız. Saymışlar. Tamam 55 çentik. Demek şu bizim Mustafa elli beş kana girmiş... ipten kurtulması bir Allah’ın hikmeti işte... Bir Allah’ın hikmeti...</p>
<p class="calibre1">— Köyden yeni geldiler... Anaları fabrikada çalışıyor. -Oğlan şimdi de kızın saçını çekiyordu- Abu hırslandı:</p>
<p class="calibre1">— Bırak kızı... it oğlu it... Gel buraya Silo yavrum... Seni döverim...</p>
<p class="calibre1">Silo bize yan yan bakarak güldü. Demek deminden beri kendisini seyrettiğimin farkındaydı, bana galiba gösteriş yapıyordu.</p>
<p class="calibre1">Abu Efendi bir daha çağırınca, kasketini düzelterek ağır ağır -sağ ayağını belli belirsiz sürükleyerek- pencereye yaklaştı:</p>
<p class="calibre1">— Buyur dayı...</p>
<p class="calibre1">— Utanmaz... Bir de terbiyeli görünecek... Nesine buyuralım...</p>
<p class="calibre1">— Adam bacısını bu kadar ezer mi? Fukaradan ne istersin hayvan...!</p>
<p class="calibre1">— Beni kızdırıyor dayı...</p>
<p class="calibre1">— Ne yaptı?</p>
<p class="calibre1">— ite ekmek vermiyor.</p>
<p class="calibre1">— Ciddi mi? Abu Efendi uzun kiraz ağızlığıyla alnını kaşıdı.</p>
<p class="calibre1">Ben:</p>
<p class="calibre1">— Sen de ite ekmek verseydin, dedim. işte bak deminden beri sizi seyrediyorum.</p>
<p class="calibre1">— Ben başka, o başka... iti erkek beslemez. -Artık Abu Efen-di’nin yüzüne bakıyordu- Adet böyledir. Köy' yerinde âdet böy-ledir... iti de erkek mi beslermiş... Kanlara ne hizmet kalır.</p>
<p class="calibre1">— it sizin malınız değil... Jandarmaların köpeği... Jandarmalar doyursun...</p>
<p class="calibre1">— Jandarmalar da erkek... Jandarmalar buranın garibi... Evi, köyü, kansı yok...</p>
<p class="calibre1">— Ayıp Silo... Elin iti için adam bacısına vurmaz.</p>
<p class="calibre1">— Kandır elbet dayak yiyecek... Yavaş yavaş alışır... iyidir.</p>
<p class="calibre1">— Silo başıni biraz çarpık tutarak bizimle alay eder gibi şımarık şımarık, tek tek konuşuyordu. Az daha cigarayı suratına atacaktım.</p>
<p class="calibre1">— itleri sen çok mu seviyorsun?</p>
<p class="calibre1">— Yok... Hiç sevmem...</p>
<p class="calibre1">— Sen neyi seversin?</p>
<p class="calibre1">— At severim... Katır severim... Koca katır severim. On kırat yük çekmeli... inek severim ben. Buzağılı inek, kısır olmayacak... itleri hiç sevmem...</p>
<p class="calibre1">Ayağını sürükleyerek tekrar duvarın dibine gitti. Sırtını dayayıp çömeldi. Şimdi bu haliyle pek uzakta duran bir köse ihtiyara benziyordu. Nerdeyse, kuşağının arasından kocaman bir tabaka çıkanp tütün saracak sandım. Şüphesiz Silo, kurnaz bir köylüydü. Gaddardı ama, ciddi bir erkekti. Zor ağlayan, fakat mutlaka kin tutan bir adam.</p>
<p class="calibre1">Abu Efendi içini çekti:</p>
<p class="calibre1">— Anasız fukaralar... Öyle ya... Karı gece gündüz fabrikalarda. .. Bir hafta gece, bir hafta gündüz, ana olmadı mı çocuk kısmı terbiyeden düşer... Anasız tay huysuz olur demişler...</p>
<p class="calibre1"><a id="bookmark6"></a><span class="calibre3">n</span></p>
<p class="calibre1"><span class="calibre3">ZKemal Tabir</span></p>
<p class="calibre1">iki küçük amele -on bir yaşında iki kız çocuğu- dükkanın önünde durmuştu. Abu Efendi, şalvarını savurarak gitti.</p>
<p class="calibre1">Fabrika paydos olduğundan, mavi tulumlu, mavi eteklikli amele çocukları geçmeye başlamışlardı. Pek yorgun olmalarına rağmen -günde on iki saat, ayakta çalışıyorlar- hızlı yürüyorlardı. Ekserisinin ayağında takunyalar vardı. Sokağı bir tahta gürültüsü kaplamıştı.</p>
<p class="calibre1">Silo'nun anası, büyük amelelerin en sonunda geldi. Sıçrayıp kalkan çocuklarının arasında, Silo’nun biraz gerisinde durdu. Şimdi üçü birden mahpusanenin, üst kat pencerelerine bakıyorlardı. Kadın ayağına beyaz yün çoraplar ve büyük erkek yemenileri giymişti. Fabrikanın işçilerine verdigi mavi ve bezden etekliğinin henüz boyası tazeydi. Başına, birkaç yerinden yamalı eski bir yatak çarşafı örtmüştü.</p>
<p class="calibre1">Silo babasına Kürtçe seslendi. Sazlı Mustafa pencereye çıkmış olmalı ki bağırarak konuşmaya başladılar.</p>
<p class="calibre1">Silo boynunu yan tutuyor, şarkı söylemeye benzeyen tek ahenkli bir sesle, tek hecelerle bir şeyler anlatıyordu. Kürt çocukları böyle haykırarak konuşurken dinlemek zevkli şeydir. İptidai adamın şımarıklığı ve körpeliği sezilir, küçük çocukların ve genç kızların agzında Kürtçe, ısrarla İngilizceyi hatırlatır. Kadınlan konuşurken ingilizlerin gururla ve lezzetle dinledikleri, ince güzel lisan.</p>
<p class="calibre1">Ben ' pencerede olduğum için Sazlı’nın karısı yüzünü hiç açmadı. Sesini de çıkarmadı. Kocasına söylemek istediklerini galiba yavaşça ogluna fısıldıyordu.</p>
<p class="calibre1">Sazlı Mustafa’nın ailesiyle o akşam işte o kadar tanışabildim.</p>
<p class="calibre1">Bir ay sonra, birer hafta ara ile iki defa oldu. Sazlı'nın kansı bir hafta gece, bir hafta gündüz çalışıyordu. Gündüz de çalışsa, gece de çalışsa mutlak yedi, yedi buçukta -daha doğrusu 19, 19.30'da- kerpiç duvann önüne gelip dikiliyor, kocasının yattığı koğuş penceresine bakıyordu. Çocuklan her zaman iki yanında ayakta duruyorlardı. Bu bir ay içinde kadının “efendisine” bir kelime bile söylediğini duymadım. Ağzını, örtüsü kapadığı için dudaklarının kıpırdadığını da görmüyordum. Herhalde yavaş sesle çocuklara söylüyor, onlar da babalanna anlatıyorlardı.</p>
<p class="calibre1">Gitgide bu konuşmaya diğer mahpuslar ve nöbetçi jandarmalar da kanşmaya başlamışlardı. Orta Anadolu'dan gelmiş jandarmalar, Kürt çocuklannın lisanını evvela yadırgamışlar, sonra bu seslerden hoşlanmışlardı. Silo’nun tek hücreli güzel kelimelerini gülerek tekrarlıyorlardı.</p>
<p class="calibre1">Sazlı'nın penceresine doğru kalın kalın bağırıyorlardı. Mahpusların sözlerini de anlayamıyordum. Fakat kadının siyah gözlerini yere eğmesinden, oğlanın keyiflenmesinden karı kocalığa dair oldukça açık saçık bir şeyler söyledikleri belli oluyordu. Belki bu sebeple kadın kocasıyla doğrudan doğruya konuşmaya cesaret edemiyordu. (Sonra daima tekrarlanan şakanın küçük Meryem'e ait olduğunu, onun mahpushane yadigarı olmasından bahsettiklerini anladım.)</p>
<p class="calibre1">Bir akşam Silo babasına heyecanlı heyecanlı bir şeyler bağırdı. Parmağına işaret ediyor, kederli görünüyordu. Sordum. Anasının parmaklan makineye kısılmış.</p>
<p class="calibre1">— iki parmağı dibinden kesildi... Ananım eli kesildi, dedi.</p>
<p class="calibre1">Biraz sonra kadın köşeden göründü. Parmağı yeni kesilmiş bir insana hiç benzemiyordu. Eskisi gibi ağır ayaklarını sürüyerek, fakat erkek gibi geniş adımlarla başlamıştı. Çocuklannın arasında durup o zamana kadar ellerini örtüsünün altından hiç çıkarmadığına dikkat etmemiş olacağım, o vakit ilk defa sol elini dışarı çıkardı. Bu elin iki parmağı üstüne başına hiç yaraşma-</p>
<p class="calibre1">yan temiz sargı ile bağlanmış, bembeyaz göründü. Sargı bezini bir müddet havada tutarak uzaktan kocasına gösterdi.</p>
<p class="calibre1">Seslendim:</p>
<p class="calibre1">— Güley... Bana bak Güley bacı... Şuraya gel hele...</p>
<p class="calibre1">Korku ile kocasının penceresine baktı. Fakat gelmemezlik de</p>
<p class="calibre1">edemedi.</p>
<p class="calibre1">— Eline ne oldu? dedim.</p>
<p class="calibre1">— Ezildi. -Başını duvara saklamıştı. Omuzlan sivri görünüyordu- Makine kaptı.</p>
<p class="calibre1">— Acıyor mu?</p>
<p class="calibre1">Cevap vermedi.</p>
<p class="calibre1">— Doktor ilaç koyunca daha acımıştır.</p>
<p class="calibre1">Gene cevap vermedi.</p>
<p class="calibre1">— Bak ne diyeceğim. Evde kap yıkamayacaksın. Kendi başına çözme. ' Mikrop kapar. Yani yaraya kurt düşer. Sonra kolunu bütün keserler.</p>
<p class="calibre1">— Keserler.</p>
<p class="calibre1">— işte o kadar... Doktor gene gel dedi mi?</p>
<p class="calibre1">— Dedi. Her akşam gel dedi.</p>
<p class="calibre1">— iyi işte... istirahat verdiler mi?</p>
<p class="calibre1">— A, ah...</p>
<p class="calibre1">— Demek ehemmiyetli bir şey değil... Sakın çözme... Güley bir hafta sargısını ne çözdü, ne de kirletti.</p>
<p class="calibre1">Bir hafta sonra gene bir akşamüzeri -bütün bu hikâyeyi bir mahpushanenin alt katında, sokak üzerindeki bir penceresinden seyrettiğim için- manzarayı birdenbire gördüm. Güley diz kapaklan ve avuçlan üzerinde sürünerek köşeden çıkıyordu. Silo ile Meri arkasından yürüyorlardı. -Sonradan bunlara Gümüş de havlayarak “iltihak” etti galiba- Yumruğumu ağzıma götürüverdim. Nöbetçi jandarma da aynı hareketle önünü kesti. İkimiz birden sorduk. Ayakları tutulmuş. Böylece fabrikaya gidiyormuş. Doktora...</p>
<p class="calibre1">Sürünerek önümüzden geçti. Sol tarafta duvar hafif bir kavis yaptığından çok şükür, işkence benim için uzun sürmedi. Karşıdaki bakkal dükkanının sahibi Abu Efendi, uzun kiraz ağızlığını ağzında unutmuş, kadının arkasından, bir insanın birdenbire kapılacağı büyük bir kederle bakakalmıştı. Ben onun yüzünden gözlerimi ayıramıyordum. Bakkalın saçları hiçbir zaman bana bu kadar beyaz, yüzü hiçbir zaman bana bu kadar güzel görünmemişti. içimden “Bir araba bulmalı... Şimdi böyle mi geçecek... Kalabalıktan...” diye düşünüyordum.</p>
<p class="calibre1">Bakkal Abu pencereye dirseğini dayadı:</p>
<p class="calibre1">— Fabrika öldürüyor fukaraları... Mahvediyor beyim, dedi, kolay değil, 12 saat ayakta... Betonun üzeri. Rutubet. Rutubet olmazsa iplik koparmış... Adam kopuyor... Ne yapalım şimdi?.. iplik koparmış ... Bu halleri görüyorum da karı diyorum, Allah’ına şükret... Karı diyorum, aman bez parçasını horlama... Her bir ilmeğinde bir fukaranın kanı var diyorum... Fabrikaya Allah düşmanımı düşürmesin ...</p>
<p class="calibre1">Abu küçük esnaftı. Fabrikadan hem nefret ediyor, hem de dişleri birbirine vuracak kadar ondan korkuyordu. Her zamanki gibi alay etmediğim için sözü uzattı. Namusu berbat ediyormuş, adamın ayaklarını berbat ediyormuş. Gürültü, kafayı kazana çeviriyormuş... Fabrika bir Allah’ın belası, diye içini çekti, bela ama böyle bela da mı olurmuş... Canavar.</p>
<p class="calibre1">Güley’in yüzünü o akşam ilk defa öyle emeklerken gördüm. İncecik esmer ve pek çirkin bir kadındı. Kızı Meryem’e benziyordu. Her zaman kerpiç duvarın önünde iki çocuğunun ortasında ayakta dururken onu hiç kendimi zorlamadan bir dişi hayvana benzetirdim. Yavrularını sımsıkı etrafına toplamış, ürkek bir dişi</p>
<p class="calibre1">hayvana... Böyle dört ayakla, çocuklan arkasında giderken görünce bu hayal büsbütün içime yerleşti ve bir daha hiç çıkmadı.</p>
<p class="calibre1">Bir cumartesi günüydü. (Cumartesi ve çarşamba mahpushanenin ziyaret günleridir.) Güley’le kocası yanıma geldiler. (Güle-y’in ayakları bir haftadır açılmıştı.) Onlara bir istida yazdım. Belediyeye, kocasının mahpus olduğundan bahsediyor, çocuklarına yardım istiyorduk. istidayı bir gardiyan iki gün takip etti. Çocuklar nüfusa kayıtlı değilmişler. Belediyece yapılacak bir muamele olmadığı cevabını aldık. Bir taraftan muhtarı bulup ilmuhaber çıkarmaya uğraşırken ben bu sefer de kendiliğimden bir diğer istida yazdım. Çocukların muvakkaten yetimhaneye alınmasını rica ettim. Güley, pulun üzerine parmağını basarken geçenlerde makinenin ezdiği iki parmağı kırmızı et halinde göründü.</p>
<p class="calibre1">Önüne bağladığı bezin üzerinde pamuk parçalan yapışmıştı. Kadın, rutubet ve ham iplik kokuyordu.</p>
<p class="calibre1">Mahpustaki Sazlı sağ bir adam farz edildi. Babası ve anası olan çocukların yetimhaneye kabul edilemeyeceği bize bildirildi.</p>
<p class="calibre1">Halbuki Silo ile Meri sekiz seneden beri babasız idiler. Şimdi iki aydan beri de bir hafta gece, bir hafta gündüz anasız da kalıyorlardı. Istida ile bir şeyler anlatmak meseledir. Ben her zaman bu işe inanamadım. Ve inanamadığım için olmalı, istida vermekle başım hoş değildir.</p>
<p class="calibre1">Bu aile ile tanıştığım zaman sonbahardı. O yaz etin kilosunu 40 kuruştan, ekmeğin kilosunu 12 kuruştan yemiştim, yavaş yavaş ortalığa bir hal oluyordu. Et birdenbire seksene çıktı, sonra da 120 kuruştan geri gelmek üzere ortadan kayboldu. Ekmek de aynı süratle vesikaya bağlandı. 150 gram çocuklara, 300 gram büyüklere... Simsiyah bir şey. Korkunç bir ekmek.. . Çamur.</p>
<p class="calibre1">Sazlı Mustafa mahpushaneden tayın alıp çocuklarına vermemeye başlamıştı. Artık üç çocuk -birisi köpektir- karşıdaki kerpiç duvarın dibine oturup sıra ile ekmek yiyemiyorlardı. (Gümüş açlıktan fena halde geveze olduğu için evvelce belediyede köpek zehirlemek işleriyle meşgul iken sonra gardiyanlığa yazılan Memeli Hasan marifetiyle bir hafta evvel zehirlenerek ortadan kaldırılmıştı.)</p>
<p class="calibre1">Ekmeksizlikten şaşıran, bolluğa alışmış bu Anadolu kasabasında ilk hayretten sonra bir kısım komşu evlerden mahpushane kapısını bekleyenler, yalvara yakara tayın isteyenler çoğaldı. Bizim kara tayınlarımızın fiyatı, buna göre hemen yükseldi. Üç günde bir tanesini arttırıp 30 kuruşa satıyorduk. Bizim kıyametimiz de demek ki böyle başladı. Güley bu kışı nasıl geçirdi bilmem... Herhalde anam “Dutlar bir yetişsin, sonu kolay” demiştir. 1 )ut gibi faydalı yemiş olmaz. Çoluk çocuk akşama kadar dut yer, ekmeği unutur. Aksiliğe bakın bu sene de dutlar bir türlü yetişe-ıniyörlardı. Hava inadına serin gidiyor, ağaçlarda yapraktan başka bir şey görünmüyordu. Gardiyan Derviş Abdullah bunu orta-lıgm rezilliğine vermişti. “Kanlarda namus, haya kalmadı Rabbim işini bilir,” diye neye kederlendiği belli olmayan bir yüz buruş-ı urmasıyla içini çekiyordu. Ona göre bu hal Allah'ın bir gazabın-( lan ibaretti. Halbuki Hüseyin İpek Ağa -ki bin dönüm arazi ekmiş bir derebeyi, pulluk kağıdı için bir seneye mahkum- daha 1 iaşka türlü düşünmekteydi. O sene yağmur yağmamıştı. Eğer sınıklar da birden bastırırsa tohumlarımız üste gider, ekinler sap veremeyeceğinden saman bile olmaz. Hayvanlar kırılır. Hak Te-iila adildir. “Çiftçiye acıdı,” diye ellerini ovuşturuyordu.</p>
<p class="calibre1">Güley'in bu iki telakkiden ikisine de taraftar olmadığını tah-ıııin ediyorum. Kanlarda namus haya kalmadığına elbette mani t kgildi. Ekili tarlaları da yoktu. Dutların hala yetişmemesine fena halde kızıyor, bunu da çocukları tartaklamasıyla meydana koyuyordu.</p>
<p class="calibre1">Sazlı Mustafa ceketini sattı. Yeleğini sattı. Mahpusane beton olduğu için kışın zorla bir eski portatif karyola uydurmuştu. -Bir zengin mahpus tahliye sevinciyle 6 liraya bağışlamış.- Onu da sattı. Hâlâ dutlar yetişmedi.</p>
<p class="calibre1">Gardiyan Derviş Abdullah bıyık altından gülüp Kelime-i Şahadet getirmekte, ipek Ağa ellerini ovuşturup sevinmekte olsun bir aybaşı (Fabrikanın ay başısı ayın onunda gelir.) Mahpushaneye bir havadis yayıldı. 63 kişinin fişi vekaletten gelmiş. 63 kişi Diyarbakır’ın bakır madenine gidiyormuş.</p>
<p class="calibre1">Yalan mı, sahi mi derken bir öğleüzeri müdür bey bir tomar kağıtla ortaya çıktı. İsimler okundu. Fiş sahiplerine müjdeler verildi. Maden cezaevinde bir sene yerine dört buçuk ay yatılacak Yemek içmek bedava. Serbestliği de ayrı bir devlet.</p>
<p class="calibre1">Fişlerin içinde Sazlı Mustafa'nınki de çıktı. Vesika fotoğrafında boyunun kısalığı görünmediğinden palabıyıklanyla epey heybetli duruyor. Küçük gözlerini var kuvvetiyle açmış, insana cesaretle bakıyordu. Müdür beyin elini yakaladı. Üst üste öptü.</p>
<p class="calibre1">— İyi oldu, iyi oldu... Hak Teala işini bilir. Karıyı zaten köye yollayacaktım. Gitsin artık.. Ne işi var... Parayı da getirdiydi. Kırk lira... Yarısı benim, yansı onların, yol harçlığı lazım. Gurbete gidiyoruz. Köye yazmalı. Gelip götürsünler.</p>
<p class="calibre1">Sazlı Mustafa büyük bir sevinçle bunları önüne her çıkana söylerken saat öğleden sonra iki idi.</p>
<p class="calibre1">Üçte -fiş müjdesi gürültüsü henüz bitmişti ki-Sazlı Mustafa’nın karısı Güley -hiç âdeti olmadığı halde-karşıdaki kerpiç duvann dibinde göründü. Kızının elinden tutmuştu. Pencereden kendisine bütün mahkumlar bir ağızdan, Kürtçe ve Türkçe bağırdılar.</p>
<p class="calibre1">— Fabrikaya gidiyoruz... Senin Sazlı fabrikaya gidiyor... Korkma kız... Korkma dört buçuk sene sonra Sazlı çıkacak...</p>
<p class="calibre1">Dikkatle bakıyordum. Bu kadının sevincini görmek herhalde lezzetli bir şey olacaku. Evvela hiçbir şey anlayamadı galiba, gürültüden sersem olmuş ve sıkılmış gibi dalgın dalgın baktı. Sevinmediğine ötekiler de şaşmış olacaklar ki yabancılar sustular. Yalnız Sazlı Mustafa teker teker konuştu. Söz bitince Güley elini omzu hizasında iki kere salladı. Eskiden duvarın dibinden ayrılınca birkaç kere daha pencereye bakardı. Bu sefer hiç öyle yapmadı. Meryem'i peşi sıra adeta sürükleyerek gitti.</p>
<p class="calibre1">Mahpushaneler, görünüşleri ne kadar hantal olurlarsa olsun, bulundukları yerde en hassas birer dinleme cihazı gibi tetik üzerinde dururlar.</p>
<p class="calibre1">Yanın saat sonra bir fısıltı içeri girdi. “Mustafa’nın kansı Güley yok mu? Kendisini asmış...”</p>
<p class="calibre1">— Ne diyorsun?.. Ne zaman?</p>
<p class="calibre1">— Şimdi...</p>
<p class="calibre1">— Eee...</p>
<p class="calibre1">— Ee..si tavanca sallanıyor.</p>
<p class="calibre1">— Evi nerede idi?</p>
<p class="calibre1">— Bizim evin yanındadır.</p>
<p class="calibre1">— Ölmüş mü?</p>
<p class="calibre1">— Çoktan...</p>
<p class="calibre1">— Komşular...</p>
<p class="calibre1">— Kızın bağırmasına koşmuşlar. Lakin korkudan girişeme-mişler... Daha canlı imiş... Jandarma onbaşısının kansı baktığı zaman kımıldamış da, yüzünü kıbleye döndürüvermiş.</p>
<p class="calibre1">— Sazlı’ya söylemeyin... Sazlı duymasın...</p>
<p class="calibre1">' Sonra parça parça tafsilat almaya başladık... Hepsini bir araya toplayınca şöyle bir şey meydana geldi:</p>
<p class="calibre1">Kızına haydi seni uyutayım demiş. Kız demiş ki ana benim uykum yok demiş. Bu, olmaz uyuyacaksın. Uyumazsan ben de uyumam... Sonra ölürüm demiş. Kızı uyutmuş. Kalkmış, kendisini asmış. Kız hırıltıya uyanmış, anasını asılmış görünce korkmuş, bahçeye çıkıp feryada başlamış. Komşular zamanında gelmiş ama, karı milleti, eksik etek, hiçbirisi cesaret edip ipe bir bıçak atamamış. Karı şimdi mum gibi sallanıyor.</p>
<p class="calibre1">— Aman Sazlı duymasın kardeşler... Sazlı’ya işittirmeyelim.</p>
<p class="calibre1">Tepesinde saç kalmamış bir zayıf komiser geldi. Mahpushane telefonu ile yarım saat kadar konuştu. Müddeiumumi muavini yanında üç meraklı ahbabıyla arabadan indi. (Mahpushaneden aşağıya tarafına araba yolu yoktur.) Bizim katibi ve daktilo makinesini alıp çıktılar.</p>
<p class="calibre1">Asıl'resmi havadisi bir saat sonra katip getirdi.</p>
<p class="calibre1">— İntihar sefaletten ileri gelmiştir.</p>
<p class="calibre1">— Evde eşya var mıydı?</p>
<p class="calibre1">— Ne eşyası birader. Bir ot minderi, bir yorgan... Bir tava, bir tencere, üç kaşık... Bir teneke maltız, iki eski halı. Bir de Mus-hafı şerif... Duvarda asılı.</p>
<p class="calibre1">— Başka...</p>
<p class="calibre1">— Başka hiç... Başka, suç kocasındadır. Karıya fişinin geldiğini söylemeliydi. Asriye<a id="footnote1"></a><sup class="calibre4"><a href="#bookmark7">1</a></sup><sup class="calibre4"></sup> gidiyorum demeliydi. Bizim millet hayvandır. Karı kısmını adamdan sayıp iki kelime konuşmaz... Yazık fukaraya... Acıdım... Ben acıyınca iştihadan kesilirim. Aksilik işte birader. Halbuki bu akşam eve et almıştım. Köfte yapacaklardı. Gitti gene bizim 135 kuruş... Bir şişe rakı ister. Nedir bu dünyanın hali... Rezalet... Kepazelik...</p>
<p class="calibre1">Bu esnada Küçük Silo gözlerini silerek karşıki kerpiç duvarın önüne dikildi. İşaret ettik, bağırdık, korkutmaya çalıştık. Faydasız, onun heceli güzel konuşmasıyla babasına meseleyi ciddiyetle anlattı.</p>
<p class="calibre1">Sazlı Mustafa’yı katibin yanına getirdiler. Yüzünde bet beniz kalmamıştı. Katibin asriye gideceğini kanya layıkıyla anlatmadığı cihetle hata ettiğine dair söylediklerini dalgın dalgın dinledi. Nihayet:</p>
<p class="calibre1">— Söyledik beyim, dedi, asriyi söylemedik. Daha evvel af var, dedik. Kırk lirayı getirdi verdi. Karı korkma af var dedim. Yakında çıkarız sen merak etme dedim. “Af olmaz” dedi. “Sen bu cezayı hep yatarsın” dedi. Dutlar yetişmedi dedi. Sazlı Mustafa biraz düşündü. Kaç gündür bir laf tutturmuştu: “Gece vakti çocuklar uyuyor, ben uyuyamıyorum, of dedikçe ağzımdan kıvılcımlar, duman çıkıyor. Karnımda bir taş var... Sanki kamıma taş doldurmuşlar. .. ” dediydi. Fukaraya öleceği malum olmuş demek. .. Kapıyı mühürlemişler mi? Çocuk söylüyor. Mushafı şerif vardı. Kaybolmasın da...</p>
<p class="calibre1">Sazlı Mustafa'nın arkasından katip küfretti. Bir şeyler söyledi. Sonra bana hayretle bakıp sordu:</p>
<p class="calibre1">— Ne düşünüyorsun azizim?</p>
<p class="calibre1">— Sekiz seneyi düşünüyorum azizim... Bir kadın sekiz sene erkeksiz kalınca demek karnına taş vurulmuş gibi oluyor. Feci bir şey değil mi? Bir de dutları düşünüyorum.</p>
<p class="calibre1">Dutları mı? Hakikat dut dediniz de canım çekti. Şapkasını alınıştı. Bana müsaade yoruldum.</p>
<p class="calibre1">Ertesi sabah bir istida daha yazdım. Meryem'le Süleyman'ı bu sefer yetimhaneye kabul ettiler. Anaları kendisini astığı için arı ık kanuni mahzur ortadan kalkmıştı.</p>
<p class="calibre1">İki hafta sonra Silo, yetimhane elbisesiyle mahpushaneye bahasını görmeye geldi. Meryem orada kalmış. Gelmek istememiş. Silo keyifli anlattı:</p>
<p class="calibre1">— 19 oğlan var. Bir de kız... Bir de bizim Meri etti iki. İki kız... Oynuyorlar. Yetimhane iyi. Bize fasulye veriyorlar. Pilav veriyorlar. Başımızda Zehra Hanım var. Bizi dövmez. Bahçede</p>
<p class="calibre1"><span class="calibre3">ZKenud Tahir</span></p>
<p class="calibre1">dut ağaçları var. Dut yiyoruz.</p>
<p class="calibre1">Silo pencerenin önünden ayrıldı.</p>
<p class="calibre1">1943 senesinde bizim vilayetteki dutların iki hafta geç yetişmelerinin bazı insanlar için ne müthiş bir mesele olduğunu ben hiç unutmayacağım.</p>
<p class="calibre1">27 Temmuz 1943 Malatya Cezaevi</p>
<p class="calibre1"><a id="bookmark8"></a>HÜRRİYET NEDIR?</p>
<p class="calibre1">Bana “Hürriyet nedir?” diye sormakta haklısın. Onu ben de tarif edemezsem sana kimseler anlatamaz karıcıgım.</p>
<p class="calibre1">Hürriyet... Şüphesiz gözlerine bakamamak degildir. Çünkü yan yana bulunduğumuz sıralarda, kaç on dakika mütemadiyen göz göze durabiliriz.</p>
<p class="calibre1">Gezip dolaşma, tramvaya binme, kapısı hiç mi hiç kilitlenmeyen, pencereleri demirsiz evlerde oturmak da hürriyet sayılmaz.</p>
<p class="calibre1">Filhakika tramvaya binemeyen adamlar, evi barkı olmayanlar, gezip dolaşamayan yatalak hastalar ve kötürümler de bir çeşit mahpus sayılırlar ama, bunlara malik oldukları halde istifade edemeyen serbest insanlar da mevcuttur.</p>
<p class="calibre1">Mahpusane avlusunda güvercinler vardı. Bunlar tembel, paytak fakat nihayet kanatlı mahluklardı. Bir damdan bir dama uçabiliyorlardı. Bazen epey havalanıp kaybolduklarını da görüyorduk.</p>
<p class="calibre1">Güvercinleri, mahpuslar, ipten ve toplu iğneden yaptıkları oltalarla, en basit ilmekli tuzaklarla, hatta elleriyle avlıyorlardı. Buna rağmen kuşlar, karar günü, sevap işlerse az ceza yiyeceğine inanan mahpusların serptikleri birkaç avuç darı, mısır için ölümü göze alırlar, avludan uzaklaşmazlardı. Belki işin bu kadar</p>
<p class="calibre1">2S</p>
<p class="calibre1">derinine akıl erdiremedikleri de bir sebepti. Fakat nihayet hürriyet, uçabilmekle de anlaşılmıyor.</p>
<p class="calibre1">Bir Amerikalı muharrir “Bazen sen içeride olursun dünya nimetleri dışarıda kalır, bazen sen dışarıda bulunursun, dünya nimetleri içeride mahpustur," demiş.</p>
<p class="calibre1">Şu halde hürriyet, nimetlerin yanında bulunmak mı? Zannetmem, dişimiz ağrıdığı zamanları bir hatırla; nimet, sızının kesilmesinden ibaret kalmıyor mu?</p>
<p class="calibre1">Hürriyet, fertler için böyle iken milletler için başka değil. Bizim evimizin ötesinde gezip dolaşacak uzaklıklar var. Halbuki milletler ne kadar hür olurlarsa olsunlar, vatanlarından topye-kün seyahate çıkamazlar. Hürriyet başka bir şey sevgilim. Dur bakalım anlatabilecek miyim:</p>
<p class="calibre1">Hani bir gün sen, mahpushanenin bulunduğu şehirden uzak bir yere gidecektin. Hatırladın mı, gidecektin de aylarca gelmeyecektin. Bulutlu basık, loş bir gündü.</p>
<p class="calibre1">Avluda bir tahta iskemlede oturmuştum. O akşam hareket edeceğini biliyordum. Ziyaret günü değildi. Müdür, görüşmemize izin vermezse, birbirimizi göremeyecektik.</p>
<p class="calibre1">Otururken bunları düşündüğümü zannetme. Hiçbir şey düşünmüyordum. Rahat olmak için düşünmemek kafiyse, rahattım.</p>
<p class="calibre1">Birdenbire kapıdan seslendiler. Yavaşça kalktım. Ayağımdaki takunyaları şakırdatarak ve sakalımı okşayarak görüşme mahalline girdim.</p>
<p class="calibre1">Hatırlıyor musun? Arası 30 santimlik iki telin arkasından konuşuyorduk. Senin yüzünü, büyütmek için küçük murabbalara ayrılmış bir kartpostal gibi görüyordum. On dakika konuşacaktık. Sırtında beyaz emprime, başında hasır şapka da vardı.</p>
<p class="calibre1">Hasta bir çocuk gibi mahzun ve şaşırmıştın. Bir müddet konuşmadan bakıştık.</p>
<p class="calibre1">Namütenahi sözleri, bütün bir lisanı unutmuştum. O anda adını sorsaydın, sadece gülümseyebilecektim. İkimiz de yapayalnızdık. Sen gidince ben anık yalnız bile kalmayacak, tarifi yapılmamış bir hale düşecektim.</p>
<p class="calibre1">Mektup yazmaktan bahsettin. Resim çıkarmış fakat alamamışsın. Annen haftaya getirecekmiş. Sakalımı sen gelmeden kes-memeliymişim.</p>
<p class="calibre1">Gardiyan:</p>
<p class="calibre1">— “On dakika tamam,” diye bağırdı. İnanamadıgım için saatime baktım. Üçü bilmem kaç geçiyordu. Kaçta geldiğine dikkat etmemiştim ki...</p>
<p class="calibre1">Sana kendimden bir hediye vermek istedim. Süratle ceplerimi aradım. Dolmakalemimden başka hiçbir şeyim yoktu. Onu bulduğuma ne kadar sevindiğimi buradan nasıl anlatmalı.</p>
<p class="calibre1">Aradaki kapıyı araladım kalemi sana uzattım. Sonra... Kanadı biraz daha açarak seni kucaklamak istedim. Sen de buna hazırlanmıştın. Bunu içimin içinden biliyordum. Gardiyan omzumu tuttu. Kapıyı hızla aramıza kapattı.</p>
<p class="calibre1">Bunu hiç unutamıyorum kancığım. Seni ancak dış kapıdan çıkarken arkandan görebildim. Hatırlıyor musun? Halbuki herifi bir yumrukta yere devirmek, kapıyı ardına kadar açmak ve seni bir an kucaklamak, sımsıkı bağrıma basarak yanaklarını, gözlerini, alnını ve saçlarını öpmek istemiştim. İşte hürriyet bunlardan ibarettir.</p>
<p class="calibre1"><a id="bookmark9"></a>ACAYİP DÜŞMANLIK</p>
<p class="calibre1">Ağlama yavrum, çirkinleşiyorsun. Sana neşeli şeyler anlatmak için ne yapmalı. Oradan hikâyeler ister misin? Sana bir kısmını uzun uzadıya anlatmıştım. Hani mektuplarımda bacıya selam ederim diyen Katil Bekir vardı ya. Onu karlı bir gün hastanede pusuya düşürüp öldürdüler. Öldüren de en aziz arkadaşıydı. Küçük bir odada üç kişi üstüne çullandı. İkisi kollarını ve ayaklarını tuttular. Aziz arkadaşı bıçakladı. İlk bıçaktan sonra kurtulamayacağını anlamış olacak, “Artık vurma, dursun, yeter... Vurma... Çoluğum çocuğum var," diye yalvarmış. Çoluğu-muzu böyle sıralarda da, onlardan uzakta çok eğlenirken de hatırlarız. Erkeklerin bu tarafı kederli ve sağlamdır.</p>
<p class="calibre1">Ağlama yavrum! Hatırlıyor musun, vaktiyle Çehoftan bir hikâye okumuştuk. Uzaktan gelen erkeği bir kadın bekliyordu. Beraber eve gidiyorlardı. Bir sabah vaktiydi sanırım. Evde kadın eski gazeteleri onun için biriktirmişti...</p>
<p class="calibre1">Ben de gurbetten geldim. Geleli tam üç ay oldu. Hareket etmeden önce arkadaşlar evlerine telgraf çekmişlerdi. Onlar telgrafhaneye gittikleri zaman ben kahvede tavla seyrediyordum. Birisi gele atıyordu. Gele atmak da gele atanı seyretmek de sıkıntılı oluyor.</p>
<p class="calibre1"><span class="calibre3">ZKemal Tahir</span></p>
<p class="calibre1">Üç aydan beri, bugün ilk defa karşılaştık. Beni köprüde ellerim ceplerimde görünce neler hissettin. Bir parça da ölümü yenip gelmiş bir adam karşısında kim bilir neler duyulur?</p>
<p class="calibre1">Bir mektubumda sana “Harp başlayacak, belki burası bombardıman edilir. Uzakta olmana tahammül edeceğim,” demiştim. Nasıl cevap verdin “Senin yanında olayım erkeğim benim, düşman bombaları saçlarımın içinde patlasın razıyım.”</p>
<p class="calibre1">işte köprü üstünde ilk karşılaştığımız zaman yüzün böyle bir hal aldı.</p>
<p class="calibre1">Nasıl karşı karşıya durduk. Kalabalık iki yanımızdan hiçbir şeyin farkında olmadan geçiyordu.    .</p>
<p class="calibre1">Galiba “Beni affet!” dedin. Affetmek ne kolaydır. Çocuklara ve kadınlara mahsus bir şey. Sana “Aldırma, olan oldu bir kere” dedim. Koluna girdim. Sade yüreğinle yaşamanın cezasını çekeceksin. Başımızın da yaşamamızda mutlaka hissesi olmalı.</p>
<p class="calibre1">Beni bırakıp gittiğin zamanlarda senin için fena şeyler düşünmüştüm. Sonra yavaş yavaş haklı taraflarını keşfettim. Neden olursa olsun usanmak herkesin harcı değil. Sen böyle fevkalade bir iş yapabildin. Bunun için hakikaten iyi bir sıra intihap etmen de kurnazlığını gösteriyor. Ağlama artık, bilirsin ki, hiç akıl edemediğim şey gözyaşlarıdır. Kurnaz davrandın. Kendini kurtarmak için bundan daha münasip bir zaman olamazdı.</p>
<p class="calibre1">Bu akşam kim bilir kiminle, kim bilir nerededir gibi saçma sualler düşünüp yüreğin burkulmayacaktı. Kolları bağlı bir adama çelme takmak sadık bir zevktir.</p>
<p class="calibre1">Arkandan hep böyle düşündüm sanma. Bilakis kendimi daha kuvvetli saydım. Seni bazı taraflarınla kendime müsavi görürdüm. Halbuki sen bana ancak en sıkışık anımda hücum edebilirmişsin.</p>
<p class="calibre1">Son mektubunu saklamadığıma iyi etmedim. Bu bir mahke-</p>
<p class="calibre1">ıne ilamıydı. Altında üç hakimle bir zabıt katibinin imzası vardı. imzalan tanımıyordum.</p>
<p class="calibre1">Tanımadığım imzaların neler yazdığını merak ederim. O sebepten okudum. “Kabili temyiz olmak üzere” diye bitiriyordu. Uzun müddet gurbette kalmaya mahkum bir insana son mektup demek böyle geliyor. Bak saçlarım beyazlandı. Buna ragmen daha kendimi genç farz ediyorum. Çektiğim kadar çekebilir, sevdiğim kadar sevebilirim...</p>
<p class="calibre1">Büyük fırsatlara az rastlarız. Ben onlardan birine rastlayan adamım. Kahraman oldum demeyeyim, fakat seni büyük bir insan yapabilirdim. 18 milyonda iki kadın olacağına 89 küsur milyonda herhangi birisi olmayı tercih ettin.</p>
<p class="calibre1">Benden sonra sana şiir de yazmamışlardır. Halbuki sen yavaşça, uğruna şiir yazılmaya layık bir hale geliyordun. Neden korktun bilmiyorum. Örümceklerden ve geceleri erkeksiz yatmaktan mı? İkisi de kuvvetli mazeretlerdir.</p>
<p class="calibre1">Bir gün köprü üzerinde karşılaşmamız ihtimalinden niçin korkmadın. Kadının aşırı cesuru makbul değildir yavrum, ya kahraman olur, ya orospu. Tarihte kahraman kadınlar parmakla gösterilecek kadar azdır.</p>
<p class="calibre1">Beraber okuduğumuz kitapları, beraber dinlediğimiz şarkıları ne yaptın? Herhalde kendi kendinden nefret ettiğin zamanlar, kendi kendini beğendiğin zamanlardan azdı.</p>
<p class="calibre1">Çayın soğudu. Hâlâ omuzlarını eskisi gibi kımıldatıyorsun. Benim âdetlerimle beraber yaşamaya iyi dayanmışsın. Sana hediye ettiğim yazı kalemi ne zaman bozuldu? Resimlerimi hangi kıskanç erkeğe yırttırdın? Mektuplarımı tekrar okumaya, tekrar dine almaya cesaret ettinse aferin! Başka feci şeyler başına gel-mediyse bile onların faciası on kişiye yeterdi.</p>
<p class="calibre1">Bir gün hatırlıyor musun? Eğer seninle evlenmeseydim, asla</p>
<p class="calibre1">"JI</p>
<p class="calibre1"><span class="calibre3">I</span></p>
<p class="calibre1">namuslu bir kadın olamazdım,” demiştin. Dur dur, yalan söylemediğine eminim. Şu anda bile, benimle beraber, bir Beyoğlu'na gelirsin. Omzuna bir kere damgamı dağlamışım. Benden kurtulmanın imkanı var. Bir milyon kısrağın içinde olsan ve erkeğe gırtlağına kadar kanıksamış bulunsan, ıslığımı işitince, koşup geleceksin.</p>
<p class="calibre1">Lakin doğrusunu söyleyeyim mi, artık senden namussuz bir kadın bile imal edilemez.</p>
<p class="calibre1">Hakaret ediyorum zannederek sevinme, konuşuyoruz. Konuşurken bir elimle yüreğimi kapatmak adetim değildir,_</p>
<p class="calibre1">Hepimiz insanız. Dün benim müşkül zamanımda sen çullan-mıştm. Bugün senin müşkül zamanında ben çullanıyorum.</p>
<p class="calibre1">Orada iken radyoda sesini dinlemeyi çok istedim. Mutlaka senin için bir güzel takdim yapacaklardı. İnsan yazısına imzasını atamadığı zaman eserinin nerede olursa olsun, sesini işitmek istiyor. Hatırlıyor musun tezimi gurbette yazmıştım. Bastırmak için evlendiğim zaman yaptırdığımız elbiseyi sattım. Sen, ayrılış mektubunda bunu hatırlayarak “Bana bir gelinlik entari bile yapmamıştın," dedin.</p>
<p class="calibre1">Hodkam oluşumun sebebini şimdi daha iyi anlarsın. Neden hodkam olmamalı. Hodkamlığın kendisinden başkasına zarar olmaz. Hodkam insan saadet sırasında az mesut olursa, felaket sırasında az ıstırap çeker, yarım yırtık yaşamanın azabını çektiğin için, bunu anlarsın...</p>
<p class="calibre1">Ben senin sevdiğin kitapları, senin sevdiğin şarkıları ve senin sevdiğin manzaraları hâlâ seviyorum. Seni hatırlattıkları için değil. Onları sevmeyi sana ben öğrettim. Benim malım oldukları için benimle dolu bir dünyada yaşamaya mahkumsun.</p>
<p class="calibre1">ismimin yenilmiş memleketlerde nefretle, galip gelmiş her memlekette sevgiyle söylendiğini işiteceksin. Dünya bana doğru</p>
<p class="calibre1">geliyor yavrum, kurtulmak için bir tek çare var: “Koş arzın kenarına. Kendini boşluğa fırlat!"</p>
<p class="calibre1">Beni bırakıp gittiğin zamanki kanaatimi söyleyeyim mi, ayda h2 lira ve haftada iki tane sinema bileti. Bir de yeni bir koca bulmak imkanı.</p>
<p class="calibre1">lnsanlann bu kadar ucuza alınıp satıldığı sıralarda gurbette olmak tesellidir. Artık tek başına yaşamanın tiryakisi oldum. lnsan ancak böyle yaşarsa bizzat kendisine karşı da hodkam oluyor.</p>
<p class="calibre1">Aramızda uçurumlar açıldı derler ya, mübalağadır sevgilim! Kendi nefsimden biliyorum. Seninle benim aramda sadece küçük hir çukur açıldı. Dudaklarının ve etinin tadını unuttum. Orada şeker pahalı, hep pekmez yiyorduk. Şimdi üç aydır pekmezin tadını da unuttum. Etine gelince koyun pirzolası gibi bir şey olmalı. İlenim memlekette yıllardan beri et yemeyenler ekseriyettedir.</p>
<p class="calibre1">Seni hala çok seviyorum. Ama yalnız iyi tanıdığım için, yoksa senin kadar şiddetle hala gurbette yaşayan birkaç kişi var ki unlan da severim. Bir tanesi Bulgaryalı Deli İbrahim'dir. Bir hikayemde macerası yazılı. Onu da senin kadar tanıyorum.</p>
<p class="calibre1">Beni, beraber yaptırdığımız yarısı yün, yarısı kot paltomdan daha çabuk terk ettin. Paltomu hatırlıyor musun? Bir gün hava soğuktu. Senin mantonu henüz yaptırmamıştık. İçine sarmıştım seni. O biçare uzun müddet kahrımı çekti. Bazı cansız şeyler var ki, neden minnettar olmadığımıza bir türlü akıl erdiremiyorum.</p>
<p class="calibre1">Bir vakitler sana mektup yazmadan yaşanmaz zannetmiştim. Ne kadar fazla zannedersek o kadar fazla yanılıyoruz. Bir zaman da geldi ki sana mektup yazmak için ne iyi ve rahat saatler sarf rtmişim diye düşündüm.</p>
<p class="calibre1">Kolay avunuyoruz. Her sefalet mazeretini de beraber getiriyor. Bu birkaç sene içinde birçok küçük insanlar tanıdım. Mimi mini ve korkunç derecede adi idiler. Hepsiyle cesurca ve mert-</p>
<p class="calibre1"><span class="calibre3">Ji</span></p>
<p class="calibre1">çe dost olduk. Senden aynlınca hiç şiir yazamam sanıyordum. İki şairi meşhur etmeye yetecek kadar mısra çıkarmışım.</p>
<p class="calibre1">Geceleri rüyama asla girmedin. Terk edilmiş bir insan olmak hicabı bu suretle yarıya indi.</p>
<p class="calibre1">Yeniden ağlıyorsun. Nerdeyse dokunaklı gazeller okuduğuma hükmedeceğim.</p>
<p class="calibre1">Mektuplarının sonunda ellerini öperim, derdin. Sen o kadar küçüktün, ben o kadar büyük.</p>
<p class="calibre1">Leşimi ne kadar zaman sürükledin. Fedakarlığın bundan iyisi olmaz.</p>
<p class="calibre1">Bana son defa gelişinde dehşetli değişmiştin. Tıpatıp başka kadınlara benziyordun. Eğer o sırada, seninle yatmış olsaydım bir sene evvelki sana ihanet etmiş olacaktım. Lüzumsuz bir intikam olurdu. Bir kere ihanet eden daima ve her şeye ihanet eder. İhanete hiç alışmamalı.</p>
<p class="calibre1">Şimdi benden aynlınca nereye gideceksin. Bir bakıma ayrıldığımız iyi oldu. Birbirimize karşı meçhul taraflar biriktirdik. Her şeyin malum oluşu aldanmamaktan ve gönül huzurundan başka hiçbir şeye yaramaz. Bunların ikisi de öyle ahım şahım şey değildir.</p>
<p class="calibre1">Bir şiirimde, sen onu eskiden ezbere bilirdin. “Yok artık haritamda kaldığım liman." demiştim. Ben sonra yaşayacağım hadiseleri galiba hep önce tespit etmişim. Çok şükür kendi yazılarımı kolayca unutuyorum yoksa hayret etmek lezzetini kaybedecektim.</p>
<p class="calibre1">Orada iken dünyanın ucu uzun diye konuşan bir köy ağası vardı. On senedir köyüne dönmemiş. Kalın camlı gözlükler takıyordu. Ve kendi kendine dolaşmasını seviyordu.</p>
<p class="calibre1">“Dünyanın ucu neden uzun?" dedim. Ciddiyetle “bilmem efendi aga" dedi, “dünyanın ucu uzun zira yuvarlaktır, döner dolaşır hep aynı yere geliriz," dedim. “Pekala efendi ağa," dedi.</p>
<p class="calibre1">Dünyanın uzun uçlu olduğunu kabul etmek için ve yolun uzadığını kesinkes çıkarmak için bir çare var. Haritadan, kalktığın limanı kazıyacaksın.</p>
<p class="calibre1">Mal sahibi olmaya iyi gözle bakmıyorum. Bunun bir mazhariyeti oluyor; ihtiras uçsuz bucaksız bir hale geliyor.</p>
<p class="calibre1">Şu anda elimin tersiyle yüzüne vurmak istiyorum.</p>
<p class="calibre1">Ama başka türlü ağlamasını bilmezsin ki...</p>
<p class="calibre1">Hoşça kal yavrum. Bir daha köprü üzerinde karşılaşırsak, gene böyle oturur dertleşiriz. Dertleşmek tatlı şey, insanın yüreği ferahlıyor. Yeni kocana selam ederim. Şakaklarım iyi muhafaza etsin.</p>
<p class="calibre1">Her zaman bu kadar kibirli olamam.</p>
<p class="calibre1">?S</p>
<p class="calibre1"><a id="bookmark10"></a>[7500 LİRA]</p>
<p class="calibre1">Şimdi 7500 liram var. İddianame de 18000 lira yazıyordu ya... Hani sana fazla diyorlar, bütün kayıp paraları üstüme yük-lüyorlar, demiştim ya yalan söyledim, birtanem. Tam 18000 lira aşırdım. Yalnız 10000 lirasını senden sakladım. Ne zaman şüphelendim biliyor musun, bir gece motorla boğaza gitmiştik, hatırladın mı? Dönerken “ya hapse girersem, biraz para saklayalım” deyince “üzülme kocacığım, ben çalışır sana bakarım,” demiştin. Halbuki sonra çalışıp bakacağına şimdi bir yana biraz para atmaya çalışmak daha kolay değil miydi?</p>
<p class="calibre1">Karar verdiğim geceyi bir düşün, dişlerini yaptırmak için para bulamamıştık. Kış geliyordu. Odun, manto, hele borçlulara bir şeyler vermek lazımdı.</p>
<p class="calibre1">“Adam sende, bir sen mi namuslusun?” diyerek bana cesaret vermiştin. Boynuma nasıl sımsıkı sanldındı. Vay canına erkekleri ölüme göndermek için evvela karılarını kandırmalı. Hırsızlık planını beraber düşünmedik mi? Gözlerindeki heyecanı hiç unutamam. Evvela bin lira getirdim. İki bin liraydı ya, binini bir arkadaşım diye anneme saklamıştım. Üçüncü defada mı, dördüncü defada mı, Bursa’ya Uludağ’a gittik. Sabahleyin otelde uyanınca, hiç lüzumu yokken sımsıkı boynuma sarılmış, “Seni</p>
<p class="calibre1">çok seviyorum, senin için öleceğim,” diye ağlamıştın.</p>
<p class="calibre1">Boşanma davası sırasında avukatın:</p>
<p class="calibre1">“Müvekkilemin haysiyetini berbat etti,” diye seni müdafaa ederken ben hep Uludağ’daki otelde, o sabah gösterdiğin büyük aşk tezahürünü düşünüyordum. Beni şüphelendirecek çok şey yaptın. Sana bu hususta teşekkürler borçluyum. Şimdi senin ayarında 7500 kadınla yatacak kadar param varsa bundandır. Ağlama birtanem, çirkinleşiyorsun. Benim için delilik yaptı diye içinin içinde mini mini bir şüphe kaldıysa üzülme.</p>
<p class="calibre1">Seni hakikaten sevdiğim zamanlarda uğruna bir sürü büyük işler yapılacak bir mahluktun. Artık hırsızlığı göze aldığım zaman, bir tecrübe kobayı haline gelmiş bulunuyordum. Hakikaten sevdiğimiz kadınların uğruna temiz ve büyük kavgalar yapılır, bir koca için karısına kendi eliyle pezevenklik etmek de, müşkül bir marifettir ya, bunu ikisi de ötede beride hikaye edip övünemez-ler. Bir devreden sonra senin için artık ıslık bile çalmadım, ne halt ettimse yalnız kendi uğruma yaptığımı bil şekerim.</p>
<p class="calibre1">Sus artık, bitişik masadakiler deminden beri bize bakıyorlar. Sana acıklı şeyler söylediğimi zannederek ne kalpsiz adam diyecekler.</p>
<p class="calibre1">Tam beş sene altı ay oldu. Mahkeme bitinceye kadarı nasıl geçti biliyorsun. Boşanmamızdan sonra tam iki yıl tek başıma kaldım. Geceleri uyuyamıyordum. Fakat sana inat esrara başlamadım. Bütün rezil taraflarımı hep alıp götürdüğün için kendi kendimden gittikçe daha memnun yaşıyordum. Senden sonra yalnız yeni bir huy olarak, kumarı kumar diye oynayanların hesapsız cesaretini peydahladım. Vaktiyle beraber bir film görmüştük. İyi talihine güvenen bir adam, bir. toplu tabancaya bir tek fişek sürmüş, topu avcunda uzun müddet çevirdikten sonra namluyu şakağına dayayarak tetiği çekmişti. Yani, ölümle yedide bir oyun. Ben şimdi nagatıma bir değil, iki kurşun sürerek kaderimi deneyebilirim.</p>
<p class="calibre1">Senin zamanında çok rahat içerdim. Şimdi ciğerlerimi, yüreğimi, hepsinden daha çok kafamı seviyorum. Onlara ayn ayn hürmetim var. Mecbur kalırsam aydan aya birkaç kadeh... Alkol namına bu kadarcık bir şey. Ve yeni şarkılar öğrenmemeye çalışıyorum.</p>
<p class="calibre1">Hatırasız yaşamak Kipling'in kitabındaki maymun milletine dönmektir. Fena mı? <span class="calibre3">Jungl</span> kitabının en rahat mahlukları hatırasız, hürmetsiz ve kanunsuz yaşayan maymunlar değil mi?</p>
<p class="calibre1">“Dünya demir oldu” birtanem, yumuşaması için erimesi lazım. Cehennem dedikleri belki bu hadisedir.</p>
<p class="calibre1">Haydi biraz gül de ayrılalım. Eski bir tanıdıkla ınsan daha çok geveze oluyor. Kim bilir bana anlatacak nelerin vardı. Birisini bul ve mutlaka anlat. Sen bana artık boydan boya şaka geliyorsun! Gül biraz... Haydi gül.</p>
<p class="calibre1">İntikam alıyorum zannetme. Senden benim alacağım hiçbir şey kalmadı. Resimlerimi ve mektuplarımı, sen daha evvel dav-ranmadınsa kocan yırtmıştır. Sana yatmayı ve ağlamayı da ben öğretmiştim. Bunlardan şüphesiz bol bol istifade edersin. Şu insanlar bazen ne kadar faydasız.</p>
<p class="calibre1">Evlenirsem karım sana mutlaka minnettar olacaktır. Bilmem kocan da bana karşı aynı namuslu his besler mi?</p>
<p class="calibre1">Biliyorum artık hiç rahat edemeyeceksin! Ölülerinden birini toprak geri verdi. Ben senin için çatık kaşlı bir hortlağını. Sinemaya giderken, futbol seyrederken, tramvaya, vapurda ve rüyalarında benimle karşılaşmak mukadder. işin bu tarafını hiç düşünmediğini zannederim. Mazursun, bir kere şaşırdık mı en olacak şeyleri düşünmeyiz.</p>
<p class="calibre1">Çok boşboğazlık ettik. Halbuki sabahtan beri lakırdı söylemeye ne kadar üşeniyordum.</p>
<p class="calibre1"><span class="calibre3">ZKenud Tahir</span></p>
<p class="calibre1">Haydi, sil gözlerini, temelli ayrılıyoruz. Kabili temyiz olmamak üzere...</p>
<p class="calibre1">Bir mektubumda: “Senin yanında hastalanmak istemiyorum,” demiştim. Seni o kadar seviyordum. Terk edip gidince gene yaşadım. Renkleri, kokuları, iç sıkıntıları ve sevinçleriyle hayat devam etti. Ölümün daha beter bir mahrumiyet olduğunu düşünmekten gelen babayiğit tesellilerim oldu. Seni az mı seviyordum. Sakın böyle düşünme. Hiçbir şekilde ve bilhassa sevgide tasarruf yapacak kadar hasis değilim. Ben seni, muktedir olduğum kadar, bütün kabiliyetlerim ve imkanlarımla sevmiştim. Yalnız bir şartı vardı galiba. Sen bu işte vasıta idin. Senden sonra ümidimi de, sevme iktidarımı da kaybetmedim.</p>
<p class="calibre1">Evvelce sana benzeyen kara gözlü, iyi yürekli hemşireler orospu olmasın, inanlar birbirlerini sevsin ve mesut yaşasın istiyorum, böyle günlerin geleceğine inanıyorum. Kendimi muayyen bir vazife başında sayıyorum. Şimdi de bu arzum eksilmedi, arttı. Kadınların sana benzemesi erkeklerin bana benzemesi için daha fazla, daha ciddi, daha çalışmamız lazım diyorum.</p>
<p class="calibre1">Halimiz ilk günler acıklıydı. Sonra yavaş yavaş arkada duran komik tarafların da tadını çıkardım. Üst üste birkaç gün kocanı düşündüm. Beni öylece bırakıp gittiğini biliyor muydu? Bilmiyorsa kulağının arkasında iyi gizli işler yapılır saf bir adamcağız olmalı. Biliyorsa, daha büyük meziyet. Onu müşkül zamanda bıraktı ama beni bırakmaz diye düşünüyordur. Benim şu taraflarım öyle emsalsizdir ki terk edilmek mümkün olamaz. Bu düşündüğünü ve kendi kendine evlenerek güvendiğini hissettiğiniz zamanlar olmadı mı? içinin içinden ibareye gülmüştürsün. Bu kelimeyi hep ters yazarım. Galiba gülmüşsündür olacaktı.</p>
<p class="calibre1">Bu kaza senin başına gelseydi, bugün hâlâ birbirimizi sevmeye uğraşacaktık. Facianın dehşetini düşünüyor musun? Göğsün-</p>
<p class="calibre1">deki o yürekle ne müşkül bir işin altına girecekmişsin. Nasıl yaşıyorsun? Hep avunarak değil mi? Ne zordur, ne zor? Böyle bir iki muharrir tanırım, bazen ihanet ettikleri şeye karşı yüreklerini tükürürler, bazen büyük bir uğultu halinde kendi kendilerinden nefret ederler. Biz ancak yüzde yüz namuslu insan yüzü görmekten feragat edilmek suretiyle terk edebiliriz. Bunun mahrumiyeti ancak korkunç olduğu zaman korkunçtur.</p>
<p class="calibre1">Bir gün ev sahibi aylık istiyor dedin. Yüzün karmakarışıktı. Mobilyaları sat dedim. Ah, nasıl olur diye taaccüp ettin. Radyoyu, koltukları, halıları satmak kocam satmaktan daha zor geldi. Bunu kolayca anladım.</p>
<p class="calibre1">Sana bunları niçin anlatıyorum. Bir tarihte çok eskiden neşredilmeyecek hikâyeleri sana yazardım. Artık neşredilmeyecek hiçbir şeyim kalmadı. içimi senin gibi bir yabancıya uluorta göstermek tek sebebi budur.</p>
<p class="calibre1">Oğlun olursa adım sakın Murat koyma! Babasız çocuk doğurmak, insanlar buna tarihte ancak bir kere tahammül ediyorlar.</p>
<p class="calibre1">Seni dünyada hiç kimse benim kadar sevemez demiştim. Yalan mı? Mazisiz yaşamak daha kolay çünkü seninle ne kadar uzağa gitsek o kadar ben varım.</p>
<p class="calibre1">Ben beraber gezdiğimiz yerleri tekrardan dolaştım. Surların önündeki asfalt yol, Boğaz vapuru, Büyükdere. İçimde hiçbir sızı duymadım. Sen de aynı cesareti gösterebildin mi?..</p><div class="calibre5"><img src="main-1.png" alt="" class="calibre6"/></div>
<p class="calibre1"><a id="bookmark11"></a>OKKEŞ</p>
<p class="calibre1">Topal Arif, yalancı bir kederle içini çekti:</p>
<p class="calibre1">— Bu dünya yalancı dünya arkadaş. Essahı öte dünyadır.</p>
<p class="calibre1">Çok uzun boylu, çok zayıf olan Antepli Ökkeş gözlerini, sarmaşıklara dikmiş düşünüyordu.</p>
<p class="calibre1">Kabuğu soyulmuş söğüt değneklere benzeyen parmaklan arasında tuttuğu cigarayı ağzına götürdü.</p>
<p class="calibre1">Topal Arif, demin sol kaşının üstüne eğdiği kasketi tekrar düzelttikten sonra, gözlerinin kurnazlığım da sivriltip inceltiyor zannedilen bir itina ile bıyıklannm ucunu bükmeye başlamıştı.</p>
<p class="calibre1">Bunları bükerken gizli bir şey yapıyor gibi avcunun içine saklar, ağzım da beraber kapatarak hakikaten esrarlı bir şey söylüyormuş gibi sevimli bir ağırlıkla konuşurdu.</p>
<p class="calibre1">— Duydun mu Ökkeş, bu dünyanın yalan dünya olduğuna şüphen kalmasın. insanoğlu dersen çiğ süt emmiş.</p>
<p class="calibre1">Ökkeş, alnının ortasındaki küçük mavi düğmeyi kaybedecek kadar kaşlarını çattı. Gözleri trahomlu, kaşları gür ve siyahtı. Altlı üstlü ikişer kırmızı çizgi halinde duran göz kapaklanna göre daha da siyah görünüyorlardı.</p>
<p class="calibre1">Arif bir taraftan bıyıklarını burarken bir taraftan hasta ayağının diz kapağım ovuşturdu^yağı alçıda olduğundan bu ovuşturmaktan hiçbir fayda olmayacağını pekala biliyordu. Lakin buna bir kere alışmıştı.</p>
<p class="calibre1">Kasketini tekrar düzeltti:</p>
<p class="calibre1">— İnsanoğlu mutlak çiğ süt emmiş. Bu elde bir. Hatip Ho-ca’mn hakkı var. Zati topraktan halk olmuşuz ya... Önümüz çamur, sonumuz çamur.</p>
<p class="calibre1">Ökkeş, önlerinde dolaşmakta olan Hatip Hoca'ya bakıyordu. Hatip Hoca'nın kasketi başına küçük geldiği için, üç numaralı makine ile traş edilmiş kafası bol bol görünmekteydi. Gözlüklerinin kalın camlan güneşte parlayıp söndü.</p>
<p class="calibre1">Hatip Hoca, gene üç numaralı makine ile tıraş ettirdiği beyaz sakalının üstünden kendi kendine gülümseyerek dolaşıyordu.</p>
<p class="calibre1">Havanın çok sıcak olmasına rağmen bol yamalı paltosunu gene sımsıkı giyinmişti. Sanki ellerini cebine sokmuş değildi de bu yamalı paltonun içinde oradan oraya bir kırılacak şey gezdiriyordu.</p>
<p class="calibre1">Ökkeş, bu acayip hocanın ayağındaki korkunç kunduralara soba pençelerini ne cesaretle vurdurduğuna şaştı. Bunlar üstünde yama dikişinden başka deri kalmamış, altı üç parmak kalınlığında kaldırılmaz, taşınmaz sert şeylerdi.</p>
<p class="calibre1">Topal Arif, keyifli keyifli geğirdi:</p>
<p class="calibre1">— Önümüz çamur, sonumuz çamur. Duydun mu Ökkeş, kul kısmından kul kısmına fayda olmaz iki cihan bir araya gelse...</p>
<p class="calibre1">Ökkeş konuşmayı sevmiyordu.</p>
<p class="calibre1">Topal Arifin cam sıkıldı.</p>
<p class="calibre1">— İki cihan bir araya gelse... diyerek bir laf daha söyleyecekti.</p>
<p class="calibre1">Ökkeş başını Hatip Hoca'dan çevirip yüzüne bakınca susmayı</p>
<p class="calibre1">daha münasip buldu. Yüzüne baktıkları zaman rahatsız oluyordu.</p>
<p class="calibre1">Amerikan bezinden yapılmış, pire tersleriyle dolu mintanının aralık göğsünden, kaburga kemiklerini kaşıdı.</p>
<p class="calibre1">Ökkeş’in başında kahverengi yünden örme bir Kürt başlığı, sırı ında kurşun! bir ceket vardı. Ayağına aynı renkte bir külot pantolon geçirmişti. Pantolonu da ceketi de başka başka yamalarla yamalıydı. Külotun içinde bacaklan değnek gibi duruyor kocaman ayaklan bileklerinden kopuverecek kadar büyük görünüyordu.</p>
<p class="calibre1">Arif onun uzun parmaklı ellerine hasetle baktı. Hak Teala kendisini inadına ufak tefek yaratmış, bu Kürt oğlu içinse öteberi acımadan inadına cömert davranmıştı.</p>
<p class="calibre1">Hiçbir zaman ele geçirmeyeceği müphem şeyler düşünerek somurttu. Ökkeş yüzünün şu anda istemeden gülümseyişinin Hatip 1 loca’ya benzeyip benzemediğini düşünüyordu.</p>
<p class="calibre1">Eliyle dudaklarını düzeltti.</p>
<p class="calibre1">— İnsanları bütün bir boyda belleme Arif Efendi, iyisi de olur, fenası da ...</p>
<p class="calibre1">Topal Arif bıyıklarını buruyordu.</p>
<p class="calibre1">— iki cihan bir araya gelse...</p>
<p class="calibre1">— Dedim ya... iyisi de olur fenası da. ..</p>
<p class="calibre1">Arif bildiğinden şaşmamakla beraber çekişmeye hiçbir zaman cesaret edemezdi. Başını çevirdi:</p>
<p class="calibre1">— Ne diyelim, Ökkeş... Mesela ben fena bir herifim bu muhakkak. .. Ama sen iyi herifsin. Hani unuttum sanma. Hastaneden geldiğimde doktor alçağı, topal bacağını iki gün olsun yere basma, demişti ya... Hani unuttum belleme, beni sırtına vurup revirin merdiveninde kuş gibi uçurmuş tun. Eyvallah...</p>
<p class="calibre1">Hatip Hoca, cebinden siyah kaplı bir defter çıkarmıştı. Yapraklarını örselememek istiyor gibi korka korka çeviriyor, sağ elinin şahadet parmağını bol bol tükürüklüyordu.</p>
<p class="calibre1">Ökkeş’le Arif bir müddet onun defterini seyrettiler. Bu defterin içinde para hesapları, adresler, dava dosyalarının numaraları, bir iki boya reçetesi, ilaç tertibi yazılı olduğunu biliyordu.</p>
<p class="calibre1">Hatip Hoca “daima lazım” diyerek vesika fotoğrafının arabını, yaşı 65’i bulduğu halde, seferberlikten önce aldığı terhis tezkeresini, künye kağıdını, çok eski bir tarihte Ankara’ya çektiği telgraf makbuzu ile vermek icap etmeyince uğraşıp söktüğü üstü battal edilmiş bir istida pulunu da bu defterin arasında saklıyordu.</p>
<p class="calibre1">Arif kasketini düzeltti. Gözleri bütün kurnazlıkları kaybolacak kadar dalgınlaşmıştı.</p>
<p class="calibre1">— Beni... Sırtına vurup... Revirin merdivenlerini kuş gibi çı-kardındı...</p>
<p class="calibre1">Hatip Hoca seslendi:</p>
<p class="calibre1">— Bu gün ayın kaçı evlatlar?</p>
<p class="calibre1">İkisi birden cevap verdiler:</p>
<p class="calibre1">— 14’ü Hatip Hoca...</p>
<p class="calibre1">— Fena mı ya... Ne dersiniz. Ayın 14’ü de pekala gündür... Gülüştüler. Hatip Hoca böyle bir gülmeyi zayi etmeye kıyamamış, yapraklan arasına yerleştirmiş gibi defteri süratle kapayıp cebine koydu. Ağzının kocaman karanlığı içinde sarımtırak bir parıltı ile görünen tek dişini örttü. Tekrar dolaşmaya başladı.</p>
<p class="calibre1">Arif, topal bacağını, gölgeden güneşe çıkarmak için hafifçe yer değiştiriyordu:</p>
<p class="calibre1">— Beni kuş gibi merdivenden çıkanverdindi. .. Hâlâ şaşanın.</p>
<p class="calibre1">— Neye şaşarsın, Arif?</p>
<p class="calibre1">— Hâlâ şaşanın. Zira merhabamız yoktu. inanır mısın sırtında merdiveni çıkarken “Kürt oğlunun mutlak bir domuzluğu vardır" diye aklıma geldi. Para da istemedin. Halbuki, kulun kula faydası olmaz ki. .. Fayda Rabbimden gelse gelir...</p>
<p class="calibre1">Ökkeş’i şaşırtan bir ustalıkla içini çekti.</p>
<p class="calibre1">Sarmaşıkların dibindeki çirkin san çiçeklere bir an konup kalkıyordu. Topal Arif, çok eski günleri hatırladı. Köyde an sepetlerinden bal aşırdığı günleri. ..</p>
<p class="calibre1">Anların ne zaman oğul verdiğini, adamı ne zaman soktuklarını, petekleri yüzünü gözünü şişirmeden çıkarmayı ala biliyordu.</p>
<p class="calibre1">Sonra bir müddet, köyün tavuklarını yumurtlamaları için çalılar arasına gizliden yaptığı folluklara alıştırmıştı.</p>
<p class="calibre1">Bir oğlak çaldığı zaman 11 yaşında ancak vardı. O gün bu gündür, Hırsız Arif aşağı, Hırsız Arifyukarı..</p>
<p class="calibre1">Aklından bir şey geçirir gibi yüksek sesle söylendi:</p>
<p class="calibre1">— Fayda Rabbimden gelse gelir...</p>
<p class="calibre1">Ökkeş birdenbire soru:</p>
<p class="calibre1">— Sivas'a gittin mi hiç?</p>
<p class="calibre1">— Ben mi?</p>
<p class="calibre1">— Sen ya ...</p>
<p class="calibre1">— Hayır gitmedim. Zaten çok uzaklara gitmedim. Askere de gitmedim ... Bu topallık. .. Başa bela. Diz kapağım ceviz kadar şişti. Yeni evlenmiştik. On yıl oluyor. .. Ceviz kadar şişti. Köyde çakı ile kestiler. Cerahat aktı. Kestiler cerahat aktı.</p>
<p class="calibre1">— Soğan kızdırıp koymadınız mı?</p>
<p class="calibre1">— Koyduyduk işletsin diye... Kâr etmedi.</p>
<p class="calibre1">— Tavuk tersi bağlamalı.</p>
<p class="calibre1">— Bağladık. Kâr etmedi. Geçen ay doktor sardıydı. “Aman doktor, aman doktor, kes şunu, pisliğini çıkar,” dedim. “Sargı koyduk ya...” dedi. Hastaneden buraya gelince bir öfkelendim... Kan tepeme sıçradı... Söktüm sargıyı anasını sattığım. Bir daha sefere gidince çekişti. “Geberir gidersin adam olmazsın hayvan herif,” diye bağırdı. Şişman hastabakıcı kan bile güldü halimize. Alçıya vurdular.</p>
<p class="calibre1">— İyi etmişler. Belki fayda verir.</p>
<p class="calibre1">— Kesip içine temizlemeden fayda vermez ya... Doktor aklı işte... Kim bilir, elim pislenmesin diye mi başından savdı.</p>
<p class="calibre1">— Alçıya vurmak, kesmekten daha müşkül.</p>
<p class="calibre1">— Neyse, doktor kısmının işine mümkünü yok akıl ermiyor.</p>
<p class="calibre1">Sivas’a gittin mi diye sordun?</p>
<p class="calibre1">— Gitmedin demek?</p>
<p class="calibre1">— Hayır.</p>
<p class="calibre1">Ökkeş, cigara paketini çıkardı. Birer cigara yaktılar.</p>
<p class="calibre1">Hatip Hoca gene defterini eline almıştı. Adımlarım ge-nışletip daraltmadan aynı kısa mesafenin içinde gidip geliyordu.</p>
<p class="calibre1">Topal Arif düşünmeye başlayan Ökkeş’e sordu:</p>
<p class="calibre1">— Sonra!</p>
<p class="calibre1">— Yatakları. Kabı kacağı bir hafta evvel sattık.</p>
<p class="calibre1">— Pek iyi etmişsin de.</p>
<p class="calibre1">— Kaçmaya karar vermiştik.</p>
<p class="calibre1">Uzun bacaklarına emniyetle baktı.</p>
<p class="calibre1">— Sait’le beraber kaçacaktık. “Sen benim kısa boylu oldugu-ma bakma, evvelallah tavşan gibi koşarım,” demişti.</p>
<p class="calibre1">— Topal değilse insanoğlu neden koşmasın.</p>
<p class="calibre1">— Topallığı, falan yoktu. Yatakları, kabı kacağı sattık.</p>
<p class="calibre1">Arkadaşlar halimizden şüphelenmişler ama... Gardiyanlara bir</p>
<p class="calibre1">şey dememişler.</p>
<p class="calibre1">— Yalandır, sen de inandın mı Ökkeş. Şüphelenseler mutlak haber verirlerdi.</p>
<p class="calibre1">— Bilmem artık. Dönüşte öyle söylediler. işe çıkınca etrafı kolladık. On beş kişiye iki jandarma muhafız vermişlerdi. ihtilastan mahkum Osman Bey rakı getirtti. Herde, ağacın dibine, jandarmalarla birlik oturdular. Biz, Sait’le beraber ağır ağır dereye indik. Dirseği bükülünce koşmaya, başladık.</p>
<p class="calibre1">— Topal değilse insanoğlu tavşan gibi koşar.</p>
<p class="calibre1">— Haklısın, biz de tavşan gibi koştuk. Çankın’dan iskilip’e doğru gidiyorduk. Çankın’dan İskilip arası ayakla on sekiz saat çeker.</p>
<p class="calibre1">Arif, kurnaz kurnaz gülümsedi:</p>
<p class="calibre1">— Ayaktan ayağa fark var Ökkeş.</p>
<p class="calibre1">—Var ya... Biz on iki saat deyince, İskilip toprağını tuttuk. Orda Kürt köylerine, çiftliklerine yetişirsek kolay diyordum. Ne de olsa bir milletteniz. Paramızla ekmek alırız. Bizi jandarmaya haber vermezler...</p>
<p class="calibre1">— Kürt kısmı birbirini tutar. Bizim Türk milleti olsa, haber vermemiş yapamaz.</p>
<p class="calibre1">— Babapınar'a yaklaşırken artık şose boyundan gidiyorduk. Önümüze bir yokuş çıktı. Bir de baktım yokuşun başından iki çift beygir kulağı geliyor. “Sait, dedim, bunlar jandarmadır, gel saklanalım.” Saklanıp ne olacak, dedi. “Geçer gideriz.” Çekişmeye vakit kalmadan jandarmalar göründü. insan kaçak oldu mu, yüreği kolay çarpıyor. Benim yüreğim de başladı küt küt vurmaya...</p>
<p class="calibre1">Topal Arif, “Bir şey çalarken de öyledir” diyecekti. Vazgeçti. Fakat şu andan itibaren Ökkeş’i daha iyi anladığı için hikâyeye merak sarmıştı. Diz kapağının katı alçısını ovuştura ovuştura “Kürt oğlu bizim buralılar gibi konuşuyor, dili o tarafa hiç çalmıyor,” diye düşünerek bekledi.</p>
<p class="calibre1">— Yüreğim küt küt vurur. Arkamızda daha dört sene ceza var. Yarı yolda yakalanıp dönmek bir rezalet. Yatağı, yok pahasına sattık. Herif geri vermek için mutlak birkaç lira kâr isteyecek. Bir daha işe çıkarmazlar.</p>
<p class="calibre1">Topal Arif ilave etti:</p>
<p class="calibre1">— Karakol kumandanı döver..Mahpushane müdürü, ayağına demir vurup ihtilata atar. Hiç başıma gelmedi ya ... Belki ceza da verirler. ..</p>
<p class="calibre1">Ökkeş cigarasını üst üste çekti.</p>
<p class="calibre1">— Velhasıl hem yürüyorsun, hem düşünüyorsun. Jandarmalar yaklaşıyorlar. Yüreğim çarpar bir yandan...</p>
<p class="calibre1">Arif dayanamadı:</p>
<p class="calibre1"><span class="calibre3">ZKemal Tahir</span></p>
<p class="calibre1">— Yürek çarpıntısı neden olur dersin.</p>
<p class="calibre1">— Bilmem. .. Belki korkudandır.</p>
<p class="calibre1">— Öyle ... Mutlak korkudan çarpar alçak. Ben korkmam, yüreğim korkar. Şaşılacak iş.</p>
<p class="calibre1">—Jandarmalar yanımıza yaklaştı. Yanımıza geldi. Yanımızdan geçtiler. Üç dört adım aralandık. Sait birden “selamünaleyküm” demez mi?</p>
<p class="calibre1">Topal Arif güldü:</p>
<p class="calibre1">— Ve aleyküm selam...</p>
<p class="calibre1">Jandarmalar, geri dönüp “Hemşehri, hemşehri!" diye seslendiler. Bana kalsa duymamazlığa vuracağım. Sait durdu.</p>
<p class="calibre1">— Darılma Ökkeş arkadaşın kaltabanmış.</p>
<p class="calibre1">— Herifler sormaya başladılar. “İskilipliyiz. Irmak boyundan yevmiyecilikten geliyoruz.”dedim. Bir tanesi atım üzengileyip üstümüze yürüdü. Iskilip’in hangi mahallesinden olduğumuzu sordu. Bir isim attım. “Yirmi beş senedir buralardayım. Böyle mahalle yoktur. Yürüyün bakalım karakola...” demez mi?</p>
<p class="calibre1">— Doğru söyle Ökkeş boğazında tükürük kalmamıştır.</p>
<p class="calibre1">— Kalmadı.</p>
<p class="calibre1">— Ter boşanmıştır sırtından...</p>
<p class="calibre1">— Boşandı.</p>
<p class="calibre1">— Sait olacak rezile bir öfkelendin değil mi?</p>
<p class="calibre1">— Öfkelendim. Çaresiz önlerine düşdük. Onlar atlı biz yayan. Sabahtan beri sıkı yol yürümüşüz. Ayaklarımda derman kalmamış. İmansız herifler, yavaşladık mı beygirleri üstümüze sürüyorlar. Oralara kadar etrafa bakmamıştım. Meğer şosenin yanından değirmen arkı akıyormuş. İlerisi de fundalık. Sait'e Kürtçe, “Şu arkı aşalım, fundalıklara dalarız. Akşam karanlığında bizi bulamazlar,” dedim. Yan gözle arkaya baktı. Gözü kesmedi mutlak.</p>
<p class="calibre1">— Ark epey geniş mi?</p>
<p class="calibre1">— Geniş. Dört beş adım çeker.</p>
<p class="calibre1">— Gözü kesmemiştir. Her babayiğit atlayıp aşamaz. Saglam bacak ister.</p>
<p class="calibre1">— Evet öyle... Ökkeş uzun bacaklarını kımıldattı.</p>
<p class="calibre1">Hatip Hoca defterini cebine koymuş. Elleri cebinde dolaşıyor, uzaktan Çingene Şeker Ali’nin bağlama işitiliyordu.</p>
<p class="calibre1">Ökkeş cigarasını ağızlığından üfledi:</p>
<p class="calibre1">— Karanlık bastırdı. Yürüyoruz babam yürüyoruz. Sonunda karakol binası göründü. Rabbime ne malum değil. Ayaklarım geri geri gidiyor. Sait'e, “Sait arkamdan yetişmeye bak Ben atlayacağım,” dedim. Sözümü duymamış gibi arkasındaki jandarmaya döndü: “Kardaşım bir cigara ver. Başım dönüyor,” dedi. Artık büsbütün kızdım, “Ulan, bunlar bizi öldürmek istiyor. Sen hâlâ cigara soruyorsun,” diye bağırdım. Bağırmamla beraber “ya Allah” diye arkı öteye aştım. “Bre dur. Vururuz,” falan diyorlardı.</p>
<p class="calibre1">Fundalığa girince dönüp baktım. Jandarmalardan biri hayvanından inmiş, mavzerini omzundan çıkarmaya uğraşıyor, arkı atlayacak bir yer arayarak şose yerinde koşuyordu.</p>
<p class="calibre1">Topal Arif, gözlerini parıl parıl açtı:</p>
<p class="calibre1">— Demek arkan sıra kurşun da atmadılar?</p>
<p class="calibre1">— İyi be... lyi... Ucuza kurtulmuşsun.</p>
<p class="calibre1">— Gece sabaha kadar yürüdüm. Gündüz akşama kadar yürüdüm. Gene gece sabaha kadar yürüdüm. Artık şoseye çıkmıyor, köylere uğramıyordum.</p>
<p class="calibre1">— E... ne yedin ne içtin?</p>
<p class="calibre1">— Yiyecek ne arasın. Rastladıkça su içiyordum.</p>
<p class="calibre1">— Başın döner...</p>
<p class="calibre1">— Hem başım dönüyor, hem de gözlerim kararıyordu. Bacaklarım titremeye başlamıştı.</p>
<p class="calibre1">—r İnsanın kamı kıyım kıyım kıyılır.</p>
<p class="calibre1">Si</p>
<p class="calibre1">— Kıyılıyordu.</p>
<p class="calibre1">— İnsanoğlu acıkınca kurda benzer.</p>
<p class="calibre1">— Orasını bilmem sabah olurken bir kayanın dibine oturdum. lşin daha beterini söyleyeyim mi? Paralar da Sait’in üstünde kalmıştı. Aklında bulunsun. Bir arkadaşla yola çıkarsan her bokluğu düşüneceksin.</p>
<p class="calibre1">Topal Arif yumruğunu şakağına vurdu:</p>
<p class="calibre1">— Eskiden beri ahlakım öyledir. Paramı cebimde taşırım. Meraklara.</p>
<p class="calibre1">— İyi edersin... Kayanın dibine oturdum. Etrafta kuş uçmaz, kervan geçmez... Çoban yok, sürü yok. .. Köy yok. .. Toprak güneşin altında cayır cayır yanar. Yerde şöyle el gibi otlar vardı. Bir tutam attım ağzıma. Kurumuş da samana benzemiş. Biraz çiğnedim. Acı acı bir şey durdu boğazıma.</p>
<p class="calibre1">— Zehir diye korktun mu?</p>
<p class="calibre1">— Korktum. Hemen tükürdüm. Öğleye kadar, amansız kıraçta yürüdüm. Çayıra rastlayınca davar gibi otlamak aklıma geldi. Su içtim. Uzun boyunlu bir çiçek vardır. Onların köklerini söküp yedim.</p>
<p class="calibre1">— Hiçbiri ekmeğin yerini tutmaz.</p>
<p class="calibre1">— Tutmuyor. Akşama kadar beynim uğuldadı. Arkamdan ismimi çağırıyorlar gibi sesler duyuyorum. Güneşte gözlerim kamaşıyor. Sulanıyordu. Zati reziller hastalıklıdır. Büsbütün yanmaya başladı. Sanki içine bir avuç kum atmışsın. Akşamüzeri bir bataklığın kenarına vardım. Cigara tükendi.</p>
<p class="calibre1">— Pek kötü olmuş. Açlığını körletirdi domuz.</p>
<p class="calibre1">— Kötü oldu. Değnekle bir yeşil kertenkele vurdum. Başını ezmişim. Çiğ çiğ yedim.</p>
<p class="calibre1">lkisi birden yere tükürdüler. Ökkeş duvardaki sarmaşıkların arasında sevimli bir şey görmüş gibi gülümsüyordu.</p>
<p class="calibre1">Ertesi gün sırtım ağnmaya başladı. Küçücük çiçekler, büyük yapraklı bir ottan yedim. Ekşice idi. Yer yemez ağzım bir köpürsün, bir köpürsün... Kuduz köpeğe döndüm. içim bulandı. Öğür, öğür kusamazsın. Canımdan bezdim. Ne dersin.</p>
<p class="calibre1">— Yoksulluk adamı tatlı canından bezdirir bilirim.</p>
<p class="calibre1">— Artık nasıl yürüdüğümün farkında değilim. Yüz adımda bir oturmasam olmuyordu. Nedense ceplerimi aramışım. Birisinin ta dibinde birkaç tane ayçiçeği çekirdeği kalmış.</p>
<p class="calibre1">Topal Arif üzüldü. İki parmağını şaklatarak:</p>
<p class="calibre1">— Çokça olsaydı bari, dedi, birkaç tane günebakan tohumunun ne faydası görülür.</p>
<p class="calibre1">— Birkaç tanesi de iyi geldi. Şimdi ayçiçeğine rastlamaz mıyım burnumun ucu sızlar. Beşinci gün beynimdeki uğultu ziyadeleşti. Sanki davullar vuruluyor. Artık karnım eskisi gibi bulanmıyordu. Ellerim, ayaklanın ağır ağır şişti. Bir avuç kadar çamur yedim. Altıncı günü akşamı Sivas göründü.</p>
<p class="calibre1">Arif gözlerini süze süze bıyıklannı buruyordu:</p>
<p class="calibre1">— Gece karardı mı, dal içeri ...mına koyduğum... Ne bulursan aşır! ..</p>
<p class="calibre1">— Evleri görür görmez, yüreğim tekrardan çarpmaya başladı. Açlıktan ölüp gideceğiz de gene de korkuyoruz. Hürriyet gibi bir devlet var mı?</p>
<p class="calibre1">Topal Arif son sözü pek ciddi saymadığı için bumunu çekti.</p>
<p class="calibre1">— Yoktur Ökkeş Ağa!..</p>
<p class="calibre1">— inanır mısın Arif Efendi, o açlıkla Sivas'a giremedim.</p>
<p class="calibre1">Bir çalının dibine uzanmışım. Sabahleyin güneş üstüme doğduğu halde, kolumu, budumu toplayamadım. Gece öylece yattım ya... Uyudum belleme... Yan rüya, yarı hülya... Yıldızlar gökyüzünde tekerlek gibi büyüdü. Fır fır döndü. Şimşek gibi bir şeyler ışıldadı. Sabahleyin kalkamayınca, ne yalan söyleyeyim korktum.</p>
<p class="calibre1">SS</p>
<p class="calibre1">Bu korku yakalanma korkusuna benzemiyordu. “Ölüyorsun Ökkeş gurbet elde ölüp kalıyorsun,” diye ağlamaya başlamaz mıyım.</p>
<p class="calibre1">Topal Arif, başını kaldırdı. Ökkeş yüzünü ondan saklamak istiyormuş gibi, hâlâ dolaşan Hatip Hoca’ya çevirmişti.</p>
<p class="calibre1">— Ağlayınca biraz açılmışım. Rabbim içime bir gayret verdi. Kalktım. Artık yakalanmak korkusu da dağılmıştı. Sivas istasyonuna indim. İstasyonda elinde iplerle hamallar duruyordu. Aralarına karıştım. Tren geldi. Bir kadının çantasını otele kadar taşıdım. Elime on kuruş verdi. Bir okka ekmek aldım.</p>
<p class="calibre1">Ökkeş ince parmaklarıyla çenesini tuttu.</p>
<p class="calibre1">— Ekmeği kolumun altına alınca Sivas'tan çıkmışım. Çalıların arasına oturdum. Mendili yere serip ekmeği böldüm. Lakin şunca-cığını yiyemeden beni bir titremedir aldı. Sen hiç sıtma çektin mi?</p>
<p class="calibre1">— Çoook. ..</p>
<p class="calibre1">— işte bilirsin. Sıtma titremesi. Lakin vücut açlıktan yorgunluktan zayıf düşmüş. Donacağım hani... Dişlerim takır takır birbirine vurur, kollanın, bacaklarım kopacak gibi çekiliyor. Tepemden aşağı, tırnaklarıma kadar donuyorum. Açlık ne gezsin. Ceketin yakasını kaldırdım. içim kabarıyor. Bilmem kaç saat sonra ter boşandı. Bu sefer de yanmaya başladım. Göğsümü rüzgâra açtım. Akşam olurken bayılmışım. Gece ağzımın içi zehir gibi uyandım. Biraz ekmek yedim. Ellerim, ekmeği koparmaz hale gelmiş.</p>
<p class="calibre1">Dört gün, dört gece orada, çalı dibinde kaldım. Ekmek bitti. Dördüncü gün tekrar Sivas'a girip istasyondaki adamların arasında durdum.</p>
<p class="calibre1">Arif topal bacağını, yerini değiştirmiş olan güneşin altına sürdü.</p>
<p class="calibre1">— Hükümetten hap almanın kolayına baksaydın. Ziraat Bankası yok mu Sivas’ta?</p>
<p class="calibre1">— Laf mı bu! Ekmek bitince hastalığı falan unuttum. Açlık her şeyden beter...</p>
<p class="calibre1">Bir top sakallı herif geldi. Dört kişi ile beraber beni de arkasına taktı. Kaldırımlı sokaklardan geçtik. Kasabanın kenannda büyük bir evi varmış. Oraya götürdü bizi... Birimize bostanın taşını ayıklama vazifesini gösterdi. Birimize küçük araba ile gübre taşıttı. Bana da odun kesmek düştü.</p>
<p class="calibre1">— Balta keskin ise ağır iş değildir.</p>
<p class="calibre1">— Baltanın keskin mi, kör mü olduğunu bilmem. Herifin günahını almayalım. Paralanacak odunu ortaya aldım. Baltaya davrandım. Allah sana inandırsın Arif Efendi, “Bildiğimiz odun baltası, sen de, bir kilo, ben diyeyim üç kile, kaldırmak bir bela, indirmek bir bela. Bir iki salladım. Gözlerim karardı. Bir taraftan da Sivas'ın beyi “işe yaramaz herifsin def ol,” der mi demez mi düşünüyordum. Dişlerimi sıktım. Başım dönüyor. Diz üstüne çökmüşüm. Meğer herif uzaktan halime bakarmış. Yanıma yaklaştı. “Sen nerelisin, hemşeri?” diye sordu. Doğrulmak istedim. İnce fidan gibi sallandım. Kolumdan tuttu. Oturduğu iskemleye götürüp içeri seslendi. Bir koca tas ayran getirdiler. Öylesine dikmişim ki az daha olsaydı boğulacaktım. Bey, “sen hastasın” dedi, “evet” dedim. Ötede bir ağacın dibine bir kilim sermişler, üstüne minder, yastık attılar. Beni oraya yatırdı. Ayran içimi serinletmiş. Lakin gözlerimi açtım mı dünya etrafımda değirmen taşı gibi dönüyor.</p>
<p class="calibre1">Öğleyin önüme yemek getirdiler. Bey karşıma oturdu: “Doğrusunu söyle delikanlı, dedi. Sen ya mahpustan yeni çıktın. Yahut ki kaçtın.”</p>
<p class="calibre1">Topal Arif rahatsız rahatsız kımıldadı:</p>
<p class="calibre1">— Vay canına, yaman herifmiş sakallı. Hapı yuttun desene...</p>
<p class="calibre1">— Önce pek korktum. Lakin adam yüzüme baba gibi bakıyordu. Gözleri sana nasıl diyeyim kuzu gözü gibi.</p>
<p class="calibre1">Arif bir şeye mani olmak istiyor gibi Ökkeş’in kolunu tutmuştu:</p>
<p class="calibre1">— Söyleme doğruyu, insanoğlu çiğ süt emmiştir. Kuzu gibi</p>
<p class="calibre1"><a id="bookmark12"></a>ss</p>
<p class="calibre1">bakar ama yılan gibi sokar.</p>
<p class="calibre1">— Yalan uyduracak takatim yoktu. “Çankırı mahpusundan kaçtım, efendi ağa” dedim.</p>
<p class="calibre1">Arif kasketini çıkarıp tekrar başına giydi. “Kürt kısmısı bütün aptal olur,” diye düşünüyordu.</p>
<p class="calibre1">— Tuuu... Söylemeyecektin.</p>
<p class="calibre1">— Söyledim. “Sen akşama kadar kımıldama,” dedi. Öteki amelelerin başına gitti.</p>
<p class="calibre1">— Kalk savuş. Yemeği de yedin. Biraz canlandın elbet.</p>
<p class="calibre1">— Canlanmasına canlanmadım. Lakin bilmem korku sebebine bilmem karnım doydu, sıtma tutmadı. Yattığım yerden dimdik herife bakıyordum. Şişman, uzun boylu bir adam. Kırçıl sakalı var. Mavi çuhadan potur giymişti. Yattığım yerden kulak veriyorum. Amelelere gündüz bir etmediğini komuyor. Küfretmek, tembel keratalar diye bağırmak. Akşam olmaz mı ha şimdi beni kovdu, ha şimdi jandarmaya verdi diye yüreğim dikilir.</p>
<p class="calibre1">Topal Arif emniyetle fikrini söyledi:</p>
<p class="calibre1">— Sert herif belli... Barut gibi.</p>
<p class="calibre1">— Barut gibi ki barut gibi... Bir de cimri... Nasıl desem sana sabah pazarlığını akşam bozar. Yevmiyeden beş kuruş kesmek için olmadık plan düzüyor. “Yarın sizi getirmeyeceğim dünyanın rezilleri, yedirdiğim yemek gözünüze dizinize dursun,” diye veriyor feryadı sesi çıktığı kadar.</p>
<p class="calibre1">— Sivas’ın adamı yumuşak mı bu kadar Ökkeş ... Kafasına bir balta sapı vuran çıkmadı mı?</p>
<p class="calibre1">— Balta sapı vuran olmadı ya... İleri geri küfrettiler. Hele bir defasında ha kızıl kıyamet koptu dedim. Pencereden baktım babayiğit bir delikanlı üstüne yürümüş, ötekiler tuttular. Bizim ağa ne dersin hemen yumuşadı. Lakin öfkesini benden çıkarır diye yorganı kafama çektim başladım inlemeye.</p>
<p class="calibre1">Topal Arif başını salladı.</p>
<p class="calibre1">— Hal fena...</p>
<p class="calibre1">— Yok canım... Kavgayı bitirdi mi mutlak beni yokluyordu. O akşam da içeri güle güle.girdi. Irgatlara bir kızıyordum ki yattığım yerden... Bunca iyi adamı, ne demeye birkaç kuruş için öfkelendirirler. Ne dersin?</p>
<p class="calibre1">— Sonra ne oldu?</p>
<p class="calibre1">— Sonra ...</p>
<p class="calibre1">— Akşamüzeri amelelerin yevmiyesini verip yolladı. Yanıma geldi. Yemek yiyinceye kadar başıma gelenleri anlattım. Elime yetmiş beş kuruş verdi. “Burda kal birkaç gün, dedi, hele kendini bir topla bakalım.” İlerisini düşünürüz.</p>
<p class="calibre1">Arif masal dinleyen küçük bir çocuğa benziyordu. Ökkeş’in kendisini aldatıp aldatmadığını anlamak için dikkatle yüzüne baktı.</p>
<p class="calibre1">— Beni evinin alt katında beş gün beş gece misafir etti. Bir kutu sulfato getirdi.</p>
<p class="calibre1">Topal Arif kurnaz gözlerini süzerek güldü:</p>
<p class="calibre1">— İşi anladım. İyi olduktan sonra gebertene kadar çalıştırmıştır seni... Kuldan kula hayır gelmez.</p>
<p class="calibre1">— Dur hele Arif Efendi, altıncı günün akşamı yattığım yere geldi: “Oğlum, benim de Sivas’ta dostum var, düşmanım var. Burada olduğunu sezerlerse, evine gizliden birini kapatmış, neyin nesi, ki derler. Sen yarın sabah gün ışımadan kalk. Şose yolunun üstündeki köprü başına git. Orada beni bekle,” dedi. Sabah sabah gavur müslüman belli belirsizken dışarı çıktım. Gözlerime fer gelmiş, dizlerim kuvvetlenmişti.</p>
<p class="calibre1">Köprünün yanındaki ağaçların altına oturdum. Güneş bir mızrak, boyu yükseldi yükselmedi, Sivas'ın beyi bir kir ata binmiş, söküp geldi. Heybeden bir çift kundura, bir pantolon, bir mintan, bir yelek çıkardı. Bir torbaya sekiz on tane okkalık ekmek biraz peynir, bir avuç kadar şeker koymuş. Elime de iki lira sıkıştırdı.</p>
<p class="calibre1">Ne dersin gözlerim yaşarmış.</p>
<p class="calibre1">Arif çocukluğundan beri böyle bir insana rastlamadığı için Ök-keş’in sevinecek yerde neden gözlerinin yaşardığına şaşmıştı.</p>
<p class="calibre1">Ökkeş toprağa bakarak yavaşça konuştu:</p>
<p class="calibre1">— Adam çok sevindi mi yüreği bir hoş oluyor. Dilim tutuldu. Eline bile varamadım. Sonra Erzincan toprağına kadar yolları tarif etti. Nerelerde karakol olduğunu bir bir söyledi. “Haydi yolun açık olsun evladım. Ben de mahpusta yattım. Mahpusluğun halinden bilirim,” dedi.</p>
<p class="calibre1">— Birkaç adım yürüdüm. Dönüp baktım. Ağır ağır gidiyordu. Sivaslılar hep iyi adamlardır Arif Efendi.</p>
<p class="calibre1">Ökkeş ayağa kalktı. Arif mahpushane avlusunu geçip koğuşa girinceye kadar sakat ayağının diz kapağını sıvazlayarak arkasından baktı.</p>
<p class="calibre1">— “Bizi sırtladığı zaman Kürt oğlunun günahını almışız,” dedi, herifin yüreğinde fenalık yokmuş.</p>
<p class="calibre1">Hatip Hoca birdenbire sordu:</p>
<p class="calibre1">— Ne var gene alçağın hırsızı, ne domuzluk düşünürsün...</p>
<p class="calibre1">— Hiç, Hatip Hoca, kuldan kula hayır yok. Fayda Rabbimden gelse gelir.</p>
<p class="calibre1">— Aferin... Tavuk düşmanı... Aferin işte bu lafın minare gibi doğru.</p>
<p class="calibre1">Karşı karşıya, birbirlerini kandırmışlar gibi keyifle güldüler.</p>
<p class="calibre1">İ8 Eylül 1940 Çankırı</p>
<p class="calibre1"><a id="bookmark13"></a>[MÜREKKEP YALAMAK!]</p>
<p class="calibre1">— Canım bunlar nasıl gece tuvaleti?</p>
<p class="calibre1">— Hangiler? Gazete resimlerindekiler mi?</p>
<p class="calibre1">— Yok canım, şu bizim mahpuslardan bazılarının yatmadan evvelki yüz yıkamaları.</p>
<p class="calibre1">— Yıkamasınlar mı?</p>
<p class="calibre1">— Varsın yıkasınlar. Lakin geniz temizlemelerine akıl erdire-medim. Sümüklerini ağızlarından çıkarmaya gayret ediyorlar. O kadar gayret ediyorlar ki gürültüden koğuşlar ayağa kalkıyor. En derin uykudakiler sıçrayıp uyanıyor. Neredeyse herifler sümük ararken beyinlerini kusacaklar.</p>
<p class="calibre1">— Teşbih yerine oturmadı.</p>
<p class="calibre1">— Neden? Beyin ne arasın mı demek istiyorsun?</p>
<p class="calibre1">— Ben hiçbir şey dernek istemiyorum. Uydurma!</p>
<p class="calibre1">— Üstadım, sen eski gazetecilerdensin. Senin bu husustaki bilgine biz yetişemeyiz ya, lütfen üstadımız fikirlerini bizlerden esirgemesinler dedik. Malum ya gidip erbabına soracaksın. Böyle, bir halk türküsü vardır. Halk türküsü değil, koşma; koşma da halk türküsü sayılır. Bu koşma, gidip erbabına danışmalıdır gibi bir şey söyler. Bendeniz Roma’da seyyah gezerken Sen Pol Kili-sesi’nde bir kapusen rahibine rastladım. Sen Pol Kilisesi rnalu--munuz. Yani meşhur Michelange’in tavanını yirmi yıl boyadığı meşhur kilise. Pardon birbirine karıştırdık. Sen Pol olmayacak. Sikstin galiba. işte o kilisede. Papazlar bizim hocalarımızdan çok daha alim kişiler. Biz kendileriyle acizane felsefe münakaşasına tutulduk. Papaz her taraftan haberdar. Yerin altından üstünden havadis veriyor. Ayrıca Auguste Comte'u, Descartes'ı, Spino-za'yı, Yunanileri, Senek'i filan tekmil ezbere biliyor. Ezberlerine almışlar ki hayret etmemek imkansız. Lakin ne de olsa bunların felsefesi, ister istemez metafiziğe kaçıyor. Yani kaçıyor dedikse tam metafizik. Biz de materyalistiz. Yani haddimiz olmayarak materyalizme biraz sürünmüşüz. Bizimkisi sürünmek. Gavurlar buna belki temas diyorlar. Latincesi bir hoştur. Bizimki de şimdi neye benzedi. Hani herife sormuşlar, demişler ki, sen Arapça bilir misin demişler. Bilirim demiş. Söyle bakalım koyuna ne derler? Düşünmüş taşınmış, bir şey söyleyemiyor. Peki koyun dursun, keçiye ne derler? Keçiye ne dediklerini bilmem ama, öküze bir hoşt derler, deyivermiş. Bizimkisi de o hesap Polonya'da bulunuyorduk. Biz de acizane Avrupa görmüş insanız. PolonyalIlarda bir küçük ekmek oluyor. Türklerden, yani bizden daha doğrusu Osmanlılardan kalmış. Milletler arasında tarih boyunca devam eden münasebetler, bizzat sosyal münasebetleri takviye ediyorlar ve tarihi bir anane meydana getirip...</p>
<p class="calibre1">— Ekmek nasıl ekmek? Tatlıca mı?</p>
<p class="calibre1">—Evet tatlıca. Daha doğrusu biraz burukça, yani biraz acımsı. ..</p>
<p class="calibre1">— Anladım.</p>
<p class="calibre1">— Tabii anlarsınız. Anladığınız için size üstat diyoruz ya. Üstat, yani Osmanlıcada, daha doğrusu bizim eski Türkçede üst kelimesinin bir başka varyantıdır. ikisi de kullanılır. Biz bu hususta üstat kelimesini tercih ederiz. Malum, biz eskilerdeniz. T;:\hsil babında bizim müktesebatımız eskiye raci. Lakin bir insan kültür bakımından eskiye bağlı olup fikir ve ideal bakımınan ileri olabiliyor. Bunun böyle olduğuna bir misal verelim: Bir pire elinizi ısırıyor. Sonunda ensenize zıplıyor. Orada ne yapar? Kan emer. Kan emmesi neden? Rızkını topluyor. Şu halde bir insanın kültür bakımından eski, ideal bakımından inkılapçı olması pekala mümkün. Yani maşa hesabı. Maşanın her iki ayağını şöyle yere bastırın. Ne vaziyet hasıl olur? işte o vaziyet de gösteriyor ki fikren eski olup kültür bakımından ileri derecede inkılapçı olabilirim. Ayrıca biz eski toprağız. Yani cenklerden çıkmalardan... Siz de öylesiniz. Daha doğrusu siz bizden ilerdesiniz. Malum ya biz de bir miktar yattık. Hepsini toplasak epey tular. Yalnız siz toptan çile çektiniz. Sizinkine halk dilinde tulum çıkarmak derler.</p>
<p class="calibre1">— Hey gidi vah vah!</p>
<p class="calibre1">— Yani siz de biraz yattınız. Bu sebeple mahpushanenin bir taraftan Hazreti Yusuf makamı olduğunu bilirsiniz. Yiğit başına iş gelir. Mahpushane yiğit yeri.</p>
<p class="calibre1">— Peki kadınları ne yapalım? Onları da hapsediyorlar.</p>
<p class="calibre1">— Arslanın erkeği vardır da dişisi yok mu üstadım?</p>
<p class="calibre1">— Vallaha zapt ettin domuz.</p>
<p class="calibre1">— Ederiz Allah sayesinde... Biz de az buçuk mürekkep yalamışız, dirsek çürütmüşüz.</p>
<p class="calibre1">— Mürekkep yalamak mütemadiyen yanlış yazmak manasına gelir. Malum ya eski mürekkepleri, kara cahil katipler dilleriyle yalayıp yutarlardı. Dirsek çürütmeye gelince, fukara dirseğin beyhude yere günahını alıyorsun. Sende çürümüş bir aza var ama omuzlarından aşağıda değil, omuzlarından yukarda sallanıyor.</p>
<p class="calibre1">— Üstadım!</p>
<p class="calibre1">— Hey gidi vah vah!</p>
<p class="calibre1">— Asalete hiç söz istemem. Asalet asalettir.</p>
<p class="calibre1">— Yani?</p>
<p class="calibre1">— Asalet kandan gelir, sülaleden gelir.</p>
<p class="calibre1">— Gelir de ne olur cancağızım?</p>
<p class="calibre1">— Çok şey olur. Asilzade adamdan bir kere sana zarar erişmez. Asilzade sözünün eridir.</p>
<p class="calibre1">— Peki, bu memleketin vaktiyle en asil evladı Osmanlı sülalesinden gelmeler değil mi?</p>
<p class="calibre1">— Öyle. Ali Osman sülalesi, padişah sülalesi ...</p>
<p class="calibre1">— Vahdettin millete nasıl ihanet etti?</p>
<p class="calibre1">— Vay sen beni bu laflar mı bağlayacaktın şaşkın! Vahdet-tin’de kaçırtma var.</p>
<p class="calibre1">— Kaçırtma ne demek?</p>
<p class="calibre1">— Yani validesi olacak, onu bahçıvan makulesinden peydahlamış.</p>
<p class="calibre1">— Koca Ali Osman sarayında etrafını beli palalı harem ağalarının çevirdiği kalede Ali Osman gelini kaçırtma yapacak bahçıvan makulesini buluyor da, Germiyanoğlu'nun hacı bilmem kimin karısı neden bulamıyor?</p>
<p class="calibre1">— Dur yahu! Tamam! işte bu hiç aklıma gelmemişti.</p>
<p class="calibre1">— Neden gelmiyor. Ağa karısının hizmetkar delikanlılara bir borcu vardır ki borç diyerek ben işte ona derim.</p>
<p class="calibre1">— Şu halde hiç mi asilzademiz yok bizim.</p>
<p class="calibre1">— Olmaz mı? Yalnız hepsi de biraz kaçınmalı sayılır.</p>
<p class="calibre1">— Şuna düpedüz, veledi zinalardan başka asilzade kalmamış desene be birader. Veledi zinalar bir, bir de Cengizler.</p>
<ul class="calibre7"><li class="calibre8"><a href="main-1.xhtml">[MUHTAR]</a></li><li class="calibre8"><a href="main-2.xhtml">[İHANET]</a></li><li class="calibre8"><a href="main-3.xhtml">MARANGOZ AHMET ÇAVUŞ</a></li></ul>
<p class="calibre1"><a id="bookmark7"><sup class="calibre4"><a href="#footnote1">1</a></sup></a></p>
<p class="calibre1"> Asri cezaevi.</p>
</body>
</html>
