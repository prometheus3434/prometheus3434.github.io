<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Socialist Register 2011 Bu Defaki Kriz</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div id="filepos158030" style="height:0pt"></div>

  <p class="calibre11"><span class="calibre4"><span class="bold">Yüzyılın İlk Büyük Buhranı</span></span></p>

  <p class="calibre3"><span class="italic">Anwar Shaikh</span></p>

  <p class="calibre18">2008'de tüm dünyada dizginlerinden boşalan genel ekonomik krizi bir Büyük Buhran olarak tanımlamalıyız. ABD'deki finans krizi, buhranın tetikleyicisi olmak birlikte, nedeni değildi. Bu kriz, kapitalist birikimin bildik bileli süregiden, uzun süren canlanmaların gün gelip mutlaka uzun süreli gerilemelere dönüştüğü işleyişi içerisinde bütünüyle normal bir evredir. Canlılıktan gerilemeye doğru yaşanan bu dönüşüm gerçekleştiğinde, ekonominin sağlık durumu da iyiden kötüye gitmiş demektir. Gerileme evresinde krizin tetiklenmesi için bir sarsıntı yeterlidir; 1820'lerde, 1870'lerde, 1930'larda ve 1970'lerde genel krizlerin tetiğini çeken sarsıntılar gibi.<sup class="calibre14"><small class="calibre15" id="filepos159025"><a href="../Text/Socialist_Register_2011_Bu_Defa_split_161.html#filepos1088626"><span class="calibre10"><span class="calibre16"><span class="underline">[1]</span></span></span></a></small></sup> John Kenneth Galbraith, haklı bir ün kazanmış The Great Crash 1929 [Büyük Çöküntü 1929] kitabında, 1930'lardaki Büyük Buhran öncesinde azgın bir finansal spekülasyonun hüküm sürdüğüne, borsalardaki çöküşün bir ekonomik yıkımı tetiklemesine izin veren şeyin, ekonominin 1929'daki temelden çürük ve kırılgan yapısı olduğuna işaret ediyor.<sup class="calibre14"><small class="calibre15" id="filepos159512"><a href="../Text/Socialist_Register_2011_Bu_Defa_split_161.html#filepos1089843"><span class="calibre10"><span class="calibre16"><span class="underline">[2]</span></span></span></a></small></sup> O zamanki durum neyse, şimdi de aynısıyla karşı karşıyayız.<sup class="calibre14"><small class="calibre15" id="filepos159690"><a href="../Text/Socialist_Register_2011_Bu_Defa_split_161.html#filepos1091695"><span class="calibre10"><span class="calibre16"><span class="underline">[3]</span></span></span></a></small></sup> Bu gelişmelerin her birini, aslında apak olan yün yumağına tesadüfen düşmüş "kara kıl"lar gibi tekil olaylar şeklinde görmeyi yeğleyenler,<sup class="calibre14"><small class="calibre15" id="filepos159953"><a href="../Text/Socialist_Register_2011_Bu_Defa_split_161.html#filepos1092102"><span class="calibre10"><span class="calibre16"><span class="underline">[4]</span></span></span></a></small></sup> açıklamaya çalıştıkları tarihin kendi dinamiklerini unutmaktalar. Bunu yanında, işlerine geldiği gibi, bizi bu tarih tekerrürlerine mahkûm eden şeyin aslında kâr mantığı olduğunu görmezden gelmekteler.</p>

  <p class="calibre13">Kapitalist birikim, çalkantılarla dolu, devingen bir süreçtir. Kendi yapısında zaten var olan güçlü ritimler, konjonktürel etmenler ve belli tarihsel gelişmelerin müdahaleleriyle değişikliğe uğrar. Dolayısıyla, birikimin somut tarihine dair bir çözümleme ortaya koyacaksak, içkin işleyişlerle, bunların şu ya da bu tarihsel ifade buluş biçimleri arasında ayrıma gitmek durumundayız. Konjonktür hareketleri, kapitalizm dinamiklerinin en gözle görünür unsurlarını oluşturuyor. Stoklar seviyesinde gerçekleşen, üç ila beş yıllık hızlı konjonktür döngüleri, toplam arz ve talepteki daimi dalgalanmalardan kaynaklanırken, toplam kapasite ve arzın daha yavaş işleyen dalgalanmaları da sabit sermaye üzerinde yedi ila on yıllık döngüler meydana getirir.<sup class="calibre14"><small class="calibre15" id="filepos161141"><a href="../Text/Socialist_Register_2011_Bu_Defa_split_161.html#filepos1092518"><span class="calibre10"><span class="calibre16"><span class="underline">[5]</span></span></span></a></small></sup> Ancak, bu dalgalanmaların altında, uzun sürelerle birbirinin yerini alan birikim hızlanma ve yavaşlamalarından oluşan, bunlardan çok daha ağır ilerleyen başka bir döngü mevcut. Çeşitli türden konjonktür dalgalanmaları, işte bu ana dalgalara eklemlenerek kendini gösteriyor.<sup class="calibre14"><small class="calibre15" id="filepos161545"><a href="../Text/Socialist_Register_2011_Bu_Defa_split_161.html#filepos1092971"><span class="calibre10"><span class="calibre16"><span class="underline">[6]</span></span></span></a></small></sup> Kapitalizmin tarihi, dekorun durmaksızın değiştiği bir sahnede yol almıştır.</p>

  <p class="calibre13">1930'lardaki Büyük Buhran'ın ardından, 1970'lerin Büyük Stagflasyon'u geldi. Bu kez, altta yatan krizin su yüzündeki görünümü, alıp yürümüş bir enflasyon biçimine bürünmüştü. Ancak, enflasyon büyük istihdam kayıplarının ortaya çıkmasını, borsa indekslerinin reel değerlerinde büyük düşüşlerin gözlenmesini, yaygın şirket ve banka iflaslarının yaşanmasını engelleyemedi. Ekonomik ve finansal sistemin topyekûn çözülebileceği yönünde kayda değer bir kaygı hissedilmekteydi.<sup class="calibre14"><small class="calibre15" id="filepos162316"><a href="../Text/Socialist_Register_2011_Bu_Defa_split_161.html#filepos1093363"><span class="calibre10"><span class="calibre16"><span class="underline">[7]</span></span></span></a></small></sup> Bu yazımızın amaçlarını dikkate aldığımızda, ABD ve İngiltere gibi ülkelerde krizin yüksek işsizlik oranlarına, emekçilerle yoksullara yönelik kurumsal destekler ve sendikalar üzerinde yaygın saldırılara, gerek reel ücretleri, gerekse borsaların reel değerini hızla aşındıran bir enflasyona yol açtığını belirtmekte yarar var. Japonya gibi başka ülkeler, krizin süresini uzatacak, ancak ABD ve İngiltere'deki kadar derinlere ulaşmasını da engelleyecek önlemler alıp, düşük işsizlik oranlarında ve varlık fiyatlarında ağır ağır bir gerileme sağlamaya yöneldiler.</p>

  <p class="calibre13">Ülkeler arasındaki bu farklılıklara karşın, 1980'lerde tüm kapitalist ülkelerde yeni bir canlanma dönemi baş gösterecekti. Canlanmayı teşvik eden şey ise, net sermaye getirisini büyük ölçüde yükseltecek şekilde faiz oranlarının sert biçimde düşmesi, yani kâr oranı ile faiz oranı arasındaki net farkın artması oldu. Düşen faiz oranları, aynı zamanda sermayenin yerküre boyunca yayılmasını da kolaylaştırarak, tüketici borçlarında muazzam bir artış getirecek, finans ve emlak alanlarında uluslararası balonların oluşumunu pompalayacaktı. Finans kuruluşları, finansal faaliyetler üzerindeki mevzuat dizginlerinin pek çok ülkede gevşetilmesini hararetle talep etmekteydiler ve Kanada gibi birkaç ülke dışında, bu yöndeki çabalar büyük ölçüde başarıya da ulaştı. Aynı zamanda, ABD ve İngiltere gibi ülkelerdeki emek sömürüsünde benzeri görülmemiş bir yoğunlaşma yaşanıyor, bu sömürü, reel ücretlerin üretkenlikteki artış karşısında durağan kalmasıyla kendini belli ediyordu. Ücretlerdeki düşüşün normalde reel tüketici harcamalarında durgunluğa yol açması beklenebilecekken, faiz oranlarının düşmesi ve kredi temin etmenin hiç olmadığı kadar kolaylaşmasıyla, tüketici harcamaları ve diğer harcamalardaki artış sürüp gitti. Tüm sınırlar kalkmış, tüm hareket yasaları işlevini yitirmiş gibiydi. Derken, çöküş geldi çattı. ABD'deki ipotek krizi sadece tetikleyici unsurdu. Altta yatan sorun, faiz oranlarındaki düşüşte ve borçlanmadaki artışta, yani canlanmayı pompalayan iki eğilimde artık sınırlara ulaşılmış olmasıydı.</p>

  <p class="calibre13">Kriz, yayılmasını halen durdurmuş değil. Belli başlı tüm gelişmiş ülkelerde muazzam miktarda para yaratılıp ticaret dünyasına akıtıldıysa da, bu paralara akıtıldıkları yerlerde büyük ölçüde el koyuldu. Bankalar, paralarını yeterli oranda kâr ile birlikte geri alacaklarının kesin olmadığı riskli ortamda borç verme faaliyetlerini hızlandırma isteği göstermiyor. Otomotiv gibi sektörlerdeki şirketler ise, büyük stok dağlarının altında ezildikleri için benzer bir sorun yaşamaktalar ve bu stokları eritmeden genişlemeyi akıllarına dahi getiremezler. Dolayısıyla, halkın çoğunluğu, ortalığa saçılan paradan hiçbir dolaysız fayda sağlamış değil ve işsizlik oranlarında yüksek seyir devam ediyor. Bu çerçeveden bakıldığında, 1930'larda Roosevelt iktidarı tarafından yapılanın aksine, devletin yaratacağı istihdam yoluyla işsizliğin doğrudan azaltılması dönük pek az adımın atılmış olması son derece çarpıcı.</p>

  <p class="calibre13">Bu nokta bizi temel soruya götürüyor: Kendi evrim süreci içerisinde kurumları, yasal düzenlemeleri ve siyasi yapılanmaları bu denli büyük bir değişim sergilemiş kapitalist sistem, nasıl oluyor da aynı ekonomik rotaları sürgit tekrarlayabiliyor? Yanıt, bu rotaların, kapitalizmin tarihi boyunca ticari davranışların merkezî düzenleyicisi konumunda kalmış kâr güdüsü tarafından belirleniyor olduğu gerçeğinde. Kapitalizmin kabuğu durmaksızın mutasyona uğruyor, ancak bunu yaparken, aslında çekirdeğin değişmeden kalabilmesini amaçlıyor. Kuramsal dinamiklerin bütünüyle açıklanması yazımızın kapsamını aşmakta olsa da, birikim ile kârlılık arasındaki ilişkiyi irdeleyerek bu değişimin mantığını önemli derecede kavrayabiliriz. İlerleyen sayfalarda, gelişmiş kapitalist dünyanın merkezini oluşturduğu ve ayrıca krizin patlak verdiği yer olduğu için, Birleşik Devletler üzerinde yoğunlaşacağız. Ancak, gerçek faturanın tüm dünyaya kesildiğini, büyük ölçüde de dünyanın acılı kadınlarının, çocuklarının ve işsizlerinin payına düştüğünü söylemeden geçemeyiz.</p>

  <p class="calibre13"><span class="calibre7"><span class="bold">&nbsp;</span></span></p>

  <p class="calibre2" style="margin:0pt; border:0pt; height:1em">&nbsp;</p>

  <div class="mbppagebreak" id="calibre_pb_46"></div>
</body>
</html>
