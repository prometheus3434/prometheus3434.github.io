<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ortadogu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_20">Köleleştirme Operasyonu:<br class="chapter" />
  İşgal ve Direniş</h2>

  <p class="normal">1997 yılında New York’ta kurulan ve amacı “ABD’nin global önderliğini geliştirmek” olan “Yeni Amerikan Yüzyılı Projesi <span class="ideitalik">(The Project for the New American Century)</span> isimli bir kuruluş, 2000 yılının Eylül ayında, “Amerika’nın Savunmasını Yeniden Kurmak: Yeni Yüzyıl İçin Strateji, Kuvvetler ve Kaynaklar” <span class="ideitalik">(Rebuilding America’s Defenses: Strategy, Forces and Resources for a New Century)</span> başlığıyla bir rapor hazırladı. Raporu hazırlayanlar arasında Dick Cheney, Donald Rumsfeld, Paul Wolfowitz, Steve Forbes, Francis Fukuyama ve W. Bush’un kardeşi Florida Valisi Jeb Bush gibi isimler bulunmaktaydı. Rapor, yeni koşullarda, Amerikan egemenlik sisteminin bir manifestosu niteliğindeydi. “Reagan döneminin askerî güç politikasının canlandırılması” ilkesine dayalı bir stratejik yönelimi savunan rapor, yazarların zihniyeti iktidara gelince, W. Bush yönetiminin eylem kılavuzu oldu.<sup class="calibre3"><a href="../Text/ortadogu_split_547.html#footnote-175610-30" id="footnote-175610-30-backlink">[30]</a></sup></p>

  <p class="normal">Raporun sunuş sayfasında örgütün “kuruluş ilkeleri”nden alınmış şu bölüm vardı:</p>

  <p class="indentmetin">20. Yüzyıl sona ererken, Birleşik Devletler dünyanın en önde gelen gücü durumundadır. Batı’yı Soğuk Savaş’ta zafere ulaştırdıktan sonra Amerika hem bir fırsat, hem de bir meydan okumayla karşı karşıyadır: Birleşik Devletler, geçmiş yılların kazanımlarının üzerinde yükselme vizyonuna sahip midir? Birleşik Devletler, Amerikan ilke ve çıkarları açısından elverişli bir yeni yüzyıl biçimlendirme azmine sahip midir?</p>

  <p class="indentmetin">[İhtiyacımız], güçlü ve hem bugünün hem geleceğin sorunlarını karşılamaya hazır bir askeriye; dışarıda Amerikan ilkelerini cesaret ve bilinçle geliştiren bir dış politika ve Birleşik Devletler’in global sorumluluklarını kabul eden bir ulusal önderliktir.</p>

  <p class="indentmetin">Elbette, Birleşik Devletler gücünü nasıl kullanacağı konusunda ihtiyatlı olmalıdır. Ama global önderliğin sorumluluklarının kullanılmasıyla ilintili bedellerden kolayca kaçınamayız. Amerika, Avrupa, Asya ve Ortadoğu’da barış ve güvenliğin devamının sağlanmasında yaşamsal bir role sahiptir. Sorumluluklarımızdan kaçınırsak, temel çıkarlarımıza tehditleri davet etmiş oluruz. 20. yüzyıl tarihi, bize, koşulları, kriz çıkmadan önce şekillendirmenin ve tehditleri de tehlikeye dönüşmeden karşılamanın önemli olduğunu öğretmiş olmalıdır. Geçen yüzyılın tarihi, Amerikan liderliği davasını sahiplenmemizi bize öğretmiş olmalıdır.</p>

  <p class="normal">Rapor, “temel misyonlar” olarak, Amerikan topraklarını korumanın yanında, “aynı anda birden fazla büyük savaşı yürütme ve kazanma” gücünün oluşturulmasını, dünyanın “kritik bölgelerindeki güvenlik koşullarını belirlemek üzere jandarmalık görevleri”nin yerine getirilmesini ve askerî teknoloji “devrimi”nden yararlanılmasını öneriyordu. Stratejik hedefler olarak da, Pax Amerikana’nın sürdürülmesini savunan ve ana stratejik rekabet alanı olarak da Doğu Asya’yı belirleyen rapor, Amerikan silahlı kuvvetleri için de çok kapsamlı bir modernizasyon programıyla uzay ve siber uzay dâhil yeni bir silahlanma hamlesinin gerçekleştirilmesini istiyordu. Yazarlar, bunun için askerî bütçeye her yıl 10-20 milyar dolarlık ödeneklerin eklenerek, silahlanma harcamalarının gayrisafi millî hasılanın yüzde 3,5-3,8 oranına yükseltilmesini öngörmekteydiler...</p>

  <p class="normal">Rapordaki son cümle ise, yakın vadedeki can alıcı noktayı oluşturmaktaydı. Yazarların yaptığı belirleme, Saddam rejiminin, ABD tarafından, sadece bölgeyi ele geçirme saldırısı için bir bahane malzemesi olarak görüldüğünü gösteriyor ve gelecekteki savaşın ipuçlarını veriyordu:</p>

  <p class="indentmetin">Gerçekten de, Birleşik Devletler on yıllardır Körfez bölgesinde daha kalıcı bir rol oynama imkânlarını aramıştır. Irak’ta hâlen çözülmemiş ihtilaf, şimdilik bir mazeret yaratıyorsa da, bölgede büyük bir Amerikan askerî varlığı bulundurma ihtiyacı, Saddam Hüseyin rejimi meselesini aşmaktadır.</p>

  <p class="normal">“Saddam’ın yarattığı mazeret” yetmediğine göre, daha büyük, daha inandırıcı ve korkutucu bir mazerete, bahaneye ihtiyaç vardı.</p>

  <h3 class="solbaslik" id="calibre_toc_98">11 Eylül Saldırısı</h3>

  <p class="normal">11 Eylül 2001 günü, New York’ta Amerikan kapitalizminin görkemli simgeleri olan İkiz Kuleler ile başkent Washington DC’de emperyalist gücün ana karargâhı ABD Savunma Bakanlığı Pentagon, yolcu uçaklarıyla vuruldu. Politik merkez Beyaz Saray’a doğru yöneldiği iddia edilen bir başka uçaksa, hedefine ulaşamadan düştü ya da düşürüldü. Yerde aranan bahane, gökte bulunmuştu...</p>

  <p class="normal">Bundan sonrası kolay görünmekteydi.</p>

  <p class="normal">Önce Amerikan halkına ve dünyaya korku salmak gerekmekteydi. İkinci Dünya Savaşı sonrasında, Soğuk Savaş saldırısının silahlanma harcamaları için hazırlık yapmaya başladığında, Amerikan Senatosu’nun kıdemli üyelerinden Vandenburg, buna toplumsal destek sağlayabilmesi için Başkan Truman’a, öncelikle, “Amerikan halkının ödünü koparması” gerektiğini söylemişti. Bunun üzerine de, komünizme ve Sovyetler Birliği’ne karşı, sabotaj, ekonomik ambargo, silahlı baskı eşliğinde tarihte ender rastlanan bir yalan, karalama ve iftira kampanyası açılmıştı. Bunun, özünde, başta Amerikalılar olmak üzere dünya halklarının bilincinin çarpıtılması, vicdanının köreltilmesi, doğal refleks ve ruhi şekillenmesinin, sermayenin çıkarları doğrultusunda programlanması olduğu açıktı.</p>

  <p class="normal">Bu yöntem o denli etkili olmuştu ki, Kore Savaşı’nda Çin’e karşı bile nükleer silah kullanmayı önerecek kadar kendinden geçen General Douglas McArthur, Truman tarafından kovulup da kendine geldiğinde şöyle diyecekti:</p>

  <p class="indentmetin">Hükümetimiz, acil millî teyakkuz çığlıklarıyla, bizi hep kalıcı bir korku ve sürekli milliyetçilik hezeyanının paniği içinde tuttu. Her zaman için ya içeride korkunç bir kötülük vardı ya da körükörüne hükümetin peşinden gitmezsek bizi yutacak olan şeytani bir yabancı gücün varlığı söz konusuydu.<sup class="calibre3"><a href="../Text/ortadogu_split_548.html#footnote-175610-31" id="footnote-175610-31-backlink">[31]</a></sup></p>

  <p class="normal">Şimdi, emperyalizmin ve sermayenin çıkarlarına yönelik her tehdit, “terör” ya da “terörizmin, teröristlerin savunulması” olarak tanımlanacak, böylesi kapsamlı bir öcüyle insanlar korkutulacaktı. Sovyetler Birliği’nin Amerikan yanlısı Müslüman toplumlarla kuşatılması (Yeşil Kuşak) siyasetinin ürünü olan Usame Bin Ladin ile Reagan’ın Afganistan’da “özgürlük savaşçıları” olarak kutsayıp eğittiği Taliban, bu korku senaryosunun ve ideolojik saldırının aktörleri olarak kullanılacaklardı. Kısa sürede yüreklere korku salınmasının yöntemi belirlendi. Büyük bir yalan kampanyası başlatılacaktı.</p>

  <p class="normal">“Yalan” işin en kolay yanıydı; egemenler, hayatı Hitler’in propaganda şefi Göbels’in dediği gibi yönetmeye alışıktılar:</p>

  <p class="indentmetin">İnsanlar her zaman önderlerin peşinden sürüklenmeye yönlendirilebilirler. Bu kolaydır. Yapmanız gereken tek şey, saldırı altında olduklarını söylemek, pasifistleri de milliyetçi olmamakla ve memleketi tehlikeye atmakla suçlamaktır.<sup class="calibre3"><a href="../Text/ortadogu_split_549.html#footnote-175610-32" id="footnote-175610-32-backlink">[32]</a></sup></p>

  <p class="normal">Buradan hareketle, dünyanın dört bir yanına yayılmış devasa propaganda makinesi için hemen düğmeye basıldı. Her ülkede emperyalizmin yerel ajitasyon görevlileri kendi medyalarında harekete geçirildi. Her yerde, inanmaya hazır, ahmaklaştırılmış, korkutulmuş, beyni yıkanmış milyonlar hedef seçildi. Saddam’ın kimyasal kitlesel kırım silahları depoladığından El Kaide’yle ilişkisi olduğuna, hareketli biyolojik silah sistemlerini sakladığından nükleer tehdit oluşturduğuna uzanan bir sürü yalan, dünya kamuoyunun ve devlet yetkililerinin, diplomatların gözlerinin içine bakılarak tekrarlanıp durdu. BM Güvenlik Konseyi’nde televizyon kameraları karşısında, Amerikan Dışişleri Bakanı Colin Powell, projeksiyon aletinde, olmayan silah sistemlerinin krokilerini, depolarını, füze silolarını, virüs ve gaz taşıyan kamyonları büyük bir soğukkanlılıkla açıkladı. Sonra da, bu yaptığını, bu büyük yalana böylesine tetikçilik yapmasını, hayatında hiç çıkmayacak bir “utanç verici leke” olarak niteledi ama olan olmuş, iş işten geçmişti; ölen on binler için artık geri dönüş yoktu.<sup class="calibre3"><a href="../Text/ortadogu_split_550.html#footnote-175610-33" id="footnote-175610-33-backlink">[33]</a></sup> Bay Bakan tarih önünde günah çıkararak vicdan temizliyor, timsah gözyaşları dökerek, yine sahte bir duyarlılık gösterisiyle, aklınca, yıpranmış Amerikan imajınının imdadına yetişiyordu.</p>

  <p class="normal">Yöntem ise, Soğuk Savaş’ı kazanmış, değneksiz global köyde tek kalmış olmanın verdiği aşırı özgüven, teknolojiye tapan, güce iman eden kültürel ön yargılara tutsaklık, gem vurulamayan imparatorluk ihtirası, bölgenin yeterince çürütülmüş olduğuna duyulan inanç ve ele geçmiş fırsattan yararlanma aceleciliğiyle, acemice tek boyutlu olarak belirlendi. Buna göre şiddet, tek başına Ortadoğu’yu çökertmek ve bölgede hegemonyayı sağlamak için yeterli sayıldı. Bir başka kültürel-ideolojik ön yargı da bunda etkili oldu: Bütün ilkel Asyalı ve Afrikalılar gibi, Araplar da sadece şiddetten anlarlardı; şiddetle ancak terbiye edilip uygarlaştırılabilir, Batı normlarına, Amerikan hayat tarzına uyumlu hâle getirilebilirlerdi. Liberal kapitalizme uyum gösteremeyenlerin yarattığı “medeniyetler çatışması” da, onların uygarlığının şiddet yoluyla yok edilmesi sayesinde çözüme kavuşturulabilirdi.</p>

  <p class="normal">Şimdi ABD, Ortadoğu’da Tanrı’yı oynayacaktı. Ortadoğu’yu kendi imajından, Amerikan hayat tarzından, küreselleşme değerlerinden yeniden yaratacaktı. Ortadoğu’nun toplumsal genetiğiyle oynanacak, silah zoruyla yeni insan, yeni değerler, yeni kültür, yeni din ve beynelmilel sermayenin ilahlarınca belirlenmiş değerlere tapınan sürüleştirilmiş toplum yaratılacaktı. Neo-con diye anılan Yeni Muhafazakârlar’a göre, Amerikan silah teknolojisi, ateş gücü, dehşetengiz vurucu kuvveti, Rambo’nun gazabı ve kılıcı, kısacası şiddet, buna yeter de artardı bile.</p>

  <p class="normal">Şimdi özel olarak Irak, genel olarak da Arap dünyası ve Ortadoğu, tarihsel bir dönüşümün eşiğindeydi. Kıyıcıların saldırısı yoldaydı. Amerika, dünyaya meydan okumuş ve NATO’daki Avrupalı müttefiklerini, Rusya ve Çin’i, Birleşmiş Milletler’i bir yana iterek, “gerekirse yalnız başına” Irak’ı işgal edeceğini açıklamıştı.</p>

  <h3 class="solbaslik" id="calibre_toc_99">Afganistan’a Saldırı</h3>

  <p class="normal">Önce, dünyanın en zengin devleti, yeryüzünün en yoksul ülkelerinden birini, Afganistan’ı iki ay boyunca acımasızca bombaladı ve ardından işgal ederek, Usame Bin Ladin’i koruduğunu iddia ettiği rejimini devirdi. Gözü dönmüş saldırganlık o boyutlardaydı ki, yöneticiler savaşı bile ciddiye almaz olmuşlardı. Başkan’ın konuşmalarını yazmakla görevli eski danışmanlarından David Frum’un yazdığına göre, o zaman Ulusal Güvenlik Danışmanı olan Condoleezza Rice, iki ülkede savaş çıkarılmasını savunmuştu. Rice’ın gerekçesi, şayet savaşlardan biri iyi gitmezse, hiç olmazsa ötekinden gelebilecek iyi haberlerle kamuoyuna bir başarı masalının pazarlanabilmesi, Başkan’ın durumunun sarsılmasının önlenmesi idi.<sup class="calibre3"><a href="../Text/ortadogu_split_551.html#footnote-175610-34" id="footnote-175610-34-backlink">[34]</a></sup></p>

  <p class="normal">Bütün dünya savaşı beklerken aynı zamanda Saddam’ın olmayan egzotik silahlarını konuşuyordu. Propaganda makinesi ilk zaferi kazanmış gibiydi. Oysa savaşın hemen öncesinde, Londra’da yayımlanan <span class="ideitalik">Şark ül-Avsat</span> gazetesinde, İrfan Nizameddin, Amerikan belgelerine göre, işgal hedeflerini şöyle sıralamaktaydı:</p>

  <p class="indentmetin">- Balkanlar’dan Orta Asya’ya ve Güneydoğu Asya ile Körfez bölgesine kadar uzanan Amerikan üsleri arasındaki boşlukları giderebilmek amacıyla, Irak’ta stratejik bölgeleri işgal etmek.</p>

  <p class="indentmetin">- Dünyadaki ikinci büyük rezerve sahip Irak petrol kuyularını denetim altına almak.</p>

  <p class="indentmetin">- Savaş sonrasında tahrip edilmiş Irak’ın yeniden inşası sayesinde Amerikan ekonomisini canlandırmak ve ABD’nin bölgedeki nüfuzunu güçlendirmek. Buna karşılık Avrupa Birliği’nin nüfuzunu geriletmek ve bu birliği parçalamak.</p>

  <p class="indentmetin">- İnsan hakları, bölgenin yeniden yapılandırılması ve rejimlerin ıslah edilmesi türünden söylemler altında, Ortadoğu’yu bir serbest piyasa bölgesi hâline getirmek, Dünya Ticaret Örgütü (GATT), IMF ve Dünya Bankası’nın şartlarını dayatmak ve daha önemlisi bu sahte söylemleri, İsrail’in bölgeye yönelik cehennemî planlarını maskelemekte kullanmaktır esas amaç.<sup class="calibre3"><a href="../Text/ortadogu_split_552.html#footnote-175610-35" id="footnote-175610-35-backlink">[35]</a></sup></p>

  <h3 class="solbaslik" id="calibre_toc_100">Ortadoğu’da Suskun Bekleyiş</h3>

  <p class="normal">Afganistan’da kentler, köyler, yollar, dağ taş bombalanırken, ABD, Irak’a saldırının altyapısını oluşturmaya başlamıştı. Bütün dünya ve elbette Ortadoğu, beklemekteydi.</p>

  <p class="normal">Ortadoğu, sanki dipsiz bir kuyunun karanlıklarında yitmiş, yok olmuştu. Ortadoğu, göklerden bir kez daha yağacak ölümü bekliyordu. Bir zamanlar Tanrı’ya yakaran ellerin uzandığı göklerden inen ölüme son elli-altmış yıldır alışmış Ortadoğu’nun kara yazgılı insanı, tevekkülle beklemekteydi.</p>

  <p class="normal">Bölge, Birinci Dünya Savaşıyla oluşan yeni dünyanın siyasal kültürel coğrafyasında, şeyhler, prensIer, kabileler arasında yapay sınırlarla parçalanmıştı. Göçmüş görkemli bir uygarlık, zengin bir kültür hazinesi ve unutulmuş bir tarih birikiminin üzerindeki ölü toprağı ile bu uçsuz bucaksız çöl, “insan” unsuru açısından tam bir çorak araziydi; bölgede birkaç prens, şeyh ve kral dışında Batılıları saymazsanız, “insan unsuru” yok gibiydi. Yoksulluğun, ezilmişliğin ve yüzlerce yıllık yorgunluğun, hep şiddetle bastırılmış direnişin yiyip bitirdiği Ortadoğu insanı, sanki yitmiş, tarih sahnesinden çekilip gitmişti.</p>

  <p class="normal">2 Temmuz 1798’de Napolyon Bonapart, Mısır’ı işgal ettiğinde, onlara, “Ey Mısırlılar! Size, benim buraya sadece dininizi yok etmeye geldiğimi söyleyebilirler ... ama iftiracılara, buraya zalimlerin elindeki haklarınızı yeniden size vermek dışında başka bir amaçla gelmediğimi söyleyin!” diye seslenmişti. 19 Mart 1917’de ise, işgalci İngiliz ordusunun komutanı General Maude, Bağdat’ta şunları söylüyordu: “Ordularımız kentlerinize ve arazilerinize, işgalci ya da düşman olarak değil, kurtarıcı olarak geldiler. ... Britanya halkının ve onunla ittifak içindeki milletlerin umudu ve arzusu, Arap ırkının, dünya halkları arasında yeniden yükselmesidir.”<sup class="calibre3"><a href="../Text/ortadogu_split_553.html#footnote-175610-36" id="footnote-175610-36-backlink">[36]</a></sup> İngiliz generalden öncekiler de, Osmanlı hükümdarları, onlara, Halife’nin koruyucu kanatları altında, en azından “öteki dünyada” kurtuluş vaat etmişlerdi.</p>

  <p class="normal">Sonuçta barbarların hepsi çekip gitmiş ama Ortadoğu’yu da mahvetmişlerdi.</p>

  <p class="normal">O dönemin Ortadoğu’su tarihsel bir deprem sonucu yok olmuş bir uygarlık gibi değil de, kıran girmiş bir bahçe gibiydi. İngiliz Paşalar, İngilizci şeyhler, Hıristiyan misyonerler, Alman prensler, Feldmareşallerin orduları, sanki yüzyıllar boyunca tüm vahaları ve koca Nil Nehri’ni kurutmuşlardı. Neredeyse bir büyük “kültürel soykırım” bölgenin tüm hayat damarlarını kurutmuş, önce Müslüman kardeşi Osmanlı, sonra da Batılı insan, Ortadoğulu hemcinslerinin kurdu olmuşlardı.</p>

  <p class="normal">Yükselen ABD’nin tetiklediği Soğuk Savaş’ta Ortadoğu, sadece ele geçirilmesi gereken herhangi bir stratejik mevzi olarak görüldü. Uluslararası satranç oyununda bin yıllık “Dar-ül Saadet” bir piyon bile değil, kuşun kurda yem olduğu insan geçmez, kervan geçmez ama “stratejik önemi haiz” bir coğrafya parçasıydı sadece.</p>

  <p class="normal">1960’lı yıllar, mazlum ulusların yaşadığı birçok yerde olduğu gibi Ortadoğu’da da yeni bir dönemin başlangıcı oldu; Ortadoğu’da “İnsan” yeniden doğmuştu artık. Ortadoğulu insan gerçi tarihinin en görkemli günlerine dönememişti ama “Batı’ya karşı mücadele” yeniden açılmıştı, Nasırcılıkla, Baasçılıkla, Filistin Hareketi’yle yeni bir döneme girilmişti.</p>

  <p class="normal">Bu yeni dönemin ayırıcı özelliği yeni bir tür insanda ortaya çıkmıştı. Bu evrede, İngiliz’iyle, Fransız’ıyla ve tabii Amerikalı’sıyla Batılı insan yine vardı; Rus’uyla, Çek’iyle Batı’nın Doğu’su da gelmişti ama bölgede bu kez Ortadoğulu insan da vardı. Şeyhler, prensler yerlerini bu “yeni insan”a bırakmışlardı. Nasır, Canbolat, Bekdaş, Eflak, Bin Bella, bu yeni insandı. Ve Osmanlı’nın son dönemine benzer bir biçimde Batı’ya karşı mücadele süreci içinde giderek Batılılaşan bir direniş bölgeye egemen olmaktaydı.</p>

  <p class="normal">Bireyin başını çektiği, daha doğrusu yarattığı bu evrede kitleler vardı; bireyin, önderin peşinden yürüyen kitleler. Bunun en çarpıcı örneğini ise, Nasır’ın tabutu peşinde dövünerek yürüyen çileli, acılı, çaresiz kitlede görmek mümkündü. Aslında aynı olgu tüm “Üçüncü Dünya”da ortaya çıkmıştı. Afrika’da, Asya’da da başkaldıran bireyler, soylu önderler vardı. Oralarda da tek insanın peşinden yürüyen kitlelerle yürütülen “Batı’ya karşı mücadele” süreci ve giderek düşmana (üstelik en kötü yanlarına) benzemek, sistemin bir parçası olmak söz konusu olmuştu.</p>

  <p class="normal">Ardından, peşpeşe gelen ihanet, yenilgi ve şiddetle birlikte çürütücü bir dönem başladı kadim coğrafyada.</p>

  <p class="normal">Ve rejimler çürürken, “yorgun savaşçı” Ortadoğu insanının önce “savaşçılığı” yok olmuş, arkadan “yorgunluk” “tevekkül”e ve giderek “tefekkür”ün sonsuzluğunda “ölümlü dünya”dan el etek çekişe dönüşmüştü. İnsan yok olurken, soyu kurumuş bir direnişin taştan simgesine sanki doğa acımış ve Eyyubi’nin Kalesi, bir şeyler hatırlatmak istercesine, çorak arazi üstünde dimdik ayakta kalmıştı.</p>

  <p class="normal">İşte Amerikan saldırısını neredeyse basireti bağlanmış bir umursamazlıkla beklerken, aslında, yorulmuş yığınlar bir “toplumsal felç” durumu içindeydiler. Mutsuz, umutsuz, umarsız yığınların, çürümüş ve çürüten rejimleri savunmak için parmaklarını oynatacak mecalleri de, iradeleri de, istekleri de kalmamıştı. Günün karanlığı içinde insanlar, ufukta görünen Amerikan işgalinin korkunç gerçeğinin ayırdında ve fakat kendi gelecekleri üzerinde tasarrufta bulunma imkânlarından yoksundular.</p>

  <p class="normal">Bahreyn’de Filistinlilerce yayımlanan <span class="ideitalik">El Eyyam</span> gazetesinde Hasan Hıdır, 6 Mart 2003’teki yazısında durumu şöyle anlatmaktaydı:</p>

  <p class="indentmetin">... Arap rejimleri halklarına yalan söyleyip duruyorlar. Hiçbir Arap hükümeti, Irak operasyonu için hazırlanan Amerikan askerlerinin ülkesindeki varlığına ilişkin meseleyi parlamentosunun gündemine dahi getirmiyor; esasen, birçok Arap ülkesinde parlamento diye bir şey de bulunmuyor. Var olan parlamentolar da formaliteden ibaret olup, savaşın faturası Bedevi petro-dolar krallıklarının hazinesinden karşılanmıyor. Birinci Körfez Savaşı’nda böyle oldu. Petrol prenslikleri, ABD’nin sevgisini kazanmak ve Sam Amca’ya askerî tesisler vermek uğruna kirli bir rekabet içine girmişler.</p>

  <p class="indentmetin">Kendilerini “halkçı” diye tanımlayan Arap devletlerinin petrol prensliklerinden aşağı kalır yanı yok; düpedüz yalan söylüyorlar. Kamuoyu önünde “Savaşa hayır” diyorlar; kulislerde ise Amerikalılara, “Sizinleyiz ama, n’olur bizi anlayın lütfen!” diye ricada bulunuyorlar.</p>

  <p class="indentmetin">Atlas Okyanusu’ndan Basra Körfezi’ne kadar uzanan Arap topraklarındaki kitleler kralcı, halkçı, sultancı ve Bedevi rejimlerinin örsü ile Amerikan kuvvetlerinin çekici arasında sıkışıp kalmışlar. Böylece Saddam Hüseyin ile Bin Ladin gibileri sahte nebi olarak görülüyor ve düzmece kehanetleri insanların aklını çelebiliyor. Halk nereye yönelsin!<sup class="calibre3"><a href="../Text/ortadogu_split_554.html#footnote-175610-37" id="footnote-175610-37-backlink">[37]</a></sup></p>

  <p class="normal">Donuk bekleyiş, çürüten rejim sahneden çekildikten ve büyük zulüm hâkimiyetini dayatmaya başladıktan sonra direnişe dönüşecekti. 29 Nisan 2003’te işgalci ABD’nin Savunma Bakanı Donald Rumsfeld, işgal gücünün işkenceci zalim askerlerine, “Dünyadaki pek çok ordunun aksine, siz buraya işgal etmeye, el koymaya değil, özgürleştirmeye geldiniz ve Irak halkı bunu biliyor,”<sup class="calibre3"><a href="../Text/ortadogu_split_555.html#footnote-175610-38" id="footnote-175610-38-backlink">[38]</a></sup> diye seslendiğinde, kadim coğrafyanın kadersiz insanları başlarına gelecekleri, ortak bellekleri olan acılı tarihlerinden süzülüp gelmiş bilgelikleriyle kavramışlardı. “Köleleştirme operasyonu”nun kendini beğenmiş dijital şövalyelerine, bu coğrafyada insanlığın ölmediğini, teknik karşısında insanın hâlâ üstün olduğunu kanıtlamalarına az zaman kalmıştı...</p>

  <h3 class="solbaslik" id="calibre_toc_101">Türkiye Kıpır Kıpır</h3>

  <p class="normal">Arap dünyasındaki felç hâlinin durgun bekleyişinin aksine, Türkiye çok hareketliydi.</p>

  <p class="normal">Her şeyden önemlisi, 2000 Kasım ve sonraki Şubat krizleriyle bir kez daha iflas bayrağını çekmiş ülkede 100 milyar dolarlara varan bir vurgun bekleyişinin çılgınlığı pek çok çevreyi anaforuna almıştı. Düğmelerine basılanlar, “Kuzey Cephesi”nin açılmasıyla yani “stratejik müttefik”in askerleriyle omuz omuza işgale katılınca, dolarların akmaya başlayacağı müjdesini pompalamaya başlamışlardı. Böylece, bir başka kuş daha vurulacaktı ve savaş naralarının eşliğinde al bayrak yükseltilmiş, savaşın kan gölünde iflas bayrağı gizlenmiş olacaktı.</p>

  <p class="normal">Bu arada en önemli fırsat, Türkiye’nin “stratejik önemi”nin yeniden artmış olmasıydı. Yeni rakiplerin ortaya çıkma ve Türkiye’nin fedailiğine artık ihtiyaç duyulmaması olasılığı, geçim kapısının kapanması demekti, bu da Soğuk Savaş sonrasında en korkulan şeydi.</p>

  <p class="normal">Deniz Zeyrek imzasıyla <span class="ideitalik">Milliyet</span> gazetesinde 1 Ekim 2001’de yayımlanan bir haber bu korkuyu anlatıyordu:</p>

  <p class="indentmetin">Dışişleri ve Genelkurmay yetkilileri, ABD’nin İran ve Rusya’yla başlattığı işbirliğini geliştirmesi hâlinde Türkiye’nin gelecekte bölgedeki jeostratejik önemini kaybetmesinden kaygılanıyor. Bu yakınlaşmada ABD’yi AB’nin izlemesi beklenirken, Türkiye’nin “bölgesel-stratejik” önemini kaybetmesine neden olabilir. AB’nin Demir Perde ülkelerine “yıllarca SSCB’ye karşı göğüs geren” Türkiye’den önce kucak açması ABD’nin ve AB’nin yeni düzen kurulurken geçmişi fazla hesaba katmayacağını gösteriyor.</p>

  <p class="normal">Şimdi Türkiye’nin önüne bu kez “teröre karşı göğüs germe” imkânı ve böylece Amerika’ya, Avrupa’ya bir kez daha yanaşma imkânı çıkmıştı.</p>

  <p class="normal">ABD’ye çok boyutlu bağımlılık zincirlerinin kıstırdığı Türkiye’de başka kaygılar da söz konusuydu.</p>

  <p class="normal">Artık belli olmuştu ki, Irak’ta Kürtler ABD’nin “doğal müttefiki” konumundaydılar ve “Kürt Oluşumu” diye utangaç bir belirsizlikle tanımlanan hayalet, ülke üzerinde dolaşıyor, yüreklere dehşet salıyordu. Türkiye, on yıllar sonra, Ortadoğu’da gerçekten “millî” bir düşman bulmanın ve böylece Amerikan saldırılarında artık sadece paralı asker olarak değil de, kendi “ulusal davası”nı güden bir aktör olarak katılmanın heyecanı içindeydi. Türkiye, işgale; on, yirmi, hatta kırk, altmış bin askerle, koalisyonun, ABD ve İngiltere’yle birlikte üçüncü ana partneri olarak katılmalıydı ki, Kürtler “oluşum”un ne olduğunu anlamalıydılar. Sol milliyetçilere göre, böylece bölgedeki “ikinci İsrail”in oluşumu önlenecekti; sağcı milliyetçiler içinse, olmayan şeyin oluşumu da zaten söz konusu olamazdı; her şeyin üstündeki çağdaş milliyetçilere göre de, aşiret reislerinin ve yoksulların coğrafyasında “oluşum” haddini aşmaktı. Türkçü sentezinden liberaline kadar İslamcılar ise külliyen “Türk Osmanlı’nın efendiliği”nde kalmışlardı. Liberallere göre de, Amerika her zaman haklıydı ve Kürtlerin asimilasyonu ince “çağdaş yöntemler”le ve “ABD’yle suç ortaklıkları” yaratarak halledilmeliydi. İdeolojilerden arınmış çıplak resmî korku, varlığı bile yadsınmış “kart kurt”ların, resmî yalanları yalanlayan varlığının ortaya çıkmasıydı. Gizlenen korkuysa, inkâr edilmiş kendi Kürtlerine, yeni bir cazibe ve çekim alanının ortaya çıkma olasılığıydı.</p>

  <p class="normal">“Amerika’yla stratejik işbirliği fırsatını yeniden yakalamak”, “işgalden para kazanmak” ve “Kürtleri tepelemek”ten oluşan üçlü millî amaç neredeyse bütün kesimleri birleştirmişti. Dertleri ve edilgenliğiyle kabuğuna çekilmiş halkın da büyük ölçüde kafası karışmıştı. Bir yanda, ballandıra ballandıra yağacağı anlatılan savaş bereketinden kendisine de bir şeylerin damlayacağı düşüncesi vardı. Öte yanda, barışın da cezası söz konusuydu; savaş parası gelmezse, “barış vergisi” gelir diye korku salıyordu egemenler. Tabii, “Kürt öcüsü” de işin cabasıydı. Bu amaçları, çeşitli oranlarda paylaşan ama işgal macerasına bulaşmaktan ürken her kesimden insan ve “muhalefet görevi” uyarınca itiraz dillendirenlerle bir bütün olarak sosyalistler dışında bir geniş cephe ortaya çıkmıştı. Üçlü millî amacın her bir unsuruna kendine göre bir ağırlık tanıyarak, başta devlet, memleketin bütün zinde güçleri, bütün kesimler –ulusalcılar, faşistler, liberaller, muhafazakârlar, İslamcılar– nihayet o çok özlenilen “millî birlik ve beraberlik” içinde buluşmuşlardı: ABD’yle omuz omuza Irak’a girilmeliydi!</p>

  <p class="normal">Mekanizma çalışmaya başladı. Türkiye Cumhuriyeti’nin karar alma merkezlerinde hummalı faaliyetlerle, Amerikan işgal kuvvetlerine havaalanlarının, üs ve limanların açılmasının, işgale Türk Silahlı Kuvvetleri’nin de katılımının hazırlıkları tamamlandı.</p>

  <p class="normal">En önemli merkez olan Genelkurmay’dan onay çıkmıştı. Bunun üzerine, Millî Güvenlik Kurulu’nda Parlamento’ya gerekli tezkerenin sunulması kararlaştırıldı. Hükümet de, tezkereyi yazdı ve TBMM Başkanlığı’na gönderdi.</p>

  <p class="normal">Amerikalıların sonuçtan emin olduğu belliydi çünkü Türkiye’ye, yani “Kuzey Cephesi”ne doğru sevkiyat bütün hızıyla sürüyordu. Amerika’da gelişmeleri izlemiş bir gazetecinin yazdığına göre, seçimleri kazandıktan sonra Amerika’yı ziyaret eden Tayyip Erdoğan, Beyaz Saray’daki görüşmede, Bush’un, “Irak konusunda bizim yanımızda yer alacaksınız, değil mi? [S]avaş kararı alırsak bu hususlarda bize yardım edeceksiniz, değil mi?” sorusuna, görüşmeye girmeden önce öğrendiği İngilizce sözcükle, “Easy... (kolay) Mr. President,” yanıtını vermişti bile.<sup class="calibre3"><a href="../Text/ortadogu_split_556.html#footnote-175610-39" id="footnote-175610-39-backlink">[39]</a></sup></p>

  <p class="normal">Bu arada, ABD’yle pazarlık da açılmıştı. İktidar, ülkenin “stratejik önemi”nin arttığı bu dönemde jeopolitiğinin fiyatını da yükseltme uyanıklığındaydı. Öyle ya, uluslararası piyasada jeopolitiğin ederini “stratejik önem” belirliyordu ve onu da gerginlik, çatışma, savaş durumu yükseltiyordu. Şimdi savaş zamanı olduğuna göre, tüccarın önü açıktı.</p>

  <p class="normal">Liberal İslam’ın parlak siyasetçilerinden Cüneyt Zapsu’nun şöyle bir hesap çıkardığı anlatılıyor: “ABD eğer kuzey cephesini açmazsa, güneyden girmek zorunda kalacak. Ben hesapladım, bunun maliyeti 600 milyar doları bulur. Ama kuzey cephesi açılırsa maliyet çok düşecektir. ABD’ye diyelim ki, ‘Arkadaş bize 100 milyar dolar ver. Her türlü yardımı yapalım.’ Benim temaslarım var.”<sup class="calibre3"><a href="../Text/ortadogu_split_557.html#footnote-175610-40" id="footnote-175610-40-backlink">[40]</a></sup> Bu gazeteci bilgisini, bir başka gazetecinin aktardığı şu diyalog doğrular nitelikte:</p>

  <p class="indentmetin">POWELL: “Peki hep konuştuk. Beklentilerinizin son rakamı nedir?”</p>

  <p class="indentmetin">YAKIŞ: “92 milyar dolar...”<sup class="calibre3"><a href="../Text/ortadogu_split_558.html#footnote-175610-41" id="footnote-175610-41-backlink">[41]</a></sup></p>

  <p class="normal">14 Şubat 2003 günü Dışişleri Bakanı Yaşar Yakış’la Ekonomiden Sorumlu Devlet Bakanı Ali Babacan, Beyaz Saray’da Bush’un huzuruna alındılar.</p>

  <p class="normal">Artık bir ibret vesikası olarak Türk dış politika tarihine geçmiş ve 1946’dan bu yana izlenmiş çizgiyi tıpatıp yineleyen-doğrulayan ve Amerikan basınında Türkiye’yi bahşiş karşılığı göbek atan dansöz olarak gösteren karikatürlere konu olan bu pazarlık, yukarıda atıfta bulunduğumuz iki gazetecinin kitaplarında ve başka pek çok yerde defalarca yayımlandı:</p>

  <p class="indentmetin">– George Bush: Gemilerimiz ve askerlerimiz sizin kararınızı bekliyor...</p>

  <p class="indentmetin">– Yaşar Yakış:... 2 milyarı askeri, 4 milyarı da bağış olmak üzere 6 milyar dolar deniyor. Bu rakam bizim için yetersiz. Bu son karar mı?</p>

  <p class="indentmetin">– Bush: Evet, budur. Benimle at pazarlığı yapmaya mı geldiniz?</p>

  <p class="indentmetin">– Yakış: Hayır, biz at pazarlığı yapmıyoruz. Türkiye’nin iyi bir müttefik olabilmesi için ekonomisinin de ayakta olması gerekir. Bunları sizinle konuşmak istiyoruz.</p>

  <p class="indentmetin">– Bush: Teksas’ta at pazarlığı nasıl yapılır, bilir misiniz? Cebinizde para vardır. At pazarına gelirsiniz. Bir atı gözünüze kestirip pazarlık yaparsınız. Etraftan gelenler olur. Sonra bir bakmışsınız, cebinizdeki para da gitmiş, at da... Cepler dışarıda kalmışsınız...”</p>

  <p class="normal">George Bush, sonunda, Türk bakanları azarlar ve pazarlığa son noktayı koyar: “Beyler, ABD topraklarında yapacağınız bir şey yok. Ülkenize gidin ve tezkereyi çıkarın...”<sup class="calibre3"><a href="../Text/ortadogu_split_559.html#footnote-175610-42" id="footnote-175610-42-backlink">[42]</a></sup></p>

  <p class="normal">Genelkurmay ile Millî Güvenlik Kurulu kararıyla hükümetin hazırladığı Amerikan işgal ordusuna ülkeyi ve dolayısıyla kuzey cephesini açan tezkere, TBMM’de 1 Mart 2003’te oylandı ve çoğunluk lehte oy kullandı. 533 milletvekilinin katıldığı oylamada 264 “evet”, 250 de “hayır” oyu kullanılmıştı.</p>

  <p class="normal">Televizyonlar, tezkerenin kabul edildiği müjdesini duyurmaya başlamışlardı ki, kimsenin aklına bile gelmediği bir istatistiki hatanın ortaya çıktığı fark edildi. Anayasanın ve Meclis iç tüzüğünün öngördüğü çoğunluk (oylamaya katılanların salt çoğunluğu) sağlanamamıştı. Üç oy eksik kalmıştı.</p>

  <p class="normal">Her çevrede ilk tepki, panik oldu. Daha o gece, “Nasıl olsa geçer diye düşündük, katılmadık,” diyenlerden “Yeterli çoğunluk var diye ‘hayır’ kullanıp seçimlerde zor duruma düşmemeyi planlayan mebuslar vardı, onlar şimdi oylarını değiştirirler,” diyenlere, bir yeni çoğunluk oluştu TBMM ve AKP grubu içinde. O gece televizyonlarda, bir AKP Grup Başkan Vekili, “Böyle olacağı akla gelmezdi, bilinseydi, CHP’den bile birkaç üye oylamaya katılmazdı,” dedi.</p>

  <p class="normal">Ne var ki, olan olmuştu. Hemen Amerikalılara yeni bir tezkere için sözler verildi, hazırlıklara girişildi ve bu arada iki konuda yeni girişimlerde bulunulmaya başlandı. Birincisi, paradan elbette vazgeçilemezdi ve belki yeni durumda, meblağın biraz artırılması bile düşünülebilirdi. İkincisi, Türkiye’nin işgale, elbette esas olarak, “Kürt Oluşumu”nu tarumar etmek üzere ana partner olarak katılması, ne kadarı mümkünse, 40-50-80 bin askerle savaşın tarafı yapılması için gayret gösterilmeliydi.</p>

  <p class="normal">Bu arada, kimi aklıevveller, “yeterli para ve savaşa katılma, ‘Kürt Oluşumu’nu boğma izni yoksa, o zaman biz de ‘savaş karşıtlığı’na oynarız” şantajını düşünmüş olabilirdi ama Amerika’nın bu blöfü yutması söz konusu değildi.</p>

  <p class="normal">Amerika tarafında ise, önce bir şok ve ardından da keskin bir öfke dalgası oluştu, okyanusu aşıp Türkiye’yi vurdu. Hiç alışık olmadıkları böyle bir durumda, dünyaya kafa tutmaya yönelmiş yetkililerin, Türk siyasetinin ince kurnazlıklarının yol açtığı yol kazalarını, istenmeyen, beklenmeyen “hesap hataları”nı düşünecek sabırları yoktu.</p>

  <p class="normal">Kısa süre sonra, 6 Mayıs’ta, ilk Amerikan bombası Türkiye’de patladı. ABD Savunma Bakan Yardımcısı Paul Wolfowitz, CNN Türk’te iki gazeteciyle yaptığı röportajda, doğrudan Genelkurmay’ı, Türk yönetiminin ana kumanda merkezini suçlayarak tezkerenin kabul edilmemesinden sorumlu tuttu, “Liderlik konumuna tam olarak sahip çıkmadı” dedi. Wolfowitz, diplomatik dille, “Bırakın demokrasi masallarını, parlamento iradesi, sivil hükümet numaralarını; biz kararların son tahlilde ordu tarafından alındığını biliriz ve dolayısıyla da şimdi ortaya çıkan skandaldan onu sorumlu tutuyoruz,” diyordu. Türk basınına yansıyan bilgilere göre, öfkeden köpüren bir Amerikalı yetkili, “Söyleyin onlara, bize tam üç darbe borçları var,” diyerek doğrudan Genelkurmayı hedef alıyordu.</p>

  <p class="normal">Genelkurmay Başkanı apartopar bir basın toplantısı düzenleyerek, Silahlı Kuvvetler’in tezkereden yana olduğunu açıkladı ama geç kalmıştı.</p>

  <p class="normal">Genelkurmay neden geri planda durmuş, geleneksel “liderlik rolü”nü oynamamıştı?</p>

  <p class="normal">ABD ile Irak’ta Kürtler arasındaki işbirliği bağları ve savaş’tan sonra güçleneceği görülen “Kürt Oluşumu”, kuşkusuz devletin her kurumu gibi, Genelkurmay’ı da kaygılandırıyordu. Ne var ki, Türk Silahlı Kuvvetleri’ni, Türkiye’yi İngiltere’yle birlikte ana partner olarak kabul edip çok büyük bir güçle Irak’a sokmaya ABD ve İngiltere’den, Arap ve Kürtlerden ciddi itirazlar söz konusuydu. ABD’nin, cephe gerisi lojistik destek alanı saydığı Kürdistan’da, Kürtlerle Türk ordusu arasında kanlı çatışmalar çıkma olasılığını göz ardı etmesi mümkün değildi. On binlerce Türk askerinin Kürtlere yönelmesi dışında, daha sonra işgal ettikleri yerlerden nasıl çıkarılabileceklerini de herhalde tartışmıştı Amerikalılar. Bu durumda, belki de Genelkurmay’ın hevesi kaçmıştı, geri planda kalmıştı.</p>

  <p class="normal">İkinci olarak, Genelkurmay’ın, halkın olası tepkileri karşısında, sorumluluğun, hazzetmediği sivil iktidarca üstlenilmesinde de yarar gördüğü açıktı. Savaştan gelebilecek “iyi haberler”in şan ve şerefi elbette her kesimden fazla Silahlı Kuvvetler’in olacaktı. Bir fiyasko durumundaysa, bedelin siviller ve siyasi iktidarca ödenmesi âdettendi. Ayrıca, ABD’nin kanatları altında bir Müslüman ülkeye yapılacak saldırının toplumda yaratabileceği rahatsızlığın sorumluluğunu da siyasiler üstlenmeliydi.</p>

  <p class="normal">Türkiye’nin, ABD’nin Irak işgaline, hava sahasını, üs ve limanlarını açarak ve mümkünse de bizzat katılarak ortak olmasını isteyen Genelkurmay’da o günlerdeki “stratejik planlama”da hâkim olan düşünceyi, işin para ve askerî yardım kısmıyla “stratejik Amerikan dostluğu”nu bir yana bırakarak, “ulusalcı” kesimin askerî kanadının önde gelen sözcülerinden Orgeneral Hurşit Tolon şöyle anlatıyor:</p>

  <p class="indentmetin">[Tezkere’nin] reddini uygun görmüyorum. Ben Kuzey Irak’ta bugün bulunuyor olsaydım, ne Kuzey Irak’ta bilinen zatların sesleri bu kadar çıkacak, ne kırmızı pasaportlarını iade edebilme küstahlığını gösterebilecekler ne de ikide bir kurulacak bağımsız Kürdistan endişesini... İkincisi, PKK dediğimiz musibetinden hareket imkânını da orada yok edecektim. Peki bunun için ne yapacaktım? Birkaç havaalanı, bir ya da iki liman transit geçiş için buyurun geçin...<sup class="calibre3"><a href="../Text/ortadogu_split_560.html#footnote-175610-43" id="footnote-175610-43-backlink">[43]</a></sup></p>

  <p class="normal">“Buyurun geçin!” Liberal kapitalizmin bu ilkesi, emperyalizme bağımlı kapitalist ülkelerde, sadece liberalizmin değil, en kahraman ulusalcılığın da kaçınılmaz siyaseti olmaktaydı.</p>

  <p class="normal">Ne var ki, Genelkurmay’ın politikaya bulaşmışlık geleneğinin ince siyaset manevrası, Amerika’ya fazla geldi ve geri tepti.</p>

  <p class="normal">Amerika’yı iyi izlediği bilinen bir gazetecinin yazdıkları, alıştırıldığı sadakat beklentisinde uğradığı düşkırıklığının tepkisiyle Amerikan hışmının, icabında, nasıl eski hesapların bakiyesinin ortaya serilmesine, hesap sorulmasına ve en kaba tehditlerin savrulmasına yol açabileceğini gözler önüne sermektedir:</p>

  <p class="indentmetin">Sürekli olarak Türkiye’nin “jeopolitik önemi”nden söz ediliyor. Peki, Türkiye’nin; siyasette, diplomaside, ticarette, askerlikte, güvenlikte sürekli kapısını çaldığı ve “jeopolitik önem çeki”ni “nakte çevirttiği” en güçlü ve en yakın müttefiki Amerika, gün gelip, tam da o “jeopolitik önem”den ötürü kapısını çaldığı ve “işbirliği talebi”nde bulunduğu bir sırada, Türkiye “başka kapıya” der ise, o “jeopolitik önemi”nin ne anlamı kalacaktır? “Jeopolitik önem çeki” bundan böyle nasıl “nakde” çevrilebilecektir?<sup class="calibre3"><a href="../Text/ortadogu_split_561.html#footnote-175610-44" id="footnote-175610-44-backlink">[44]</a></sup></p>

  <p class="normal">Güç durumda olan sadece Genelkurmay değildi. Daha sonraları, “Amerika’yla ilişkiler her şeyin üstündedir” diyen dönemin Başbakanı Abdullah Gül de, şimdi iş üzerine kalmış Tayyip Erdoğan da sıkıntılıydılar. Fazla ticaret, fazla kurnazlık, fazla işbilirlik, ellerine ayaklarına dolaşmış, ABD’yle ilişkileri çok gerginleşmişti.</p>

  <p class="normal">Hemen ikinci bir tezkerenin hazırlıklarına geçildi. Bu arada, Siirt’te yapılan ara seçimle milletvekili olan Erdoğan da Başbakan olarak atanmış, kabinesini kurma çalışmalarına başlamıştı. 6 Mart’ta TBMM Başkanı Bülent Arınç ile Başbakan Gül ve Tayyip Erdoğan bir araya gelerek ikinci tezkerenin Meclis’e sunulmasını görüştüler. 9 Mart’ta, Başbakan yardımcısı M. Ali Şahin, CNN Türk’te katıldığı bir programda, “ABD’ye asker konuşlandırma izni verecek,” yeni tezkereyle ilgili sorunların, yeni hükümetin kurulmasından bir hafta sonra netleşeceğini söyledi. 18 Mart’ta Bakanlar Kurulu, Başbakan Recep Tayyip Erdoğan başkanlığında olağanüstü toplandı. Hükümet Sözcüsü Cemil Çiçek, toplantıda, Amerikan askerlerinin Türkiye’de konuşlandırılmasına, hava sahasının açılmasına ve Türk askerlerinin de Kuzey Irak’a gönderilmesine izin veren bir tezkerenin TBMM’ye sevk edilmesine karar verildiğini bildirdi.</p>

  <p class="normal">Artık Türkiye her şeyi yapmaya razıydı. Paradan bile vazgeçilebilirdi çünkü hem Amerika kızmıştı, hem işgal her koşulda gerçekleştirilecekti, hem de pazardaki mal, “jeopolitik” elde şişmişti, ticarette mal zararına da olsa elden çıkarılmalıydı. Üstelik, “Kürt Oluşumu” karşısında, Amerika’sız bir şey yapmak da asla mümkün olamazdı.</p>

  <p class="normal">Aslında şimdi hükümet Amerikalı yetkililerin peşine düşmüştü ve birincisinden daha fazlasını içeren bir tezkereyi kabul ettirmeye çabalıyordu. Kendine güvenin doruğunda, savaşın her durumda çok kısa süreceğini ve işgalin tamamlanacağını, Irak’ta çiçeklerle karşılanacaklarını düşünen Bush karargâhının, Türk tarafıyla vakit geçirmeye niyeti yoktu.</p>

  <p class="normal">20 Mart 2003’te Amerikan-İngiliz işgal orduları Irak’a saldırdı.</p>

  <p class="normal">Türkiye öyle boşlukta kalakalmıştı.</p>

  <p class="normal">Amerikan <span class="ideitalik">Newsweek</span> dergisinin 31 Mart 2003 tarihli nüshasında, Erdoğan’la bir görüşme yapan Lally Weymouth, “Türkiye geçen hafta [ABD’ye] tam işbirliği önerdiğinde artık çok geçti. Dışişleri Bakanı Colin Powell Türklere alternatif işgal planının devreye sokulduğunu ve artık ABD’nin sadece hava sahasını kullanmak istediğini söyledi,” diye yazdı.</p>

  <p class="normal">Gazeteci Sedat Ergin de şöyle anlatıyor hükümetin çaresiz çırpınışını ve ABD’nin soğuk duş etkisi yapan kararını:</p>

  <p class="indentmetin">Bush’un Irak’a savaş ilan etmesinin ertesi günü (18 Mart) Bakanlar Kurulu, Başbakanlık’ta Irak konusundaki izlenecek stratejiyi görüşmek üzere toplandı.</p>

  <p class="indentmetin">Başbakan Erdoğan’ın başkanlığında yapılan toplantı açıldığında ortalığa tam bir sessizlik hâkimdi... “Savaş Türkiye’siz olmaz” tezi dayanaksız çıkmıştı.</p>

  <p class="indentmetin">ABD Dışişleri Bakanı Colin Powell, pazartesi akşamı Gül’ü arayarak savaş kararını duyurmuş ve hava koridoru için nabız yoklamıştı.</p>

  <p class="indentmetin">Gül, “Kuzey Irak’la tezkereyi Meclis’e getireceğiz. Ancak, beklentilerimiz var. Tezkerenin geçmesi karşılığında Irak’ın geleceğine ilişkin siyasi belgedeki ilkeler geçerliliğini korumalıdır. ABD, Türk ekonomisine desteğini açıklamalıdır. Ayrıca, Türk ordusunun Kuzey Irak’taki varlığı kabul edilmelidir,” karşılığını vermişti.</p>

  <p class="indentmetin">Powel da, “Ben size yarın döneceğim,” yanıtını vermişti.</p>

  <p class="indentmetin">Bakanlar Kurulu, Powell’dan gelecek yanıtı bekliyordu.</p>

  <p class="indentmetin">Toplantıda karar alınamıyordu; çünkü, Powell’ın tam nasıl bir öneriyle geleceği bilinmiyordu.</p>

  <p class="indentmetin">Bu sırada Washington’dan bir haber geldi. Powell, Kongre’de yaptığı açıklamada, “Türk hükümetine yaptığımız öneriler artık masada değil” şeklindeki açıklamasını tekrarlamıştı.</p>

  <p class="indentmetin">Saat 22.30 sularıydı. Powell’dan hâlâ ses yoktu.</p>

  <p class="indentmetin">Erdoğan toplantıyı sona erdirdi. Salondan ayrılırken Bakanlar Kurulu’na şöyle diyecekti:</p>

  <p class="indentmetin">“Galiba, o tren kaçtı...”</p>

  <p class="indentmetin">Beklenen telefon Bakanlar Kurulu dağıldıktan sonra saat 23.30 sularında geldi. Powell, hava koridorunun yanı sıra İncirlik üssünü de istiyor, karşılığında 1 milyar dolar öneriyordu. Gül, “Hava üssü istemeniz tam işbirliği kapsamına girer. Bu takdirde daha önceki önerileriniz geçerliğini koruyor mu?” diye sordu. Ankara, bu kez tam işbirliğine kapıyı aralıyordu.</p>

  <p class="indentmetin">Powell, bir saat sonra 01.00 sularında Gül’ü aradı. 19 Mart’a girilmişti. Powell, “Üs talebimizi geri alıyoruz, sadece hava koridoru istiyoruz,” dedi.</p>

  <p class="indentmetin">Ankara’nın son dakika hamlesi sonuçsuz kalmıştı.</p>

  <p class="indentmetin">Washington, ertesi gün Irak’a girdi.”<sup class="calibre3"><a href="../Text/ortadogu_split_562.html#footnote-175610-45" id="footnote-175610-45-backlink">[45]</a></sup></p>

  <p class="normal">Paralar uçmuş, Kürtler kurtulmuş, Türkiye savaşsız kalmıştı. Ama anlaşılan, Amerika’yla dostları yine de boş durmamışlardı. 17 Mart 2006 tarihli <span class="ideitalik">Hürriyet</span> gazetesinde, gazete künyesinin hemen yanında küçük bir haber çıktı:</p>

  <p class="indentmetin">Danıştay, “Liman, havaalanı, tesis ve üslerin, dost ve müttefik ülkelerce bir yıl süreyle kullanılmasına olanak tanıyan” 23 Haziran 2003 tarihli Bakanlar Kurulu Kararı’nın iptali istemini reddetti. Böylece, ABD’ye Irak’la ilgili üs, liman, havaalanı kullandırmaya ilişkin o dönemde çok tartışılan bu karar Danıştay’dan vize almış oldu. Söz konusu kararname 2004 ve 2005 yıllarında birer yıllığına daha uzatılmıştı. Son uzatma 18 Nisan 2005’te yapıldı Son uzatmayla birlikte bu karar 23 Haziran 2006 tarihine kadar geçerli. Bakanlar Kurulu Kararı’nın, BM Güvenlik Konseyi’nin Irak’la ilgili kararına dayanılarak bu kararın uygulanmasına ilişkin faaliyetler kapsamında yer alan amaç ve konularla sınırlı olarak tesis edildiğinin görüldüğünü vurgulayan Danıştay, söz konusu Bakanlar Kurulu kararının Anayasa’ya aykırı olmadığına hükmetti.</p>

  <p class="normal">4 Temmuz’da, Özel Kuvvetler’e mensup bir grup Türk asker ve subayı, Süleymaniye kentinde, Amerikan silahlı birimlerince başlarına çuval geçirilerek tutuklandılar. Kundaklama, kışkırtıcılık, sabotaj planlamakla suçlanıyorlardı. Macera, başka yönlere doğru kaymaktaydı...</p>

  <p class="normal">Türkiye’de herkes dövünmekteydi. Paradan olunduğuna yananların, ABD’nin isteklerinin yerine getirilmemesine hayıflanan görevlilerin, Kürtler kurtuldu diye ağıt yakanların feryatları ortalığı sarmıştı. Ana muhalefet partisinin solcu milliyetçilerinin ise hiçbir şey umurunda değildi; o da “Kürt Oluşumu”nun berhava edilememesine yanıyordu.</p>

  <p class="normal">Artık bu kargaşada her şey mubahtı. Müslüman, milliyetçi, Özal liberali tipik Türk politikacısı, eski bakan ve başbakanlık müsteşarı Hasan Celal Güzel, bir televizyon programında, Türkiye’nin işgale katılmasını, “Irak halkının iyiliği için istediğini” söyleyebiliyor, başkaları işgal karşıtlarını, “Saddam’cı” olmakla suçluyabiliyorlardı. Pek çok Kürtse, işgale karşı çıkan devrimcileri, “milliyetçiler ve devletçiler” olarak suçluyordu. Ne de olsa, onlar da siyaseti Türklerden öğrenmişlerdi.</p>
</body>
</html>
