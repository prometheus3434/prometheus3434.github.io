<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">Bireyleşme</st></p>
			<p><st c="11">“Bireyleşme acıyla başlar.”</st></p>
			<p xml:lang="en-GB"><span xml:lang="tr-TR"><st c="39">Tüm kahramanlar bir çağrı (calling) ile yola düşer. </st><st c="92">Genelde bu çağrıya kapılmalarını sağlayan bir şey vardır. </st><st c="150">İçsel bir sıkıntı, bir arayış ya da fiziksel bir zorluk. </st><st c="207">Bu aşama ilk krizdir. </st><st c="229">Prensesin oynadığı altın top kuyuya yuvarlanır, Frodo’ya bir yüzüğü çok uzaklardaki Mordor’da yok etmesi görevi verilir ya da galaksimiz düşmanlar tarafından işgal edilir. </st><st c="401">Bazen büyüler ve tılsımlar ortaya çıkar ve kahramanın çileli yolculuğu kolaylaştırılır. </st><st c="489">Bazen Tanrı’nın eli (deus ex machina) devreye girer, sorunlar bir çırpıda çözülür. </st><st c="572">Ancak bazen de kahraman o çileli yolu yürümek zorundadır.</st></span></p>
			<p xml:lang="en-GB"><span xml:lang="tr-TR"><st c="629">Tıpkı her birimiz gibi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="653">İnsan yaşamı eşiklerle doludur. </st><st c="686">Her eşikte yeni bir çağrı vardır. </st><st c="720">Bazen çağrıyı ertelemek ya da duymazdan gelmek imkânsızdır. </st><st c="780">Kozasından çıkmaya çalışan bir kelebek misali büyümek ve olgunlaşmanın sancısı çekilir.</st></span></p>
			<p xml:lang="en-GB"><span xml:lang="tr-TR"><st c="867">İnsan yaşamsal bir programla doğar. </st><st c="904">Benliğe yerleşik olan bu program tüm insanlığın yaşam döngüsünde oluşmuştur. </st><st c="981">Yaşamın ilk aşamaları insan için biyolojik kaygıların baskın olduğu bir dönemdir. </st><st c="1063">Genellikle kişilik yaşamın bu ilk aşamasında enerjisini belli hedeflere yöneltir. </st><st c="1145">Çocuk sahibi olmak, para kazanıp aile bakımı ile ilgilenmek, statü sahibi olmak ilk aşamanın hedefleridir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1251">Yaşamın ikinci yarısı enantiodromianın meydana geldiği eşiktir. </st><st c="1316">İnsanı iç hesaplaşmaya iten bir kriz anıdır bu. </st><st c="1364">Gençlik tutkularının cazibesini ve parlaklığını yitirdiği bu dönemde şimdiye dek ne elde ettim, bundan sonra ne yapacağım sorularının içinde kalır insan. </st><st c="1518">40 yaşından sonrası için okullar kurulmalıdır derken Jung’un kastettiği tam olarak budur. </st><st c="1608">O güne dek uykuda kalan kişilik uyanmak ister. </st><st c="1655">Ancak sancılı bir doğumun arifesidir insan için. </st><st c="1704">Keşfedilmemiş benliğin uyanış vaktidir.</st></span></p>
			<p xml:lang="en-GB"><span xml:lang="tr-TR"><st c="1743">35-40 yaş aralığı olarak belirlediği bu aşamada eşiği geçmek istemeyen ve hâlâ eski tutkularının peşinde dolanan insan kısırdöngüye hapsolmuş bulur kendini. </st><st c="1901">Çemberden çıkmak için geride neyi bırakmalıyım sorusunu sormalıdır kendine. </st><st c="1977">Personasından kurtulmalı, gölgesini başkasına yansıtmak yerine onunla uzlaşmalı, gölgenin ürkütücü doğasıyla yaşamayı öğrenmeli, bilinçdışındaki arketiplerini fark ederek onları bilinç düzeyine getirmelidir. </st><st c="2185">Bu tek bir hayatın içine sığmayacak kadar büyük bir uğraştır belki de ancak yine de denemeye değecek kadar kıymetlidir. </st><st c="2305">Çünkü ısrarla altını çizdiği gibi insanlık demek insan demektir ve her bir insanın bu eşsiz çabası insanlığın gelişip olgunlaşmasının da lehine olacaktır.</st></span></p>
			<p xml:lang="en-GB"><span xml:lang="tr-TR"><st c="2459">Bu iki aşamaya benzer başka geçişler de vardır insan yaşamında. </st><st c="2524">Evlilik örneğin, sünnet, kadınlığa geçiş, ölüm gibi. </st><st c="2577">Tüm geçişler krize gebedir. </st><st c="2605">İlkel topluluklar bu geçişlere psişeyi hazırlamak için çeşitli törenler yaparlardı. </st><st c="2689">Ergenliğe girmek üzere olan gençleri gece ormanda bırakan kabileler gibi. </st><st c="2763">Ormanın koyu karanlığında gencin eşiği geçmesi sağlanırdı, bilinçdışının benliğe katılımı zorlanırdı. </st><st c="2865">Bugünün dünyasında bu geçiş törenlerinin kalıntıları bizimle hâlâ yaşarlar. </st><st c="2941">Düğün ve cenaze ritüelleri, yeni doğan çocuklara düzenlenen özel kutlamalar gibi. </st><st c="3023">Hepsinde amaç aynıdır, her evrenin kendine özgü arketipini kolektif bilinçdışında etkinleştirmek ve kişinin psişesine katmak.</st></span></p>
			<p xml:lang="en-GB"><span xml:lang="tr-TR"><st c="3148">Bugün kendimize karanlık ormanlarda eşik atlatmıyoruz ya da tamtam çalarak özel seremoniler düzenlemiyoruz, bu ritüellerin izleri hâlâ hayatımızda olsa da bilinçdışının etkisini farkındalıklı bir şekilde hayatımıza yönlendirmiyoruz. </st><st c="3382">Belki de unutulan bir lisanda konuşulanlar bizi korkutuyor, delirmenin </st></span><span xml:lang="tr-TR"><st c="3453">eşiğine geldiğimizi sanıp soluğu terapi seanslarında alıyoruz. </st><st c="3516">Pek azımız bilinçdışının karanlık doğasıyla yüzleşebilme cesaretini gösteriyoruz. </st><st c="3598">Zorlayıcı olanla yüzleşmekten kaçıyoruz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3638">Oysa buna cesaret etmek büyük bir iştir. </st><st c="3680">Bilinçdışının farklı komplekslerinin bir araya gelmesi tıpkı bir simya süreci gibi yeni ve beklenmedik bir bilinç oluşumuna neden olur. </st><st c="3816">Aşkın işlev denen şey tam da budur. </st><st c="3852">Karşılaştığımız her arketipten bir ders alırız ve öğrendiğimiz bu dersler aşkın işlevi yerine getirir. </st><st c="3955">Benliğin birbiriyle çatışan bölümleriyle yüzleşmek ve onları bütünlemekle bu aşma işlevi yerine getirilir. </st><st c="4062">Bu sayede insan dengeli, sağlıklı ve yaratıcı bir kişilik kazanır.</st></span></p>
			<p xml:lang="en-GB"><span xml:lang="tr-TR"><st c="4128">Bireyleşme süreci sadece bilinçdışı içeriğin fark edilmesiyle tamamlanmaz. </st><st c="4204">“Ego bilinçdışı içerikle fazla yüklenirse aşırı yükle yüklenmiş bir gemi gibi batma tehlikesiyle yüz yüze gelir.” Ancak “öz” hem bilinç hem de bilinçdışının öğelerinin toplandığı bütünleyici bir merkezdir. </st><st c="4410">Öz, Jung’un altını çizdiği karşıtlıkların varlığının uyumlu bir halidir, erkek-kadın, iyi-kötü, bilinç-bilinçdışı oradadır ve bütünleşmiştir. </st><st c="4552">Yin yang sembolünde olduğu gibi. </st><st c="4585">En yüce özellikleri ve en aşağılık haliyle insanın her yönü ve davranışı burada kişilik merkezine gelmiş, birbiriyle bir bütün halinde uyumlu bir hale ulaşmıştır. </st><st c="4748">Bu öze ulaşmak çabayla olur der Jung. </st><st c="4786">Özellikle de ruhuyla konuşmayan Batılı insan için, Doğulu insanın daha da farkında olduğu öze ulaşmak biraz acılı bir süreçtir.</st></span></p>
			<p xml:lang="en-GB"><span xml:lang="tr-TR"><st c="4913">Bu öze gelişin ifadelerinden birisi de mandalalardır. </st><st c="4968">Budizm ve Hinduizm’de evrenin yapısını simgeleyen, ritüel ve meditasyonlarda kullanılan mandalalar Jung’a göre kişiliğin birer sembolüdür. </st><st c="5107">1918’de kumandan olarak atandığı cephede esirlerin tutulduğu bir kampta görevli olduğu zamanlarda Jung, yaşadığı psikozdan henüz çıkmış, zamanını çeşitli çizimler yaparak geçiriyordu. </st><st c="5291">Çizimlerin antik mandalalara benzediğini fark ettiğinde bir aydınlanma yaşadı. </st></span><span xml:lang="tr-TR"><st c="5370">“Arketipin arketipi”</st></span><span xml:lang="tr-TR"><st c="5390"> olarak tanımladığı ve ana merkezinde Tanrısal bir figürün olduğu bu dairesel çizimler, tıpkı benliğin birer çekirdeği gibiydi. </st><st c="5518">Tekliğin ve birliğin birer ifadesiydiler. </st><st c="5560">Karenin içine yerleşmiş merkez daire kişiliğin zıt taraflarının (dört köşe) içindeki “öz”e gelmeyi anlatır.</st></span></p>
			<p xml:lang="en-GB"><span xml:lang="tr-TR"><st c="5667">Mandalalarda sıklıkla kullanılan kare ve daire sembolizmi simyada da karşımıza çıkar. </st><st c="5754">Simyada daireyi kare yapmak üzerine bir problem üzerine eğilinir. </st><st c="5820">Antikçağın en eski problemi bize şu soruyu sorar: Yalnızca bir pergel ve cetvel kullanılarak bir daire ile aynı alana sahip bir kare elde edilebilir mi? </st><st c="5973">Burada amaç yine benzerdir, kaotik birliği dört unsura bölmek ve sonrasında daha yüksek bilinçte bir araya getirmek. </st><st c="6090">Böylelikle zihni ve ruhu damıtmak. </st><st c="6125">Leonardo da Vinci’nin ünlü Vitruvian Man çizimi de bu iddiayı resmeder. </st><st c="6197">Daire doğal olandır, kare ise insan tarafından yapılandır. </st><st c="6256">İnsan daireyi kendi özünde kareler.</st></span></p>
			<p xml:lang="en-GB"><span xml:lang="tr-TR"><st c="6291">Jung bireyleşme süreci üzerine yaptığı çalışmalarda simyadan sıkça faydalanmıştı. </st><st c="6374">1927 yılında Richard Wilhelm Jung’a kaleme aldığı </st></span><span xml:lang="tr-TR"><st c="6424">Altın Çiçeğin Sırrı</st></span><span xml:lang="tr-TR"><st c="6443">’nı yorumlaması için göndermişti. </st><st c="6478">Çin’in ruhsal simya elkitabı olarak bilinen bu kadim eser Jung’u hayretler içinde bırakacaktı. </st><st c="6573">Kimsenin ulaşamadığı özel elyazmaları ve gizli saklı kitaplar üzerinden simyanın “şifreli” dilini çözmeye uğraştı ve gördü ki esasında anlatılan şey psişik bir dönüşüm süreciydi.</st></span></p>
			<p xml:lang="en-GB"><span xml:lang="tr-TR"><st c="6751">Simya, kimya biliminin temel ilkeleri olarak görülür, metali altına dönüştürecek şeyin keşfidir üzerinde çalışılan. </st><st c="6868">Aranan şey felsefe taşıdır. </st><st c="6896">Simyacılara göre felsefe taşı dokunduğu her şeyi altına çeviren bir taştı, ayrıca bu taştan elde edilen iksirle (Elixir) ölümsüzlüğe kavuşmak mümkündü. </st><st c="7048">Hermetik felsefenin bir uygulaması olan simya, mistik yanıyla kirli olanın saflaştırılması yani insanın ruhunun arındırılarak Tanrısal töze ulaştırılmasını hedefler. </st><st c="7214">Öyleyse içindeki Tanrısal özü bulmak isteyen kişi tıpkı maddelerin saflaştırılması gibi kendi içine dönerek kendini saflaştırmalı ve içindeki gizli felsefe taşına ulaşmalıdır. </st><st c="7390">Bu nihai son noktanın adı “Ars Magna”dır yani büyük sanat. </st><st c="7449">Simyanın temel sembollerinden biri olan kuyruğunu yiyen yılan Ouboros, hem doğanın ebedi döngüsünü hem de bu döngünün içindeki sonsuz kendini yenilemeyi anlatır.</st></span></p>
			<p xml:lang="en-GB"><span xml:lang="tr-TR"><st c="7610">İnsan bireyleşme sürecini tamamladığında bilinç ve bilinçdışı barış içinde yaşamayı ve birbirini tamamlamayı öğrendiğinde bütünleşmiş, sakin, verimli ve mutlu olur yani kendi felsefe taşını bulduğunda...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7814">“Hakikat</st></span></p>
			<p xml:lang="en-GB"><span xml:lang="tr-TR"><st c="7823">binlerce dilde</st></span></p>
			<p xml:lang="en-GB"><span xml:lang="tr-TR"><st c="7838">konuşsa da</st></span></p>
			<p xml:lang="en-GB"><span xml:lang="tr-TR"><st c="7849">aslında birdir.</st></span></p>
			<p xml:lang="en-GB"><span xml:lang="tr-TR"><st c="7865">Göremememizin</st></span></p>
			<p xml:lang="en-GB"><span xml:lang="tr-TR"><st c="7879">nedeni kendi</st></span></p>
			<p xml:lang="en-GB"><span xml:lang="tr-TR"><st c="7892">anlayışsızlığımızdır.”</st></span></p>
		</div>
	<div id="charCountTotal" value="7915"></div></body>
</html>
