<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">İki dünyanın ustası</st></p>
			<p><st c="20">“Bir yaşam biçiminden vazgeçmek için onun yerine konacak başka bir yaşam biçimi bulmak gerekir.”</st></p>
			<p xml:lang="en-GB"><span xml:lang="tr-TR"><st c="117">İnsan iki dünya arasında durur.</st></span></p>
			<p xml:lang="en-GB"><span xml:lang="tr-TR"><st c="149">Dış dünyanın beklentileri ve dayattıkları, içdünyanın çağrısı ve zorlantıları.</st></span></p>
			<p xml:lang="en-GB"><span xml:lang="tr-TR"><st c="228">Bazen yüzünü birine bazen de diğerine çevirir, seçtiğine bağlı olarak diğerini feda eder.</st></span></p>
			<p xml:lang="en-GB"><span xml:lang="tr-TR"><st c="318">İnsan hayatına anlam verecek ve evrende kendine bir yer edinmesini sağlayacak duygu ve düşüncelere ihtiyaç duyar. </st><st c="433">Bir anlamı olmalıdır yaşamanın, varoluşun, gündüzün ve gecenin deviniminin. </st><st c="509">Ancak böyle katlanılır en dayanılmaz acıya, ölüme, çaresiz kalınan anlara...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="585">“İki dünya ayrımı arasında, zamanın görünümlerinin bakış açısından nedensel derinliğinkine, birinin ilkelerini diğerininkilerle karıştırmadan, aklın birinin erdemiyle diğerini tanımasını sağlayarak ileri geri gidip gelmek özgürlüğü ustanın becerisidir. </st><st c="839">Kozmik Dansçı, der Nietzsche, ağırlığını tek bir noktaya koymaz, fakat neşeyle hafifçe döner ve bir konumdan diğerine sıçrar. </st><st c="965">Bir anda ancak bir noktadan konuşmak olasıdır ama bu diğerlerinin kavrayışlarını geçersiz kılmaz.”</st></span><span xml:lang="tr-TR"><a id="footnote-253-50-backlink" href="#footnote-253-50"><st c="1063">50</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1066">Yaşamı olabildiğince hafiflikle taşımak ancak iki dünyanın ustası olmakla mümkündür. </st><st c="1152">Jung’a göre insan dış dünyanın zorunlu taleplerini ancak aynı anda kendi içdünyasına adapte olduğunda karşılayabilir. </st><st c="1270">İçdünyasında derinleşmek içinse kendini tanımaya ve bütünleşmeye gönüllü olması gerekir.</st></span></p>
			<p xml:lang="en-GB"><span xml:lang="tr-TR"><st c="1358">Buraya kadar anlatılanlar Jung’un kendi yaşam yolculuğunda kendi mitini nasıl inşa ettiğini göstermek üzerineydi. </st><st c="1473">Geldiği son noktada elbette hayal kırıklıkları, pişmanlıkları ve derinleşmiş bir yalnızlık duygusu hâkimdi Jung’a. </st><st c="1588">Ancak her şeyiyle hayatı dolu dolu yaşadım diyebiliyordu. </st><st c="1646">Dahası umduğundan daha zengin ve şaşırtıcı bir keşif sürecinden geçmişti. </st><st c="1720">Görünenin arkasındaki gizle temas kurmuştu, bu bile başlı başına hayatı doldurmaya yeterdi. </st><st c="1812">Karısı ve beş çocuğunun annesi Emma’yı 1955 yılında yitirdikten sonra kendini Bollingen Kulesi’ndeki odasında çalışmaya vermişti.</st></span></p>
			<p xml:lang="en-GB"><span xml:lang="tr-TR"><st c="1941">6 Haziran 1961 tarihinde pıhtı atması nedeniyle öldüğünde geriye onlarca kitap, çağını aşan fikirler ve ardına kadar aralanmış bir kapı bırakmıştı. </st><st c="2090">O kapıdan nice kâşif girecek, kendi ruhunun derinliğine göz gezdirecek ve bulduklarını yine insanlığın hizmetine sunacaktı.</st></span></p>
			<p xml:lang="en-GB"><span xml:lang="tr-TR"><st c="2213">Son yıllarında temas kurduğu isimlerden biri Şilili diplomat, gazeteci ve yazar Miguel Serrano’ydu. </st><st c="2314">Ölümünden hemen sonra ziyaret ettiği Küsnacht’taki evde kızı onu karşılamış ve bahçede bir şey göstermek için onu dışarı çıkarmıştı. </st><st c="2447">Göl kenarında tepesinden itibaren boydan boya yarılmış bir ağacı göstererek babasının öldüğü gün patlayan muazzam fırtınayı anlatmıştı. </st><st c="2583">Fırtına sırasında ağaca bir yıldırım çarpmıştı. </st><st c="2631">Gösterdiği ağaç Jung’un her gün altında oturduğu ağaçtı. </st><st c="2688">Serrano, ziyaretinin ardından Jung’un kabrini ziyaret ettiğinde aile kabristanının taş kaidesinde şu sözlerle karşılaşmıştı:</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2812">“Çağrılsın ya da çağrılmasın Tanrı vardır.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2856">“Benim ana ilkem şundan daha fazlasını içermiyor: Deneyimin, senin kendin olmanı –örneğin kendi bireyselliğinin doğru ifadesini– desteklediği o yolun ve o iradenin peşinden git. </st><st c="3035">Hiç kimse, aynı türden varlıklarla yakından ve sorumlu biçimde alakadar olmadıkça kendi bireyselliğinin farkına varamayacağı için o kişi kendini bulmaya çalıştığında egoist bir çöle çekilmiş olmuyor. </st><st c="3235">Kişi ancak kendini karşılaştırma şansına sahip olduğu ve kendiyle arasında ayrım yapabildiği bazı kişilerle –genel olarak pek çok kişiyle− derinlemesine ve koşulsuz ilişkide olduğu zaman kendini keşfedebilir. </st><st c="3444">Son derece egoist olan biri Everest Dağı’nın ıssızlığına çekilecek olsaydı kibirli meskeninin rahatlığı hakkında birçok şey keşfederdi, fakat kendi hakkında neredeyse hiçbir şey −örneğin önceden bilemediği hiçbir şey− keşfedemezdi. </st><st c="3676">Genel olarak insan, öyle bir durum içerisindedir ki bir dereceye kadar kendi üzerine düşünme kabiliyetine sahiptir, fakat aynı ölçüde de bilinçle donatılmış başka hayvan türleriyle kendini karşılaştırma olasılığı olmayan bir hayvandır. </st><st c="3912">Samanyolu’ndaki küçücük bir zerre olan gezegende sürgün olan bir hayvandır. </st><st c="3988">Bu nedenle kendini bilmez, kozmik olarak yalnızdır. </st><st c="4040">Kesin olarak sadece maymun olmadığını, kuş olmadığını, balık olmadığını ya da ağaç olmadığını ifade edebilir. </st><st c="4150">Fakat kesinkes ne olduğu belirsiz kalır.”</st><a id="footnote-253-51-backlink" href="#footnote-253-51"><st c="4191">51</st></a></span></p>
			<div>
				<div>
					<p><a id="footnote-253-50" href="#footnote-253-50-backlink"><st c="4194">50</st></a><span></span><span><st c="4197"> Joseph Campbell, </st></span><span><st c="4215">Kahramanın Sonsuz Yolculuğu</st></span><span><st c="4242">, Çevirmen: Sabri </st></span><span><st c="4260">Gürses, Kabalcı Yayıncılık, s. </st><st c="4291">258</st></span></p>
				</div>
				<div>
					<p><a id="footnote-253-51" href="#footnote-253-51-backlink"><st c="4294">51</st></a><span><st c="4297"> Miguel Serrano, </st></span><span><st c="4314">Carl Gustav Jung ve Hermann Hesse-İki Dostun Hatıraları</st></span><span><st c="4369">, Çevirmen: Seza Özdemir, Destek Yayınları, 2019, s. </st><st c="4422">128</st></span></p>
				</div>
			</div>
		</div>
	<div id="charCountTotal" value="4425"></div></body>
</html>
