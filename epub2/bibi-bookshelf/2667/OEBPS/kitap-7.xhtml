<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">Usta veliahdını buluyor</st></p>
			<p><st c="24">“26 Mayıs 1907</st></p>
			<p><st c="39">Sevgili Meslektaşım</st></p>
			<p xml:lang="en-GB"><st c="59">...</st></p>
			<p xml:lang="en-GB"><st c="62">Yine de sakin olun, her şey olacak. </st><st c="99">Ben değilse bile siz her şeyi göreceksiniz. </st><st c="143">Dilleri anlaşılıncaya kadar beklemek zorunda kalan ilk kişiler biz değiliz.</st></p>
			<p xml:lang="en-GB"><st c="218">Yürekten hürmetkârınız</st></p>
			<p xml:lang="en-GB"><span xml:lang="tr-TR"><st c="241">Dr. </st><st c="246">Freud”</st></span><span xml:lang="tr-TR"><a id="footnote-253-17-backlink" href="#footnote-253-17"><st c="252">17</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="255">O gün tarihe geçecekti.</st></span></p>
			<p xml:lang="en-GB"><span xml:lang="tr-TR"><st c="279">Genç öğrenci Carl Gustav Jung ve psikanalizin babası Sigmund Freud karşı karşıyaydı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="364">Usta ve çırak.</st></span></p>
			<p xml:lang="en-GB"><span xml:lang="tr-TR"><st c="379">Baba ve oğul.</st></span></p>
			<p xml:lang="en-GB"><span xml:lang="tr-TR"><st c="393">Jung, enstitüde yaptığı araştırmalara paralel olarak bazı noktaların Freud’un bastırma kuramına denk düştüğünü görmüştü, bunları anlattığı kitabını okuması için Freud’a göndermişti. </st><st c="576">O dönemlerde daha ismini duyurmamış olan Frued’un, böyle bir çalışmanın odağında olmaktan gururu okşanacaktı elbette. </st><st c="694">Freud, genç asistanın çalışmasına övgü dolu bir mektupla karşılık verecekti. </st><st c="771">İlk mektuptan tam 11 ay sonra ise Jung’u Viyana’ya davet etti.</st></span></p>
			<p xml:lang="en-GB"><span xml:lang="tr-TR"><st c="833">Freud, arzuladığı bilimsel araştırmacı olma şansını yakalayamamış, doktor olmuştu. </st><st c="917">Hayal kırıklığı içindeydi. </st><st c="944">Tarihte psikanaliz terimini ilk kez Freud 1861 yılında kullanmıştı. </st><st c="1012">Yalnız başına kendi bilinçdışını çözümlemek için uğraşmış ve yorumlarını </st></span><span xml:lang="tr-TR"><st c="1085">Düşlerin Yorumu</st></span><span xml:lang="tr-TR"><st c="1100"> kitabında toplamıştı. </st><st c="1123">Profesörlük unvanını aldıktan sonra ise “Psikolojik Çarşamba Akşamları” adlı düzenli tartışma programlarına başlamıştı. </st><st c="1243">Bu toplantılar Viyana’da gitgide duyulur hale gelince Freud da geniş bir çevrenin izlediği odak noktası haline gelmişti.</st></span></p>
			<p xml:lang="en-GB"><span xml:lang="tr-TR"><st c="1363">Aslında bugünün dünyasında modası geçmiş bir isim gibi konuşulsa da psikoloji alanında bir devrime öncülük etmişti Freud. </st><st c="1486">“Delilik”, 19. </st><st c="1501">yüzyılda tecride mahkûmdu. </st><st c="1528">Derin psikolojik problemleri olanlar ve “akıl hastaları” bir yerlere hapsedilirdi, hatta bugün şizofreni olarak tanımladığımız hastalıktan mustarip olan erkekler hadım edilir, kadınlarınsa klitorisi çıkarılırdı. </st><st c="1740">Bu eziyeti ilk dindiren isimdi Freud, onları izbe ve karanlık odalardan çekip almış, otoriteyi doktordan kurtarmış, hastayı güven dolu bir odadaki divana yatırmış, doktor olarak kendisini da hastanın yanında konumlandırmıştı. </st><st c="1966">Hastaya kendini anlatma imkânı vermiş ve müdahale etmeden anlatmasını istemişti.</st></span></p>
			<p xml:lang="en-GB"><span xml:lang="tr-TR"><st c="2046">Psikanalizin kurucusu ve genç öğrenci ilk kez 1907 yılının Mart ayında Viyana’da bir araya geliyordu. </st><st c="2149">O gün tam 13 saat durmaksızın konuştular.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2190">“Freud o güne dek karşılaştığım en önemli insandı. </st><st c="2242">Herkesten farklıydı. </st><st c="2263">Onu çok zeki ve çok akıllı yani olağanüstü bulmuştum. </st><st c="2317">Buna karşın izlenimlerim karmaşıktı. </st><st c="2354">Kişiliğini çözememiştim.”</st></span><span xml:lang="tr-TR"><a id="footnote-253-18-backlink" href="#footnote-253-18"><st c="2379">18</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2382">Bu derin sohbeti daha sonra ikisi de derinlemesine analiz ettiklerinde ortaya çıkacaktı ki o gün bir baba oğul ilişkisine benzer bir bağın temelleri atılıyordu. </st><st c="2544">Jung, kayıp babasını Freud’da bulmuştu, Freud ise kendisinden sonra ekolünü temsil edecek halefiyle konuşuyordu. </st><st c="2657">“Şimdiye dek bana katılan en yetenekli yardımcı” diyecekti Jung için. </st><st c="2727">Keskin bir zekâsı vardı, hevesliydi, cesurdu. </st><st c="2773">Sahip olduğu Hıristiyan kimlik aynı zamanda Freud’un işini de kolaylaştıracaktı çünkü çocuk cinselliği üzerine yaptığı açıklamalar nedeniyle anti-semitik bir tehdit altındaydı Freud ve kendini güvende hissetmiyordu.</st></span></p>
			<p xml:lang="en-GB"><span xml:lang="tr-TR"><st c="2988">Kimi zaman konferanslarda bir araya gelerek, kimi zaman ziyaretlerle süren ilişkilerini 16 yıl mektuplaşarak sürdüreceklerdi. </st><st c="3115">Jung, Freud’a çalışmalarını anlatıyor, karşılaştığı önemli vakalarda başına gelenleri yazıyordu. </st><st c="3212">Freud, mektuplarından birine şu satırları not düşmüştü:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3267">“Böylece kuşku götürmez bir biçimde ileri adım atıyoruz ve ben Musa’ysam, siz de benim ancak uzaktan bakabildiğim vaat edilmiş Psikiyatri Ülkesi’nde Yeşua olarak yerinizi alacaksınız.”</st></span><span xml:lang="tr-TR"><a id="footnote-253-19-backlink" href="#footnote-253-19"><st c="3452">19</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3455">Jung, 1909’da Uluslararası Psikanaliz Derneği’nin başkanlığı görevini üstlendi ve Freud’la sıkı bir işbirliği içinde psikanalitik hareketin mimarı olarak adını duyurdu. </st><st c="3625">Bir çocukluk düşü de gerçekleşmişti ve Küsnacht’ta karısı Emma’nın desteğiyle inşa ettirdiği Bollingen Kulesi’nde yaşamaya başlamıştı.</st></span></p>
			<p xml:lang="en-GB"><span xml:lang="tr-TR"><st c="3759">Bollingen Kulesi’nin onun yaşamında ayrı bir yeri vardı. </st><st c="3817">Daha ufak bir çocukken bir kulede yaşadığını ve kulenin tepesinden insanlara seslendiğini hayal ederdi. </st><st c="3921">Uzunca bir sürede tamamlanan dört kuleden oluşan bu iki katlı yapı yukarıdan bakıldığında bir </st></span><span xml:lang="tr-TR"><st c="4015">mandalaya benziyordu. </st><st c="4037">Tam orasında mandalanın kalbi yani Jung’un özel odası vardı. </st><st c="4098">Kimselerin girmesine izin vermediği bu odada önemli kitaplarını kaleme alacaktı. </st><st c="4179">Kulenin dört bir yanında benimsediği ve kendini yansıtan sözleri taşıyan kitabeler, heykeller ve resimler vardı. </st><st c="4292">Evin giriş kapısındaysa şöyle yazıyordu: “Çağrılsın ya da çağrılmasın Tanrı vardır.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4376">On altı yıl sürecek ortaklığın üzerinde çoğu zaman gölgeler gezinecekti. </st><st c="4450">1909 yılında çıktıkları bir Amerika gezisinde birbirlerinin rüyalarını analiz ettiler. </st><st c="4537">Jung, o günlerde meslektaştan ziyade yakın bir dostlukla baktığı Freud’un ona anlattığı bir düşü yorumladı. </st><st c="4645">Ancak Freud yeterince detay vermekten kaçınıyordu. </st><st c="4696">Jung’un ısrarı üzerine otoritesini sarsacağı nedeniyle bunu yapmayacağını ifade etmesi Jung’un gözündeki güven bağını zedeleyecekti. </st><st c="4829">Ona göre Freud </st></span><span xml:lang="tr-TR"><st c="4844">otoriteyi gerçekliğe tercih edecekti</st></span><span xml:lang="tr-TR"><st c="4880">. Aynı gezide Jung gördüğü bir rüyayı Freud’a yorumlaması için anlattığında da Freud rüyayı yorumlayamamıştı. </st><st c="4990">Bu rüya Jung’u kolektif bilinçdışına götürecek ilk rüyaydı.</st></span></p>
			<p xml:lang="en-GB"><span xml:lang="tr-TR"><st c="5049">Rüyasında Jung, “kendi” evim dediği iki katlı bir evdeydi. </st><st c="5109">Üst katta eski eşyalar, değerli tablolar vardı. </st><st c="5157">Alt katı görmek için merdivenlerden indiğinde bu katın daha eski ve 16. </st><st c="5229">yüzyıla ait eşyalarla döşeli olduğunu gördü. </st><st c="5274">Bir kapının önüne gidip açtığında ise mahzene inen bir merdiven gördü. </st><st c="5345">Bu mahzen kemerli duvarlara sahipti ve sanki Roma döneminden kalmaydı. </st><st c="5416">Yerde gördüğü bir yüzüğü almak için eğildiğinde yerdeki taş döşeme kalktı ve başka bir yere inen taştan basamakları fark etti. </st><st c="5543">Basamaklar onu karanlık bir mağaraya götürüyordu. </st><st c="5593">Mağaranın zemininde kırık çömlek parçaları ve ilkel insanlardan kalma kemikler vardı. </st><st c="5679">Ayrıca iki kafatası yine yerde duruyordu.</st></span></p>
			<p xml:lang="en-GB"><span xml:lang="tr-TR"><st c="5720">Bu rüyayı Freud’a anlattığında Freud, kafataslarına takıldı ve düşünde Jung’un kendisinin ölmesi isteğine sahip olduğunu ima eden sorular sordu. </st><st c="5866">Jung’a göre ise gördüğü farklı katlar bilincin farklı katmanlarına karşılık geliyordu. </st><st c="5953">Ruhun altında ilksel bir ortaklığın olacağı fikrini ilk kez bu rüyayla düşünmeye başlayacaktı. </st><st c="6048">Bu rüya Jung’u derin mitoloji okumalarına yönlendirdi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6102">“Adeta kendi yaptığım bir akıl hastanesinde yaşıyordum. </st><st c="6159">Sentorları, nimfaları, satirleri, tanrı ve tanrıçaları birer hastaymış ve ben onları analiz ediyormuş gibi ele alıyordum.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6281">Jung’un kendi hayal âlemine yönelmesiyle birlikte ufak tefek gerilimler de büyüyünce hemen her usta ile çırağının başına gelen şey onların da başına gelecekti. </st><st c="6442">Jung’un asiliği, kendini ortaya koyma cesareti önüne set çekilmesi imkânsız taşkın sular misali ilişkilerini yıkıp geçecekti, Freud’a hâlâ bir baba gibi saygı duyuyordu ama otoritesi artık etkisini yitirmeye başlamıştı. </st><st c="6662">İlk kıvılcımlar ikisinin de üzerine yoğunlaştığı bilinçdışı ve libido kavramları üzerinden belirdi. </st><st c="6762">Freud’un kişisel bilinçdışı kavramına ekleme yapan Jung “kolektif bilinçdışı” kavramını öne sürdü ve ona göre bu tamamen farklı, canlı, bir özü olan psişik bir varlıktı. </st><st c="6932">Bu varlık çok daha derin bir katmandı ve tüm insanlığın psişik mirasını barındırıyordu. </st><st c="7020">Freud ise bilinçdışının tamamen kişisel ve bireye özgü olduğu konusunda ısrarcıydı ve bunu reddediyordu.</st></span></p>
			<p xml:lang="en-GB"><span xml:lang="tr-TR"><st c="7124">1911 yılında Jung </st></span><span xml:lang="tr-TR"><st c="7143">Libidonun Dönüşümü ve Sembolleri</st></span><span xml:lang="tr-TR"><st c="7175"> kitabını yayımladığında gerilim tavan yaptı. </st><st c="7221">Jung böylelikle Freud ekolünden kopuşunu ilan ediyordu. </st></span><span xml:lang="tr-TR"><st c="7277">“Kitabı bitirdiğim an bir mitle yaşamanın veya yaşamamanın ne demek olduğunu anladım”</st></span><span xml:lang="tr-TR"><st c="7362"> diyecekti. </st><st c="7374">Ona göre miti olmayan insan ne geçmişle ne sezgi dünyasıyla ne de bugünüyle gerçek bir bağlantı kurabilirdi, sanki köksüz gibi yaşardı. </st><st c="7510">Boynuz kulağı geçiyordu. </st><st c="7535">Freud’un kavramlarını alaşağı edecek açıklamaları peşi sıra yaptı Jung. </st><st c="7607">Libidonun, Oedipus kompleksinin yeni tanımlamalarını sundu. </st><st c="7667">Bu yeni açılımlar sadece onu takip edeceklere değil pek çok psikolog ve psikiyatrın kendi ekollerini kurmasına da önayak olacaktı. </st><st c="7798">Freud için yıkımdı bu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7820">“Yaşamdaki esas amacımız, içimizdeki gücü keşfetmek, kendi gerçekliğimizi takip etmek ve her şeyimizle bütün olmayı başarmaktır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7950">Jung dediğini yapmıştı. </st><st c="7975">O kendi gerçekliğini inşa ediyordu.</st></span></p>
			<p xml:lang="en-GB"><span xml:lang="tr-TR"><st c="8010">Jung’a göre Freud yeni bir dogma yaratmaya çalışıyordu, Tanrı yerine cinselliği koymuştu. </st><st c="8101">Sabit fikirliydi, onlara sıkı sıkıya bağlı, her türden eleştiriye kapalı ve hoşgörüsüzdü. </st><st c="8191">Freud’un felsefe okumamış olması onun dogmatik bakmasına yol açıyordu. </st><st c="8262">Ayrıca yaradılış farklılıkları bu tavrın nedenlerindendi. </st><st c="8320">İkisi arasında bu çatışmaya neden olan özellikler Jung’u daha sonra psikolojik tipler üzerine çalışmaya götürecekti ve görecekti ki kendisi bir içedönükken, Freud bir dışadönüktü, aralarında çatışma yaratan şeylerden biri de buydu. </st><st c="8552">Freud mutlak sadakat istiyordu ve Jung’la yaşadığı gerilimli anlarda birkaç kez bayıldığı da olmuştu.</st></span></p>
			<p xml:lang="en-GB"><span xml:lang="tr-TR"><st c="8653">İlişkilerinin kopma arifesinde birbirlerine yazdıkları mektuplar iki öfkeli adamın ruh halini yeterince yansıtır. </st><st c="8768">12 Kasım 1911 tarihli mektupta Freud Jung’un asi tavrına şu sözlerle kafa tutar:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8848">“Belki de tünellerimi, sizin maden kuyularınızın daha altından kazarsam, birbirimizle kesişmeyiz ve böylece her gün ışığına çıktığımda sizi selamlayabilirim.”</st></span><span xml:lang="tr-TR"><a id="footnote-253-20-backlink" href="#footnote-253-20"><st c="9007">20</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9010">3 Ocak 1913 tarihinde yazdığı bir mektupta ise Freud, Jung’a kişisel ilişkilerini tamamen sona erdirmeyi önerir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9123">“Size kişisel ilişkilerimizi bütünüyle sona erdirmeyi öneriyorum. </st><st c="9190">Ben bundan bir şey yitirmem. </st><st c="9219">Çünkü size duygusal açıdan çoktandır daha önce yaşanmış hayal kırıklıklarının etkisiyle pamuk ipliğiyle bağlıydım.”</st></span><span xml:lang="tr-TR"><a id="footnote-253-21-backlink" href="#footnote-253-21"><st c="9334">21</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9337">Jung da 3 Ocak 1913 tarihli mektupla neredeyse noktayı koyar. </st><st c="9400">Ardından dernekten ve dernek için hazırlanan yıllıkla ilgili sürdürdüğü görevinden istifa eder.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9495">“Biliyorsunuz ki insan gerçekliklerin anlaşılmasında kendi içinde ilerleyebildiği ölçüde yol alır. </st><st c="9595">İnsanın nevrotik semptomları varsa, anlayışında da herhangi bir eksiklik olacaktır. </st><st c="9679">Eğer size karşı makyajsız bir açıklık içindeysem, bu biraz acı verse de size çok iyi gelmeli... </st><st c="9775">Kişisel ilişkiyi sona erdirme isteğinize boyun eğeceğim, çünkü hiçbir zaman dostluğumu dayatmıyorum. </st><st c="9876">‘Gerisi suskunluk.’ ’’</st></span><span xml:lang="tr-TR"><a id="footnote-253-22-backlink" href="#footnote-253-22"><st c="9898">22</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9901">Yıllar sonra anılarını anlattığı kitapta Jung elbette Freud’un hakkını verecekti. </st><st c="9984">Psikolojik açıdan sorunlu kimselerin ruhuna derinlemesine inmeyi göz alan ilk doktordu Freud. </st><st c="10078">Bu nedenle de saygıdeğer birisiydi. </st><st c="10114">Yıllarca sürecek dostluklarının mahremiyetine Freud’un ölümünden sonra da toz kondurmayarak sahip çıktı. </st></span><span xml:lang="tr-TR"><st c="10219">BBC’ye verdiği bir röportajda Freud’un anlattığı rüyalarda neler vardı sorusuna verdiği yanıt bunun göstergesiydi:</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10333">“Yersiz bir soru oldu bu. </st><st c="10360">Biliyorsunuz meslek sırrı diye bir şey var.”</st></span></p>
			<p xml:lang="en-GB"><span xml:lang="tr-TR"><st c="10404">“Ama öldü o.”</st></span></p>
			<p xml:lang="en-GB"><span xml:lang="tr-TR"><st c="10418">“Bazı meseleler yaşamdan daha uzun sürer.”</st></span></p>
			<div>
				<div>
					<p><a id="footnote-253-17" href="#footnote-253-17-backlink"><st c="10461">17</st></a><span> </span><span><st c="10464">Freud-Jung Mektuplaşmaları</st></span><span><st c="10491">, Çevirmen: Mustafa Tüzel, Düşün Yayıncılık, s. </st><st c="10539">64</st></span></p>
				</div>
				<div>
					<p><a id="footnote-253-18" href="#footnote-253-18-backlink"><st c="10541">18</st></a><span><st c="10544"> Carl Gustav Jung, </st></span><span><st c="10563">Anılar Düşler Düşünceler</st></span><span><st c="10587">, Çevirmen: İris Kantemir, Can Yayınları, s. </st><st c="10632">181</st></span></p>
				</div>
				<div>
					<p><a id="footnote-253-19" href="#footnote-253-19-backlink"><st c="10635">19</st></a><span></span><span> </span><span><st c="10638">Freud-Jung Mektuplaşmaları</st></span><span><st c="10665">, Çevirmen: Mustafa Tüzel, Düşün Ya</st></span><span><st c="10700">yıncılık, s. </st><st c="10714">134</st></span></p>
				</div>
				<div>
					<p><a id="footnote-253-20" href="#footnote-253-20-backlink"><st c="10717">20</st></a><span></span><span> </span><span><st c="10720">Freud-Jung Mektuplaşmaları</st></span><span><st c="10747">, Çevirmen: Mustafa Tüzel, Düşün Ya</st></span><span><st c="10782">yıncılık, s. </st><st c="10796">244</st></span></p>
				</div>
				<div>
					<p><a id="footnote-253-21" href="#footnote-253-21-backlink"><st c="10799">21</st></a> <span><st c="10802">Age</st></span><st c="10806">. s. </st><st c="10811">291</st></p>
				</div>
				<div>
					<p><a id="footnote-253-22" href="#footnote-253-22-backlink"><st c="10814">22</st></a> <span><st c="10817">Age</st></span><st c="10821">. s. </st><st c="10826">292</st></p>
				</div>
			</div>
		</div>
	<div id="charCountTotal" value="10829"></div></body>
</html>
