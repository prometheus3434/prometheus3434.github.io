<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">Carl Gustav Jung kimdir?</st></p>
			<p xml:lang="en-GB"><span xml:lang="tr-TR"><st c="25">Psikanalizin en tartışmalı ve belki de ilerleyen dönemlerde daha da çok anılacak isimlerinden birisi olan Carl Gustav Jung 20. </st><st c="153">yüzyılın en önemli filozof-psikiyatrlarındandır. </st><st c="202">O bir ruhçözümlemecisidir. </st><st c="229">Derinlik psikolojisi olarak bilinen bilinç-ruh ilişkisine ek olarak bilinçdışını da dahil eden psikoloji alanının üç büyüklerinden biridir, psikanalizin babası Freud ve Adler diğer önemli iki isimdir. </st><st c="430">Freud’dan ayrıldıktan sonra kendi kurduğu analitik psikoloji ekolü ile bir devrim yaratan Jung, günümüz psikolojisi ve psikiyatrisi içinde halen kullanılan psikolojik tipler, kolektif bilinçdışı, kompleksler ve çağrışım testi gibi kavramların sahibidir. </st><st c="684">Kompleks psikoloji kavramı Oxford Sözlük’e şu şekilde girmiştir: Jung’un ortaya koyduğu belirli bir konuyla ilintili bir grup düşünceye karşılık gelen terim. </st><st c="842">Freud’un ortaya koyduğu modern psikolojiyi bir kuyuya benzetirsek, Jung bu kuyuyu daha da derin kazan kişidir. </st><st c="953">Çalışmalarıyla insan ruhunu aydınlatmaya çalışmakla kalmamış eskinin ve bugünün dünyasının arasında bir köprü olmuştur.</st></span></p>
			<p xml:lang="en-GB"><span xml:lang="tr-TR"><st c="1072">Çocukluğundan itibaren kendi ilginç doğasının farkında olan bir iz sürücüdür Jung. </st><st c="1156">Daha henüz çocukken sahip olduğu derin içgörü ile kendi dünyasının sularında yüzmeye başlamış, aynı zamanda etrafındakilerin de içine bakmış, onları gözlemlemiştir. </st><st c="1321">Rüyalarının, bilinçli bir şekilde sergilemediği davranışlarının peşine düşmüş, meraklı doğasıyla sorular sormuş, tüm yaşamı boyunca da “inanmayı” değil “deneyimleyerek anlamayı” seçmiştir.</st></span></p>
			<p xml:lang="en-GB"><span xml:lang="tr-TR"><st c="1509">Jung’u diğer meslektaşlarından ayıran en önemli ayrım, onun ruhun derinliğine inerken kullandığı yoldu. </st><st c="1614">O, şifayı sembollerin, figürlerin, mitlerin, ilkel insanın ritüellerinin saklandığı “başka” bir dünyadan bulup çıkarmanın peşine düşmüştü. </st><st c="1753">Bu yer bazen Uzakdoğu öğretileriydi, bazen Hıristiyanlık öncesi dönemler, bazen de simyaydı. </st><st c="1846">Uzun yıllar ilkel insanları izlemişti, 1921 yılında Kuzey Afrika’da kalmış, Arizona ve New Mexico’da Pueblo yerlileri ile yaşamıştı. </st><st c="1979">Yine 1926’da Afrika ve Kenya’da Elgon Dağı eteklerindeki yerlilerle birlikteydi. </st><st c="2060">Çin felsefesi üzerine çalışan Richard Wilhelm, Hintbilimci Zimmer, Macar mitoloji uzmanı Karl Kerenyi ile birlikte yıllarca çalışmış ve üretmişti.</st></span></p>
			<p xml:lang="en-GB"><span xml:lang="tr-TR"><st c="2206">İnsan ruhunu keşfetme yolculuğunda psikoloji, psikiyatri ve tıp bilgisine ek olarak yıllarca pek çok disipline dair derin okumalar ve incelemeler yaptı. </st><st c="2360">Simya, astroloji, parapsikoloji, mitoloji, felsefe, dinler tarihi, Kabala, fizik bunlardan bazılarıydı. </st><st c="2464">Aynı zamanda yetkin bir dilbilimciydi. </st><st c="2503">Yaklaşık 6 dili konuşabiliyordu. </st><st c="2536">Her kültür ve dünyadan insanla sohbet ederdi. </st><st c="2582">Her şeye yönelik canlı bir ilgisi, meraklı bir doğası vardı ve ölene dek yazmayı bırakmayacak kadar üretken biriydi.</st></span></p>
			<p xml:lang="en-GB"><span xml:lang="tr-TR"><st c="2698">Kuralları yıkmaktan korkmazdı, herkesi karşısına alacak kadar cesurdu. </st><st c="2770">Yol nereden geçerse geçsin, onun tek bir derdi vardı: Yaşamı daha sağlıklı, anlamlı ve mutlu bir hale getirmek. </st><st c="2882">Bunun da yolu tüm kıyafetlerden soyunarak kişinin kendisini bulması, ruhunu keşfetmesi ve bütünleşmesi yani bireyleşmesiydi.</st></span></p>
			<p xml:lang="en-GB"><span xml:lang="tr-TR"><st c="3006">Yaşamında en çok şikâyet ettiği şeylerden biri anlattıklarının diğer insanlar tarafından yeterince anlaşılamamasıydı. </st><st c="3125">Bu anlamda belki de en çok eleştiriyi psikolojiye dini figürleri dahil etmesi nedeniyle aldı. </st><st c="3219">Hatta öyle ki yeni bir din kurmakla suçlandığı dahi oldu. </st><st c="3277">Jung din ve psikolojiyi yan yana getirme nedenlerini bıkmadan usanmadan açıklamaya çalıştı. </st><st c="3369">Bunun nedenlerinden biri dini sadece sosyolojik bir olgu olarak değil insana dair bir hadise olarak görmesiydi. </st><st c="3481">Ona göre din insan ruhuna özgü bir tutumdu ve insan psikolojisi üzerine eğiliyorsa onun en önemli parçası olan dinler de bu konudan azade değildi.</st></span></p>
			<p xml:lang="en-GB"><span xml:lang="tr-TR"><st c="3627">1952 yılında kendisi ile ilgili kaleme alınan biyografinin önsözünde şunları söylemişti:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3716">“Çalışmalarım bir dizi değişik yaklaşımlardan ibarettir, buna bilinmeyen etkenlerin çevresinde dolaşmak da denilebilir. </st><st c="3837">Bu yüzden benim açık ve basit özetimin verilmesi oldukça zorlaşmaktadır. </st><st c="3910">Dahası, ben daima ruhun kendisini salt doktor muayenehanesinde göstermediği, onun her şeyin üzerinde tüm dünyada ve ayrıca tarihin derinliklerinde var olduğu gerçeğini gözden kaçırmamak için özel bir sorumluluk duymuşumdur.”</st></span><span xml:lang="tr-TR"><a id="footnote-253-5-backlink" href="#footnote-253-5"><st c="4134">5</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4136">Yaşamını adadığı uğraş insanı anlamaktı, bilim çevrelerince dışlanmak ve kınanmak pahasına araştırmaktan ve soru sormaktan vazgeçmedi. </st><st c="4271">İçinden gelen “çağrı”nın peşine düştü. </st><st c="4310">Yazgısının peşine düşen pek çok kahraman gibi yalnızlığı derinden hissetti. </st><st c="4386">83 yaşındayken bile “Ben hâlâ yalnızım” diyordu.</st></span></p>
			<p xml:lang="en-GB"><span xml:lang="tr-TR"><st c="4434">Dogmatikliğe her zaman karşı olmuştu. </st><st c="4473">Yerleşik olanı yıkmaktan ve inandığı doğruları söylemekten korkmazdı. </st><st c="4543">Bu, Freud’la aralarındaki ilişkinin kopmasına neden olan en belirgin tavırdı. </st><st c="4621">İlk başlarda kompleks psikoloji sonrasında ise analitik psikoloji olarak adlandıracağı alanda seslendiği insanları da benzer bir deneyime, sormaya, sorgulamaya çağırıyordu. </st><st c="4794">Hap bilgileri alıp yutmak yerine onları kendi deneyimleri ile kendilerini bulmaya çağırıyor, insanları kendi mitlerini yaratmaya davet ediyordu.</st></span></p>
			<p xml:lang="en-GB"><span xml:lang="tr-TR"><st c="4938">Jung’un psikolojik yaklaşımına dair yazmanın zorluklarından bahseden pek çok insan olmuştur. </st><st c="5032">Ne kadar anlatılmaya çalışılsa da kısacık bir kitapta derin ve tam bir özet sunmak imkânsızdır çünkü onun çalışma alanının bir ayağı bilimsel gerçekliğin olduğu bir dünyaya diğeri ise “dinler” gibi tartışmaya açık ve rasyonellikten uzak başka bir dünyaya atılmıştır. </st><st c="5299">Dahası kökleri felsefeye, simyaya, gün yüzüne çıkmamış kadim metinlere de varmaktadır.</st></span></p>
			<p xml:lang="en-GB"><span xml:lang="tr-TR"><st c="5385">Ursula Le Guin onun için “Sanat hakkındaki görüşleri sanatçılara en yakın gelen psikolog” demiştir. </st><st c="5486">Bu yüzden de kurduğu psikoloji ekolünün yansımaları sadece psikanaliz ve terapiye değil sanata, sinemaya, sosyolojiye, antropolojiye, teolojiye, fiziğe ve edebiyata da yansımış, onlarca sanatçıya, bilim insanına da ilham olmuştur.</st></span></p>
			<p xml:lang="en-GB"><span xml:lang="tr-TR"><st c="5716">Mesleki kariyerinde pek çok okul tarafından verilen payelerle onurlandırılmıştı. </st><st c="5798">İsviçre Teknik Üniversitesi’nin verdiği belgede yazanlar onun ne yaptığının en iyi özetidir belki de:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5899">“Bütünlüğü ve karşıtlığı, psişeyi ve onun bütünlük eğilimini yeniden keşfeden, bilim-teknik çağında yaşayan insanın buhranlarını teşhis eden, kadim sembolleri ve insanlığın bireyleşme sürecini yorumlayan Carl Gustav Jung’a.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6124">Jung, bilinmeyenin peşine düşme cesaretine kalkışmış, sezgileriyle bir şeyleri koklamış, derinlerde bulduklarını dünyaya, gün ışığına çıkarmaya çalışmış ve iki dünya arasında bizlere köprü olmuş bilge bir psikolog, bilimadamıdır.</st></span></p>
			<p xml:lang="en-GB"><span xml:lang="tr-TR"><st c="6354">Mistik midir yoksa deha mı?</st></span></p>
			<p xml:lang="en-GB"><span xml:lang="tr-TR"><st c="6382">Yaşlı bilge mi, yaralı şifacı mı?</st></span></p>
			<p xml:lang="en-GB"><span xml:lang="tr-TR"><st c="6416">Hepsi mi hiçbiri mi?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6437">“Bana hikmet sahibi ya da bilge denmesini kabul edemem. </st><st c="6494">Birisi bir ırmaktan bir avuç su çıkardı. </st><st c="6535">Ne anlamı var? </st><st c="6550">Ben o ırmak değilim, ben o ırmaktayım ve hiçbir şey yapmıyorum. </st><st c="6614">Başka insanlar da orada ve çoğu onunla bir şeyler yapmak zorunda olduklarını hissediyorlar. </st><st c="6706">Bense hiçbir şey yapmıyorum. </st><st c="6735">Kuru dalların üzerinde güller açtırması gereken kişi olduğumu hiç düşünmedim. </st><st c="6813">Durup doğanın neler yapabildiğini hayranlıkla izliyorum.”</st></span><span xml:lang="tr-TR"><a id="footnote-253-6-backlink" href="#footnote-253-6"><st c="6870">6</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6872">Yaşamının son yıllarında dudaklarından dökülen sözler bunlardır. </st><st c="6937">Kendi bireyselliğinden de kurtulmuş, zamanın sonsuzluğunda anlamını bulmuş bir hayatın özeti gibi değil mi? </st><st c="7045">O ırmağa eğilme cüretini gösterip bir avuç suyla çıkmıştır. </st><st c="7105">Ancak o bir avuç suda okunmaya değer onca şey var ki bizler de o zengin kaynaktan kopup gelenlerin taşındığı o avucun önünde saygıyla eğilebiliyoruz ancak.</st></span></p>
			<p xml:lang="en-GB"><span xml:lang="tr-TR"><st c="7260">Onun ekolünü takip eden, mitoloji ve karşılaştırmalı dinler konularında dersler veren, bugünün başucu kitaplarından biri olan </st></span><span xml:lang="tr-TR"><st c="7387">Kahramanın Sonsuz Yolculuğu</st></span><span xml:lang="tr-TR"><st c="7414">’nun </st></span><span xml:lang="tr-TR"><st c="7420">yazarı Joseph Campbell </st></span><span xml:lang="tr-TR"><st c="7443">“Önemli olduğu için bir konuyla ilgilenmek gerektiğine inanmıyorum, bir konuya bir şekilde kapılmaya inanıyorum”</st></span><span xml:lang="tr-TR"><st c="7555"> der.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7560">İnsan da Jung’a kapılır, kapılmalıdır da.</st></span></p>
			<p xml:lang="en-GB"><span xml:lang="tr-TR"><st c="7602">Bu kitabın amacı Jung’u derinlemesine keşfetmeye yönelik bir çağrıdır. </st><st c="7674">Campbell, kahramanın hikâyesi maceraya çağrı ile başlar der, kahraman sıradan dünyadan ayrılır ve beklenmedik olanın ellerine bırakır kendini. </st><st c="7817">Tıpkı bu kitapla birlikte Jung’un dünyasına dalacağımız gibi...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7880">“Yaşayan anlam, ancak onu kendi içimizde ve kendimiz aracılığıyla yaşadığımız takdirde canlı kalabilir.”</st></span></p>
			<p xml:lang="en-GB"><span xml:lang="tr-TR"></span></p>
			<div>
				<div>
					<p><a id="footnote-253-5" href="#footnote-253-5-backlink"><st c="7985">5</st></a><span><st c="7987"> Frieda Fordham, </st></span><span><st c="8004">Jung Psikolojisinin Ana Hatları</st></span><span><st c="8035">, Çevirmen: Aslan Yalçıner, Say Yayınları, s. </st><st c="8081">13</st></span></p>
				</div>
				<div>
					<p><a id="footnote-253-6" href="#footnote-253-6-backlink"><st c="8083">6</st></a><span><st c="8085"> Carl Gustav Jung, </st></span><span><st c="8104">Anılar Düşler Düşünceler</st></span><span><st c="8128">, Çevirmen: İris Kantemir, Can Yayınları, s. </st><st c="8173">410</st></span></p>
				</div>
			</div>
		</div>
	<div id="charCountTotal" value="8176"></div></body>
</html>
