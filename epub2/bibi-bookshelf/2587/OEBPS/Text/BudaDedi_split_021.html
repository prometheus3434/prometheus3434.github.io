<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_15">XV.<br class="chapter" />
  Sevinç <sup class="calibre3"><a href="../Text/BudaDedi_split_071.html#footnote-97879-38" id="footnote-97879-38-backlink">[38]</a></sup></h1>

  <p class="liindentmetin"> </p>

  <p class="liindentmetin">197. Sevinç içinde yaşamalıyız, nefret edenlerden bile nefret etmeden yaşamalıyız; (bizden) nefret edenlerin arasında, nefretten uzak kalarak yaşamalıyız.</p>

  <p class="liindentmetin">198. Bitmeyen sevinç içinde... hastalar arasında hastalıktan uzak kalarak yaşamalıyız.</p>

  <p class="liindentmetin">199. Bitmeyen sevinç içinde, açgözlüler arasında açgözlülükten uzak kalarak yaşamalıyız; açgözlülerin arasında açgözlülükten uzak olmalıyız.</p>

  <p class="liindentmetin">200. Bitmeyen sevinç içinde yaşayalım, elimizde avucumuzda hiçbirşeyimiz yokken... Görkemli tanrılar gibi sevinçle beslenip, sevinçle doyarak yaşayalım.</p>

  <p class="liindentmetin">201. Utku ve yengi de nefreti doğurur, çünkü yenilen mutsuz olur. Kim ki yenmeyi yenilme işini terk eder, yenmekten yenilmekten uzak kalır, o mutludur; işte o, bitmeyen sevinçlerle yaşar.</p>

  <p class="liindentmetin">202. Tutku gibi, hırs gibi ateş yoktur; nefret gibi talihsizlik yoktur; bu taşıdığımız beden gibi derin acı yoktur; barıştan yüksek sevinç yoktur.</p>

  <p class="liindentmetin">203. Tutkularla kıvranıp durmak en kötü hastalıktır; uyumsuzluksa en büyük kederdir. Bunu inanarak bilen için işte bu bilgi Nirvana’dır, en yüksek mutluluktur.</p>

  <p class="liindentmetin">204. Sağlık en büyük hediyedir; aza razı olmak en büyük servettir; güvenmek en iyi ilişkidir; Nirvana en yüksek sevinçtir.</p>

  <p class="liindentmetin">205. Kim ki yalnızlığın, sâkinliğin tadına varır, korkudan ve günahtan uzak olur, gerçeğin tatlı içkisini içer.</p>

  <p class="liindentmetin">206. Soylu olanın görünüşü ne güzeldir; soylu olanla yaşamak ne hoştur! Ahmakları görmeyense, mutlu olur.</p>

  <p class="liindentmetin">207. Budalalarla dolaşan acı çeker. Ahmaklarla olmak, düşmanla olmak gibidir, acı verir. Bilgelerle olmak, insanın sevdikleriyle olması gibi sevinçli bir durumdur.</p>

  <p class="liindentmetin">208. Bu yüzden en iyisi, akıllıları, bilgeleri, okumuşları, sabırlıları, görev bilenleri, yüksek ruhluları izlemektir; tıpkı ayın yıldızların yolunu izlediği gibi, iyi ve bilge olanı izlemelidir.</p>
</body>
</html>
