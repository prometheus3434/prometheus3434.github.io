<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_2">II.<br class="chapter" />
    Farkındalık <sup class="calibre3"><a href="../Text/BudaDedi_split_049.html#footnote-97879-16" id="footnote-97879-16-backlink">[16]</a></sup></h1>

    <p class="liindentmetin"> </p>

    <p class="liindentmetin">21. Farkındalık, ayrımındalık ölmezliğin yolu; aymazlıksa ölümün yoludur.</p>

    <p class="indentmetin">Farkında olan ölmez, aymaz olansa çoktan ölmüştür.</p>

    <p class="liindentmetin">22. Akıllı olan bunu anlar, bilinçlenip sevinir, soyluluğun bilgisinde sevinç bulur.</p>

    <p class="liindentmetin">23. Kimler ki içinin ayrımındadır, dirençle sebatla çaba gösterir; işte onlar en yüce dinginliğe, en büyük mutluluğa, Nirvana’ya<sup class="calibre3"><a href="../Text/BudaDedi_split_050.html#footnote-97879-17" id="footnote-97879-17-backlink">[17]</a></sup> ulaşırlar.</p>

    <p class="liindentmetin">24. Bir kimse uyanıksa, farkındaysa, içine dönükse, arı-duruysa, inceyse, kendini tutmayı biliyorsa, kurala göre yaşarsa, onun şanı elbet yükselecektir.</p>

    <p class="liindentmetin">25. Uyanmakla, farkına varmakla, kendini tutup denetlemekle, öyle bir ada kurar ki kendine, hiçbir sel onu vurup yıkamaz.</p>

    <p class="liindentmetin">26. Budalalar kibir yapar, bilisizdir, dikkatsizdir; oysa akıllı olan, farkındalığı en yüksek servet sayar.</p>

    <p class="liindentmetin">27. Kibirlilik yapma, bedensel zevkin, tutkunun, kösnüllüğün peşinde koşma.</p>

    <p class="liindentmetin">28. Farkına vararak içine dönen, meditasyon<sup class="calibre3"><a href="../Text/BudaDedi_split_051.html#footnote-97879-18" id="footnote-97879-18-backlink">[18]</a></sup> yapan büyük sevinç bulur. Akıllı olan aymazlığı farkındalıkla yener, bilgeliğin çatı katına tırmanır; her tür üzüntüden uzak durarak altında kalan üzgün kalabalığı seyreder; dağın tepesinden vadiye bakar gibi, budalalara bakar.</p>

    <p class="liindentmetin">29. Farkında olan aymazların arasında seçilir, uyanık olan da uyuyanlar arasında ileri gider; akıllı olan, yarış atının yavaş atı geride bıraktığı gibi ilerler.</p>

    <p class="liindentmetin">30. Farkında olan Indra tanrıların şefi oldu. Farkındalık övülür; aymazlık suçlanır.</p>

    <p class="liindentmetin">31. Farkındalıkla sevinç bulan dilenci<sup class="calibre3"><a href="../Text/BudaDedi_split_052.html#footnote-97879-19" id="footnote-97879-19-backlink">[19]</a></sup>, aymazlığa korkuyla bakar; aymazlık yangın gibi her yanı saran bir felakettir, küçük büyük bütün koruyucu siperleri yakar götürür.</p>

    <p class="liindentmetin">32. Farkındalıkla sevinç bulan dilenci, aymazlığa korkuyla bakar; Nirvana’ya yakın olur, uzağa düşmez.</p>
  </div>
</body>
</html>
