<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">XIII.<br class="chapter" />
  Dünya</h1>

  <p class="liindentmetin"> </p>

  <p class="liindentmetin">167. Kötülüğün kurallarına uymamalı; aymazlık içinde yaşamamalı; yanlış fikirleri izlememeli; dünyaya bağımlı olmamalısın!</p>

  <p class="liindentmetin">168. Ayağa kalk; aymaz olma! Erdem yolunu izle! Erdemli olan bu yaşamda da, gelecek yaşamda da mutlu olur.</p>

  <p class="liindentmetin">169. Erdem yolunu izle; kötülük yolunu izleme! Erdemli olan bu yaşamda da, gelecek yaşamda da mutlu olur.</p>

  <p class="liindentmetin">170. Dünyayı bir “hava kabarcığı” olarak algılamalı, bir serap olarak görmelisin; kim dünyayı böyle görürse, ölüm denen zorba kıral onu görmez.</p>

  <p class="liindentmetin">171. Gel, sen bu dünyayı süslü bir bey arabası olarak gör... Ahmak olan bu dünyanın içine dalar, bilge olansa bu dünyadan elini çekmiştir.</p>

  <p class="liindentmetin">172. Önceden akılsız olup da sonradan aklı açılan, buluttan çıkmış ay gibi dünyayı aydınlatır.</p>

  <p class="liindentmetin">173. İyi davranışla içindeki kötülüğü yenen, buluttan çıkmış ay gibi dünyayı aydınlatır.</p>

  <p class="liindentmetin">174. Bu dünya körler dünyasıdır; burada görenler az... Ağdan kaçan kuşlar gibi, pek azı gökyüzüne gider.</p>

  <p class="liindentmetin">175. Kuğular güneş yolunda gider; gökte mucize gibi uçarlar. Bilge olan, (Baştan Çıkarıcı) Mara’yı ve kandırıcıların silahlarını yenerek, bu dünyadan dışarı çıkar.</p>

  <p class="liindentmetin">176. Kim ki o Tek Yasayı çiğner, kim ki yalan söyler, kim ki öte dünyayı küçümser, onun yapamayacağı kötülük yoktur.</p>

  <p class="liindentmetin">177. Sefiller Tanrıların dünyasına gitmez, ahmaklar özgürlüğü sevmez; bilge olan cömertlikten zevk alır, işte bu nedenle öte dünyada kutsanır.</p>

  <p class="liindentmetin">178. Bu dünyada hükümdar olmaktansa, ölüp de Uçmak’a gitmektense, bütün dünyalara egemen olmaktansa, Kaynağa Ulaşmak en iyi ödüldür.</p>
</body>
</html>
