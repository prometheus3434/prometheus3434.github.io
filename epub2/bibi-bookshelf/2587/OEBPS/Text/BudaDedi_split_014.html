<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8">VIII.<br class="chapter" />
  Binler</h1>

  <p class="liindentmetin"> </p>

  <p class="liindentmetin">100. Duyana dinginlik veren bir tek sözcük, bin anlamsız kelimeden iyidir.</p>

  <p class="liindentmetin">101. Duyana dinginlik veren bir tek şiir, bin anlamsız şiirden iyidir.</p>

  <p class="liindentmetin">102. Duyana dinginlik getiren bir tek türkü, bin sözcüklü söylenceden iyidir.</p>

  <p class="liindentmetin">103. Birisi savaş kazansa, bin kişiyi bin kez yense ne çıkar! O kimse ki kendini yener, işte o en büyük yenendir.</p>

  <p class="liindentmetin">104. Kendini yenmek, başkalarını yenmekten iyidir.</p>

  <p class="liindentmetin">105. Tanrı gelse, Ruh gelse, (Baştan Çıkarıcı) Mara gelse, Brahma gelse... Kendine özdenetim yapanın utkusu yenilgiye dönmez.</p>

  <p class="liindentmetin">106. Birisi, aylar boyu, yıllar boyu binlerce kurbanla kendini sunarken, bir başkası ruhu bilgili olana bir anlık saygı gösterse... Bu saygı yüz yıllık kurbandan iyidir.</p>

  <p class="liindentmetin">107. Birisi yüzlerce yıl ormanda Agni’ye<sup class="calibre3"><a href="../Text/BudaDedi_split_061.html#footnote-97879-28" id="footnote-97879-28-backlink">[28]</a></sup> tapınsa, bir başkası ruhu bilgili olana bir anlık saygı gösterse... bu saygı yüz yıllık tapınmadan iyidir.</p>

  <p class="liindentmetin">108. Bir parça sevap kazanmak için, bu dünyada yıllar boyu sadaka olarak, sunu olarak neler neler kurban etsen, hiçbirinin beş kuruş değeri yoktur... Erdemliye saygı duymak daha iyidir.</p>

  <p class="liindentmetin">109. Yaşlıya saygı gösteren kişide dört şey artar: hayat, sağlık, mutluluk, güç.</p>

  <p class="liindentmetin">110. Kötülükle, denetimsizlikle yüz yıl yaşamaktansa, erdemli ve gözlemci olarak bir gün yaşamak iyidir.</p>

  <p class="liindentmetin">111. Kötülükle denetimsizlikle yüz yıl yaşamaktansa, bilen ve gören olarak bir gün yaşamak iyidir.</p>

  <p class="liindentmetin">112. Tembellik ve zayıflıkla yüz yıl yaşamaktansa, cesaretle bir gün yaşamak iyidir.</p>

  <p class="liindentmetin">113. Nesnelerin doğuşunu ve ölüşünü görmeden yüz yıl yaşamaktansa, doğum ve ölümü görüp de bir gün yaşamak iyidir.</p>

  <p class="liindentmetin">114. Ölümsüz olanı algılamadan yüz yıl yaşamaktansa, ölümsüzü algılayıp bir gün yaşamak iyidir.</p>

  <p class="liindentmetin">115. Yüce yolu görmeden yüz yıl yaşamaktansa, yüce yolu görüp de bir gün yaşamak iyidir.</p>
</body>
</html>
