<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi"><span class="ideitalik">Çevirenin Önsözü</span></p>

    <p class="normal">Budizm konusunda yazılmış ve yayınlanmış çok kitap var; ama bu büyük inanç ve aydınlanma düzencesinin başlangıç kitabı Dhammapada<sup class="calibre3"><a href="../Text/BudaDedi_split_034.html#footnote-97879-1" id="footnote-97879-1-backlink">[1]</a></sup>, doğrudan doğruya bu sistemi kuran Gautama Buddha’nın sözleridir. Bu özgün metni bugünün diline çevrilmiş olarak vermekle, ülkemiz kültürüne yararlı olacağımı umuyorum.</p>

    <p class="normal">Çeviri ince bir yol, zor bir sanattır. Çevirmen elinden geldiğince özgün metnin anlam ve deyimlerine bağlı kalmaya çalışırken, aynı zamanda, hangi dile çeviriyorsa o dilin özelliklerine uygun olarak, anlaşılır ve okunabilir bir metin yaratmak durumundadır. Çevirinin hem anlamca sadık, hem de dilce güzel olması kolay değildir. Bu kural bütün çeviriler için geçerlidir. Gerçekte yetkin çeviri olamaz, hiçbir çeviri aslının yerine geçemez derler. Bu yüzden, özellikle ana kaynaklar olan büyük metinlerin, aynı bir dile yapılan, bir değil, birkaç değil, pek çok çevirisi bulunur. Örneğin: Eski ve Yeni Ahitler’den oluşan Kutsal Kitap’ın, örneğin İngilizceye, belki de bilinemeyecek kadar çok sayıda çevirisi vardır. Başka felsefelere ve dinlere ilişkin kutsal metinler de böyledir.</p>

    <p class="normal">Dhammapada’nın, en tanınmış olanları arasından elde edebildiğim, kimisi manzum(e) / nazım / şiir, kimisi nesir / düzyazı biçiminde, yedi adet başka başka İngilizce çevirilerini inceleyerek, aslına en yakın ortalama bir anlayışa varmaya, gereken yerlerde de ayrıca, konuyla ilgili değişik yayın ve kaynaklara başvurarak deyimlerin ve kavramların öz anlamını bulmaya, öğrenmeye çalıştım. Böylece Buda’nın söylemek istediğine olabildiğince yaklaşmak, sonra da bu söyleyişi dilimize aktarırken en iyi anlaşılır, en kolay okunur, en hoşa gider, duru ve güzel bir Türkçe’ye ulaşmak için çaba gösterdim.</p>

    <p class="normal">Sanskritçe ‘Siddharta Gautama’, Pali dilinde ‘Siddhatta Gotama’, İsa’dan Önce 563 - 483 yılları arasında, bugünkü Nepal ile Hindistan arasında bulunan, Sakya (Kosala) ğı’nın başındaki Kıral Suddhodana ile Kıraliçe Mahayama’nın oğludur. Doğumunun yedinci gününde annesi ölen Gautama’yı teyzesi büyüttü. Gautama onaltı yaşına gelince, yine onaltı yaşında olan kardeş çocuğu kızla evlendi; bir oğlu oldu.</p>

    <p class="normal">Yirmidokuz yaşına gelince, sarı giysili ve başı tıraşlı bir keşişi görüp etkilendi. “Gerçeği” ve “hastalık ölüm yaşlılık gibi kaçınılmaz acılardan etkilenmeyen salt dinginliği” aramak için saray yaşantısını bırakıp ormanlara çıktı, türlü yöntemleri, türlü öğretmenleri, ustaları, üstatları, mürşitleri, yolgöstericileri ve bitmez tükenmez oruç - imsak - nefsine ezâ ve hakaret, bedenine ağır işkenceler gibi çileleri deneyerek, yıllarca dolaştı; aradığını bulamadı. Sonunda birlikte “yol yöntem” aradığı tüm yoldaşlarından, dervişlerden<sup class="calibre3"><a href="../Text/BudaDedi_split_035.html#footnote-97879-2" id="footnote-97879-2-backlink">[2]</a></sup> keşişlerden<sup class="calibre3"><a href="../Text/BudaDedi_split_036.html#footnote-97879-3" id="footnote-97879-3-backlink">[3]</a></sup> ayrılıp yalnız kaldı.</p>

    <p class="normal">Kendi başına Bodhi ağacının<sup class="calibre3"><a href="../Text/BudaDedi_split_037.html#footnote-97879-4" id="footnote-97879-4-backlink">[4]</a></sup> altında, zihinsel bir durgunluk içinde otururken, Sujata’nın<sup class="calibre3"><a href="../Text/BudaDedi_split_038.html#footnote-97879-5" id="footnote-97879-5-backlink">[5]</a></sup>sunduğu son sütlacını alıp yedi. Tüm gününü korulukta geçirdi. Akşam olunca ağacın altında bağdaş kurup oturdu, içsel derinliklerine dalarak dinginliği aradı.</p>

    <p class="normal">(Baştan Çıkarıcı) Mara’nın<sup class="calibre3"><a href="../Text/BudaDedi_split_039.html#footnote-97879-6" id="footnote-97879-6-backlink">[6]</a></sup> türlü türlü ayartma denemelerine direnen Gautama, kendi içine derin dalışlarıyla önceki varoluşlarının bilgisine ulaştı. “İnsanüstü görü / durugörü / sezgi” yeteneğini kazanarak tüm varlıkların ölüşlerini ve ölüp ölüp yeniden dirilişlerini fark etti; “dört soylu doğru”nun<sup class="calibre3"><a href="../Text/BudaDedi_split_040.html#footnote-97879-7" id="footnote-97879-7-backlink">[7]</a></sup> bilincine vardı.</p>

    <p class="normal">Böylece, İÖ. 528 yılı - Mayıs ayının (<span class="ideitalik">Vesakha</span>) dolunay gününde, sonradan Budh Gaya adı verilen yerde, “aydınlanmaya” erişti, Buda (<span class="ideitalik">Buddha</span>) oldu.</p>

    <p class="normal">Pali dilindeki en eski metinlere göre Buda, insanları eğitme ve bilgilendirmedeki başarısıyla ün kazanmıştı. Herkese acımayla (<span class="ideitalik">Karuna</span>) ve bilgelikle (<span class="ideitalik">Panna</span>) yaklaşır, herkesin yetenek ve gereksemelerine göre neyi nasıl öğreteceğini bilirdi.</p>

    <p class="normal">Hindistan’da köklü, eski, saygın ve egemen bir kurum olan “<span class="ideitalik">kast</span>” sistemine<sup class="calibre3"><a href="../Text/BudaDedi_split_041.html#footnote-97879-8" id="footnote-97879-8-backlink">[8]</a></sup> karşı çıkmış, insanların eşitliği kavramını vurgulamıştır.</p>

    <p class="normal">Tecimsel doyumla tinsel gelişme arasındaki bağlantının farkındaydı. Ona göre suçlar, cezalarla önlenemezdi; çünkü yoksulluk (<span class="ideitalik">Daliddiya</span>) ahlaksızlığın ve suçun başlıca nedeniydi.</p>

    <p class="normal">Gautama, hem doğal hem de fiziksel ‘güzelliğe’ değer verirdi. Güzel insanların cennetin bu dünyadaki görüntüsü olduğunu söylerdi.</p>

    <p class="normal">Öğretisi temelde sevgiye dayanır.</p>

    <p class="normal">‘Disipline’ önem verirdi. Onun disiplin anlayışı, öğretenle öğrenen arasındaki ‘karşılıklı sevgi saygı’ kuralı üstüne otururdu.</p>

    <p class="normal">‘Mucize’ ve ‘hurafe’lere değer vermezdi. Bu tür gösterileri yasaklamıştı. Ona göre gerçek mucize, doğruyu açıklamak ve insanların doğruyu kavramalarını sağlamaktı.</p>

    <p class="normal">Buda, insanların çektiği acılara duyarlı, duygulu ama ussal (<span class="ideitalik">usçu, akılcı, rasyonel</span>) bir zihin ve bilinç dizgesi izleyerek ve ‘orta yol’ ilkesine uyan bir yaşam biçimini sürdürerek özgürlüğü kazanmayı amaçlayan bir bilge idi.</p>

    <p class="normal">Buda sözcüğü, “aydın, aydınlanmış, uyanmış” anlamına gelen bir sıfat, bir sandır. Budacılıkta aydınlanan her birey bir Buda’dır. Dileyen, çalışan herkes Buda olabilir. Gelecekte de, dün ve bugün olduğu gibi, sayısız Buda ortaya çıkacaktır.</p>

    <p class="normal">Siddharta Gautama Buddha’nın dünya görüşü, daha sonraki yüzyıllarda, türlü yörelerde ortaya çıkan birçok büyük dinleri ve tasavvuf<sup class="calibre3"><a href="../Text/BudaDedi_split_042.html#footnote-97879-9" id="footnote-97879-9-backlink">[9]</a></sup> akımlarını etkilemiş, bizim için özellikle önemli olan Ahmet Yesevi, Hacı Bektaş Veli, Mevlana, Yunus Emre... gibi büyük mutasavvıfların esinlenmesiyle ilintisi olmuştur<sup class="calibre3"><a href="../Text/BudaDedi_split_043.html#footnote-97879-10" id="footnote-97879-10-backlink">[10]</a></sup>.</p>

    <p class="normal">Pali dilinde yazılmış Budacı “kutlu<sup class="calibre3"><a href="../Text/BudaDedi_split_044.html#footnote-97879-11" id="footnote-97879-11-backlink">[11]</a></sup> metin”lerin en eskisi ve en ünlüsü olan <span class="ideitalik">Dhammapada</span>, 26 bölümde toplanmış 423 sözden / kıtadan / beyitten oluşur. <span class="ideitalik">Dhammapada</span>, sözcük olarak ‘Gerçeğin Yolu’ ya da ‘Doğru Yol’ anlamına gelir. Prakrit, Sanskrit, Çince dillerinde ve başka dillerde çevirileri vardır. Geleneksel deyim ve deyişlerin bir araya gelmesiyle oluşmuş Budacı etik öğretilerin toplamıdır. Budizm’e inanan ve bağlanan ülkelerde yaygın ilgi gören bu kitap, yüzyıllar boyunca, Budizm’i öğrenmek ve Budist rahip olmak isteyen izdeşçilerce, baş-kitap olarak, inançla okunmuş, incelenmiş, ezberlenmiştir.</p>

    <p class="normal">Günümüzde de birçok Asya ülkesinde yaygın ve etkin olarak inanılan, uyulan, uygulanan; İslamiyet’ten önceki dönemde kimi Türk Boyları’nın da yolu ve inancı olan; ayrıca Yeni Platonizm, Mazdaizm, Yahudilik, Hıristiyanlık, İslam gibi büyük dinlerle ve Sufî tarikatlerle karşılıklı etkileşiminden söz edilen<sup class="calibre3"><a href="../Text/BudaDedi_split_045.html#footnote-97879-12" id="footnote-97879-12-backlink">[12]</a></sup> “Budizm” anlayışını tanıyıp, bu inancın etik ve felsefi görüşlerini anlamak isteyen okurlarca ilgi göreceğini sanarak, bu inanışın kutlu kitabı olan “<span class="ideitalik">Dhammapada</span>”yı dilimize, en kolay okunabilecek bir biçemle, kazandırmak ereğini güttüm; bu amaçla çok sayıda değişik çeviri, yorum ve açıklamayı inceleyip karşılaştırarak bu derlemeyi hazırladım.</p>

    <p class="normal">Onuncu yüzyıla kadar Türk boylarının büyük çoğunluğu Budist idiler.<sup class="calibre3"><a href="../Text/BudaDedi_split_046.html#footnote-97879-13" id="footnote-97879-13-backlink">[13]</a></sup> Budizm’in bıraktığı sosyo-psikolojik izler ve gelenekler, sonraki Anadolu mistisizminde ve günümüzde çok belirgin olarak gözlemlenebilmektedir. Bu gözlemlemenin ışığında, bence, diyebiliriz ki, örneğin Yunus Emre, dünya görüşü ve dinsel anlayışı açısından bir gerçek, bir Derviş ve Aydınlanmış Kişi’dir...</p>

    <p class="normal">Yine de unutulmamalıdır ki, bu kitap bir yorum kitabı değildir. Bu bir derleme kitabıdır. Çeviriye dayanır. Çevirmeninse birinci görevi çevirdiği özgün metnin anlamına olabildiğince sadık kalmak, ikinci görevi de bu anlamı kendi dilinde doğru ve güzel bir biçemde sunmaktır. Çevirmen yorum yapmaktan kaçınır, yorum görevi okurlara ve uzmanlara düşer.</p>

    <p class="normal">Ben de uzun süren bu zahmetli çalışmayla okurlarıma, ülkeme ve çağımızı paylaşan çok sevgili dünya insanlarına, karınca kararınca yararlı olabildimse ne mutlu!</p>

    <p class="normal">Gönlüme göre güzel, temiz, severek okunacak bir kitap yayınlayabilme zevkini bana tattıran ve benden içtengelen dostluk ve yardımlarını esirgemeyen, “Sosyal Yayınlar” çalışanları, değerli Zeynep Gülbay’a ve Diren Yardımlı’ya teşekkürlerimi sunmayı da bir borç biliyorum.</p>

    <p class="sagnormal"><span class="ideitalik">A.Cengiz Büker</span></p>

    <p class="sagnormal">İstanbul, 23 Mayıs 2008</p>
  </div>
</body>
</html>
