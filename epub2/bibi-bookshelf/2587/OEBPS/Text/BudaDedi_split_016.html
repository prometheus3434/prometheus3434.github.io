<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">X.<br class="chapter" />
  Cezâ</h1>

  <p class="liindentmetin"> </p>

  <p class="liindentmetin">129. Herkes cezâ karşısında titrer, herkes ölümden korkar... Başkalarını kendi yerine koymalısın: öldürmemeli-öldürtmemelisin.</p>

  <p class="liindentmetin">130. Herkes cezâ karşısında titrer, herkes yaşamayı sever... Başkalarını kendi yerine koymalısın: öldürmemeli-öldürtmemelisin.</p>

  <p class="liindentmetin">131. Kim ki mutluluk ararken, kendi gibi mutluluk arayan başkalarına acı verirse, ölünce mutlu olamaz.</p>

  <p class="liindentmetin">132. Kim ki mutluluk ararken, kendi gibi mutluluk arayan başkalarına acı vermezse, ölünce mutluluk bulur.</p>

  <p class="liindentmetin">133. Sakın sert sözler söyleme! Konuştuğun kimse karşılık verir... Öfkeli söz döner yine sana vurur.</p>

  <p class="liindentmetin">134. Sen kendini kırık bir gong gibi sessiz yaparsan, Nirvana’ya eriştin demektir; çünkü o zaman... öfke bilmezsin.</p>

  <p class="liindentmetin">135. Tıpkı bir sığır çobanı, elinde sopa, sürüsünü çayıra sürer gibi, yaşlılık ve ölüm de yaşayanları öyle sürer götürür.</p>

  <p class="liindentmetin">136. Yanlış işler işleyen ahmak, budala kişinin, ateşte yanar gibi, kendi işleriyle yanacağını bilmez.</p>

  <p class="liindentmetin">137. Kim hak etmemiş olana cezâ verirse; incinmeye layık olmayanı incitirse, en kısa zamanda şu on olay ortaya çıkacaktır:</p>

  <p class="liindentmetin">138. Acımasız kederler bir, yaşlılığın düşkünlüğü iki, bedensel incinmeler üç, korku veren acı dört, akıl yitimi beş,</p>

  <p class="liindentmetin">139. Yönetimden gelen eziyetler altı, mallarının yok olması yedi,</p>

  <p class="liindentmetin">140. Yıldırım düşüp evinin yanması sekiz...</p>

  <p class="indentmetin">Dokuzuncusu ve onuncusu ise şudur: beden çürür, ahmak olan da Tamu’ya<sup class="calibre3"><a href="../Text/BudaDedi_split_063.html#footnote-97879-30" id="footnote-97879-30-backlink">[30]</a></sup> gider.</p>

  <p class="liindentmetin">141. Kişi içini isteklerden şüphelerden arındırmazsa... ne çıplak dolaşmak, ne örgülü saç, ne çamurlarda sürünmek, ne oruç tutmak, ne yerlerde yatmak, ne toza toprağa bulanmak, ne de kımıldamadan oturup durmak... hiçbir biçimsel tapınma ölümlü ruhumuzu arındıramaz...</p>

  <p class="liindentmetin">142. Kim ki güzel elbiseler giyer, barış içinde yaşar, sakin durur, denetimlidir, kendini tutar, arı durudur, başka varlıkları incitmez; işte o kutsanmıştır, ermiştir, gerçek dilenci odur.</p>

  <p class="liindentmetin">143. Var mıdır bu dünyada tevazu ile ve alçakgönüllülükle benliğini dizginleyip de suçlanmaya uğramayan? Tıpkı kamçı istemeyen eğitimli at gibi?</p>

  <p class="liindentmetin">144. Tıpkı kamçının ucu dokununca koşan eğitimli at gibi, gayretli ve hevesli, imanlı, erdemli, enerjili, içedalış<sup class="calibre3"><a href="../Text/BudaDedi_split_064.html#footnote-97879-31" id="footnote-97879-31-backlink">[31]</a></sup> yapan, gerçeği ayırt eden... Böyle yaparsan, büyük kederi yenersin; bilgide, davranışta, akıllılıkta yetkin olursun.</p>

  <p class="liindentmetin">145. Kanal mühendisleri suyun yönünü düzeltir; okçular oku düz yapar; marangozlar tahtaya düz biçim verir; iyi insanlarsa kendi benliğini kalıba koyar.</p>
</body>
</html>
