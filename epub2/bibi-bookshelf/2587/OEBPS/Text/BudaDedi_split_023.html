<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17">XVII.<br class="chapter" />
  Öfke</h1>

  <p class="liindentmetin"> </p>

  <p class="liindentmetin">221. Öfke’yi bırak; gururdan uzaklaş. Tüm dünyasal bağlılıkları aş, öteye geç. Adlara ya da biçimlere bağlanmayana, hiçbir şeye “benim malım” demeyene acılar dokunmaz.</p>

  <p class="liindentmetin">222. Kim ki, yoldan çıkmış araba gibi koşan öfkesini dizginler, işte ona sürücü derim ben; öbür sürücülerse yalnızca yuları tutar.</p>

  <p class="liindentmetin">223. Öfkeyi sevgiyle yenmelisin; kötülüğü iyilikle, cimriyi cömertlikle, yalancıyı gerçekle yenmelisin.</p>

  <p class="liindentmetin">224. Gerçeği konuş, öfkeye yenilme, az istendiğinde çok ver... Bu üç adım seni Tanrılara ulaştırır.</p>

  <p class="liindentmetin">225. Kimseyi incitmeyen, bedenini denetleyen bilge, “değişmezlik yeri”ne varacaktır; oraya bir kez ulaşan bir daha hiç acı çekmez.</p>

  <p class="liindentmetin">226. Hep farkında olanların, gece gündüz durmadan okuyanların, yalnızca Nirvana’yı dileyenlerin, kaygıları sona erecektir.</p>

  <p class="liindentmetin">227. Eski bir deyiştir, ey Atula<sup class="calibre3"><a href="../Text/BudaDedi_split_073.html#footnote-97879-40" id="footnote-97879-40-backlink">[40]</a></sup>, bugünün deyişi değil: “Susanı suçlarlar; çok konuşanı suçlarlar; az konuşanı da suçlarlar; dünyada suçlanmayan yoktur”.</p>

  <p class="liindentmetin">228. Hep suçlanan ya da hep övülen hiç olmamıştır, olmayacak, bugün de yok.</p>

  <p class="liindentmetin">229. Ayrıcalıklıların övdüğüyse, hatasız olduğu için, akıllı olduğu için, bilgiden erdemden yana zengin olduğu için durmadan övülecektir...<br class="chapter" />
  Böyle bir kişiyi kim suçlayabilir?</p>

  <p class="liindentmetin">230. O kimse ki Jambu Irmağı’ndan<sup class="calibre3"><a href="../Text/BudaDedi_split_074.html#footnote-97879-41" id="footnote-97879-41-backlink">[41]</a></sup> çıkma altın gibidir... böyle bir kimseyi Tanrılar da över, Brahma da.</p>

  <p class="liindentmetin">231. Bedenindeki öfkenin farkında olup, bedenini denetlemelisin; bedenin yanılgılarını terk edip, bedeninde erdemi uygulamalısın.</p>

  <p class="liindentmetin">232. Dilindeki öfkenin farkında olup, dilini denetlemelisin; dilin yanılgılarını terk edip, dilinde erdemi uygulamalısın.</p>

  <p class="liindentmetin">233. Zihnindeki öfkenin farkında olup, zihnini denetlemelisin; zihnin yanılgılarını terk edip, zihninde erdemi uygulamalısın.</p>

  <p class="liindentmetin">234. Ellerini, bellerini, dillerini ve zihinlerini denetleyen akıllı kişiler; gerçekten de benliklerini çok iyi yönetirler...</p>
</body>
</html>
