<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_19">XIX.<br class="chapter" />
  Adalet</h1>

  <p class="liindentmetin"> </p>

  <p class="liindentmetin">256. Sorunları şiddet yoluyla çözen âdil değildir...</p>

  <p class="indentmetin">Bilge olan, neyin doğru neyin yanlış olduğunu sakin sakin gözlemler.</p>

  <p class="liindentmetin">257. Herkese, şiddet içermeyen haklı yargılarla doğru yolu gösterene “gerçeğin koruyucusu” denir.</p>

  <p class="indentmetin">O akıllıdır, âdildir.</p>

  <p class="liindentmetin">258. Yalnızca çok konuştuğu için bir kimseye akıllı diyemeyiz.</p>

  <p class="indentmetin">Kim ki sabırlıdır, kinden korkudan uzaktır, işte ona akıllı deriz.</p>

  <p class="liindentmetin">259. Yalnızca çok konuştuğu için bir kimseye adâletin koruyucusu diyemeyiz.</p>

  <p class="indentmetin">Bir kimse ki, az şey öğrenmiş de olsa, eğer adâleti benliğinden ayırmıyorsa, işte ona “adâletin koruyucusu” denir.</p>

  <p class="liindentmetin">260. Bir insana sırf saçı ağardı diye büyük denmez.</p>

  <p class="indentmetin">Yaş ileri olabilir, ama derler ki: “saçını boşa ağartmış.”</p>

  <p class="liindentmetin">261. Gönlünde erdem olan, gerçeklik olan, yumuşaklık olan, ılımlılık olan; kendini tutmayı bilen, kirlilikten uzak duran, bilge olan...</p>

  <p class="indentmetin">İşte büyük denmeyi hak eden odur.</p>

  <p class="liindentmetin">262. Güzel konuşma yeteneği ya da yüz güzelliği, kıskanç, açgözlü, yalancı kişiyi saygıdeğer yapmaz.</p>

  <p class="liindentmetin">263. Saygıdeğer kişi, kendisinde bütün kötülüklerin kökten yıkıldığı, nefretten uzak olan, akıllı olan kişidir.</p>

  <p class="liindentmetin">264. Hatalı konuşan disiplinsiz kişi, sırf başını kazıtmakla derviş mi olur?</p>

  <p class="indentmetin">Daha hâlâ arzuların ve açgözlülüğün esiri olanın yaptığı iş kötüdür.</p>

  <p class="liindentmetin">265. Kim ki, küçük ya da büyük, yanlış eğilimlerini susturabilir, işte o derviştir, zâhittir...<br class="chapter" />
  Hatalarını düzeltmiş olandır.</p>

  <p class="liindentmetin">266. Başkalarından öteberi dilenen dilenci, gerçek dilenci, dileyici değildir.</p>

  <p class="indentmetin">Öz dileyici, tüm gerçeği benimseyendir; yalnız bir bölümünü alan değil.</p>

  <p class="liindentmetin">267. Kim ki iyinin de kötünün de üstündedir, kim ki gönlü arınmıştır, kim ki bu dünyadan içedalış yapa yapa gelir geçer, işte gerçek dilenci odur.</p>

  <p class="liindentmetin">268. Kimse, ahmaksa ya da cahilse, yalnızca susmakla bilge olmaz.</p>

  <p class="indentmetin">Akıllı olan, iyi olanı elindeki cetvelle tutar, kötü olanı savar.</p>

  <p class="liindentmetin">269. Kim ki bu dünyada iki yönü ölçer tartar, o bilgedir işte...</p>

  <p class="liindentmetin">270. Kim ki canlı varlıkları incitir, o kimse soylu değildir. Kim ki bütün canlıları esirger, bütün yaşayanları sakınır, işte ona “soylu ruh” denir.</p>

  <p class="liindentmetin">271. Yalnızca disiplinle, yeminlerle, çok şey öğrenmekle, derine dalmakla, ya da tek başına uyumakla, dünyalıların tadamadığı kurtuluş sevincine ulaşamazsın.</p>

  <p class="liindentmetin">272. Kirliliklerden arınamadıkça kendine güvenme, ey dilenci.</p>
</body>
</html>
