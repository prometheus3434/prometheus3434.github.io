<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">IX.<br class="chapter" />
  İyilik - Kötülük</h1>

  <p class="liindentmetin"> </p>

  <p class="liindentmetin">116. İyiliğe doğru acele etmeli kişi, zihnini bir an önce kötülükten uzaklaştırmalı. Kişi iyilikte yavaş olursa, zihin kötüden zevk almaya başlar.</p>

  <p class="liindentmetin">117. Kötü iş işleyen, yapmasın bunu bir daha. Kötülükten zevk almaya alışmasın. Yanlış işler sonunda acı getirir.</p>

  <p class="liindentmetin">118. İyi iş işleyen, bunu yine yapsın; iyilikten tat almaya alışsın; iyiliğin sonu mutluluktur.</p>

  <p class="liindentmetin">119. Kötü iş işleyen de, yaptığı kötülük erginleşip olgunlaşmadıkça bir süre mutluluk görür; ama bir kez kötülük yetkinleşti miydi, eninde sonunda, kötülük yapan kötülük görür.</p>

  <p class="liindentmetin">120. İyi iş işleyen de, yaptığı iyilik büyüyüp olgunlaşmadıkça bir süre kötülük görebilir; ama iyilik bir kez oldu muydu, iyilik yapan iyilik görür.</p>

  <p class="liindentmetin">121. Kimse “Nasıl olsa bana gelmez,” deyip kötülüğü küçümsememeli. Su testisi bile damla damla dolar. Ahmak, azar azar, biriktire biriktire topladığı kötülükle ahmak olur.</p>

  <p class="liindentmetin">122. Kimse, “Nasıl olsa bana gelmez,”<sup class="calibre3"><a href="../Text/BudaDedi_split_062.html#footnote-97879-29" id="footnote-97879-29-backlink">[29]</a></sup> deyip iyiliği küçümsememeli. Su testisi bile damla damla dolar. Bilge, azar azar, biriktire biriktire topladığı iyilikle bilge olur...</p>

  <p class="liindentmetin">123. Bir tüccar gibi davranıp kötü işler işlemekten kaçınmalı... Koruyucusu az, yanında değerli eşyalar taşıyan tüccar, nasıl karanlık yollardan kaçınırsa öyle... yaşamayı seven kişi ağudan nasıl kaçarsa öyle...</p>

  <p class="liindentmetin">124. Kimin elinde yarası yoksa, ağuya eliyle o dokunmalı; yarası olmayan ele ağu işlemez; kötü iş işlemeyeni kötülük etkilemez.</p>

  <p class="liindentmetin">125. Kim ki bir suçsuza ya da saf ve zararsız birine kötülük ederse, ahmakça yaptığı fenalık, tıpkı yele karşı savrulan toz gibi kendine döner.</p>

  <p class="liindentmetin">126. Kimileri ana karnında yeniden-doğar; kötüler Tamu’ya gider, iyiler Uçmak’a gider; dünyadan bir isteği olmayansa Nirvana’ya ulaşır, erer.</p>

  <p class="liindentmetin">127. Ne göklerde, ne de denizlerin dibinde, ne de yüksek dağlardaki kovuklarda ya da inlerde saklanıp kurtulamazsın... Bu dünyada kötü iş işleyenin kaçıp kurtulabileceği bir yer yoktur...</p>

  <p class="liindentmetin">128. Ne göklerde, ne de denizlerin dibinde, ne de yüksek dağlardaki kovuklarda, inlerde... Bu dünyada insanın ölümden kaçabileceği bir yer yoktur.</p>
</body>
</html>
