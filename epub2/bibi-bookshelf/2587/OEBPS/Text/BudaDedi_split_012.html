<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">VI.<br class="chapter" />
  Bilge <sup class="calibre3"><a href="../Text/BudaDedi_split_058.html#footnote-97879-25" id="footnote-97879-25-backlink">[25]</a></sup><br class="chapter" />
   (Pandita) </h1>

  <p class="liindentmetin"> </p>

  <p class="liindentmetin">76. Sana yanlışlarını gösteren bir bilge kişi bulursan, yapmaman gerekenleri gösteren bu bilgeyi izle; kesinlikle iyi olursun, kötü olmazsın. Onda gizli hazineler bulursun.</p>

  <p class="liindentmetin">77. Bırak o seni uyarsın, bırak öğretsin, bırak yanlışını yasaklasın! O zaman iyiler seni sever, kötülerse senden nefret eder.</p>

  <p class="liindentmetin">78. Yanlış yapanları ahbap edinme, aşağılık insanları dost tutma; erdemli kişilerle arkadaş ol, hep en iyiler dostun olsun.</p>

  <p class="liindentmetin">79. Gerçeği kanarak içen, dingin kafayla mutlu yaşar. Bilge olan, soylu kişilerin anlattığı sevinci gerçeğin içinde bulur.</p>

  <p class="liindentmetin">80. Kanal mühendisleri suyun yönünü düzeltir, okçular oku düzeltir, marangozlar tahtayı düzeltir... Bilge olansa kendini düzeltir.</p>

  <p class="liindentmetin">81. Sağlam kaya nasıl sarsılmıyorsa rüzgârda, bilge olan da öyle sarsılmaz; ne övgüden, ne yergiden etkilenmez.</p>

  <p class="liindentmetin">82. Derin bir gölün temiz ve durgun olması gibi, bilge de gerçeği öğrenmekle durgunlaşır.</p>

  <p class="liindentmetin">83. İyi insan başına ne gelirse gelsin aldırmaz. İyi insan tutkulara kapılmaz. İster mutluluk gelsin üzerine, ister keder; ne coşar, ne de yıkılır bilge olan. Hiç etkilenmeden yoluna gider.</p>

  <p class="liindentmetin">84. Kim ki onun bunun hatırı için beğenilmeyi aramaz; oğul, servet, iktidar ummaz; kim ki haksız yoldan başarı elde etmeyi istemez; o elbette erdemlidir, bilgedir, kutlu yaşar.</p>

  <p class="liindentmetin">85. Karşı uzak kıyıya ulaşan azdır; kalanların hepsi bu kıyıda dolanır durur... Gerçek eline verilince, onu izleyenler, tutsak eden ölümün çetin köprüsünden geçip, kuş gibi uçacaklardır.</p>

  <p class="liindentmetin">86. Onlar ki, yasa sunulduğunda, yasayı izlerler, ölümü yenmek zor olsa da; onlar ölüm ülkesinden geçip gideceklerdir...</p>

  <p class="liindentmetin">87. Karanlığın yolunu geride bırakıp ışığın yolunu izlesin bilge kişi, evini bırakıp evsiz ülkeye gitsin, sevinmenin zor olduğu yerde dünyadan el etek çekmekte arasın sevinci.</p>

  <p class="liindentmetin">88. Tüm zevkleri yele versin, bu dünyada hiçbirşeyi kalmasın, arındırsın kendini maldan mülkten bilge kişi; son versin zihnindeki tüm dünyasal kaygılara kederlere.</p>

  <p class="liindentmetin">89. Zihin temelleri sağlam olanlar aydınlanıp bağlılıktan soyutlansın: tüm bağlarını sevinçle koparsın, tüm heveslerini, iştahlarını yensin... ışıkla dolmuş olanlar özgürlüğü bu dünyada tatsın.</p>
</body>
</html>
