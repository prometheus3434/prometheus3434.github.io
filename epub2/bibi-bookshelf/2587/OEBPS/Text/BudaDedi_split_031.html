<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">XXV.<br class="chapter" />
  Dileyici<br class="chapter" />
   (Bhikshu) <sup class="calibre3"><a href="../Text/BudaDedi_split_083.html#footnote-97879-50" id="footnote-97879-50-backlink">[50]</a></sup></h1>

  <p class="liindentmetin"> </p>

  <p class="liindentmetin">360. Gören gözümüzü, işiten kulağımızı, koklayan burnumuzu ve konuşan dilimizi denetlemek iyidir.</p>

  <p class="liindentmetin">361. Yaşayan bedenimizi, benliğimizi anlatan konuşmalarımızı, algılayan zihnimizi denetlemek iyidir; insanın bütün yeteneklerini denetlemesi iyidir.</p>

  <p class="indentmetin">Her işinde denetimli olan dileyici kaygılardan uzaktır.</p>

  <p class="liindentmetin">362. Kim ki elini denetler, ayağını denetler, söylediği sözü denetler, kim ki bütünüyle denetimlidir, kim ki içsel sevinci bulmuştur, kim ki derli toplu düzenlidir, yalnızlıkta mutludur, işte ona dileyici derler.</p>

  <p class="liindentmetin">363. Dilini denetleyen, akıllıca sakin sakin konuşan, gururlu olmayan, gerçeğin anlamlarını aydınlatan dileyicinin sözleri tatlıdır.</p>

  <p class="liindentmetin">364. Gerçekle içiçe yaşayan, gerçekte mutluluk bulan, gerçeği bulmak için içedalış yapan, gerçeği izleyen dileyici gerçeğin uzağına düşmez.</p>

  <p class="liindentmetin">365. Sana verileni küçük görme, kimseyi kıskanma!</p>

  <p class="indentmetin">Kıskanan dileyici dinginlik bulamaz.</p>

  <p class="liindentmetin">366. Kendisine verilen az da olsa, aldığını küçümsemeyen dileyici, hele yaşamı arı duruysa, tembel değilse, Tanrıların övgüsünü kazanır...</p>

  <p class="liindentmetin">367. Adlarla, simgelerle ya da biçimlerle uğraşmayan, hiçbir mülke sahip olmayan ve bundan üzüntü duymayan kişiye, işte ona, dileyici denir.</p>

  <p class="liindentmetin">368. Buda’nın yolunda, inanarak dinginlikle yaşayan dileyici barış bulacaktır, varoluşun bittiği mutlu yere ulaşacaktır.</p>

  <p class="liindentmetin">369. Boşalt kayığını, ey dileyici! Boşalan kayık hızlı yüzer.</p>

  <p class="indentmetin">Arzu ve nefret yüklerini kesip atarsan, özgürlüğe çabuk ulaşırsın.</p>

  <p class="liindentmetin">370. Kes at beşi<sup class="calibre3"><a href="../Text/BudaDedi_split_084.html#footnote-97879-51" id="footnote-97879-51-backlink">[51]</a></sup>, kurtul beşten, beşe egemen ol. Kendini beş zincirden kurtaran dileyici “seli geçen” diye adlanır.</p>

  <p class="liindentmetin">371. İçine dön, ey dileyici; dışındaki kaygılara dağılma; tadlar ve zevklerle zihnini yorma!</p>

  <p class="indentmetin">Zevke yaklaşma ki, kor gibi kızarmış demir topu yutmak zorunda kalmayasın, “çok acıyor!” diye kıvranıp bağırmayasın.</p>

  <p class="liindentmetin">372. Bilge olmayana içedalış yoktur, içedalışı olmayana bilgelik yoktur; kimde hem bilgelik, hem de içedalış varsa, işte o Nirvana’ya yakındır.</p>

  <p class="liindentmetin">373. Dingin yüreği olan dilenci boş eve girer, gerçeği apaçık gören insan sevinçleri aşar.</p>

  <p class="liindentmetin">374. Bedensel öğelerin kaynağını bulunca, bunların nasıl yok edileceğini bir kez görüp anlayınca, mutluluk bulursun, sevinç bulursun...</p>

  <p class="indentmetin">Ölümsüz olanı bilenlerin sonsuz sevincini bulursun.</p>

  <p class="liindentmetin">375. Dünya akıllı dilenci için bir başlangıçtır: duyuları denetlemek, soylu olan, arı olan, tembel olmayan dostlarla bir arada bulunmak, ahlak kurallarına uygun yaşamak.</p>

  <p class="liindentmetin">376. İyilik içinde yaşarsan, görevlerinde usta olursan; işte o zaman sevinç bulacak, tüm kaygıların bittiğini göreceksin.</p>

  <p class="liindentmetin">377. Yasemin çiçeği solan yapraklarını nasıl dökerse, ey dileyiciler, siz de üstünüzden tutkuyu ve nefreti öyle dökmelisiniz!</p>

  <p class="liindentmetin">378. Dileyici dingin olmalı denir: dingin beden, dingin konuşma, dingin zihin.<br class="chapter" />
  Dünyanın tuzaklarını reddedip kendine egemen olmalı.</p>

  <p class="liindentmetin">379. Kendini kendin yükseltecek, kendini kendin sınayacaksın; ey dileyici, böylece korunarak, dikkat ederek, sevinç içinde yaşayacaksın!</p>

  <p class="liindentmetin">380. Benliğin efendisi yine benliktir; benliğin sığınağı da yine benliktir.<br class="chapter" />
  Öyleyse sen de evcilleştir benliğini, tüccarın soylu atı evcilleştirdiği gibi.</p>

  <p class="liindentmetin">381. Buda’nın yolunda sevinçli ve sadık olan dileyici dinginlik bulur; doğal varoluşu sona erdirmenin sevincini bulur.</p>

  <p class="liindentmetin">382. Kim olursa olsun, gencecik bir dileyici bile olsa, Buda yoluna kendini adayan kimse, dünyanın ışığı olur.</p>

  <p class="indentmetin">Bulutlardan sıyrılan ay gibi aydınlatıcı olur.</p>
</body>
</html>
