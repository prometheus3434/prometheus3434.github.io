<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">XXVI.<br class="chapter" />
  Derviş<br class="chapter" />
   (Brahmana) </h1>

  <p class="liindentmetin"> </p>

  <p class="liindentmetin">383. Sel gibi seni sürüklemek isteyen akıntıyı tüm gücünle durdur, ey Derviş; arzuları geride bırak! Bütün yaratılmışların yıkımını bilir ve fark edersen, Yaratılmamışı bilirsin!</p>

  <p class="liindentmetin">384. Derviş içe dalış ve gözlemleme yoluyla öte kıyıya ulaşınca, bilgelik kazanır ve bütün bağlarından kurtulur.</p>

  <p class="liindentmetin">385. Benim Derviş dediğim kimse, korkulardan - bağlardan - kelepçelerden uzaktır; ne bu kıyı vardır onun için, ne öbür kıyı, her ikisi de yoktur.</p>

  <p class="liindentmetin">386. Benim Derviş dediğim kimse durgundur, bağımsızdır, oturmuştur; olgunlaşmış, isteklerden kurtulmuş, en yüksek amaca ulaşmıştır.</p>

  <p class="liindentmetin">387. Güneş gündüz parlar, aysa gece ışık saçar; savaşçıların zırhları ışık saçar; Derviş de içedalışıyla ışık saçar...</p>

  <p class="indentmetin">Uyanmış olan kişi gece gündüz çevresine ışık verir.</p>

  <p class="liindentmetin">388. Hatayı bir yana bırakana Derviş derler. Sessizlik içinde yaşayana Derviş (Brahmana) derler; sessiz yürüyene (Samana) derler; kirliliklerden kaçıp kurtulana Arınmış (Pravragita)<sup class="calibre3"><a href="../Text/BudaDedi_split_085.html#footnote-97879-52" id="footnote-97879-52-backlink">[52]</a></sup> derler.</p>

  <p class="liindentmetin">389. Dervişi kimse incitmesin; O da Onu incitene karşılık vermesin!<br class="chapter" />
  Dervişi incitene yazıklar olsun; karşılık veren Dervişe ise daha da yazıklar olsun!</p>

  <p class="liindentmetin">390. Derviş kendini hayatın tadlarından uzak tutarsa, bu onun için az kazanç değildir; ruhta her türlü incitme dürtüsü yok olunca, tüm çekilen çileler sona erecektir.</p>

  <p class="liindentmetin">391. Benim Derviş dediğim, ne bedeniyle, ne sözüyle, ne de zihninden geçenlerle incitmez hiçbir kimseyi ve hiçbir varlığı; her üç alanda da kendini durmadan denetler.</p>

  <p class="liindentmetin">392. Aydınlanmış olanın<sup class="calibre3"><a href="../Text/BudaDedi_split_086.html#footnote-97879-53" id="footnote-97879-53-backlink">[53]</a></sup> öğrettiği adalet yasasını anlayan, öğretilene saygı göstermelidir; rahibin kutsanmış ateşe taptığı gibi tapmalıdır.</p>

  <p class="liindentmetin">393. Ne örülmüş saçla, ne soyla sopla, ne de “kast”ı ve sınıfıyla kutlu olmaz kişi... İçinde Gerçek olan, Hak olan, Erdem olan kutludur, kutlanmıştır.</p>

  <p class="liindentmetin">394. Örülmüş saçın ne faydası var, ey ahmak? Ne faydası olur keçi-derisinden yapılmış giysilerin?</p>

  <p class="indentmetin">İçin doymaz isteklerle dolu... Oysa sen dışını temizliyorsun.</p>

  <p class="liindentmetin">395. Benim Derviş dediğim kimse çöpe atılmış giysiler giyer, zayıflıktan kabarmıştır damarları, ormanda yapayalnız sessizce içselliğine dalar.</p>

  <p class="liindentmetin">396. Ben kimseye ailesinden dolayı, annesinden dolayı kutlu demem; onun malı mülkü vardır, kibirlidir; ben ona kutlu derim ki maldan da, kibirden de uzak, her tür bağlantıdan uzak.</p>

  <p class="liindentmetin">397. Ben ona kutlu derim ki, bütün zincirlerini kırmıştır, yüreği asla titremez; bütün bağlarını koparmıştır, bağımsızdır.</p>

  <p class="liindentmetin">398. Ben ona kutlu derim ki, bütün sırımları ve kemerleri kesmiştir; bütün borçları ipotekleri zincirleri kesmiştir; engeli aşmıştır, uyanmıştır.</p>

  <p class="liindentmetin">399. Ben ona kutlu derim ki, kimseyi kırmamıştır; ama kırılmaya, kötü davranışa, hapse atılmaya sabırla katlanır; ona vuran ellere, ona saldıran ordulara sabırla dayanır.</p>

  <p class="liindentmetin">400. Ben ona kutlu derim ki, öfkesi yoktur, sözünü tutar, erdemlidir, tutkusuzdur, denetimlidir...</p>

  <p class="indentmetin">O artık son bedenine ulaşmıştır.</p>

  <p class="liindentmetin">401. Ben ona kutlu derim ki, Lotus yaprağının suya yapıştığı gibi, ya da Hardal tohumunun<sup class="calibre3"><a href="../Text/BudaDedi_split_087.html#footnote-97879-54" id="footnote-97879-54-backlink">[54]</a></sup> iğnenin ucuna yapıştığı gibi dünya zevklerine yapışıp kalmaz.</p>

  <p class="liindentmetin">402. Ben ona kutlu derim ki, daha dünyadayken bile çilelerin sona erdiğini bilir; sırtından yükünü çoktan indirmiş, zincirlerini çoktan kırmıştır.</p>

  <p class="liindentmetin">403. Ben ona kutlu derim ki, derin bilgeliği ve bilgisi vardır; doğru yolu yanlış yoldan ayırır...<br class="chapter" />
  O en yüksek sona ulaşmıştır.</p>

  <p class="liindentmetin">404. Ben ona kutlu derim ki, evi olandan da uzak durur, evi olmayan evsizden de...<br class="chapter" />
  Evlere pek az ziyaret yapar<sup class="calibre3"><a href="../Text/BudaDedi_split_088.html#footnote-97879-55" id="footnote-97879-55-backlink">[55]</a></sup>, istekleri azdır.</p>

  <p class="liindentmetin">405. Ben ona kutlu derim ki, güçlü ya da güçsüz, hiçbir yaratığı incitmez; ne öldürür, ne de canlı varlıkların ölümüne yol açar.</p>

  <p class="liindentmetin">406. Ben ona kutlu derim ki, hoşgörüsüz olanı da hoş görür; şiddet yapana karşı da barışçıdır, açgözlüler içinde de açgözlülükten uzak durur.</p>

  <p class="liindentmetin">407. Ben ona kutlu derim ki, öfkeyi, nefreti, gururu, ikiyüzlülüğü silkelemiş atmıştır; hardal tohumunun iğnenin ucundan düştüğü gibi.</p>

  <p class="liindentmetin">408. Ben ona kutlu derim ki, doğru sözler söyler, yararlı sözler söyler; ama bunları kabalıkla değil incelikle, incitmeden söyler.</p>

  <p class="liindentmetin">409. Ben ona kutlu derim ki, bu dünyada ona verilenden başka hiçbirşey almaz; uzun kısa, küçük büyük, iyi kötü ne olursa olsun, hiçbirşey...<br class="chapter" />
  Hiçbirşey almaz.</p>

  <p class="liindentmetin">410. Ben ona kutlu derim ki, ne bu dünyada, ne öbür dünyada hiçbirşey istemez; tutkulardan uzaktır, bağımsızdır.</p>

  <p class="liindentmetin">411. Ben ona kutlu derim ki, ne dileği vardır, ne özlemi vardır; bilgiden yana şüphesi yoktur...<br class="chapter" />
  Sonsuz Olan’ın derinliğine ulaşmıştır.</p>

  <p class="liindentmetin">412. Ben ona kutlu derim ki, daha buradayken iyinin ve kötünün bağlarından öteye geçmiştir; kaygıdan uzaktır; tutkudan, kirlilikten uzaktır.</p>

  <p class="liindentmetin">413. Ben ona kutlu derim ki, ay ışığı gibi parlaktır; saftır, durudur, dingindir.<br class="chapter" />
  Onda tüm zevkler sönmüştür.</p>

  <p class="liindentmetin">414. Ben ona kutlu derim ki, bu yeniden-doğumların, bu döngülerin, bu aldanışların çamurlu yolunu aşmış, öteye geçmiştir; bu zor yoldan atlayıp geçmiştir, çoktan öte kıyıya varmıştır; derin dalışlıdır...</p>

  <p class="indentmetin">Heyecanlı - şüpheci - bağımlı değildir; dingindir.</p>

  <p class="liindentmetin">415. Ben ona kutlu derim ki, bu dünyada tüm tutkulardan geçmiştir; evsiz barksız dolaşır.</p>

  <p class="indentmetin">Varolmanın bütün istekleri onda sönmüştür.</p>

  <p class="liindentmetin">416. Ben ona kutlu derim ki, bu dünyada tüm doymazlıklardan geçmiştir; evsiz barksızdır.</p>

  <p class="indentmetin">Onda varolmanın tutkuları ve doymayan istekleri sönmüştür.</p>

  <p class="liindentmetin">417. Ben ona kutlu derim ki, insanlara olan bağlılığını silip atmıştır; Tanrılara bağlılığın da üstündedir.</p>

  <p class="indentmetin">Her türlü bağlılıktan uzaktır.</p>

  <p class="liindentmetin">418. Ben ona kutlu derim ki, tatlı olandan da vazgeçer, tatsız olandan da; serin ve dingindir; yenilenmenin her türlü tohumundan uzaktır. İşte o bütün dünyaları fetheden kahramandır.</p>

  <p class="liindentmetin">419. Ben ona kutlu derim ki, varlıkların heryerde önce yok olup sonra geri geldiğini bilir; bağlılıklardan, bağımlılıklardan uzaktır, iyi yaşayandır, aydınlanmıştır.</p>

  <p class="liindentmetin">420. Ben ona kutlu derim ki, onun gittiği yolu ne Tanrılar bilebilir, ne de ruhlar...</p>

  <p class="indentmetin">Arzuları yok olmuştur, azizdir, evliyâdır.</p>

  <p class="liindentmetin">421. Ben ona kutlu derim ki, hiçbirşeye “benim” demez; önünde de olsa, arkasında da olsa, ikisinin arasında da olsa fakirdir.<br class="chapter" />
  Hiçbirşeye bağlanmaz, her türlü bağdan uzaktır.</p>

  <p class="liindentmetin">422. Ben ona kutlu derim ki, korkusuzdur, asildir, kahramandır, herşeyi sezen ve anlayandır, tümüyle tertemizdir, herşeyi fethedendir.</p>

  <p class="indentmetin">Amaca ulaşmıştır, uyanmıştır.</p>

  <p class="liindentmetin">423. Ben ona kutlu derim ki, önceki yaşamlarını bilir; Uçmak’ı da, Tamu’yu da algılar; yeniden-doğumların sonuna ulaşmıştır; bilgisi bütün ve yetkin bir bilgedir.</p>

  <p class="indentmetin">Yetkinliğin tümüne erişmiştir.</p>

  <p class="ortayazi">— S O N —</p>
</body>
</html>
