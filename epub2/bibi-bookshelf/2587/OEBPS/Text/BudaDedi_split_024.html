<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">XVIII.<br class="chapter" />
  Kirlilik</h1>

  <p class="liindentmetin"> </p>

  <p class="liindentmetin">235. Şimdi sen solmuş bir yaprak gibisin; ölümün habercileri yanına gelmiş; ayrılığın eşiğinde durmaktasın.</p>

  <p class="indentmetin">Yolculuğa hazırlığın tamam mı?</p>

  <p class="liindentmetin">236. Kendini Okyanus’ta bir ada yap; çok çalış, bilge ol!</p>

  <p class="indentmetin">Kirliliklerden arınıp suçluluktan kurtulunca, soyluların cennetine girersin.</p>

  <p class="liindentmetin">237. Hayatın sona eriyor; ölüme giden yoldasın; bak; dinlenmek için mola verilmiyor.</p>

  <p class="indentmetin">Seninse bu geziye hazırlığın yok.</p>

  <p class="liindentmetin">238. Kendini bir ada yap; çok çalış, bilge ol!</p>

  <p class="indentmetin">Kirliliklerinden arınıp suçluluktan kurtulunca, bir daha başka bir ‘doğum ve yaşlanma’ döngüsü yok sana.</p>

  <p class="liindentmetin">239. Kuyumcu kararmış gümüşü nasıl temizlerse, bilge de kendinden kirleri öyle temizlesin.</p>

  <p class="indentmetin">Teker teker, yavaş yavaş, yeniden yeniden.</p>

  <p class="liindentmetin">240. Pas demirden doğar ama demiri oyar,<br class="chapter" />
  günahkârın hataları da tıpkı öyledir...</p>

  <p class="indentmetin">Hatalar insanı yanlış yola sürükler.</p>

  <p class="liindentmetin">241. Sıkıcı yinelemeler duaların kirliliği; onarımsızlık evlerin kirliliği; tembellik kişiselliğin kirliliği; aymazlık bekçinin kirliliği;</p>

  <p class="liindentmetin">242. İffetsizlik kadının kirliliği; cimrilik “veren elin” kirliliği;</p>

  <p class="indentmetin">Yanlış eylemlerse hem bu dünyanın hem de bundan sonraki dünyanın kirliliği.</p>

  <p class="liindentmetin">243. Kirliliklerin en kötüsüyse, cahillik kirliliği...</p>

  <p class="indentmetin">Atın bu kirleri, ey dileyenler, üstünüzden! Uzak olun bütün kirliliklerden.</p>

  <p class="liindentmetin">244. Yaşam kolay görünür utanmayana; yalancı kahramandır o.</p>

  <p class="indentmetin">Utanmayan fesatlık yapandır, küfredendir, edepsizdir, yolsuzluklara sapandır.</p>

  <p class="liindentmetin">245. Oysa yaşam zor görünür alçakgönüllü olana, o ki hep arınmış olanı, dupduru olanı arar.</p>

  <p class="indentmetin">Bağımsızdır, sessizdir, açık yüreklidir, bilgedir.</p>

  <p class="liindentmetin">246. Kim ki bir yaşamı yok eder, kim ki yalan söyler, kim ki bu dünyada kendine verilmemiş olanı almak ister, kim ki gider başkasının karısına;</p>

  <p class="liindentmetin">247. Kim ki içer zehirleyen içkileri... daha buradayken çürütür köklerini.</p>

  <p class="liindentmetin">248. Bil ki, ey İnsan, pervasız yaşayanlar kötü yoldadır.</p>

  <p class="indentmetin">Açgözlülük günaha uzanan acılar getirmesin sana.</p>

  <p class="indentmetin">İnsanlar inançlarına göre, ya da aldıkları zevke göre bulur payını bu dünyada.</p>

  <p class="liindentmetin">249. Başkalarının yiyip içmesine üzülen, ne gece ne gündüz ruhunda dinginlik bulamaz.</p>

  <p class="liindentmetin">250. Kim ki, kökünden söküp içinden atar çekememezlik duygusunu, ruh huzuru gece gündüz arar bulur onu.</p>

  <p class="liindentmetin">251. Tutku gibi yakan ateş yoktur, nefret gibi boğan zincir yoktur; ahmaklık gibi, zehirli yılan ve istekler gibi sürükleyip götüren sel yoktur.</p>

  <p class="liindentmetin">252. Başkalarının hatasını görmek kolay; kendimizinkini görmekse çok zordur. O kimse ki düven gibi dövüp sap saman arasından başkasının yanlışını seçer ayıklar, ama kendi yanılgılarını sımsıkı saklar... Tıpkı hilekâr kumarbazın kötü zarı sakladığı gibi.</p>

  <p class="liindentmetin">253. Bir kimse başkalarının yanlışıyla ilgilense, kendiniyse hiçbir eleştiriye açmasa, var olan hataları büyür, çoğalır.</p>

  <p class="indentmetin">Onlardan hiç kurtulamaz olur.</p>

  <p class="liindentmetin">254. Gökte yürüyecek yol mu var? Dış görünüşle derviş olunmaz.</p>

  <p class="indentmetin">Çiğ insanlar dünya zevklerine sevinir; olgun olan dünya işlerinden uzaktır.</p>

  <p class="liindentmetin">255. Gökte yürüyecek yol mu var? Dış görünüşle derviş olunmaz.</p>

  <p class="indentmetin">Hiçbir yaratık sonsuz değildir, ama uyanmış olanlar sarsılmazlar.</p>
</body>
</html>
