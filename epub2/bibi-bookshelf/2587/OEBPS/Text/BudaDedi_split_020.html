<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">XIV.<br class="chapter" />
  Uyanmış Kişi <sup class="calibre3"><a href="../Text/BudaDedi_split_069.html#footnote-97879-36" id="footnote-97879-36-backlink">[36]</a></sup></h1>

  <p class="liindentmetin"> </p>

  <p class="liindentmetin">179. O kişi ki onun yaptığı fetih yeniden yapılamaz, onun yaptığı fethe bu dünyada kimse ulaşamaz; onu, o uyanmış olanı, o herşeyi bilen ve yollardan bağımsız olan o kişiyi hangi izden sürüp götüreceksin?</p>

  <p class="liindentmetin">180. O kişi ki onu hiçbir dilek, hiçbir tutku, tuzak ve zehirleriyle yolundan saptıramaz. O doğruyu, o uyanmışı, o bilgeyi hangi yanlışa çekip götürebilirsin?</p>

  <p class="liindentmetin">181. O uyanmışları, o farkında olanları ölümsüzler bile kıskanır; onlar içlerine dönüş yaparlar. Onlar bilgedir. Onlar vazgeçmenin dinginliğinde zevk almayı bilir...</p>

  <p class="liindentmetin">182. İnsan olarak dünyaya gelmek kolay değildir; ölümlülerin yaşantısı güçtür; gerçek yolu sezmek çetindir; aydınlanmayı uyandırmak zordur.</p>

  <p class="liindentmetin">183. Yanlışlık yapmamak, iyi olmak, zihnini arıtmak... Uyanmışların öğretisi budur.</p>

  <p class="liindentmetin">184. Uyanmış olan, sabretmeyi en büyük kurban diye adlandırır. Uyanmış olan, Nirvana’yı en büyük güzellik olarak görür. Başkalarına vuran derviş olamaz; başkalarına kötü söyleyen ermiş olamaz.</p>

  <p class="liindentmetin">185. Suçlamayacaksın, incitmeyeceksin; kurallarla kısıtlı bir yaşam süreceksin. Az yiyeceksin, yalnız olacaksın, en büyük bilinci uygulayacaksın...</p>

  <p class="indentmetin">Uyanmışların öğretisi işte budur.</p>

  <p class="liindentmetin">186. Tutkularını doyurmayacaksın, başına altın para bile yağsa...</p>

  <p class="indentmetin">Tutkuların kısa sürdüğünü, sonunda acılar yarattığını bilen, bilgedir.</p>

  <p class="liindentmetin">187. Açgözlü olan en tanrısal tatlarla bile doymaz. Gerçekten uyanmış olan izdeşçi, tek tadı tüm tutkuların yok edilmesinde bulur.</p>

  <p class="liindentmetin">188. Korkuyla yönlenen insanlar, sığınmak için dağlara, ormanlara, kutlu korulara, türbelere kaçarlar.</p>

  <p class="liindentmetin">189. Oysa hiç de güvenli bir sığınma yolu değildir bu. Sığınakların iyisi bu değildir. Sen bu sığınağa gidersen, acılardan kurtulamazsın.</p>

  <p class="liindentmetin">190. Kim ki uyanan kişiye sığınır, gerçeğe sığınır, topluma sığınır, o apaçık bir anlayışla dört asil gerçeği algılar:</p>

  <p class="liindentmetin">191. Acı çekmeyi bir, acı çekmenin doğduğu yeri iki, acı çekmeyi durdurmayı üç, acı çekmeyi durdurmaya giden sekiz katlı (aşamalı) kutlu yöntemi dört.</p>

  <p class="liindentmetin">192. İşte bu en sağlam, en iyi sığınaktır. Bu sığınağa giren kişi, her tür acıdan kurtulur.</p>

  <p class="liindentmetin">193. Doğru görüşlü kişiyi bulmak kolay değildir; onlar heryerde doğmazlar. Nerede böyle bir bilge doğarsa, oranın halkı kalkınır...</p>

  <p class="liindentmetin">194. Uyanmışın doğumu kutsansın! Gerçeğin öğretilişi kutsansın! Toplumun ahenkli uyumu kutsansın. Barış içinde yaşayanların bu özverisi kutsansın!</p>

  <p class="liindentmetin">195. Saygıya layık olanlara, uyanmışa, uyanmışın izdeşçilerine<sup class="calibre3"><a href="../Text/BudaDedi_split_070.html#footnote-97879-37" id="footnote-97879-37-backlink">[37]</a></sup>, orduları yenenlere ve keder nehrini aşıp geçenlere kim saygı gösterirse, değer kazanır.</p>

  <p class="liindentmetin">196. Kendini teslim edenlere, korkudan uzak olanlara... kim bunlara saygı gösterirse; değerini kimse ölçemez.</p>
</body>
</html>
