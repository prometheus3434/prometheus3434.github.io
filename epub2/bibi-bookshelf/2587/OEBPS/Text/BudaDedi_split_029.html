<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_23">XXIII.<br class="chapter" />
  Fil</h1>

  <p class="liindentmetin"> </p>

  <p class="liindentmetin">320. Acı veren sözlere katlanacağım, tıpkı savaşta bir filin yaydan çıkan oklara katlandığı gibi; çünkü insanların çoğu kötü huyludur.</p>

  <p class="liindentmetin">321. Evcilleştirilmiş fili savaşa sürerler, filin sırtına kıral da biner; evcilleştirilmiş insanlar iyi insanlardır, en acı sözlere bile sabırla katlanırlar.</p>

  <p class="liindentmetin">322. Katırlar evcilleştirilince iyidir, soylu Sindhu-atları da öyle, iri hortumlu filler de öyle.<br class="chapter" />
  Kendini evcilleştirense hepsinden iyidir.</p>

  <p class="liindentmetin">323. Fillerle, atlarla... tüm bu hayvanlarla ayak basılmamış ülkeye ulaşamazsın...</p>

  <p class="indentmetin">Oysa evcil insan kendi evcilleşmiş benliğinin üstüne binip oraya gider.</p>

  <p class="liindentmetin">324. Keskin ter şakaklarından süzülürken Dhanapalaka<sup class="calibre3"><a href="../Text/BudaDedi_split_079.html#footnote-97879-46" id="footnote-97879-46-backlink">[46]</a></sup> adlı fili gütmek zordur.</p>

  <p class="indentmetin">Bağlanınca tek lokma yemek istemez.</p>

  <p class="indentmetin">Fil bağlanınca fil-mezarlığını özler.</p>

  <p class="liindentmetin">325. Bir kimse tembel olursa, obur olursa, tohumla beslenen domuz gibi, derin uykuda yuvarlanır durur.</p>

  <p class="indentmetin">İşte bu ahmak da öyle: doğar da doğar yeniden yeniden.</p>

  <p class="liindentmetin">326. Önceleri gezilere çıkardı zihnim; dilediği, istediği, beğendiği üzere. Şimdiyse, tam tamına ben denetliyorum onu, kancayı elinde tutan binicinin azgınlık dönemindeki fili denetlediği gibi.</p>

  <p class="liindentmetin">327. İçedalışsız olma; içselliklerini izle!</p>

  <p class="indentmetin">Kendini çamura batan fil gibi gittiğin yanlış yoldan çıkar.</p>

  <p class="liindentmetin">328. Seninle birlikte gezecek akıllı arkadaş bulursan; akıllı yaşayan, uyanık yaşayan, tehlikeleri hep yenen bu kişiyle birlikte sevinç içinde yürü.</p>

  <p class="liindentmetin">329. Seninle birlikte gezecek akıllı yaşayan, uyanık yaşayan akıllı arkadaş bulamazsan; fethettiği kırallığı bırakıp giden kıral gibi ya da ormandaki fil gibi tek başına yalnız gez.</p>

  <p class="liindentmetin">330. Yalnız yaşamak daha iyidir; ahmakla dostluk olmaz.</p>

  <p class="indentmetin">Gerçeği dileyen kimse, çok az gereksinimle, hata işlemeden, ormanda fil gibi yalnız dolaşsın.</p>

  <p class="liindentmetin">331. Denk düşerse arkadaş iyidir, sevinci paylaşmak iyidir.</p>

  <p class="indentmetin">Ölüm geldiğindeyse iyi işler yapmış olmak iyidir.</p>

  <p class="indentmetin">Tüm kaygıları bırakmak en iyisidir.</p>

  <p class="liindentmetin">332. Annelik hoştur bu dünyada, babalık hoştur; Derviş olmak hoştur.</p>

  <p class="liindentmetin">333. Yaşlılığa kadar süren erdem güzeldir; kökleşmiş sağlam inan güzeldir; erdem kazanmak güzeldir; yanlışlıklardan kaçınmak güzeldir.</p>
</body>
</html>
