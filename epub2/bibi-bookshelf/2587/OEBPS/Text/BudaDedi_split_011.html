<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_5">V.<br class="chapter" />
  Ahmak <sup class="calibre3"><a href="../Text/BudaDedi_split_055.html#footnote-97879-22" id="footnote-97879-22-backlink">[22]</a></sup></h1>

  <p class="liindentmetin"> </p>

  <p class="liindentmetin">60. Uyanık olana gece uzundur. Yorgun olana yol uzundur.</p>

  <p class="indentmetin">Gerçek yolu bilemeyen ahmağa, doğum ölüm döngüsü uzundur.</p>

  <p class="liindentmetin">61. Kendinden daha iyisiyle, ya da en az kendi kadar iyi olanla karşılaşmayan yolcu, tek başına sürdürsün yolunu; ahmakla yoldaşlıktan yarar olmaz.</p>

  <p class="liindentmetin">62. “Bu şarkı benim, bu saray benim, bu servet benim” diye diye acı çeker ahmak olan. Oysa hiçbir zerre bile hiçbir kimsenin değildir; nerde kalmış oğullar, mallar, servetler!</p>

  <p class="liindentmetin">63. Ahmak olduğunu bilen ahmak, hiç olmazsa buncacık bilge sayılır; kendini akıllı sanan ahmaksa gerçekten ahmaktır.</p>

  <p class="liindentmetin">64. Bir ahmak bir bilgeyle ömür boyu dostluk etse, gene de bilgelik gerçeğini anlayamaz; kaşık çorbanın tadını alamaz ya, işte öyle...</p>

  <p class="liindentmetin">65. Aydın bir kişi bir bilgeyle dostluk etse, bir dakika yeter anlamasına; dil çorbanın tadına varır ya, işte öyle...</p>

  <p class="liindentmetin">66. Anlayışsız ahmak kendi kendisinin en kötü düşmanıdır; çünkü o sonuçları acı olan yanlış eylemler yapar.</p>

  <p class="liindentmetin">67. Pişmanlık veren eylem iyi eylem değildir; sonucu gözyaşı getirecektir.</p>

  <p class="liindentmetin">68. Pişmanlık vermeyen eylemse, iyi eylemdir, sonunda sevinç ve gülme getirecektir.</p>

  <p class="liindentmetin">69. Yanlış eylem acı yemişini vermedikçe, ahmak onu baldan tatlı sanır; sonuç ortaya çıkınca, ele geçen yalnızca üzüntüdür.</p>

  <p class="liindentmetin">70. Ahmağa aylarca Kuşa Otu’nun<sup class="calibre3"><a href="../Text/BudaDedi_split_056.html#footnote-97879-23" id="footnote-97879-23-backlink">[23]</a></sup> ucuyla yemek yedirsen; gerçeği anlayanların onaltıda biri kadar değeri olmaz.</p>

  <p class="liindentmetin">71. Yanlış eylem, yeni sağılmış süt gibidir, hemencecik bozulmaz; içten içten yanıp, uzun süre, küllü ateş gibi ahmağın peşinden gider.</p>

  <p class="liindentmetin">72. Yanlış eylem, ortaya çıkınca, ahmağa keder verir, sonra aklının ferini alır, zihnini böler.</p>

  <p class="liindentmetin">73. Bırak ahmağı, şöhret arasın! Dilencilerin en önünde olsun, manastırda yetke kazansın, halk içinde saygınlık bulsun!</p>

  <p class="liindentmetin">74. “Evsahipleri de Dilenciler de bana yönelik olsunlar; hep benden sorsunlar ne yapmak ne yapmamak gerektiğini” diyen Ahmak Başrahip<sup class="calibre3"><a href="../Text/BudaDedi_split_057.html#footnote-97879-24" id="footnote-97879-24-backlink">[24]</a></sup>, tutkusunu ve gururunu arttırarak, böyle olmasını ister.</p>

  <p class="liindentmetin">75. Bir yol var servete götürür; bir yol var Nirvana’ya götürür; Buda’nın izdeşçisi olan gerçek dilenci bunu anlasın da, şan şeref peşinde koşmayı bırakıp bilgeliği arasın.</p>
</body>
</html>
