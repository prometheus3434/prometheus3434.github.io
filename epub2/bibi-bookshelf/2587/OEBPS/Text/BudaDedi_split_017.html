<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Buda Dedi K</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">XI.<br class="chapter" />
  Yaşlılık</h1>

  <p class="liindentmetin"> </p>

  <p class="liindentmetin">146. Neden bu gülmeler, bu sevinçler, bu eğlenceler, dünya böyle sürekli yanmaktayken? Neden bir ışık aramıyorsun? Sen ki karanlıklar içindesin, karanlıklarla kuşatılmışsın?</p>

  <p class="liindentmetin">147. Giyinmiş kuşanmış olan cesedin hep yara bere içinde. Kolları bacakları yorgun, hastalıklı. Zihni oynak düşüncelerle, kalıcı olmayan hayallerle yüklü.</p>

  <p class="liindentmetin">148. Eskiyor bu beden, yıpranmış, hastalık yuvası... Bu yolsuzluklar yığını yıkılıp gidecek, ölüm kaçınılmaz...</p>

  <p class="liindentmetin">149. Sonbaharda düşen meyveler gibi, bembeyaz kemikleri görmekten ne zevk alınır ki?</p>

  <p class="liindentmetin">150. Kemiklerden örülmüş bir kale, sıvası etten ve kandan yapılmış; içinde yaşayanlarsa yaşlılık ve ölüm, ve kibir ve yalan...</p>

  <p class="liindentmetin">151. Kıralların arabaları eskir, beden yaşlanır. İyilerin iyilere öğrettiği erdemlere gelince, onlar asla yaşlanmaz.</p>

  <p class="liindentmetin">152. Az öğrenen insanların büyümesi öküzlerin büyümesi gibidir; etten bedenleri büyür, zihinleri büyümez.</p>

  <p class="liindentmetin">153. Nice ‘yeniden-doğum’ evreleri geçti başımdan, dünya denen bu konutun sahibini aradım bulamadım; yeniden yeniden<sup class="calibre3"><a href="../Text/BudaDedi_split_065.html#footnote-97879-32" id="footnote-97879-32-backlink">[32]</a></sup> dünyaya gelmek çok acı!</p>

  <p class="liindentmetin">154. Şimdi görüyorum seni, ey bu evin yapıcısı. Bu son olsun artık! Bundan sonra bu evi yapma. Tüm çatı kirişleri kırılmış; direk çürümüş. Tüm tutkular sönmüş. Ruh, o Yüce Sonsuzluğa ulaşmak için çevirmiş başını.</p>

  <p class="liindentmetin">155. Uygun düzen uygulamayan kimse, gençliğinde kazanıp biriktirmeyen yaşlı balıkçıl kuşu gibi balıksız gölde açlıktan ölür.</p>

  <p class="liindentmetin">156. Uygun düzen uygulamayan kimse, gençliğinde kazanmayan kırık yay gibi yerde yatar, geçmişe bakıp içini çeker.</p>
</body>
</html>
