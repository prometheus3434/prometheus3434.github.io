<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>HASTABAKICI SASAKİ’NİN RAPORUNDAN</title>
</head>

<body>
  <h2 class="P_css1__And__Centre_Alignment"><span>HASTABAKICI SASAKİ’NİN RAPORUNDAN</span></h2>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Hasta 17 Kasım gecesi Tokyo’ya döndü; arada sırada kalkıp çalışma odasında günlüğüne bir şeyler eklediyse de 18 ve 19 Kasım günlerini genellikle yatakta geçirdi. Ancak 20 Kasım sabahı saat 10:55’te aşağıda hasta raporu kayıtlarıma geçirmiş olduğum kriz başgösterdi.</span></p>

  <p class="P_css1"><span class="C_Current__And__No_Bold__And__No_Italic">Daha önceden, Bayan Satsuko Utsugi, Kyoto’ dan yalnız dönmüş ve ayın 17’sinde saat üçte eve gelmiş. Hemen kocasına telefon etmiş, yaşlı adamdan önce geldiğini, onun kafa yapısının günbegün kötüleşmesine artık dayanamayacağını söylemiş. Bay ve Bayan Utsugi, konuyu tartışmışlar ve yaşlı Bayan Utsugi’den habersiz Dr. Inoue’ye, bir psikiyatr dostlarına gitmişler. Doktor onlara yaşlı adamın anormal cinsel dürtüleri olabileceğini söylemiş: Şu anda durum onu akıl hastası olarak niteleyecek kadar ciddi değil; sürekli cinsel istek duyma gereksinimi içinde. Bu dürtü onu hayatta tuttuğuna göre, ona karşı davranışlarınızda bunu göz önünde tutmalısınız, demiş. Özellikle Bayan Utsugi’nin kayınbabası-na karşı yumuşak ve sevecen ilgi göstermesi, ama aşırı heyecanlandırmaması, onun isteklerini görmezlikten gelmesi gerekiyormuş. Tek tedavi yöntemi buymuş.</span></p>

  <p class="P_css1"><span class="C_Current__And__No_Bold__And__No_Italic">Hasta Tokyo’ya döndükten sonra Bay ve Bayan Utsugi doktorun önerilerini yerine getirebilmek için her türlü çabayı gösterdiler.</span></p>

  <p class="P_css1">&#160;</p>

  <p class="P_css1__And__Right_Alignment"><span class="C_Current__And__No_Bold__And__Italic">Pazar,</span></p>

  <p class="P_css1__And__Right_Alignment"><span class="C_Current__And__No_Bold__And__Italic">20 Hava açık</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Sabah saat 8:00. Ateş 35.9 derece, nabız 78, soluk 15, tansiyon 13.2/8.0. Genel durumda değişiklik yok. Davranış ve konuşmada gerilik.</span></p>

  <p class="P_css1"><span class="C_Current__And__No_Bold__And__No_Italic">Kahvaltıdan sonra hasta çalışma odasına gitti; herhalde günlüğüne yazmak için.</span></p>

  <p class="P_css1"><span class="C_Current__And__No_Bold__And__No_Italic">Sabah 10:55. Yatak odasına döndüğü zaman çok heyecanlıydı. Bir şeyler söylemek istiyor gibiydi. Yatağa uzanmasına yardım ettim; dinlendi. Nabız 136, gergin, ama düzenli, inişli çıkışlı değil. Soluk 23, tansiyon 15.8/9.2. Çarpıntısı ve baş ağrısı olduğunu gösterdi ve yüzü korkuyla gerildi. Dr. Sugita’ya telefon ettim, ama özel bir şey yapmamı istemedi. Bu doktor hastabakıcıların gözlemlerine aldırmıyor.</span></p>

  <p class="P_css1"><span class="C_Current__And__No_Bold__And__No_Italic">Sabah 11:15. Nabız 143, soluk 38, tansiyon 17.8/10.00. Dr. Sugita’ya ikinci kez telefon ettim, ama yeni bir şey söylemedi. Oda sıcaklığını, aydınlatmayı ve havalandırmayı gözden geçirdim. Aileden yalnız karısı yatağın başında bekliyor. Toronomon Hastanesi’ne telefon ettim, oksijen çadırı istedim.</span></p>

  <p class="P_css1"><span class="C_Current__And__No_Bold__And__No_Italic">Sabah 11:40. Dr. Sugita geldi. Durum raporunu verdim. Hastayı inceledikten sonra K vitamini, Kon-tomin ve Neofılinli bir iğne yaptı. Dr. Sugita tam çıkarken hasta yüksek sesle çığlık attı ve bilincini yitirdi. Gövdesi şiddetle kasılmaya başladı, bunu aşın tedirginlik ve sıkıntıdan kurtulma çabaları izledi. Dudaklarda ve parmak uçlarında belirgin morarma.</span></p>

  <p class="P_css1"><span class="C_Current__And__No_Bold__And__No_Italic">İdrar ve büyük aptesti tutamamak. Nöbet on iki dakika kadar sürdü ve hasta derin bir uykuya daldı.</span></p>

  <p class="P_css1"><span class="C_Current__And__No_Bold__And__No_Italic">12:15. Öğleden sonra. Kocasının başında bekleyen Bayan Itsugi, baş dönmesinden yakındı; onu başka odaya yatırdım. On dakika sonra kendine geldi. Bayan Itsuko Shiroyama, hastanın başucunda, annesinin yerini aldı.</span></p>

  <p class="P_css1"><span class="C_Current__And__No_Bold__And__No_Italic">12.50. Öğleden sonra. Hasta sakin uyuyor. Nabız 80. soluk, 16; Bayan Satsuko Utsugi hastanın odasına geldi.</span></p>

  <p class="P_css1"><span class="C_Current__And__No_Bold__And__No_Italic">1:15. Öğleden sonra Dr. Sugita içeriye ziyaretçi almamamı söyleyerek gitti.</span></p>

  <p class="P_css1"><span class="C_Current__And__No_Bold__And__No_Italic">1:35. Öğleden sonra. Ateş 38.6 derece, nabız 98. soluk 18. Arada sırada öksürük ve soğuk ter. Hastanın yatak kimonosunu değiştirdim.</span></p>

  <p class="P_css1"><span class="C_Current__And__No_Bold__And__No_Italic">2:10. Öğleden sonra. Akrabalarından Dr. Koizu-mi hastayı görmeye geldi. Durumu kendisine bildirdim.</span></p>

  <p class="P_css1"><span class="C_Current__And__No_Bold__And__No_Italic">2:40. Öğleden sonra, hasta uyandı, bilinci yerinde. Konuşmasında hiçbir bozukluk yok. Yüzüne, başına ve boynuna uzanan bıçak darbesine benzer ağrılardan yakınıyor. Nöbetten bu yana sol elinin ağrıları dindi. Dr. Koizumi’nin dediklerine uyarak bir Saiidon hapı ve iki Adalin hapı verdim. Genç Bayan Utsugi’yi tanıdığı halde gözlerini kapattı, sakindi.</span></p>

  <p class="P_css1"><span class="C_Current__And__No_Bold__And__No_Italic">2:55. Öğleden sonra. İdrar normal, 110 cc ve bulanıklık yok.</span></p>

  <p class="P_css1"><span class="C_Current__And__No_Bold__And__No_Italic">8:45. Akşam. Çok susuzluktan yakındı. Bayan Utsugi 150 cc süt ve 250 cc sebze çorbası içirdi.</span></p>

  <p class="P_css1"><span class="C_Current__And__No_Bold__And__No_Italic">11:05. Gece. Uyku haf'ıf. Hasta tehlikeyi atlatmışa benziyor. Kötüye gitme olasılığı üzerinde durarak Tokyo Üniversitesi’nden Dr. Kajiura’ya haber verilmesini önerdim; gece saat geç olmasına karşın genç Bayan Utsugi hemen giderek doktoru getirdi.</span></p>

  <p class="P_css1"><span class="C_Current__And__No_Bold__And__No_Italic">Hastayı inceledikten sonra Dr. Kajiura, bu durumun beyindeki kan damarları spazmından ileri geldiğini, bir beyin kanaması olmadığı için kaygılanmaya gerek olmadığını söyledi. Günde iki kez, sabah akşam, içinde 500 mg. C vitamini, 100 mg B1 vitamini bulunan yüzde 20’lik glikoz iğnesi yapmamı, yatmadan yarım saat önce iki Adalin hapı ile dörtte bir Solven vermemi söyledi. Dr. Kajiura çok ayrıntılı talimat verdi: Hastanın iki hafta tam dinlenmesi gerekiyordu; ziyaretçi kabul etmeyecekti; kendisini iyi hissedinceye kadar yıkanmayacaktı; yataktan kalktıktan sonra bir süre odasından dışarı çıkmayacaktı; bir süre sonra, güneşli günlerde, bahçede dolaşabilecekti, ama kesinlikle evden uzaklaşmayacaktı; sıkılmayacak, üzülmeyecek, kafasını dinlendirecekti. Günlüğüne yazı yazması kesinlikle yasaklanmıştı.</span></p>
</body>
</html>
