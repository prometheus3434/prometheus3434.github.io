<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>BAYAN ITSUKO SHIROYAMA’NIN NOTLARINDAN</title>
</head>

<body>
  <h2 class="P_css1__And__Centre_Alignment"><span>BAYAN ITSUKO SHIROYAMA’NIN NOTLARINDAN</span></h2>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">20 Kasım’daki kalp sıkıntısından sonra, Babam, anjin pektoris oldu; 15 Aralık’ta Tokyo Üniversitesi Hastanesi’ne yatırıldı. Doktor Katsumi’nin çabalarıyla şans eseri kurtuldu ve 7 Şubat’ta eve dönebildi. Anjini iyice geçmedi - şimdi bile ara sıra hafif nöbetler geliyor ve nitrogliserin almak zorunda kalıyor. Şubattan mart sonuna kadar ayağını odasından dışarı atmadı. Bayan Sasaki, babam hastanedeyken anneme bakmak için evde kalmıştı; eve geldiğinden bu yana Oshizu’nun yardımıyla Baba’ya bakıyor. Yemeklerini o yediriyor, yüznumaraya gitmesine ve bu gibi şeylere o yardım ediyor.</span></p>

  <p class="P_css1"><span class="C_Current__And__No_Bold__And__No_Italic">Bugünlerde Kyoto’da çok işim olmadığı için ayın yarısını Tokyo’da geçirip, Bayan Sasaki’nin yerine Anne’ye bakıyorum. Babam beni görür görmez sinirleniyor, bu nedenle ona görünmemeye çalışıyorum. Kugako’nun da Baha’yla aynı sorunu var. Sat-suko özellikle nazik ve güç bir durumda. Inoue’nin önerdiği gibi ona sevgi göstermeye çalışıyor, Baba çok heyecanlanıyor, bu da zaman zaman nöbet geçirmesine neden oluyor. Yine de sık sık odasına gitmezse daha rahatsız olacak ve hiç kuşkusuz durumu daha da kötüleşecek.</span></p>

  <p class="P_css1"><span class="C_Current__And__No_Bold__And__No_Italic">Baba da Satsuko gibi bir açmaz içinde. Anjin nöbeti çok ağrı verebiliyor ve ölümden korkmadığını söylediği halde fiziksel sancıdan çok korkuyor. Bir yandan Satsuko’dan ayrı kalmaya dayanamıyor, öte yandan kendisine çok yakın davranılmasına içten içe karşı koyduğu anlaşılıyor.</span></p>

  <p class="P_css1"><span class="C_Current__And__No_Bold__And__No_Italic">Yukarıya, evin Jokichi ve Satsuko’ya ait kısmına hiç çıkmadım. Bayan Sasaki’ye göre artık aynı yatak odasını paylaşmıyorlar - anlaşılan Satsuko konuk odasına geçmiş. Arada sırada Haruhisa’nın gizlice yukarıya çıktığını da duydum.</span></p>

  <p class="P_css1"><span class="C_Current__And__No_Bold__And__No_Italic">Kyoto’ya döndüğüm günlerden bir gün Baba’ dan beklenmedik bir telefon geldi, Satsuko’nun ayak izlerinin kopyasını, bırakmış olduğu kırtasiyeciden almamı ve daha önce görüştüğümüz taş yontucusuna Buda’nın Ayak İzi Taşı biçiminde bir mezar taşı yaptırtmamı istedi. Söylediğine göre, Çin kitapları, Buda’nın ayak izlerini 60 santim uzunlukta ve 10 santim genişlikte gösteriyorlarmış ve iki ayakta da tekerlek izleri varmış. Tekerlekler gerekmeyebilirmiş, ama Satsuko’nun ayak izlerini bozmadan bu ölçüler kadar genişletmeliymiş. Tam öyle yapmamı istedi.</span></p>

  <p class="P_css1"><span class="C_Current__And__No_Bold__And__No_Italic">Böylesine saçma bir isteği yerine getiremezdim, onun için, yeniden telefon edip taş yontucu ustanın gezi için Kyushu’ya gitmiş olduğunu ve arzusunu daha sonra yerine getireceğimi söyledim. Birkaç gün sonra Baha’dan bir telefon daha geldi ve tüm kopyaları Tokyo’ya yollamamı istedi. Söylediği gibi yaptım.</span></p>

  <p class="P_css1"><span class="C_Current__And__No_Bold__And__No_Italic">Sonra Bayan Sasaki’den, kopyaların ellerine geçmiş olduğunu öğrendim. Baha’nın bir düzine kadar kopyaya gömüldüğünü, iyilerinden birkaç tanesini ayırarak, saatlerce tek tek baktığını ve kendinden geçtiğini söyledi. Yeniden heyecanlanacak diye korkuyordu, ama bu küçücük keyfi onun elinden alamazdı. Satsuko ile bir arada olması kadar kötü olamazdı bu.</span></p>

  <p class="P_css1"><span class="C_Current__And__No_Bold__And__No_Italic">Nisan ortalarında, hava elverdikçe bahçede günde yarım saat yürüyüş yapmaya başladı. Genellikle hastabakıcı ona eşlik ediyordu, arada bir Satsuko’ nun elinden tutup dolaştırdığı da oluyordu.</span></p>

  <p class="P_css1"><span class="C_Current__And__No_Bold__And__No_Italic">Bahçe çimleri kazılıp söz verdiği havuzu yaptırmaya başladığı zaman da bu gezintileri sürüyordu.</span></p>

  <p class="P_css1"><span class="C_Current__And__No_Bold__And__No_Italic">Satsuko, “Neden bu masraflara girişiliyor?” diye kocasına yakındı. “Yaz gelince Baba nasıl olsa güneşe çıkamayacak.”</span></p>

  <p class="P_css1"><span class="C_Current__And__No_Bold__And__No_Italic">Jokichi aynı kanıda değildi: “Yaşlı adamın kafası, o havuzun yapılmasını seyrederken düşlerle dolup taşıyor. Çocuklar da çok istiyorlar.”</span></p>

  <p class="P_css1">&#160;</p>

  <p class="P_css1">&#160;</p>
</body>
</html>
