<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>ÇILGIN BiR iHTYiYARIN GÜNCESi</title>
</head>

<body>
  <h2 class="P_css1__And__Centre_Alignment" style="font-size: medium;"><span style="font-size: 24px;">ÇILGIN BiR iHTiYARIN GÜNCESi</span></h2>

  <p class="P_css1"><span class="C_Current__And__Bold__And__No_Italic__And__Underline">16 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu akşam Kabuki’ye</span><a id="ref_footnotebookmark_start_53_1"></a><span style=" font-weight: normal; font-style: normal; font-size: 0.75em; vertical-align: super;"><a href="#ref_footnotebookmark_end_53_1">1</a></span> <span class="C_Current__And__No_Bold__And__No_Italic">gittim. Yalnız Sukeroku’ yu görmek istiyordum, programın gerisini görmeye hiç niyetim yoktu. Başroldeki Kanya ilgimi çekmiyordu; ama Agemaki rolünü Tossho oynuyordu, onun sahnede orospu rolünü çok iyi canlandıracağını biliyordum. Karımla ve gelinim Satsuko’yla birlikte gittik; oğlum Jokichi de iş çıkışı bize katıldı. Oynanan oyunu karım da ben de biliyorduk, Satsu-ko daha önce görmemişti. Karım emin değil ama, başrolde Danjuro’yu bile görmüş olabileceğini sanıyor. Bense gördüğümü çok iyi anımsıyorum. Sanırım 1897’deydi, on üç-on dört yaşlarmdaydım. Dan-juro’nun son Sukeroku’suydu. Danjuro 1903’te öldü. O zamanlar, Tokyo’nun Honjo kesiminde oturuyorduk; tanınmış bir resim mağazasının önünden geçtiğimi anımsıyorum -neydi adı?- vitrininde Sukeroku’nun üçe katlanan bir resmi vardı.</span></p>

  <p class="P_css1"><span class="C_Current__And__No_Bold__And__No_Italic">Kanya bu rolü ilk kez oynuyor olmalıydı; hiç hoşuma gitmedi. Son zamanlarda tüm erkek oyuncular tayt giyiyor... Taytlar kırıştıkça etkisi de bozuluyor. Bacaklarını pudralayıp çıplak bıraksalar daha iyi olacak.</span></p>

  <p class="P_css1"><span class="C_Current__And__No_Bold__And__No_Italic">Tossho’yu Agemaki rolünde çok beğendim. Yalnız onu görmek için bile gitmeye değer. Başkaları bu rolü daha iyi oynayabilirler, ama uzun süredir böylesine güzel bir Agemaki görmemiştim. Eşcinselliğe yatkınlığım yok, ama son zamanlarda kadın rolüne giren Kabuki oyuncuları anlaşılmaz bir biçimde çekiyor beni. Sahne dışında değil, yalnızca sahnede. Kadın kılığında olmadıkları zaman hiç ilgimi çekmiyorlar. Yine de düşününce, belki de bazı eğilimlerim vardır diyorum.</span></p>

  <p class="P_css1"><span class="C_Current__And__No_Bold__And__No_Italic">Gençken öyle bir deneyimim olmuştu, ama bir kez. Wakayama Chidori adında, kadın rollerine çıkan genç ve yakışıklı bir erkek oyuncu vardı. İlk kez Nakasu’daki Masago Tiyatrosu’nda sahneye çıkmıştı; biraz yaşlandıktan sonra Arashi Yoshizaburo’-nun karşısında oynamaya başlamıştı. Yaşlanmıştı dediğim, otuz yaşlarındaydı; güzelliğinden hiçbir şey yitirmemişti; güzelliğinin doruğunda bir kadına benziyordu ve erkek olduğuna dünyada inanılmazdı. Koyo’nun Yaz Giysisi adlı yapıtında, kızı rolünde çok çekiciydi. Şakayla karışık bir Çayhane hanımına bir akşam kendisini çıkarmak istediğimi, ama sahnedeki giysileriyle olmasını, belki yatakta da denemek isteyebileceğimi söyledim. “Sizin için ayarlayabilirim,” dedi ve ayarladı. Her şey yolunda gitti. Onunla yatmak herhangi bir geyşayla yatmak gibiydi. Gösterişli iç çamaşırıyla yatağa girdi; peruğunu çıkarmadan başını loş odadaki tahta yastığa yasladı. Şaşırtıcı bir deneyimdi ve olağanüstü bir tekniği vardı. Hünsa falan değildi; kusursuz bir erkekti. Ancak tekniği erkek olduğunu unutturuyordu.</span></p>

  <p class="P_css1"><span class="C_Current__And__No_Bold__And__No_Italic">Tekniği ne denli iyi olursa olsun, bu tür şeyler pek hoşuma gitmediğinden, tek bir deney, merakımı gidermişti. Bir daha yinelemedim. Şimdi yetmiş yedi yaşındayım; bu tür ilişkiler kurabilecek durumda olmadığım halde, neden pantolonlu güzel kızlardan çok, kadın giysileri içindeki yakışıklı erkekler ilgimi çekiyor anlayamıyorum. Wakayama Chidori’-ye ilişkin anılarım mı canlandı acaba? Sanmıyorum. Kudretsiz bir yaşlı erkeğin cinsel yaşamıyla ilişkisi olsa gerek - kudretsiz de olsa bir tür cinsel yaşamı oluyor insanın.</span></p>

  <p class="P_css1"><span class="C_Current__And__No_Bold__And__No_Italic">Elim yoruldu... bugünlük burada bırakıyorum...</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">17 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün olanlara biraz daha ekleyeyim. Gerçi gece yağmur yağıyordu, ama -yağmur mevsimi başladı-sıcak çok bunaltıcıydı. Tiyatroda soğutucu vardı, ama bana hiç yaramıyor. Sol elimdeki sinir ağrıları iyice arttı, tenimdeki uyuşmalar da daha kötüleşti. Elim, bileğimden parmak uçlarıma kadar her zaman ağrır, ama dün gece ağrı dirseğime kadar yayıldı; omzuma kadar ulaştı.</span></p>

  <p class="P_css1"><span class="C_Current__And__No_Bold__And__No_Italic">“Bak, demedim mi sana,” dedi karım. “Ama beni hiç dinlemezsin ki. Gitmeye değer miydi, hele böylesine ikinci sınıf bir gösteriye.”</span></p>

  <p class="P_css1"><span class="C_Current__And__No_Bold__And__No_Italic">“Yok canım, o kadar da kötü değildi,” dedim. “Agemaki’yi seyretmek bile bana ağrılarımı unutturuyor.”</span></p>

  <p class="P_css1"><span class="C_Current__And__No_Bold__And__No_Italic">Karım azarladıkça ben de inatlaştım, ama kolum giderek soğuyordu. Gevşek dokunmuş ipekten çamaşırlarımın üstüne yine gevşek dokunmuş yünden astarsız bir kimono ve onun üzerine de ham ipekten yazlık bir ceket giymiştim, sol elimde gri bir yün eldiven, avucumda da mendile sarılı bir cep ısıtıcısı vardı.</span></p>

  <p class="P_css1"><span class="C_Current__And__No_Bold__And__No_Italic">“Babamın ne demek istediğini anlıyorum,” dedi Satsuko. “Tossho çok iyi oynuyordu.”</span></p>

  <p class="P_css1"><span class="C_Current__And__No_Bold__And__No_Italic">“Sevgilim...” diye başladı Jokichi, sonra ses tonunu değiştirerek, “Satsuko, gerçekten onun oyununu beğendin mi?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Oyununu bilmem, ama öylesine güzel ki. Baba, yarın matineye gidelim mi, ne dersiniz? Amijima’da Aşk İntiharları’nın Çayhane sahnesini oynayacaklar. Tossho o role çok yakışır. Yarın gitmek ister misiniz? Daha beklersek sıcaklar bastıracak.”</span></p>

  <p class="P_css1"><span class="C_Current__And__No_Bold__And__No_Italic">Aslında kolum çok sıkıntı veriyordu, matineye gitmeye niyetim yoktu, ama karımın dırdırı sırf ona inat olsun diye gitmeme neden oldu. Gelinim Satsuko duygularımı çok çabuk kavrıyor. Karımla anlaşamamasının en büyük nedeni böyle anlarda bana yanaşabilmesi. Tossho’yu beğeniyor mu bilmem, ama başrolü oynayan Danko onu daha çok ilgilendirir sanırım.</span></p>

  <p class="P_css1"><span class="C_Current__And__No_Bold__And__No_Italic">Öğleden sonraki programda Çayhane sahnesi ikide başladı ve üçü yirmi geçe bitti. Hava dünden de sıcaktı ve güneş kavuruyordu. Sıcak da kaygı veriyordu, ama asıl beni düşündüren soğutucunun koluma yapacağı etkiydi. Sonrasında daha kötü ağrılar çekecektim. Şoför yola erken çıkmamızı istedi: “Dün gece bir şey olmadı, ama günün bu saatinde ya Parlamento ya da Amerikan Elçiliği önünde bir gösteri vardır,” dedi. Saat birde yola çıkmak zorunda kaldık. Yalnız üçümüzdük, Jokichi gelmedi.</span></p>

  <p class="P_css1"><span class="C_Current__And__No_Bold__And__No_Italic">Neyse çok gecikmeden gittik. Oyun öncesi prova sürüyordu, bitinceye kadar lokantaya girdik. Satsuko ve karım dondurma yediler; kendime de ısmarladım, ama karım yedirmedi. Çayhane sahnesinde Koharu rolünde Tossho, Jihei rolünde Danko ve Magoemon rolünde Tossho; Jihei rolünde Danko ve Magoemon rolünde Ennosuke oynuyordu. Yıllar önce Shintomi Tiyatrosu’nda Magoemon rolünde Ennosuke’nin babası, Koharu rolünde de Baiko oynamışlardı. Danko, Jinei rolüne çok odaklanmıştı, tüm varlığını ortaya koyduğunu gördüm, ama dikkatini bu kadar çok rolüne vermesi sonunda onu gergin ve sinirli yapmıştı. Genç bir oyuncu böylesi-ne ağır bir rolü ancak böyle oynayabilir. Çabaları umarım sonunda onu iyi bir yöne doğru götürür. Ama, Osakalı bir adam yerine Edo repertuvarmdan bir rol seçseydi daha iyi olurdu. Tossho bugün de çok güzeldi, ama bence Agemaki rolünde çok daha iyiydi. Programın üçüncü bölümüne kalmadık.</span></p>

  <p class="P_css1"><span class="C_Current__And__No_Bold__And__No_Italic">Karımın karşı koyacağını bilerek, “Madem buraya kadar geldik, büyük mağazaya uğrayalım,” dedim. Ve tabii karşı koydu.</span></p>

  <p class="P_css1"><span class="C_Current__And__No_Bold__And__No_Italic">“Yeterince soğutucu altında kaldın. Hava çok sıcak, doğru eve gitmelisin.”</span></p>

  <p class="P_css1"><span class="C_Current__And__No_Bold__And__No_Italic">“Görüyor musun,” diyerek bastonumun ucunu gösterdim. “Demiri düştü. Neden bilmiyorum, ama hiç dayanmıyorlar. Bir baston ancak iki ya da üç yıl gidiyor. Isetan’da belki hoşuma gidecek bir baston bulabilirim.”</span></p>

  <p class="P_css1"><span class="C_Current__And__No_Bold__And__No_Italic">Aslında aklıma başka bir şey gelmişti, ama söylemedim. Şoförüme “Nomura, geri dönerken yoldaki gösterileri atlatabilir miyiz?” dedim.</span></p>

  <p class="P_css1"><span class="C_Current__And__No_Bold__And__No_Italic">“Sanırım, efendim,” dedi. Bizim şoföre bakarsanız, öğrenci birliğinin bir fraksiyonu bugün sokaklara dökülecekti; saat ikide Hibiya Parkı’nda toplanacaklar, oradan Parlamento’ya ve Kent Polis Merke-zi’ne yürüyeceklerdi. Kentin o kesiminden geçmezsek gösterileri atlatabilirdik.</span></p>

  <p class="P_css1"><span class="C_Current__And__No_Bold__And__No_Italic">Erkek bölümü üçüncü kattaydı, aradığım bastonu bulamadım. Yaz indirimli satışları başlamıştı, mağaza çok kalabalıktı. Ünlü modacıların yarattığı “İtalyan modeli” yazlık giysiler gösteriliyordu. Sat-suka çok güzel olduklarını söylüyor, bırakıp gitmek istemiyordu. Üç bin papel verip ona Cardin’in ipek bir eşarbını aldım.</span></p>

  <p class="P_css1"><span class="C_Current__And__No_Bold__And__No_Italic">“Şunlara bayılıyorum, ama çok pahalı,” diyerek iç çekiyor ve bej süetten çevresi safire benzer taşlarla çevrili yabancı malı bir çantaya bakıyordu. Fiyatı yirmi küsur bin liraydı.</span></p>

  <p class="P_css1"><span class="C_Current__And__No_Bold__And__No_Italic">“Jokichi alsın sana. O kadar parası vardır.”</span></p>

  <p class="P_css1"><span class="C_Current__And__No_Bold__And__No_Italic">“Olanaksız. Çok cimri o.”</span></p>

  <p class="P_css1"><span class="C_Current__And__No_Bold__And__No_Italic">Saat beşte Ginza’ya akşam yemeğine gitmeyi önerdim.</span></p>

  <p class="P_css1"><span class="C_Current__And__No_Bold__And__No_Italic">“Ginza’da nereye?” diye sordu karım.</span></p>

  <p class="P_css1"><span class="C_Current__And__No_Bold__And__No_Italic">“Hamasaku’ya gidelim: Çoktandır canım yılanbalığı çekiyor.”</span></p>

  <p class="P_css1"><span class="C_Current__And__No_Bold__And__No_Italic">Satsuko’ya telefon edip yer ayırtmasını ve bulabilirse Jokichi’yi de saat altıda oraya çağırmasını söyledim. Nomura göstericilerin dağılmadan önce, saat onda Ginza’da olacaklarını söyledi. Hemen gidersek, saat sekize doğru eve dönebilecek ve herhangi bir sıkıntıyla karşılaşmayacaktık. Kentin merkezine, Saray’ın öte yakasından gidebilecektik...</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">18 Haziran</span></p>

  <p class="P_css1"><span class="C_Current__And__No_Bold__And__Italic">(Dünden devam)</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Saat altıda Hamasaku’daydık. Jokichi gelmişti bile. Karım ve ben yan yana oturduk; onun ötesine Satsuko ile Jokichi oturdu. Biz yeşil çay içerken, gençler bira içtiler. Biz önden soğuk fasulye ezmesi yerken, onlar içkilerine uygun başka şeyler yediler. Ben balık salatası da istedim. Karımla Jokichi ince dilinmiş tatlı su balığı yerken, Satsuko ile ben erikli hamo ısmarladık. Ben tek başıma ızgara yılanbalığı yerken, öbür üçü ızgara tatlı su balığı ısmarladılar; dördümüz de mantar ograten ve patlıcan yahni istedik.</span></p>

  <p class="P_css1"><span class="C_Current__And__No_Bold__And__No_Italic">“Canım bir şeyler daha istiyor,” dedim.</span></p>

  <p class="P_css1"><span class="C_Current__And__No_Bold__And__No_Italic">“Doğru mu?” diye inanmazcasma sordu karım. “Doymadın mı?”</span></p>

  <p class="P_css1"><span class="C_Current__And__No_Bold__And__No_Italic">“Açlıktan değil, ama ne zaman buraya gelsek canım Kyoto yemekleri çekiyor.”</span></p>

  <p class="P_css1"><span class="C_Current__And__No_Bold__And__No_Italic">“Guji de var, gördüm,” dedi Jokichi.</span></p>

  <p class="P_css1"><span class="C_Current__And__No_Bold__And__No_Italic">“Baba, bunu bitirmek ister misiniz?” Satsuko lıamo’suna dokunmamıştı. Gerisini bana vermek için bir ya da iki dilim yemişti. Aslında dün gece lokantaya gitmek istememin nedeni belki de Satsu-ko’nun artıklarını yemek içindi.</span></p>

  <p class="P_css1"><span class="C_Current__And__No_Bold__And__No_Italic">“İyi, güzel de, benimkisini öyle bir mideye indirmişim ki, erikli sosumu kaldırmışlar.”</span></p>

  <p class="P_css1"><span class="C_Current__And__No_Bold__And__No_Italic">“Benim erikli sosum kalmış biraz.” Satsuko, hamo ile birlikte erik salçasını da uzattı. “Size bir tane daha getirmelerini söyleyeyim mi?”</span></p>

  <p class="P_css1"><span class="C_Current__And__No_Bold__And__No_Italic">“İstemez, bu yeter.”</span></p>

  <p class="P_css1"><span class="C_Current__And__No_Bold__And__No_Italic">Hamo’dan pek yememişti, ama erik salçasını tabağına rastgele sıvamıştı; bir hanıma yakışmazdı bu. Bilerek yapmış olabilir.</span></p>

  <p class="P_css1"><span class="C_Current__And__No_Bold__And__No_Italic">“Tatlı su balığının sevdiğin yeri, bak,” diyerek karım da bir parça uzattı. Balığı çok güzel ayıklar; kafasını, kuyruğunu bırakarak her bir yanını yer, tabağı kedi yalamışçasma tertemiz bırakır. İç organlarını da bana verir.</span></p>

  <p class="P_css1"><span class="C_Current__And__No_Bold__And__No_Italic">Satsuko, “Benimkileri de alabilirsiniz. Ben balık yemesini pek bilmiyorum, onun için Anne hanıminki gibi temiz değil,” dedi.</span></p>

  <p class="P_css1"><span class="C_Current__And__No_Bold__And__No_Italic">Hem de nasıl. Balıktan tabağında artakalanlar, erik salçasından da kötü durumdaydı. Bunun da bir anlamı olsa gerek, diye düşündüm.</span></p>

  <p class="P_css1"><span class="C_Current__And__No_Bold__And__No_Italic">Konuşma arasında, Jokichi, birkaç gün sonra bir iş için Hokkaido’ya gideceğini söyledi. Bir hafta kadar kalacaktı. Satsuko’yu da götürmek istiyordu. Satsuko biraz düşündükten sonra, Hokkaido’yu yazın çok görmek istediğini, ama aym yirmi sekizinde Haruhisa ile boks maçına gitmeye söz verdiğini söyledi. Jokichi, “Eh,” deyip geçiştirdi. Saat yedi buçuğa doğru eve döndük.</span></p>

  <p class="P_css1"><span class="C_Current__And__No_Bold__And__No_Italic">Bu sabah Keisuke okula ve Jokichi işe gittikten sonra bahçedeki çardağa çıktım. Çardak yüz metre uzakta, ama bacaklarım giderek zayıflıyor, yürümek günden güne güçleşiyor benim için. Yağmur mevsiminde havanın neminin etkisi de var, ama geçen yıl bu zamanlar bu kadar sıkıntı vermiyordu. Bacaklarım kollarım gibi ağrılı ve duyarlı değil, ama sanki bir yük taşıyormuşum gibi kendi ağırlıkları var. Ağırlık zaman zaman dizkapaklarımda, zaman zaman baldırlarımın iç kesimlerinde, zaman zaman da tabanlarımda yoğunlaşıyor; her gün yer değiştiriyor. Doktorların bu konuda da düşünceleri değişik. Bir tanesi hâlâ birkaç yıl önce geçirmiş olduğum hafif kalp sıkıntısının izlerini taşıdığımı, beynimde bacaklarımı etkileyen bir değişiklik olduğunu söylüyor. Röntgenin çekildiği zaman, boyun ve bel kemiklerimde çarpıklık olduğu ortaya çıkmış ve boynumdan asılı meyilli bir yatakta yatıp geçici bir süre alçıya benzer plastik bir boyunluk takmam önerilmişti. Cendereye girmekten hiç hoşlanmam; bu yüzden bacağımdaki sıkıntılara katlanıyorum. Yürümek güç gelse de, her gün yürüyüş yapıyorum. Yürümeyi bırakırsam bacaklarım kullanılmaz duruma gelirmiş. Dengemi bambudan bir bastonla sağlıyorum, ama genellikle ya Satsuko ya bir hastabakıcıya da bir başkası eşlik ediyor. Bu sabah Satsuko eşlik etti.</span></p>

  <p class="P_css1"><span class="C_Current__And__No_Bold__And__No_Italic">“Satsuko, al şunu.” Çardakta dinlenirken, kimonomun kolundan iyice katlanmış paraları çıkarıp avucuna sıkıştırdım.</span></p>

  <p class="P_css1"><span class="C_Current__And__No_Bold__And__No_Italic">“Bu ne?”</span></p>

  <p class="P_css1"><span class="C_Current__And__No_Bold__And__No_Italic">“Bununla dün gördüğün çantayı alabilirsin.”</span></p>

  <p class="P_css1"><span class="C_Current__And__No_Bold__And__No_Italic">“Çok iyisiniz.” Çabucak parayı yakasına sıkıştırdı.</span></p>

  <p class="P_css1"><span class="C_Current__And__No_Bold__And__No_Italic">“Karım çantayı elinde görürse benim aldığımdan kuşkulanabilir.”</span></p>

  <p class="P_css1"><span class="C_Current__And__No_Bold__And__No_Italic">“Anne hanım mağazadayken çantayı görmedi. Önden gidiyordu.”</span></p>

  <p class="P_css1"><span class="C_Current__And__No_Bold__And__No_Italic">Düşünüyorum da, Satsuko haklı.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">19 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün pazar ama Jokichi bu sabah iş gezisi için Hanedan Havaalam’na gitti. O çıkar çıkmaz, Satsuko, arabaya atlayıp evden uzaklaştı. Araba artık onun özel arabası oldu. Öylesine hızlı sürüyor ki tümümüz onun kullandığı arabaya binmeye korkuyoruz. Havaalanına gitmiyordu. Alışveriş merkezine, sinemaya, Alain Delon’u görmeye gidiyordu; herhalde yine Haruhisa ile birlikte, Keisuke, evin içinde yalnız başına mızmızlanıp duruyordu. Tsujido’dan gelecek, Kugako ve çocuklarını sabırsızlıkla bekliyor olmalı.</span></p>

  <p class="P_css1"><span class="C_Current__And__No_Bold__And__No_Italic">Saat biri biraz geçe Dr. Sugita beni yoklamaya geldi. Ağrılarım öylesine arttı ki Bayan Sasaki telefon edip doktoru çağırmak zorunda kaldı. Dr. Kajiura’nm Tokyo Üniversite Hastanesi’ndeki gözlemine göre, bu çektiğim ağrılar sinirsel ya da romatizmal bir durumun başlangıcı olabilirmiş. Dr. Sugita’nm önerisi üzerine, geçen gün, röntgen çektirerek ortopedik inceleme için Toranomon Hasta-nesi’ne gittim. Kolumdaki dayanılmaz ağrı ve boyun gerisindeki omurgada görülen gölgeden ötürü kanser olabileceğimi söyleyerek beni şaşırttılar; boynumdan tomografik röntgen bile aldılar. Şansım varmış kanser değilmiş, ama boynumdaki altıncı ve yedinci omurlarda çarpıklık varmış; belkemiğim de çarpıkmış, ama o kadar önemli değilmiş. Kolumdaki ağrı ve duyarsızlık bundan ileri geldiği için otuz derece eğik, kaygan bir tahta ve altında gidip gelen tekerlekleri olan özel bir yatakta yatıp bakılmam gerekiyormuş. Başlangıçta sabah ve akşam on beşer dakikadan günde iki kez “Gilsson askısı”na alınıp gövdemin ağırlığınca çekilecekmişim. Tıbbî aletler bölümüne ısmarlanacak özel bir boyun askısı bu. Bu jimnastiği her gün, süresini artırarak iki-üç ay sürdürebilirsem iyileşecekmişim. Bu sıcakta böylesine bir girişime hiç niyetim yok, ama Dr. Sugita iyi bir tedavi olur diye zorlayıp duruyor. Yapabilir miyim bilmiyorum, ama bir marangoz ile tıbbî alet uzmanı çağırdım, aleti yaptıracağım.</span></p>

  <p class="P_css1"><span class="C_Current__And__No_Bold__And__No_Italic">Kugako ikiye doğru geldi. Küçük çocuklarından ikisi vardı yanında, üçüncüsü beysbol maçına mı ne gitmiş. Akiko ile Natsuji soluğu Keisuke’nin odasında aldılar. Hayvanat bahçesine gitmek için hazırlık yapıyorlar sanırım. Kugako kapıdan başını uzatıp merhaba dedi bana; şimdi her zaman olduğu gibi karımla oturmuş konuşuyorlar içeride.</span></p>

  <p class="P_css1"><span class="C_Current__And__No_Bold__And__No_Italic">Bugün yazacak başka bir şey olmadığı için uzun zamandır kafamı kurcalayan düşüncelerimi aktarmak istiyorum.</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Belki herkes yaşlılığında böyledir; son günlerde her gün kendi ölümümü düşünüyorum. Bu düşünceler benim için çok yeni sayılmaz. Yirmi yaşımdan bu yana sık sık ölümü düşünürüm, ama bugünlerde daha da sıklaştı. Günde iki-üç kez, “Belki de bugün ölürüm,” diye kuruyorum. Korktuğum falan yok; eskiden korkardım ölümden, şimdiyse bir ölçüde keyif bile alıyorum. Son dakikalarımın nasıl geçeceğini, ölümümden sonra neler olacağını düşlüyorum. Tabutumu, Aoyama Mezarlığı’nda cenaze töreni alanında, evdeki bahçeye bakan on sedirlik odaya koymalarını istiyorum. Günnük yakmak için geleceklere kolaylık olur; ana kapıdan girerek iç kapıya, oradan da basamaklara geçerler. Klarnet ya da flütle Shino türü müzik istemem, ama Tomiyama Seikin gibi birisinin, “Seher Vakti Ay”a benzer bir şey söylemesini isterim. Sesi kulaklarımda:</span></p>

  <p class="P_css1__And__Centre_Alignment"><span><span class="C_Current__And__No_Bold__And__No_Italic">Kıyıdaki çamların arasından yarı gizli</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__No_Italic">Ay denize doğru batar,</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__No_Italic">Düşler dünyasından sıyrılıp</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__No_Italic">Cennetin dupduru pırıltısına kavuşmak için.</span></span></p>

  <p class="P_css1"><span class="C_Current__And__No_Bold__And__No_Italic">Ölmüş olacağım, ama sanki o zaman da işitirmi-şim gibime geliyor. Karımın ağlamasını duyuyorum. Kendileriyle hiç geçinemediğim halde kızlarım Itsu-ko ile Kugako da hıçkırıyorlar: Satsuko sakin, ama belki ağlayarak orada bulunanları şaşırtır. Belki de ağlıyormuş gibi yapar. Ölünce yüzüm nasıl olacak merak ediyorum. Şimdiki gibi dolgun, biraz itici bile olmasını isterim...</span></p>

  <p class="P_css1"><span class="C_Current__And__No_Bold__And__No_Italic">Tam bunları yazarken karım, Kugako ile içeri girdi, Kukago’nun benden bir isteği olduğunu söyledi.</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Kugako’nun isteği şu: En büyük oğlu Tsutomu, bir yavuklu bulmuş, evlenmek istiyormuş. Daha çok genç. Üniversitenin ikinci sınıfında. Ana-baba da onun evlenmesinden yanaymışlar. Ama gençler kendilerine ayrı bir ev bulup yanlarından ayrılacaklar diye kaygılanıyorlarmış. Tsutomu üniversiteyi bitirip bir iş bulana kadar onunla birlikte oturmak istiyorlarmış. Ancak, Tsujido’daki şimdiki evleri yeterince geniş değilmiş. Ev şu anda bile Kugako, kocası ve üç çocuklarına dar geliyormuş. Tsutomu karısını alıp yanlarına gelirse bir süre sonra da çocukları olurmuş. Bu koşullar altında daha geniş ve daha modern bir eve taşınmaları gerekiyormuş. Tsujido’ da, beş-altı sokak ötede, tam istedikleri gibi bir ev satılıyormuş ve bu evi alabilmek için para toparlamaya çalışıyorlarmış. İki ya da üç milyon yen’e</span><a id="ref_footnotebookmark_start_53_2"></a><span style=" font-weight: normal; font-style: normal; font-size: 0.75em; vertical-align: super;"><a href="#ref_footnotebookmark_end_53_2">2</a></span> <span class="C_Current__And__No_Bold__And__No_Italic">daha gereksinimleri varmış. Belki bir milyon bulabilirlermiş, ama ondan ötesi çok zormuş. Tabii ki kocası kaymbabasmdan para istemiyormuş. Bankadan borç alacaklarmış, ama peşin faiz için kayinbabası yirmi bin yen ödünç verebilir miymiş ve bu parayı gelecek yılın sonundan önce ödeyeceklermiş.</span></p>

  <p class="P_css1"><span class="C_Current__And__No_Bold__And__No_Italic">“Devlet tahvillerin vardır; var değil mi? Onları satamaz mısınız?” diye sordum.</span></p>

  <p class="P_css1"><span class="C_Current__And__No_Bold__And__No_Italic">“Tahvilleri satarsak beş parasız kalırız.”</span></p>

  <p class="P_css1"><span class="C_Current__And__No_Bold__And__No_Italic">“Çok haklısınız, onlara dokunmayın,” diye karım söze karıştı.</span></p>

  <p class="P_css1"><span class="C_Current__And__No_Bold__And__No_Italic">“Onları olağanüstü durumlar için saklamak istiyoruz.”</span></p>

  <p class="P_css1"><span class="C_Current__And__No_Bold__And__No_Italic">“Ne söylüyorsun sen. Kocan daha kırklarında. Bu yaşta nasıl böyle ürkek olabiliyorsun?”</span></p>

  <p class="P_css1"><span class="C_Current__And__No_Bold__And__No_Italic">Karım, “Kugako evlendiği günden bu yana senden hiçbir şey istemedi,” dedi. “İlk kez bir şey istiyor. Vermen gerekmez mi?”</span></p>

  <p class="P_css1"><span class="C_Current__And__No_Bold__And__No_Italic">“Yirmi bin yen diyor, ama ondan sonra gelecek dörtte biri ödeyemezlerse ne yapacaklar?”</span></p>

  <p class="P_css1"><span class="C_Current__And__No_Bold__And__No_Italic">“Onu o zaman düşünürüz.”</span></p>

  <p class="P_css1"><span class="C_Current__And__No_Bold__And__No_Italic">“Bu işin sonu gelmez.”</span></p>

  <p class="P_css1"><span class="C_Current__And__No_Bold__And__No_Italic">“Kugako’nun kocası sanırım sana sıkıntı vermez. Şu anda biraz yardım edersen evi kaçırmayacaklar.”</span></p>

  <p class="P_css1"><span class="C_Current__And__No_Bold__And__No_Italic">“Faiz parasını sen bulamaz mısın onlara?” diye karıma sordum.</span></p>

  <p class="P_css1"><span class="C_Current__And__No_Bold__And__No_Italic">“Benden böyle bir şey nasıl isteyebilirsin? Satsuko’ya daha yeni araba aldın.”</span></p>

  <p class="P_css1"><span class="C_Current__And__No_Bold__And__No_Italic">Bu söze çok kızdım; bu isteği geri çevirmeye karar verdim. O zaman yatıştım biraz.</span></p>

  <p class="P_css1"><span class="C_Current__And__No_Bold__And__No_Italic">“Bir düşüneyim,” dedim.</span></p>

  <p class="P_css1"><span class="C_Current__And__No_Bold__And__No_Italic">“Bugün cevap veremez misin,” diye karım direndi.</span></p>

  <p class="P_css1"><span class="C_Current__And__No_Bold__And__No_Italic">“Bu ara çok masraflarım var,” dedim.</span></p>

  <p class="P_css1"><span class="C_Current__And__No_Bold__And__No_Italic">Aralarında bir şeyler mırıldanarak birlikte odadan çıktılar.</span></p>

  <p class="P_css1"><span class="C_Current__And__No_Bold__And__No_Italic">Tam da yanıma gelecek zamanı bulmuşlardı. Her neyse düşüncelerimi biraz daha deşsem.</span></p>

  <p class="P_css1"><span class="C_Current__And__No_Bold__And__No_Italic">Elli yaşıma kadar ölümden daha çok korktuğum bir şey yoktu, ama şimdi öyle değil. Belki de artık yaşamaktan bıktım; ölsem de bir şey değişmez gibime geliyor. Geçen gün, Toranomon Hastanesi’nde kanserden kuşkulandıkları zaman, karım ve Bayan Sasaki sapsarı kesildiler; oysa ben sakindim. Böyle bir anda bile sakin olabilmem şaşırtıcı. Bir anda uzun, ama gerçekten uzun yaşamımın sonuna geldiğim için rahatlamıştım. Hayata sarılıp yapışmaya hiç niyetim yok, ama yaşadığım sürece karşı cinsin albenisine kapılmadan edemiyorum. Öleceğim âna kadar da böyle süreceğine inanıyorum. Kuhara Fusanosuke gibi doksan yaşında çocuk sahibi olmak gücü bende yok; şimdiden güçsüzüm o konuda. Yine de her türlü dolaylı ve çarpık yoldan cinsel uyarılar hoşuma gidiyor. Şu anda yalnızca bu zevk bir de yemek yeme zevki için yaşıyorum. Kafamdan geçenleri biraz sezinleyebilen yalnızca Satsuko var. Evde bir tek o anlayabiliyor beni. Belli belirsiz davranışlarla ne tepki göstereceğimi izler bir durumu var.</span></p>

  <p class="P_css1"><span class="C_Current__And__No_Bold__And__No_Italic">Çirkin, buruşuk, yaşlı bir adam olduğumu çok iyi biliyorum. Geceleri yatmadan önce, takma dişlerimi çıkarıp aynaya baktığım zaman gördüğüm surat, gerçekten garip. İki çenemde de bana ait nerdeyse tek diş kalmadı. Diş etim bile yok. Ağzımı kapatınca dudaklarım dümdüz yapışıyor, burnum çeneme düşüyor. Ben bile, bu ben miyim, diye şaşıp kalıyorum. Maymunlar bile böylesine çirkin değil. Bu suratla insan bir kadını çekebileceğini umabilir mi? Yine de iyi yanları var. Böylesine yaşlı bir adamın bu tür istekleri olamayacağını sananlar boş bulunuyorlar. Aslında bu durumdan yararlanacak ya da sömürebilecek kudretim de yok, ama hiçbir kuşku yaratmadan güzel bir kadının yakınında durabiliyorum. Kendi yetersizliğime karşın, o kadının bir adamla ilgilenmesi konusunda onu uyarabiliyorum ve tüm evi altüst ederek sonsuz zevk alıyorum.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">20 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Oğlum Jokichi, artık eskisi kadar Satsuko’ya âşık değil. Keisuke doğalı beri, ona olan aşkı sanki sönmeye başladı. Sık sık iş gezilerine gidiyor ve Tokyo’dayken bile yemeklere, eğlencelere katılarak eve geç saatlerde dönüyor. Kesin değil, ama yeni birisini bulmuş olabilir. Bugünlerde kadınlardan çok işiyle ilgili olmalı. Bir zamanlar Satsuko ile birbirlerine çok âşıktılar; maymun iştahlılığını benden almış olabilir.</span></p>

  <p class="P_css1"><span class="C_Current__And__No_Bold__And__No_Italic">Karım bu evliliğe karşı çıkmıştı; bense insanların kendi istediklerini yapmalarından yana olduğumdan karışmadım. Satsuko, Nichigeiki’deki gazinoda koroda şarkı söylediğini anlatmıştı. Altı ay kadar. Ondan önce ne yaptı acaba? Asakusa’da bir gece kulübünde çalışmış olabilir.</span></p>

  <p class="P_css1"><span class="C_Current__And__No_Bold__And__No_Italic">Bir keresinde, “Parmaklarının ucunda dans edebilir misin?” diye sordum.</span></p>

  <p class="P_css1"><span class="C_Current__And__No_Bold__And__No_Italic">“Hayır, artık etmiyorum,” dedi. “Bir-iki yıl ders aldım, balerin olmak için. Artık parmaklarımın ucuna bile kalkamam belki.”</span></p>

  <p class="P_css1"><span class="C_Current__And__No_Bold__And__No_Italic">“O kadar çalıştıktan sonra neden vazgeçtin?”</span></p>

  <p class="P_css1"><span class="C_Current__And__No_Bold__And__No_Italic">“Ayaklarımı bozuyordu. Çok çirkinleşmişlerdi.”</span></p>

  <p class="P_css1"><span class="C_Current__And__No_Bold__And__No_Italic">“Demek, ondan vazgeçtin?”</span></p>

  <p class="P_css1"><span class="C_Current__And__No_Bold__And__No_Italic">“Ayaklarımın çirkinleşmesini hiç istemem.”</span></p>

  <p class="P_css1"><span class="C_Current__And__No_Bold__And__No_Italic">“Nasıl olmalılar?”</span></p>

  <p class="P_css1"><span class="C_Current__And__No_Bold__And__No_Italic">“Çirkinleşmemek.. Parmak uçları nasırlaşıp şişiyor ve tırnaklar düşüyor.”</span></p>

  <p class="P_css1"><span class="C_Current__And__No_Bold__And__No_Italic">“Ama ayakların şimdi güzel.”</span></p>

  <p class="P_css1"><span class="C_Current__And__No_Bold__And__No_Italic">“Eskiden çok daha güzeldi. Nasırlar öylesine çirkinleştirmişti ki, dansı bıraktıktan sonra düzeltmek için akla gelebilecek her şeyi yaptım; her gün her gün süngertaşı, törpü kullandım. Yine de eskisi gibi değil.”</span></p>

  <p class="P_css1"><span class="C_Current__And__No_Bold__And__No_Italic">“Gerçekten mi? Göster bakayım.”</span></p>

  <p class="P_css1"><span class="C_Current__And__No_Bold__And__No_Italic">Çıplak ayaklarına dokunmak için bu şansı kaçıramazdım. İki bacağını sedire uzattı ve naylon çoraplarını çıkartarak ayaklarını gösterdi. Ayaklarını kucağıma çekerek her parmağını tek tek avuçladım.</span></p>

  <p class="P_css1"><span class="C_Current__And__No_Bold__And__No_Italic">“Bence parmakların yumuşak. Hiç nasır kalmamış,” dedim.</span></p>

  <p class="P_css1"><span class="C_Current__And__No_Bold__And__No_Italic">“İyi bakmıyorsunuz. Şuraya bastırın, bakın ”</span></p>

  <p class="P_css1"><span class="C_Current__And__No_Bold__And__No_Italic">“Buraya mı?”</span></p>

  <p class="P_css1"><span class="C_Current__And__No_Bold__And__No_Italic">“Gördünüz mü? Hâlâ nasırlarım var. Ayak konusunda balerinler çok zavallı yaratıklardır.”</span></p>

  <p class="P_css1"><span class="C_Current__And__No_Bold__And__No_Italic">“Sence Lepeshinskaya’nın da ayaklarından sıkıntısı var mıdır?”</span></p>

  <p class="P_css1"><span class="C_Current__And__No_Bold__And__No_Italic">“Pek tabii. Prova sırasında bale pabuçlarımdan kan sızardı. Yalnız ayaklar bozulmaz, şurada, baldırdaki yumuşaklık da gider ve bir işçininkine benzer, sert, kambur kaslar edinirsiniz. Göğüsler de dümdüz olur ve omuz adaleleri erkeğinkiler gibi sertleşir. Allah’tan ben olmadım.”</span></p>

  <p class="P_css1"><span class="C_Current__And__No_Bold__And__No_Italic">Jokichi herhalde onun gövdesine kapılmış olmalı; okul bitirmemiş olmasına karşın kafası iyi çalışır. Başkalarının kendisinden üstün olmalarını kabul edemez. Bizim eve geldikten sonra az buçuk İngilizce ve Fransızca öğrenene kadar epeyce sıkı çalıştı. Otomobil kullanmasını sever; boksa deli olur, ama klasik çiçek düzenlemesinde de umulmadık bir beğenisi vardır. Kyoto’daki Issoteilerin damadı haftada iki kez çok az rastlanan çiçeklerle gelir ve Sat-suko ondan ders alır. Bugün, benim odamda, açık yeşil bir tas içinde ucu püsküllü ve çizgili bir ot, kertenkele kuyruğu ve bir tür taşkıran çiçeğinden oluşan düzenleme var. Yazılı kurdelede de Nagao Uzan’ dan alıntılı bir yazı var:</span></p>

  <p class="P_css1"><span class="C_Current__And__No_Bold__And__No_Italic">Söğüt çiçekleri uçuşuyor havada</span></p>

  <p class="P_css1"><span class="C_Current__And__No_Bold__And__No_Italic">ama dostum dönmedi daha.</span></p>

  <p class="P_css1"><span class="C_Current__And__No_Bold__And__No_Italic">Erik çiçekleri de çalıkuşu da yapayalnızlar ve</span></p>

  <p class="P_css1"><span class="C_Current__And__No_Bold__And__No_Italic">ben bomboş düşlerimle baş başayım.</span></p>

  <p class="P_css1"><span class="C_Current__And__No_Bold__And__No_Italic">Bu yıllanmış şaraba dünyanın parasını saydım</span></p>

  <p class="P_css1"><span class="C_Current__And__No_Bold__And__No_Italic">Bu bahar yağmurunda parmaklığa dayanmışım</span></p>

  <p class="P_css1"><span class="C_Current__And__No_Bold__And__No_Italic">ıslanan gelinciklere bakıyorum.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">26 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün gece soğuk fasulye ezmesini çok kaçırmış olacağım, gece yarısından sonra midem, ağrımaya başladı; birkaç kez tuvalete taşındım. Üç tane hap aldım, ama hâlâ geçmedi. Günün büyük bir bölümünü yatakta geçireceğim.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">29 Haziran</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün öğleden sonra Satsuko’dan beni Meiji Tapmağı çevresinde gezdirmesini istedim. Kaçabileceğimizi sandım, ama evden çıkarken hastabakıcı gördü, o da gelmek istedi. Her şeyi altüst etti. Bir saat bile geçmeden eve döndük.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">2 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Son günlerde tansiyonumun yükseldiğini hissediyorum: Bu sabah 18’e çıkmıştı. Nabız 100’dü. Hastabakıcının diretmesiyle iki Serpasil ve üç Adalin hapı aldım. Elimdeki ağrılar da uyuşukluk da çok arttı. Uykudayken pek ağrımaz, ama dün gece uyandım ve Bayan Sasaki, Nobulon iğnesi yaptı. Nobu-lon başlangıçta iyi ama, sonradan kötü etkisi oluyor.</span></p>

  <p class="P_css1"><span class="C_Current__And__No_Bold__And__No_Italic">“Boyunluk da da eğri yatak da hazır. Denemek ister misiniz?”</span></p>

  <p class="P_css1"><span class="C_Current__And__No_Bold__And__No_Italic">Pek istekli değilim, ama bu ağrılar denemekte yarar olabileceğine işaret ediyor.</span></p>

  <p class="P_css1"><span class="C_Current__And__No_Bold__And__No_Italic">Bugün boyun alçısını denedim. Çenemi yukarıda tutan alçıdan bir tür boyunduruk. Acıtmıyor, ama kafanı sağa, sola, aşağı, yukarı bir santim bile oynatamıyorsun. Dimdik önüne bakmak zorundasın.</span></p>

  <p class="P_css1"><span class="C_Current__And__No_Bold__And__No_Italic">“Cehennemin işkence aleti gibi bir şey, değil mi?” diye sordum.</span></p>

  <p class="P_css1"><span class="C_Current__And__No_Bold__And__No_Italic">Günlerden pazar olduğu için, kanm ve Satsuko ile birlikte Jokichi ve Keisuke de bu gösteriye katılmışlardı.</span></p>

  <p class="P_css1"><span class="C_Current__And__No_Bold__And__No_Italic">Satsuko, “Zavallı baba, çok kötü görünüyorsunuz,” dedi.</span></p>

  <p class="P_css1"><span class="C_Current__And__No_Bold__And__No_Italic">“Her seferinde bu şeyi ne kadar takacaksınız?” diye Jokichi sordu.</span></p>

  <p class="P_css1"><span class="C_Current__And__No_Bold__And__No_Italic">“Acaba kaç gün sürecek?” diye karim ekledi.</span></p>

  <p class="P_css1"><span class="C_Current__And__No_Bold__And__No_Italic">“Vazgeçemez misiniz, Baba? Sizin yaşınızda birine yapılamaz bu.”</span></p>

  <p class="P_css1"><span class="C_Current__And__No_Bold__And__No_Italic">Çevremdeki laklakları duyuyordum, ama surat-lannı görmek için kafamı çeviremiyordum.</span></p>

  <p class="P_css1"><span class="C_Current__And__No_Bold__And__No_Italic">Sonunda boyunduruğu takmaktan vazgeçip, eğik yatakla Gilsson askısı denen boyun çekme aletini denemeye karar verdim. Başlangıçta, sabah-ak-şam on beşer dakika çekilecekti. Çenem kumaştan bir askıya asılıyor. Boyunduruktan çok daha rahat, ama yine kafamı çeviremiyorum ve tavana gözlerimi dikip yatıyorum.</span></p>

  <p class="P_css1"><span class="C_Current__And__No_Bold__And__No_Italic">Kolundaki saate bakarak Bayan Sasaki, “On beş dakika oldu,” diye haber verdi.</span></p>

  <p class="P_css1"><span class="C_Current__And__No_Bold__And__No_Italic">Keisuke, “Birinci raunt bitti!” diye bağırdı ve sekerek holde uzaklaştı.</span></p>

  <p class="P_css1">&#160;</p>

  <p class="P_css1"><span class="C_Current__And__Bold__And__No_Italic__And__Underline">10 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu çekilip gerilme işine başlayalı bir hafta oluyor. Bu arada süreyi on beş dakikadan yirmiye çıkardım ve yatağı da daha dikeyleştirerek, boynumdaki çekişini azalttım. Hiçbir yararı yok. Elim her zamanki gibi ağrıyor. Hastabakıcıya bakılırsa biraz iyileşebilmem için bu tedaviyi birkaç ay sürdürmem gerekiyormuş. O kadar dayanabilir miyim bilmem.</span></p>

  <p class="P_css1"><span class="C_Current__And__No_Bold__And__No_Italic">Bu gece tüm aile, bu konuyu görüşmeye geldiler. Satsuko, çekilip gerilme işinin yaşlı birisi için çok fazla olduğunu, bu sıcakta bundan vazgeçip başka bir tedavi yolu bulmam gerektiğini söyledi. Yabancı dostlarından birisi Amerikan Eczanesi’nde sinir için Dolosin adında bir hap olduğunu söylemiş ona. Sinir ağrıları için tam bir tedavi yöntemi değilmiş gerçi, ama günde birkaç kez üç-dört hap alınca ağrıları dindiriyormuş ve gerçekten etkiliymiş. Satsuko, benim için Dolosin almış, denemez miyim diye sordu.</span></p>

  <p class="P_css1"><span class="C_Current__And__No_Bold__And__No_Italic">Karım, Denenchofu’daki Dr. Suziki’nin akupunktur yapmasını öneriyordu; saplanacak iğneler beni iyileştirebilirdi, neden onu çağırmıyorduk. Uzun uzun telefonla konuştu. Dr. Suziki çok işi olduğundan benim ona gitmemi istiyordu, yoksa haftada üç kez kendisi gelebilecekti. Beni muayene edinceye dek bir şey söyleyemezdi, ama karımın anlattıklarından beni iyileştirebileceğine emindi. Tedavi bir-iki ay sürebilirdi. Dr. Suziki daha önceden de bana yardımcı olmuştu; bir keresinde kalp çarpıntısından şikâyetçiydim, kimse iyileştirememişti de o iyileştirmişti. Bir keresinde de baş dönmemi geçirmişti. Bu yüzden bir hafta sonra onunla tedaviye başlamaya karar verdim.</span></p>

  <p class="P_css1"><span class="C_Current__And__No_Bold__And__No_Italic">Aslında yapım sağlamdır. Bir hafta için ufak bir rektum ameliyatıyla hastanede yatmak dışında çocukluğumdan altmış yaşıma kadar önemli bir hastalık geçirmedim. Altmış iki ya da altmış üç yaşımda yüksek tansiyon belirtileri başladı ve altmış altı, altmış yedi yaşımda hafif bir beyin kanamasından bir ay hastanede yattım; asıl yetmiş beşinci yaşımı kutladıktan sonra gövdemdeki ağrılarla tanışmaya başladım. Ağrı, ilk önce sol elimden başlayıp dirseğime uzandı, oradan omzuma, sonra da ayaklanma ve bacaklarıma indi. İki bacağım da dertli ve her gün yürümem biraz daha zorlaşıyor. Kuşkusuz, pek çoklan yaşayacak neyim kaldı, diye düşünüyorlar - bazen ben bile düşünüyorum. Şanslı sayılırım, uykum, iştahım ve bağırsaklarıma ilişkin hiçbir şikâyetim yok. Alkol ve uyancılar almamam ve tuzlu yememem gerekiyor, ama iştahım olağanüstü. Fazla yememek koşuluyla biftek ve yılanbalığı bile yasak değil ve her yediğimden sonsuz tat alıyorum. Uykuya gelince, gereğinden çok uyuyorum; arada kestirdiklerimi de sayarsak, günde dokuz-on saat uyuyorum. Günde iki kez dışarı çıkıyorum. Sık sık su dökmeme ve gecede birkaç kez kalkmama karşın sonradan uykusuzluk çekmiyorum. Yan uykulu, tuvalete gidiyorum, yatağa döner dönmez de uyuyorum. Arada sırada sol elimdeki ağrıyla uyanıyorum, ağrıyı fark etmemle yeniden uykuya dalmam bir oluyor. Ağrı artınca Nobulon iğnesi olup yeniden uykuya dalıyorum. Hayatımı uzatan, bu yeteneğim olmalı. O olmasaydı çoktan ölürdüm.</span></p>

  <p class="P_css1"><span class="C_Current__And__No_Bold__And__No_Italic">Bazıları, “Elinizin ağrıdığından ve yürüyemedi-ğinizden söz ediyorsunuz, yine de yaşamaktan keyif alıyorsunuz. Ağrılarınız çok fazla olmasa gerek,” diyorlar.</span></p>

  <p class="P_css1"><span class="C_Current__And__No_Bold__And__No_Italic">Ama çok fazla. Bazen çok ağrıyor, bazen o kadar değil; sürekli değil ve zaman zaman hiç ağrım olmuyor. Havaya ve havanın nemine göre değişiyor.</span></p>

  <p class="P_css1"><span class="C_Current__And__No_Bold__And__No_Italic">Garip, ama ağrılarım olduğu zaman cinsel uyarılanın da oluyor. Belki de özellikle ağrılanmla birlikte. Bana acı veren kadınları daha çekici bulduğumu söyleyebilir miyim?</span></p>

  <p class="P_css1"><span class="C_Current__And__No_Bold__And__No_Italic">Mazoşist bir eğilim diyebilirsiniz. Her zaman öyle değildi, ama yaşladıkça başladı.</span></p>

  <p class="P_css1"><span class="C_Current__And__No_Bold__And__No_Italic">Benim zevkime uygun, eşit çekicilik ve güzellikte iki kadın var diyelim. A: iyiliksever, dürüst ve sempatik; B: kötü bir insan, zeki bir yalancı. Şimdi hangisinin bana daha çekici geleceğini sorsanız, eminim şu günlerde B’yi yeğlerim. Ama güzellikte B de en aşağı A kadar olmalı. Güzelliğe gelince, kendimce beğenilerim vardır. Bir kadının yüzü ve gövde biçimi tam kıvamında olmalı. Özellikle beyaz, ince bacaklı ve zarif ayaklı olmalı. Bütün bunlar ve öbür özellikleri eşit diyelim, o zaman kötü karakterliyi yeğlerim. En çok beğendiğim kadınlar suratlarında gaddarlık belirtisi olanlardır. Öyle bir belirti görünce içten de gaddar olabileceğini düşünürüm ve öyle olmasını isterim. Sawamura Gennosuke, geleneksel tiyatroda kadın rollerine çıktığı zaman bana o duyguyu verirdi. Les Diaboliques filminde Si-mone Signoret’nin yüzünde ve bugünlerde adı çok duyulan Honoo Kayoko adlı genç artistin yüzünde aynı şeyi gördüm. Belki onlar yalnız oyun oynuyorlar; ama gerçekten kötü bir kadın bulabilseydim ve onunla yaşayabilseydim -hiç olmazsa onunla bir arada olabilseydim, onunla yakın ilişkilerim olabilseydi- ne mutlu olurdum.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">12 Temmuz</span></p>

  <p class="P_css1"><span class="C_Current__And__No_Bold__And__No_Italic">Kötü karakterli bir kadın da olabilir, ama kötülüğü çok açık seçik olmamalı. Kötü olduğunca zeki olmalı; hırsızlık hastası ya da öldürme eğilimli olanlarla uğraşmak zor olurdu, ama onlar da olabilir. Sinsice hırsız bir kadım çok çekici bulabilirdim. Üstelik onunla ilişki kurmadan edemezdim.</span></p>

  <p class="P_css1"><span class="C_Current__And__No_Bold__And__No_Italic">Üniversitedeyken hukuk okuyan Yamada Uruu adında bir öğrenci tanıdım. Sonra Osaka Belediyesinde çalıştı, yıllar önce de öldü. Babası eski bir avukattı ve Meiji’nin ilk yıllarında çok tanınmış bir katil olan Takahashi Oden’in savunmasını üstlenmişti. Anlaşılan oğluna sık sık Oden’in güzelliğinden söz edermiş. Sık sık köşeye sıkıştırıp kadın hakkında gerçekten duyarlı bir biçimde konuşurmuş: “Çekici ya da büyüleyici diyebilirsin. Hayatım boyunca böylesine ilginç bir kadın görmedim; gerçek bir kan emici. Böylesine bir kadının ellerinde ölmeyi isteyeceğimi düşündüm,” dermiş.</span></p>

  <p class="P_css1"><span class="C_Current__And__No_Bold__And__No_Italic">Daha fazla yaşamak istemediğime göre, sanırım Öden gibi bir kadın çıkıp beni öldürse daha mutlu olurdum. Benimkisi gibi yarı ölü kol ve bacaklarla yaşamaktansa, haince öldürülmeyi tadar ve kurtulmuş da olurdum.</span></p>

  <p class="P_css1"><span class="C_Current__And__No_Bold__And__No_Italic">Satsuko’ya karşı sevgim acaba onda bir parça Öden bulduğum için mi? Satsuko biraz hain. Biraz alaycı. Biraz da yalancı. Kaynanasıyla da görümce-siyle de geçinemiyor. Genç gelinken böylesine kötü niyetli değildi, ama son üç-dört yılın değişikliği çok çarpıcı. Ben de onu biraz kışkırtmış olabilirim. İyi kalpli, ama kötü olmaktan gurur duyar bir hali var. Davranışlarından ne kadar hoşlandığımın farkında. Kendi kızlarımdan daha çok seviyorum onu; kızlarımla anlaşamaması hoşuma da gidiyor. Kızlara karşı hainleştikçe Satsuko daha ilgimi çekiyor. Bu tutumum son zamanlarda ortaya çıktı, ama giderek aşı-rılaşıyor. Fiziksel ağrılar ve normal cinsel zevklerden yoksun olmak bir erkeğin davranışlarını bu denli çarpıtabilir mi?</span></p>

  <p class="P_css1"><span class="C_Current__And__No_Bold__And__No_Italic">Geçenlerdeki kavgayı anımsıyorum. Keisuke artık altı yaşında; ilkokula başladı. Ondan sonra başka çocukları olmadı. Karım, Satsuko’dan kuşkulanıyor ve gebeliği önlemek için yapay şeyler kullandığından hiç kuşkusu yok. Ben de içten içten, bunun doğru olduğuna inanıyorum, ama karıma karşı çıkıyorum. O öylesine rahatsız oluyor ki bundan, birkaç kez Jokichi’ye de açtı bu konuyu. Jokichi gülüp geçiyor, tartışmak istemiyor.</span></p>

  <p class="P_css1"><span class="C_Current__And__No_Bold__And__No_Italic">“Çok yanılıyorsunuz,” diyor</span></p>

  <p class="P_css1"><span class="C_Current__And__No_Bold__And__No_Italic">“Eminim. Belli oluyor.”</span></p>

  <p class="P_css1"><span class="C_Current__And__No_Bold__And__No_Italic">Gülüyor ve Satsuko’ya sorması gerektiğini belirtiyor</span></p>

  <p class="P_css1"><span class="C_Current__And__No_Bold__And__No_Italic">“Bunda gülecek ne var? Çok önemli bir konu bu! Satsuko’ya böyle yumuşak davranmamalısın; seninle alay ediyor o!”</span></p>

  <p class="P_css1"><span class="C_Current__And__No_Bold__And__No_Italic">Sonra, bir gün Jokichi, Satsuko’yu çağırdı ve karıma karşı kendisini savunmasını istedi. Arada bir Satsuko’nun tiz sesini duyuyordum. Tartışma bir saat kadar sürdü, sonunda karım içeri girip onlara katılmamı istedi. Gitmedim, bu yüzden neler olup bittiğini tam bilemiyorum. Sonradan duyduğuma göre Satsuko, karımın alaylarından öyle sinirlenmiş ki oldukça sert yanıtlar vermiş.</span></p>

  <p class="P_css1"><span class="C_Current__And__No_Bold__And__No_Italic">“Çocuk budalası değilim!” demiş olabilir ya da “Nükleer zehirlenme tehlikesinde bunca çocuğa ne gerek var,” demiştir.</span></p>

  <p class="P_css1"><span class="C_Current__And__No_Bold__And__No_Italic">Karım yetinmedi. “Biz yokken Jokichi’ye karşı saygısızsın!” diye haykırdı. “Sana herkesin önünde Satsu diyor ve düşkün bir koca gibi davranıyor. Bahse girerim sen istiyorsun bunu.” Tartışmanın sonu gelmeyecek gibiydi. Satsuko da karım da öylesine hırslanmışlardı ki Jokichi başa çıkamıyordu.</span></p>

  <p class="P_css1"><span class="C_Current__And__No_Bold__And__No_Italic">“Bizden böylesine nefret ediyorsanız başka eve taşınırız, öyle değil mi Jokichi?”</span></p>

  <p class="P_css1"><span class="C_Current__And__No_Bold__And__No_Italic">Karım söyleyecek şey bulamamıştı. İkisi de benim böyle bir şeye izin vermeyeceğimi biliyorlardı.</span></p>

  <p class="P_css1"><span class="C_Current__And__No_Bold__And__No_Italic">“Baba’ya siz ve Bayan Sasaki bakabilirsiniz. Sen de öyle düşünmüyor musun, Jokichi? Taşınalım buradan.” Kanm yenilmişti, Satsuko baskısını sürdürüyordu. Tartışma bitmişti. Gidip tanık olamadığım için üzüldüm.</span></p>

  <p class="P_css1"><span class="C_Current__And__No_Bold__And__No_Italic">Bugün karım yeniden odama geldi. Yelkenleri inmişti, ama tartışmanın etkisinden kurtulamamışti. “Sanırım yağmurlar artık bitecek,” dedi.</span></p>

  <p class="P_css1"><span class="C_Current__And__No_Bold__And__No_Italic">“Bu yıl çok yağmadı, yağdı mı?”</span></p>

  <p class="P_css1"><span class="C_Current__And__No_Bold__And__No_Italic">“Bon’a adak adama zamanı geldi. Aklıma gelmişken sorayım, mezarın hakkında ne düşünüyorsun?”</span></p>

  <p class="P_css1"><span class="C_Current__And__No_Bold__And__No_Italic">“Aceleye gerek var mı? Sana geçenlerde de söyledim, Tokyo’da gömülmek istemiyorum. Bu kentte doğdum, bu kentte yaşadım, ama artık burada gömülmek olanaksız. Mezarın ne zaınan şu ya da bu nedenle başka yere taşınacağı bilinmiyor. İnsan, Tama Mezarlığı gibi uzak bir yerde yatacaksa, ha Tokyo’da yatmış ha başka yerde.”</span></p>

  <p class="P_css1"><span class="C_Current__And__No_Bold__And__No_Italic">“Anlıyorum ama Kyoto’da gömülmeye karar verdiğini söylemiştin bana; ağustos ortalarına kadar bu işi çözecektin.”</span></p>

  <p class="P_css1"><span class="C_Current__And__No_Bold__And__No_Italic">“Bir ay daha var. Jokichi benim yerime gidebilir.”</span></p>

  <p class="P_css1"><span class="C_Current__And__No_Bold__And__No_Italic">“Kendi yerini kendin görmezsen olur mu?”</span></p>

  <p class="P_css1"><span class="C_Current__And__No_Bold__And__No_Italic">“Bu sıcakta, bu ağrılarımla gidebileceğimi sam mıyorum. Sonbahara erteleriz.”</span></p>

  <p class="P_css1"><span class="C_Current__And__No_Bold__And__No_Italic">İki-üç yıl önce Nichiren rahibi, öldükten sonra alacağımız Budist adlarımızı bize vermişti. Ben o mezhebi hiç sevmiyorum, ya Arı Toprak ya da Ten-dai mezheplerinden birine geçmek istiyorum. Nichiren aile tapınaklarında bulunan kurucunun alçı bebek biçimindeki imgesi ve ona tapmak zorunluluğundan hoşlanmıyorum. Honenin ya da Kyoto’daki Shinnyodo Tapınağı gibi bir tapmağı yeğlerim.</span></p>

  <p class="P_css1"><span class="C_Current__And__No_Bold__And__No_Italic">Saat beşe doğru Satsuko eve döndü. Merhaba derken karımla yüz yüze geldiler ve birbirlerini abartılmış bir incelikle selamladılar. Karım hemen ortadan yok oldu.</span></p>

  <p class="P_css1"><span class="C_Current__And__No_Bold__And__No_Italic">Satsuko’ya, “Bütün gün dışarlardaydın. Nerelere gittin?” dedim.</span></p>

  <p class="P_css1"><span class="C_Current__And__No_Bold__And__No_Italic">“Orada burada alışveriş yaptım, sonra Haruhisa ile bir otelin barında öğle yemeği yedik, oradan da terziye provaya gittim. Sonra yine Haruhisa ile buluştum ve Siyah Örfe’yi gördüm.”</span></p>

  <p class="P_css1"><span class="C_Current__And__No_Bold__And__No_Italic">“Sağ kolun güneşten iyice yanmış.”</span></p>

  <p class="P_css1"><span class="C_Current__And__No_Bold__And__No_Italic">“Dün Zushi’ye kadar arabayla gittim, ondan.”</span></p>

  <p class="P_css1"><span class="C_Current__And__No_Bold__And__No_Italic">“Haruhisa’yla mı?”</span></p>

  <p class="P_css1"><span class="C_Current__And__No_Bold__And__No_Italic">“Ama bir işe yaramıyor. Hep ben sürdüm arabayı.”</span></p>

  <p class="P_css1"><span class="C_Current__And__No_Bold__And__No_Italic">“Bir yanın böylesine belirgin yandığı zaman öbür yanların daha beyaz görünüyor.”</span></p>

  <p class="P_css1"><span class="C_Current__And__No_Bold__And__No_Italic">“Direksiyon sağda ve gün boyunca araba sürersen böyle oluyor.”</span></p>

  <p class="P_css1"><span class="C_Current__And__No_Bold__And__No_Italic">“Yüzün kızarmış. Bir şeye heyecanlanmış gibisin.”</span></p>

  <p class="P_css1"><span class="C_Current__And__No_Bold__And__No_Italic">“Öyle mi? Heyecanlandım sayılmaz, ama Breno Mello çok iyiydi.”</span></p>

  <p class="P_css1"><span class="C_Current__And__No_Bold__And__No_Italic">“Neden söz ediyorsun?”</span></p>

  <p class="P_css1"><span class="C_Current__And__No_Bold__And__No_Italic">“Siyah Orfe'nin zenci aktörü. Yunan mitolojisinden alınmış bir film, başrolde bir zenci var, olay karnaval zamanı Rio de Janerio’da geçiyor.”</span></p>

  <p class="P_css1"><span class="C_Current__And__No_Bold__And__No_Italic">“İyiydi demek?”</span></p>

  <p class="P_css1"><span class="C_Current__And__No_Bold__And__No_Italic">“Breno Mello eskiden futbol şampiyonu olan bir takımda amatör oyuncuymuş. Filmde tramvay sürücüsü rolünde; giderken arada sırada kızlara göz kırpıyor. Ne kırpış...”</span></p>

  <p class="P_css1"><span class="C_Current__And__No_Bold__And__No_Italic">“Ben sevmezdim sanırım.”</span></p>

  <p class="P_css1"><span class="C_Current__And__No_Bold__And__No_Italic">“Bana bir iyilik edin ve gidip görün.”</span></p>

  <p class="P_css1"><span class="C_Current__And__No_Bold__And__No_Italic">“Bir kez daha benimle gitmek ister misin?”</span></p>

  <p class="P_css1"><span class="C_Current__And__No_Bold__And__No_Italic">“Gelir misiniz?”</span></p>

  <p class="P_css1"><span class="C_Current__And__No_Bold__And__No_Italic">“Peki.”</span></p>

  <p class="P_css1"><span class="C_Current__And__No_Bold__And__No_Italic">“Bin kez görebilirim. Bana Leo Espinosa’yı anımsatıyor; bir zamanlar çok beğenirdim onu.”</span></p>

  <p class="P_css1"><span class="C_Current__And__No_Bold__And__No_Italic">“Başka bir garip ad.”</span></p>

  <p class="P_css1"><span class="C_Current__And__No_Bold__And__No_Italic">“Espinosa eskiden dünya tüysiklet maçında oynamış Filipinli bir boksör. O da zenci, ama o kadar yakışıklı değil. Breno Mello da öyle etkiliyor insanı; hele göz kırptığı zaman. Espinosa hâlâ dövüşüyor, ama eskisi kadar iyi değil. Bana onun iyi zamanlarını anımsattı.”</span></p>

  <p class="P_css1"><span class="C_Current__And__No_Bold__And__No_Italic">“Yaşamım boyunca bir kez boks maçına gittim.” Bu arada karımla Bayan Sasaki içeri girmişler ve tedavi saatimin geldiğini söylüyorlardı. Satsuko bile bile boksörü övmesini sürdürdü:</span></p>

  <p class="P_css1"><span class="C_Current__And__No_Bold__And__No_Italic">“Espindsa Kübalı bir boksör; sol yumruğu çok iyi. Solunu uzatarak vuruyor, vurur vurmaz da geri çekiyor. Pat! Pat... O kolu nasıl hızla çekiyor, inanamazsınız. İleri geri hızlı vuruşları çok güzel. Saldırıya geçince kısık kısık ıslık çalıyor. Boksörlerin pek çoğu, karşı konduğu zaman, sol ya da sağ yumrukları ile karşılık verirler; Espinosa belden geri eğiliyor. Çok esnek.”</span></p>

  <p class="P_css1"><span class="C_Current__And__No_Bold__And__No_Italic">“Haruhisa’yı da çok esmer olduğu için beğeniyorsun, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Ama Haruhisa’nm göğsü çok kıllı, zencilerin göğüsleri genellikle kıllı olmuyor. Terledikçe gövdeleri kayganlaşıyor, büyüleyici biçimde parlıyorlar. Baba, bir gün sizi ne yapıp edip bir boks maçına götüreceğim.”</span></p>

  <p class="P_css1"><span class="C_Current__And__No_Bold__And__No_Italic">“Yakışıklı boksör sayısının çok olduğunu sanmam.”</span></p>

  <p class="P_css1"><span class="C_Current__And__No_Bold__And__No_Italic">“Pek çoğu basık burunlu.”</span></p>

  <p class="P_css1"><span class="C_Current__And__No_Bold__And__No_Italic">“Boks mu yoksa güreş mi daha iyi?”</span></p>

  <p class="P_css1"><span class="C_Current__And__No_Bold__And__No_Italic">“Güreş daha gösterişli - kan içinde kalıyorlar, ama yaptıkları iş pek bir şey değil.”</span></p>

  <p class="P_css1"><span class="C_Current__And__No_Bold__And__No_Italic">“Boksta da kanama oluyor, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Pek tabii. Zaman zaman bir dudak patlıyor ve her yan kan içinde kalıyor. Ama güreşteki gibi bilerek yapılmıyor; biri ötekinin kafasına çarpmadıkça ya da gözkapağı patlamadıkça pek kan görülmez.” Bayan Sasaki, “Gerçekten böyle şeyler görmeye gidiyor musunuz?” diyerek sözü kesti. Karım, şaşakalmış bakıyordu. Her an kaçmaya hazırdı.</span></p>

  <p class="P_css1"><span class="C_Current__And__No_Bold__And__No_Italic">“Yalnız ben değilim. Birçok kadın seyretmeye gidiyor.”</span></p>

  <p class="P_css1"><span class="C_Current__And__No_Bold__And__No_Italic">“Ben olsam bayılırım.”</span></p>

  <p class="P_css1"><span class="C_Current__And__No_Bold__And__No_Italic">“Kan görünce insan heyecanlanıyor. O da eğlencenin bir yanı.”</span></p>

  <p class="P_css1"><span class="C_Current__And__No_Bold__And__No_Italic">Sol elimde sancı veren bir ağrı başlamıştı. Yine de keyiflenmiştim. Satsuko’nun hain suratına baktıkça hem ağrı, hem de zevk daha yoğunlaşmıştı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">17 Temmuz</span></p>

  <p class="P_css1"><span class="C_Current__And__No_Bold__And__No_Italic">Dün gece, kapıdaki ateşi döndürüp Bon Şenli-ği’ne son verir vermez, Satsuko evden çıktı. Glon Şenliği’ne katılmak için son ekspres trenle Kyoto’ya gideceğini söyledi. Hava çok sıcaktı, ama yeğenim Haruhisa da dün şenliği filme çekmeye gitmişti. Televizyoncular Kyoto Oteli’nde kalıyorlardı, Satsuko Nanzenji’de görümcesinde kalacaktı. “Çarşamba günü dönerim,” dedi. Görümcesiyle pek geçineme-diğine göre, oraya ancak yatmadan yatmaya gider.</span></p>

  <p class="P_css1"><span class="C_Current__And__No_Bold__And__No_Italic">Karım öğrenmek istiyordu, “Karuizawa’ya ne zaman geleceksin?” diye sordu. “Çocuklarla birlikte gürültü patırtı başlar, onun için erken gelmelisin. Ayın yirmisinde Tokyo yılın en sıcak gününü geçirecekmiş.”</span></p>

  <p class="P_css1"><span class="C_Current__And__No_Bold__And__No_Italic">“Bu yıl ne yapacağımı bilemiyorum,” dedim. “Geçen yaz çok kaldım ve çok sıkıcı oldu. Yirmi beşinde de Satsuko’ya söz verdim; Korakuen Jimnas-tikhane’sine, Doğu Tüysıklet Şampiyonluk Maçı’na gideceğiz.”</span></p>

  <p class="P_css1"><span class="C_Current__And__No_Bold__And__No_Italic">“Yaşının farkında değilsin,” dedi kanm. “Öyle bir yere gidip başına bir şey gelmezse şanslı sayılırsın.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">23 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Yazı yazmaktan hoşlandığım için günlük tutuyorum, yoksa kimseye göstermek istemem. Gözlerim öylesine bozuldu ki gönlümce okuyamıyorum, kendimi oyalayacak başka bir şey de olmadığından, zaman öldürmek için de olsa yazıp duruyorum. Okuması kolay olsun diye fırçayla ve büyük harflerle yazıyorum. Utandırıcı bir durumla karşılaşmayı önlemek için de günlüğümü küçük bir bozuk para kutusuna kilitliyorum. Şimdiye kadar beş kutu doldurdum. Bir gün yazdıklarımı yakıp yok etsem iyi olacak, ama saklamanın da yaran olabilir. Eski günlüklerime bakınca ne derece unutkan olduğuma şaşıyorum. Geçen yıl başımdan geçenler yeniymiş gibi geliyor ve ilgim hiç dağılmıyor.</span></p>

  <p class="P_css1"><span class="C_Current__And__No_Bold__And__No_Italic">Geçen yaz, Karuizawa’dayken, bu evin yatak odasını, banyoyu ve yüz numarayı yenilettim. Ne kadar unutkan olursam olayım o olayı çok iyi anımsıyorum. Ama geçen yılki günlüğüme ayrıntıları yazmamışım. Şimdi birkaç ayrıntıyı eklemem gerek.</span></p>

  <p class="P_css1"><span class="C_Current__And__No_Bold__And__No_Italic">Geçen yaza kadar, karımla, Japon stili bir odada yan yana yatıyorduk, ama geçen yıl yer şiltelerini kaldırdık, tahta döşeme yaptırdık ve iki yatak aldık. Yatakların biri benim oldu, öteki de hastabakıcı Bayan Sasaki’nin. Daha önceden de karım arada sırada oturma odasında yatardı, ama yenilikten sonra hep ayrı yatıyor. Ben sabahlan erken kalkıyorum, akşamları erken yatıyorum; karım geç kalkıyor, geceleri de geç yatmaktan hoşlanıyor. Ben alafranga tuvaleti yeğliyorum, karım alaturka olmazsa sıkıntı çektiğini söylüyor. Doktor ve hastabakıcı için de bazı yenilikler gerekiyordu. Koridorun sağındaki tuvalete iskemleye benzer bir klozet kondu, benim yatak odamla tuvalet arasına bir de kapı açıldı. Yatak odasının öteki yanındaki banyoda da önemli değişiklikler yapıldı; her yan fayanslandı ve emaye küvete bir duş bile kondu. Duşu Satsuko istedi. Banyo ile yatak odasının arasına bir kapı açıldı ve istenirse kapı yatak odası tarafından kilitlenebiliyor.</span></p>

  <p class="P_css1"><span class="C_Current__And__No_Bold__And__No_Italic">Tuvaletin öteki yanındaki oda benim çalışma odam (bir kapı da oraya açtırdık), ondan sonraki de hastabakıcının odası. Geceleri hastabakıcı benim yanımdaki yatakta yatıyor, gündüzleri genellikle kendi odasına çekiliyor. Koridoru dönünce karşıya gelen odada, karım, gecesini gündüzünü ya televizyon seyrederek ya da radyo dinleyerek geçirir. Yapacak belirli bir şeyi olmadıkça evden dışarı çıkmaz. Jokichi, karısı ve oğlu, Batı tarzı döşenmiş bir oturma odası da bulunan ikinci katta kalırlar. Anlaşılan gençler kendi oturma odalarını çok lüks döşemişler, ama ben bacaklarımdan ötürü döner merdivenleri çıkamıyorum.</span></p>

  <p class="P_css1"><span class="C_Current__And__No_Bold__And__No_Italic">Banyo yenilenirken biraz tartışma çıktı. Karım, tahta küvet olsun, diye diretti, emaye küvette suyun sıcaklığını koruyamayacağını, hele kışın çok çabuk soğuyabileceğini söyledi. Ama ben (kanma belli etmeden) Satsuko’nun önerisini kabul ettim ve her yer fayanslandı. Başansızlık mı başan mı artık bilemeyeceğim, ama ıslak fayanslar gerçekten tehlikeli biçimde kaygan olabiliyor. Bir keresinde kanm çok kötü kaydı, düştü. Bir keresinde de ben küvetin kenarını yakalayıp çıkmak isterken elim kaydı; bacaklarımı nereye koyduğumu bilemedim. Tek elimi kullanabildiğim için durum çok tatsız oldu. Yere kaymaz tahtalar döşettim, ama küvete bir şey yapamadım.</span></p>

  <p class="P_css1"><span class="C_Current__And__No_Bold__And__No_Italic">Neyse, dün gece yeni bir gelişme oldu.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki ayda bir ya da iki kez geceleri ailesinin yanında geçiriyor. Akşamüstü çıkıyor, ertesi gün öğleden sonra dönüyor. O yokken karım yanımdaki yatakta onun yerini alıyor. Ama banyoda düştüğü günden bu yana bana yardımcı olamıyor; ya Sat-suko ya da hizmetçi yardım ediyor. Satsuko her şeyi titizlikle hazırlıyor; sonra geri çekilip seyrediyor. O da pek becerikli sayılmaz. Yapıp yapacağı sırtımı süngerlemek. Küvetten çıkınca, arkamdan havluyla kuruluyor beni, gövdeme bebek pudrası serpiyor ve elektrik sobasını yakıyor. Utandığı için mi, yoksa iğrendiği için mi önüme hiç geçmiyor. Sonunda bornozumu giymeme yardım ediyor ve kucaklayıp yatak odasına götürüyor, sonra da aceleyle koridorda yok oluyor. Bundan sonrasının karımın görevi olduğunu ve kendi sorumluluğu olamayacağını söylüyor. Arada sırada geceyi yanımda geçirmesini istiyorum, ama belki karım gözetlediği için, Satsuko bu konuda çok terslik ediyor.</span></p>

  <p class="P_css1"><span class="C_Current__And__No_Bold__And__No_Italic">Karım başkasının yatağında yatmaktan hoşlanmaz. Tüm çarşaf ve battaniyeleri değiştirir, yine de rahat uyuyamaz. Yaşından dolayı gecede birkaç kez tuvalete kalkar, alafrangadan hoşlanmadığı için alaturkaya kadar gider, iyi uyuyamadığından şikâyetçi. Bayan Sasaki’nin dışarıda olduğu bir gece, içten içten onun yerini Satsuko’nun almasını isteyeceklerini umuyordum.</span></p>

  <p class="P_css1"><span class="C_Current__And__No_Bold__And__No_Italic">Dün gece, şans eseri, işte bu oldu. Bayan Sasaki gece çıkmak istedi ve saat altıda gitti. Yemekten sonra karım hastalandı, odasına, yatmaya çekildi. Satsuko benimle kalacak ve banyoma yardım edecekti. Üzerinde dizkapaklarınm altına inen bir pantolon ve parlak mavi renkte, Eyfel Kulesi desenli, devrik yakalı bir gömlek vardı. Çok genç ve şıktı. Kendi kuruntum olabilir, ama beni dikkatle siliyordu. Ellerini, oramda buramda, boynumda, omuzlarımda ve kollarımda hissediyordum.</span></p>

  <p class="P_css1"><span class="C_Current__And__No_Bold__And__No_Italic">Beni odama taşıdıktan sonra, “Şimdi geleceğim. Biraz bekleyin, olur mu? Ben de duş almak istiyorum,” dedi. Sonra yine banyoya geçti. Yarım saat bekledim. Yatağın kenarına ilişmiş beklerken garip bir biçimde sinirlendim. Yeniden banyonun kapısında gözüktü, bu kez açık turuncu çizgili basmadan bir sabahlık giymişti ve gelinciklerle bezenmiş saten terlikleri Çin işiydi. “Özür dilerim, geciktim,” dedi. O odaya girerken, koridora bakan kapı açıldı ve Oshizu, katlanır hazeran bir iskemle getirdi. Satsuko, “Baba, daha yatmadınız mı?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Şimdi yatacaktım, şekerim. Ama iskemleyi neden istedin?” dedim. Karım ortalıklarda olmadığı zaman Satsuko ile daha samimi konuşurum. Yalnızken çok doğal olmasına karşın yine de bilinçli bir biçimde yaparım. İkimizden başkası olmadığı zaman, Satsuko da benimle garip bir biçimde kaba saba konuşur. Kendini bana nasıl sevdireceğini çok iyi biliyor.</span></p>

  <p class="P_css1"><span class="C_Current__And__No_Bold__And__No_Italic">“Siz çok erken yatıyorsunuz, onun için burada oturup kitap okuyacağım.” Hazeran iskemleyi açtı, uzandı, getirdiği kitabı okumaya koyuldu. Fransızca dil kitabına benziyordu. Lambamn üstüne bir örtü örterek ışığın gözüme girmesini engellemişti. Bayan Sasaki’nin yatağına yatmaktan o da hoşlanmıyor olmalıydı, belli ki iskemlede yatmayı aklına koymuştu.</span></p>

  <p class="P_css1"><span class="C_Current__And__No_Bold__And__No_Italic">Ben de uzandım. Yatak odamda soğutucu var, ama kolumdaki ürpertiyi önlemek için çok az açıyorum. Son günlerde hava öylesine sıcak ve nemli ki doktor da hastabakıcı da hiç olmazsa havayı kurutmak için biraz açmam gerektiğini söylüyorlar. Uyurmuş gibi yaparak, Satsuko’nun sabahlığının altından ortaya çıkan terliğinin sivri uçlarmı seyrediyordum. Japonlarda böylesine ince ayağa pek rastlanmaz.</span></p>

  <p class="P_css1"><span class="C_Current__And__No_Bold__And__No_Italic">“Baba, hâlâ uyanıksınız, değil mi? Bayan Sasaki uyur uyumaz horlamaya başladığınızı söylüyor.”</span></p>

  <p class="P_css1"><span class="C_Current__And__No_Bold__And__No_Italic">“Nedense bu gece uyuyamıyorum.”</span></p>

  <p class="P_css1"><span class="C_Current__And__No_Bold__And__No_Italic">“Benim yüzümden mi?”</span></p>

  <p class="P_css1"><span class="C_Current__And__No_Bold__And__No_Italic">Yanıtlamayınca, kıkırdadı. “Sizin için heyecanlanmak iyi değil,” dedi. Bir süre sustuktan sonra, “Size biraz Adalin versem iyi olacak.”</span></p>

  <p class="P_css1"><span class="C_Current__And__No_Bold__And__No_Italic">Satsuko ilk kez böyle cilve yapıyordu ve gerçekten beni heyecanlandırdı.</span></p>

  <p class="P_css1"><span class="C_Current__And__No_Bold__And__No_Italic">“Gerekmez.”</span></p>

  <p class="P_css1"><span class="C_Current__And__No_Bold__And__No_Italic">“Olsun, vereceğim.”</span></p>

  <p class="P_css1"><span class="C_Current__And__No_Bold__And__No_Italic">İlacı almaya gidince aklıma parlak bir düşünce geldi.</span></p>

  <p class="P_css1"><span class="C_Current__And__No_Bold__And__No_Italic">“İşte burda. Yeter mi acaba?” Bir tabağın içine iki Adalin hapı koydu ve banyoya bir bardak su getirmeye gitti.</span></p>

  <p class="P_css1"><span class="C_Current__And__No_Bold__And__No_Italic">“Ağzınızı iyice açın: İlacı veren ben olduğum için sevinmiyor musunuz?”</span></p>

  <p class="P_css1"><span class="C_Current__And__No_Bold__And__No_Italic">“Evet, ama tabakla verme. Elinle al ve ağzıma koy.”</span></p>

  <p class="P_css1"><span class="C_Current__And__No_Bold__And__No_Italic">“Durun, gidip ellerimi yıkayayım öyleyse.” Ve yeniden banyoya gitti.</span></p>

  <p class="P_css1"><span class="C_Current__And__No_Bold__And__No_Italic">Döner dönmez, “Suyu dökeceğim, madem başladın, ağızdan ağıza versene,” dedim.</span></p>

  <p class="P_css1"><span class="C_Current__And__No_Bold__And__No_Italic">“Saçmalamayın. Küstahlıkla bir şey elde edemezsiniz.” Ne olduğunu anlamadan hapları yavaşça ağzıma attı ve arkasından suyu içirdi. Uyurmuş gibi yapacaktım, ama gerçekten uyuyakalmışım.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">24 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün gece iki ve dört sularında iki kez yüz numaraya kalktım. Satsuko hazeran iskemlede uyuyordu. Lambayı söndürmüştü. Fransızca kitap yerdeydi. Adalin’in etkisinden iki kez kalktığımı bile güç anımsıyorum.</span></p>

  <p class="P_css1"><span class="C_Current__And__No_Bold__And__No_Italic">Bu sabah her zamanki gibi saat altıda kalktım. “Kalktınız mı Baba?” Satsuko genellikle geç kalkar. Ben kımıldar kımıldamaz uyanmasına şaşırdım. “Sen de uyanık miydin?” diye sordum.</span></p>

  <p class="P_css1"><span class="C_Current__And__No_Bold__And__No_Italic">“Dün gece asıl ben uyuyamadım.”</span></p>

  <p class="P_css1"><span class="C_Current__And__No_Bold__And__No_Italic">Camın gölgeliğini kaldırdığım zaman, kalkar kalkmaz yüzünü görmemi istemezmişçesine banyoya koştu.</span></p>

  <p class="P_css1"><span class="C_Current__And__No_Bold__And__No_Italic">Öğleden sonra 2’ye doğruydu; bir saat kadar uyumuştum, yatakta oradan oraya dönerken banyo kapısının aralandığını ve Satsuko’nun kafasını gördüm. Yalnız kafasını, gerisini göremedim. Başında plastik duş bonesi vardı ve sular akıyordu, bir yandan da duşun sesi geliyordu.</span></p>

  <p class="P_css1"><span class="C_Current__And__No_Bold__And__No_Italic">“Sabah çok erken gittiğim için özür dilerim. Duş alıyordum, belki uyuyorsunuzdur bir bakayım, dedim.”</span></p>

  <p class="P_css1"><span class="C_Current__And__No_Bold__And__No_Italic">“Bugün pazar olmalı. Jokichi yok mu?”</span></p>

  <p class="P_css1"><span class="C_Current__And__No_Bold__And__No_Italic">Yanıtlayacağına, “Duş alırken bile bu kapıyı hiç kilitlemem. İstendiği zaman açılabilir,” dedi.</span></p>

  <p class="P_css1"><span class="C_Current__And__No_Bold__And__No_Italic">Ben banyomu her zaman akşamları aldığım için mi söyledi, yoksa bana güvendiği için mi? Yoksa “Canın isterse gel bak” mı demek istiyordu? Ya da “Aptal bir yaşlı adama hiç aldırmam” mı diyordu? Neden söylediğini anlayamadım.</span></p>

  <p class="P_css1"><span class="C_Current__And__No_Bold__And__No_Italic">“Jokichi bugün evde. Bahçede ateş yakıp ızgara yapmak hazırlığı içinde.”</span></p>

  <p class="P_css1"><span class="C_Current__And__No_Bold__And__No_Italic">“Birileri mi geliyor?”</span></p>

  <p class="P_css1"><span class="C_Current__And__No_Bold__And__No_Italic">“Haruhisa, Bay Amari ve Kugako ailesinden birkaç kişi.”</span></p>

  <p class="P_css1"><span class="C_Current__And__No_Bold__And__No_Italic">O gün olanlardan sonra Kugako’nun bize bir süre geleceğini sanmam. Gelse gelse çocukları gelir.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">25 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün akşam büyük bir yanlışlık yaptım. Bahçede ateşte ızgara başladığı zaman saat altı buçuktu, öylesine canlı ve neşeli görünüyorlardı ki ben de gençlere katılmak istedim. Karım engellemek için elinden geleni yaptı ve günün o saatinde çimlere oturursam üşüteceğimi söyledi. Satsuko ise katılmamı istedi.</span></p>

  <p class="P_css1"><span class="C_Current__And__No_Bold__And__No_Italic">“Azıcık olsun gelin Baba,” dedi.</span></p>

  <p class="P_css1"><span class="C_Current__And__No_Bold__And__No_Italic">Onların alıştıkları kuzu ve tavuk parçalarından yemeyi canım çekmiyordu. Satsuko ile Haruhisa’ nın bir arada nasıl davrandıklarını görmek istiyordum. Dışarı çıktıktan yarım saat sonra bacaklarım ve kabalarım ürpermeye başladı. Karımın uyarıları da sinirlendirmişti beni; biraz da ondan olacak. Sonunda, anlaşılan karım söylemişti, Bayan Sasaki de bahçeye çıkıp üşüteceğime dikkatimi çekti. Her zamanki gibi inatlaşarak içeriye girmemek için direndim. Ürpertinin giderek kötüleştiğini biliyordum. Karım, üzerime düşmeyecek kadar iyi tanır beni. Bayan Sasaki öylesine kaygılıydı ki, bir yarım saat daha dayandıktan sonra içeri odama çekildim.</span></p>

  <p class="P_css1"><span class="C_Current__And__No_Bold__And__No_Italic">İş orada bitmedi. Sabaha karşı ikiye doğru mesanemde korkunç bir kaşıntıyla uyandım. Su dökmek için tuvalete koşuşturduğumda çişimin sütümsü olduğunu gördüm. Yatağa döndüm ve on beş dakika sonra yeniden çişim geldi. Kaşıntı da geçmemişti. Bayan Sasaki dört Sinomin hapı verip sıcak su şişesiyle ısıtmcaya kadar iki kez daha oldu bu, sonra daha iyi hissetmeye başladım kendimi.</span></p>

  <p class="P_css1"><span class="C_Current__And__No_Bold__And__No_Italic">Son birkaç yıldır prostat genişlemesi var bende, (gençliğimde zührevi hastalık geçirdiğim zaman bu bezenin adı bir başkaydı) zaman zaman çişimi uzun süre yapamıyorum. Birkaç kez sonda ile alınması gerekti. Yaşlı erkeklerde çiş tutulmasının sık sık görüldüğünü söylüyorlar; Allah’tan ben altıma kaçırmıyorum; sinemanın tuvaletinde arkamda başka erkekler beklerken çok utanırım. Birisi bana yetmiş yaşlarının ortasına kadar ameliyatla prostat genişlemesinin geçiştirilebileceğini söylemişti; o ameliyatı yaptırmalıydım. “İnsanın kendini ne kadar iyi hissettiğini bilemezsin,” demişti. “Gençliğinde olduğu gibi yeniden fışkırmaya başlıyor ve yeniden hayata kavuşmuş gibi oluyorsun.” Ameliyat güç ve nazik bir ameliyat olduğundan başkaları da vazgeçmemi önermişlerdi; ama şimdi bu kadar geciktirdiğime göre herhalde ameliyat olmak için çok yaşlandım. Bu yanlışı yapıp hastalanmadan önce durumum giderek iyileşiyordu. Doktor bir süre dikkat etmem gerektiğini söylüyor. Uzun süre alınırsa Sinomin’in yan etkileri oluyor, üç gün süreyle günde üç kez dörder hap almam gerekiyor. Hiç aksatmadan her sabah idrar tahlili yaptırmam ve bakteri bulunursa</span> <span class="C_Current__And__No_Bold__And__Italic">ubauruşi</span> <span class="C_Current__And__No_Bold__And__No_Italic">içmem gerekiyor.</span></p>

  <p class="P_css1"><span class="C_Current__And__No_Bold__And__No_Italic">Böylelikle bu gece yapılacak Korakuen şampiyonluk maçına gidemeyeceğiz. Sabah mesanemdeki sıkıntı çok daha iyiydi ve gidebilirdim, ama Bayan Sasaki duymak bile istemedi. “Gece boyunca dışar-da...Olacak şey değil,” dedi.</span></p>

  <p class="P_css1"><span class="C_Current__And__No_Bold__And__No_Italic">Satsuko, giderken, “Yazık, kaçıracaksınız. Zavallı Baba. Eve dönünce size her şeyi anlatırım,” dedi.</span></p>

  <p class="P_css1"><span class="C_Current__And__No_Bold__And__No_Italic">İstemeye istemeye sessizce evde kalıp kendimi Dr. Suziki’nin iğnelerine bırakmam gerekti. Saat iki buçuktan dört buçuğa kadar süren uzun, yorucu, acı verici bir seanstı, ama arada yirmi dakika kadar dinlenebildim.</span></p>

  <p class="P_css1"><span class="C_Current__And__No_Bold__And__No_Italic">Okullar yaz tatiline girdi ve Keisuke, Tkujido’ daki çocuklarla birlikte yakında Karuizavva’ya gidecek. Çocukları karımla Kugako götürecek. Satsuko gelecek ay gideceğini söylüyor ve Keisuke’ye bakmalarıni istiyor. Gelecek ay Jokichi de orada on gün geçirebilir. Belki Kugako’nun kocası da o zaman gelebilir. Yeğenim Haruhisa, televizyonda çok işleri olduğunu söylüyor; sanat desinatörlerinin gündüzleri çok boş zamanları oluyor, ama geceleri hiçbir yere kıpırdayamıyorlar.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">26 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Son zamanlarda günlük hayatım tekdüzeleşti. Sabah altıda kalkıyorum, tuvalete gidiyorum. Çişimi yaparken ilk birkaç damlasını steril bir tüpe alıyorum. Sonra gözlerimi asit borikli suyla temizliyorum. Ondan sonra karbonatlı suyla gargara yapıyor ve klorofilli diş macunuyla dişetlerimi temizleyip takma dişlerimi takıyorum. Yarım saat bahçe yürüyüşünden sonra eğik yatakta geriliyorum. Artık bu iş yarım saat sürüyor. Kahvaltımı yatak odamda yiyorum. Bir bardak süt, peynirle bir dilim kızarmış ekmek, meyve suyu, yemiş, çay ve bir Alinamin hapı. Sonra gazetelere göz atmak, anılarımı yazmak ve zaman kalırsa bir kitap okumak üzere çalışma odama geçiyorum. Aslında sabahları çoğunlukla anılarımı yazmakla geçiriyorum, zaman zaman, öğleden sonra ve akşamları da yazıyorum. Sabah onda Bayan Sasaki çalışma odama gelip tansiyonumu ölçüyor. Üç günde bir elli miligramlık vitamin iğnesi oluyorum. Öğlenleri genellikle bir kap makarna ve yemişten oluşan yemeğimi yiyorum. Bir ile iki arası yatak odamda uyuyorum. Haftada üç kez, pazartesi, çarşamba ve cuma günleri iki buçuk-dört buçuk arası Dr. Suziki akupunktur yapıyor. Saat beşte başlayarak bir yarım saat daha eğik yatakta gerilmek ve altıda bahçede gezinti. Sabah ve akşam yürüyüşlerimde Bayan Sasaki bana eşlik ediyor, ama zaman zaman onun yerini Satsuko alıyor. Altı buçukta akşam yemeği. Pirinci ancak ufak bir çanak yiyebiliyo-rum, ama et, balık ve sebze çeşitleri yiyebildiğim için gençlerin bile hoşuna gidebilecek çeşni oluyor. Evde herkes değişik zamanlarda ve değişik şeyler yiyor. Akşam yemeğinden sonra odamda radyo dinliyorum; aşağı yukarı hiç televizyon izlemiyorum denebilir.</span></p>

  <p class="P_css1"><span class="C_Current__And__No_Bold__And__No_Italic">Pazar öğleden sonra Satsuko’nun gizlice söyledikleri aklımdan geçip duruyor. Saat ikiye doğru uyanmış, yatakta o yana bu yana dönüp dururken, banyodan başını uzatıp “Duşta olduğum zaman bile bu kapıyı kilitlemem. Her an açılabilir,” demişti.</span></p>

  <p class="P_css1"><span class="C_Current__And__No_Bold__And__No_Italic">Bilinçli mi yapmıştı bilmem, ama kendi dudaklarından dökülen bu sözler ilgimi kabarttı. O gece dışarıda ızgara yedik ve dün tedaviyle geçti, ama yine de sözleri aklımdan çıkmadı. Bugün öğleden sonra ikide uyanıp çalışma odama gittim ve üçte yeniden yatak odama döndüm. Son zamanlarda, evdeyse, Satsuko’nun bu saatte duş aldığını biliyordum. Denemek için banyo kapısına yavaşça dokundum. Duşun sesini duyabiliyordum.</span></p>

  <p class="P_css1"><span class="C_Current__And__No_Bold__And__No_Italic">“Bir şey mi istiyorsunuz?”</span></p>

  <p class="P_css1"><span class="C_Current__And__No_Bold__And__No_Italic">Kapıya usulca dokunmuştum; itmemiştim bile, ama hemen dikkatini çekmişti. Şaşırdım, ama sonra cesaretimi topladım.</span></p>

  <p class="P_css1"><span class="C_Current__And__No_Bold__And__No_Italic">“Kapıyı hiç kilitlemediğini söyledin, ben de doğru mu diye bakmak istedim.” Bir yandan da banyoya bakıyordum. Satsuko duşun altında ayakta duruyordu, ama kırmızı ve yeşil çizgili banyo perdesi gövdesini gizliyordu.</span></p>

  <p class="P_css1"><span class="C_Current__And__No_Bold__And__No_Italic">“Şimdi bana inanıyor musunuz?”</span></p>

  <p class="P_css1"><span class="C_Current__And__No_Bold__And__No_Italic">“Sana inanıyorum.”</span></p>

  <p class="P_css1"><span class="C_Current__And__No_Bold__And__No_Italic">“Orada ne yapıyorsunuz? İçeri girin.”</span></p>

  <p class="P_css1"><span class="C_Current__And__No_Bold__And__No_Italic">“Doğru olur mu?”</span></p>

  <p class="P_css1"><span class="C_Current__And__No_Bold__And__No_Italic">“Girmek istiyorsunuz, yoksa istemiyor musunuz?”</span></p>

  <p class="P_css1"><span class="C_Current__And__No_Bold__And__No_Italic">“Özel bir nedeni yok sanırım ”</span></p>

  <p class="P_css1"><span class="C_Current__And__No_Bold__And__No_Italic">“Bakın hele. Sakin olun. Heyecanlanırsanız kayıp düşersiniz.”</span></p>

  <p class="P_css1"><span class="C_Current__And__No_Bold__And__No_Italic">Kaymaz tahta süzgeçler kaldırılmış, fayans döşeme duşun sularıyla ıslanmıştı. Dikkatlice basarak içeri girdim ve kapıyı arkamdan kapattım. Arada bir duş perdesinin aralığından omzunun bir kısmını, dizini ve ayağının ucunu gösteriyordu.</span></p>

  <p class="P_css1"><span class="C_Current__And__No_Bold__And__No_Italic">“Girmeniz için özel bir neden olsun istedim.”</span></p>

  <p class="P_css1"><span class="C_Current__And__No_Bold__And__No_Italic">Duşu kapattı. Sırtını bana dönerek, perdelerin arasından gövdesinin üst kısmını önüme serdi.</span></p>

  <p class="P_css1"><span class="C_Current__And__No_Bold__And__No_Italic">“Havluyu alın ve sırtımı kurulayın olur mu? Dikkat edin, saçımdan su damlıyor.”</span></p>

  <p class="P_css1"><span class="C_Current__And__No_Bold__And__No_Italic">Plastik bonesini çıkarırken birkaç damla su üzerime damladı.</span></p>

  <p class="P_css1"><span class="C_Current__And__No_Bold__And__No_Italic">“Öyle utangaç davranmayın. Biraz hızlı silin. Ah unuttum, sol eliniz iyi değil. Sağ elinizle sıkıca silin.”</span></p>

  <p class="P_css1"><span class="C_Current__And__No_Bold__And__No_Italic">Birden havlunun altından omzunu yakaladım. Boynunu yumuşak yerinden dilimle öperken, yanağıma bir şamar indi.</span></p>

  <p class="P_css1"><span class="C_Current__And__No_Bold__And__No_Italic">“Yaşlı bir adam için oldukça küstahsınız.”</span></p>

  <p class="P_css1"><span class="C_Current__And__No_Bold__And__No_Italic">“Bu kadarcığına izin verirsin sanmıştım.”</span></p>

  <p class="P_css1"><span class="C_Current__And__No_Bold__And__No_Italic">“Hiçbir şeye izin veremem. Bir daha olursa Jokichi’ye söylerim.”</span></p>

  <p class="P_css1"><span class="C_Current__And__No_Bold__And__No_Italic">“Özür dilerim.”</span></p>

  <p class="P_css1"><span class="C_Current__And__No_Bold__And__No_Italic">“Lütfen gidin.” Satsuko birden kaygılandı. “Kafanızı bozmayın. Yavaş olun ve kaymayın.”</span></p>

  <p class="P_css1"><span class="C_Current__And__No_Bold__And__No_Italic">Kapıya yönelmişken parmaklarıyla hafifçe sırtıma dokunuşunu hissettim. Soluk alabilmek için gidip yatağıma oturdum. Biraz sonra basma sabahlığının altından gelincik işlemeli terliği gözükerek içeriye girdi.</span></p>

  <p class="P_css1"><span class="C_Current__And__No_Bold__And__No_Italic">“Yaptıklarım için özür dilerim,” dedi.</span></p>

  <p class="P_css1"><span class="C_Current__And__No_Bold__And__No_Italic">“Boş ver, önemli değildi.”</span></p>

  <p class="P_css1"><span class="C_Current__And__No_Bold__And__No_Italic">“Acıttı mı?”</span></p>

  <p class="P_css1"><span class="C_Current__And__No_Bold__And__No_Italic">“Hayır, ama şaşırdım.”</span></p>

  <p class="P_css1"><span class="C_Current__And__No_Bold__And__No_Italic">“Erkeklere hemen basarım tokadı. Bu benim tepkim.”</span></p>

  <p class="P_css1"><span class="C_Current__And__No_Bold__And__No_Italic">“Ben de öyle düşündüm. Çok erkeğe tokat atmış olmalısın.”</span></p>

  <p class="P_css1"><span class="C_Current__And__No_Bold__And__No_Italic">“Ama size yapmam doğru değildi.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">28 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Akupunktur tedavisi yüzünden dün bir şey yapamazdım, ama bugün öğleden sonra saat üçte yeniden kulağımı banyo kapısına yapıştırdım. Kilitli değildi ve duş sesini duyuyordum.</span></p>

  <p class="P_css1"><span class="C_Current__And__No_Bold__And__No_Italic">Satsuko, “İçeri girin, sizi bekliyorum. Geçen gün için özür dilerim,” dedi.</span></p>

  <p class="P_css1"><span class="C_Current__And__No_Bold__And__No_Italic">“Böylesi daha iyi.”</span></p>

  <p class="P_css1"><span class="C_Current__And__No_Bold__And__No_Italic">“İnsan yaşlanınca çok şey yapabiliyor.”</span></p>

  <p class="P_css1"><span class="C_Current__And__No_Bold__And__No_Italic">“O tokattan sonra bazı şeyleri hak ettim sayılır.”</span></p>

  <p class="P_css1"><span class="C_Current__And__No_Bold__And__No_Italic">“Şakası yok. Söz verin bir daha öyle şeyler yapmayacaksınız.”</span></p>

  <p class="P_css1"><span class="C_Current__And__No_Bold__And__No_Italic">“Yine de boynundan öpmemi isteyebilirsin.”</span></p>

  <p class="P_css1"><span class="C_Current__And__No_Bold__And__No_Italic">“Boynumdan öpülmesinden hoşlanmam.”</span></p>

  <p class="P_css1"><span class="C_Current__And__No_Bold__And__No_Italic">“Nerenden hoşlanırsın.”</span></p>

  <p class="P_css1"><span class="C_Current__And__No_Bold__And__No_Italic">“Hiçbir yerimden. Geçenkinden sonra, gün boyunca boynumu sümüklüböcek yalamışçasına midem bulandı.”</span></p>

  <p class="P_css1"><span class="C_Current__And__No_Bold__And__No_Italic">Yutmak zor oldu ama, “Haruhisa öpseydi ne hissederdin?” diye sordum.</span></p>

  <p class="P_css1"><span class="C_Current__And__No_Bold__And__No_Italic">“Yine vuracağım size. Şaka etmiyorum. Geçen gün hızlı vurmamıştım.”</span></p>

  <p class="P_css1"><span class="C_Current__And__No_Bold__And__No_Italic">“Çekinmen gerekmez.”</span></p>

  <p class="P_css1"><span class="C_Current__And__No_Bold__And__No_Italic">“Elim ağırdır. Gerçekten indirirsem, yıldızları sayabilirsiniz.”</span></p>

  <p class="P_css1"><span class="C_Current__And__No_Bold__And__No_Italic">“Ben de ondan hoşlanırım doğrusu ”</span></p>

  <p class="P_css1"><span class="C_Current__And__No_Bold__And__No_Italic">“Sizinle başa çıkılmaz. İkinci çocukluk dehşeti.”</span></p>

  <p class="P_css1"><span class="C_Current__And__No_Bold__And__No_Italic">“Soruyorum yine. Boynundan istemezsen nerenden istersin?”</span></p>

  <p class="P_css1"><span class="C_Current__And__No_Bold__And__No_Italic">“Bir kez için dizimin altından öpebilirsin, ama unutma, ancak bir kez. Yalnız dudaklarınla; bana dilinle dokunma.”</span></p>

  <p class="P_css1"><span class="C_Current__And__No_Bold__And__No_Italic">Banyo perdesinin arkasına iyice gizlenmişti, yalnız bir bacağının dizinden aşağısı açıktaydı.</span></p>

  <p class="P_css1"><span class="C_Current__And__No_Bold__And__No_Italic">“Sanki kadın doktorunda muayenede gibi.”</span></p>

  <p class="P_css1"><span class="C_Current__And__No_Bold__And__No_Italic">“Sersem.”</span></p>

  <p class="P_css1"><span class="C_Current__And__No_Bold__And__No_Italic">“Dilimi kullanmadan öpmemi söylemekle saçmalıyorsun.”</span></p>

  <p class="P_css1"><span class="C_Current__And__No_Bold__And__No_Italic">“Sana beni öp diyen kim. Yalnız dudaklarınla dokunmana izin veriyorum. Senin gibi yaşlı bir adam için o kadar yeter.”</span></p>

  <p class="P_css1"><span class="C_Current__And__No_Bold__And__No_Italic">“Hiç olmazsa duşu kapatabilirdin.”</span></p>

  <p class="P_css1"><span class="C_Current__And__No_Bold__And__No_Italic">“Kapatmayacağım işte. Hemencecik yıkamazsam tenim buruşur.”</span></p>

  <p class="P_css1"><span class="C_Current__And__No_Bold__And__No_Italic">Bir öpücükten çok su gibi tadı vardı.</span></p>

  <p class="P_css1"><span class="C_Current__And__No_Bold__And__No_Italic">“Haruhisa’dan söz açılmışken, Baba, sizden bir şey isteyeceğim.”</span></p>

  <p class="P_css1"><span class="C_Current__And__No_Bold__And__No_Italic">“Neymiş o?”</span></p>

  <p class="P_css1"><span class="C_Current__And__No_Bold__And__No_Italic">“Haruhisa, sıcaklarda arada sırada buraya gelip duş almak istiyor. Size sorup izin almamı istedi.”</span></p>

  <p class="P_css1"><span class="C_Current__And__No_Bold__And__No_Italic">“Televizyon merkezinde yıkanamıyor mu?”</span></p>

  <p class="P_css1"><span class="C_Current__And__No_Bold__And__No_Italic">“Yıkanabiliyor, ama banyonun biri oyuncular için, biri de öbürleri içinmiş. Öylesine pismiş ki girmek istemiyor. Ginza yakınlarında bir hamama gidiyor, ama bizimkini kullanabilirse çok rahat edecek. Size sormamı istedi.”</span></p>

  <p class="P_css1"><span class="C_Current__And__No_Bold__And__No_Italic">“Böyle bir şeye sen karar vermelisin. Bana sorman gerekmez.”</span></p>

  <p class="P_css1"><span class="C_Current__And__No_Bold__And__No_Italic">“Aslında geçenlerde bir kez gizliden içeri aldım, ama gizli gelmenin kötü olduğunu söylüyor.”</span></p>

  <p class="P_css1"><span class="C_Current__And__No_Bold__And__No_Italic">“Benim için sakıncası yok. Birinden izin almak istiyorsan kanından al.”</span></p>

  <p class="P_css1"><span class="C_Current__And__No_Bold__And__No_Italic">“Siz onunla konuşur musunuz Baba, ben korkuyorum.”</span></p>

  <p class="P_css1"><span class="C_Current__And__No_Bold__And__No_Italic">Satsuko böyle söylüyor, ama kanmdan değil, asıl benden çekinir. Konu Haruhisa olduğu için özel izin alması gerektiğini düşünüyor...</span></p>

  <p class="P_css1">&#160;</p>

  <p class="P_css1"><span class="C_Current__And__Underline">29 Temmuz</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Her zamanki gibi bugün de akupunktur saat iki buçukta başladı. Sırtüstü yatağıma yattım, Dr. Suzi-ki tedavisine başlamak üzere yanımda bir iskemleye oturdu. İğneleri sterilize etmeye kadar her şeyi kendisi yaptığı halde yanında hep bir yardımcı bulunduruyor. Şu âna kadar ne elimdeki ürpertide ne de parmaklarımın hissizliğinde bir gelişme oldu.</span></p>

  <p class="P_css1"><span class="C_Current__And__No_Bold__And__No_Italic">Yarım saat sonra Haruhisa hızla koridordan içeri girdi.</span></p>

  <p class="P_css1"><span class="C_Current__And__No_Bold__And__No_Italic">“Özür dilerim. Tokusuke amca, bir dakikanızı alacağım. Tedavi sırasında sizi meşgul etmek istemezdim, ama Satsu bana izin verdiğinizi söyledi. Size ne kadar teşekkür etsem azdır. İyiliğinizden yararlanmaya başladım bile, onun için uğrayıp bir teşekkür etmek istedim.”</span></p>

  <p class="P_css1"><span class="C_Current__And__No_Bold__And__No_Italic">“Bu tür şeylere teşekkür gerekmez. Ne zaman istersen gel.”</span></p>

  <p class="P_css1"><span class="C_Current__And__No_Bold__And__No_Italic">“Çok teşekkür ederim. Her gün olmasa bile bundan sonra sık sık geleceğim. Siz son zamanlarda iyi görünüyorsunuz.”</span></p>

  <p class="P_css1"><span class="C_Current__And__No_Bold__And__No_Italic">“Ne diyorsun... Her gün biraz daha elimden ayağımdan oluyorum. Satsuko ikinci çocukluğumu yaşadığımı söylüyor”</span></p>

  <p class="P_css1"><span class="C_Current__And__No_Bold__And__No_Italic">Ama Satsu size hayran; bana sizin hiç yaşlanmadığınızı söylüyor.”</span></p>

  <p class="P_css1"><span class="C_Current__And__No_Bold__And__No_Italic">“Saçma. Sırf yaşamımı biraz daha uzatabileyim diye şu iğnelere katlanıyorum.”</span></p>

  <p class="P_css1"><span class="C_Current__And__No_Bold__And__No_Italic">“O kadar kötü olduğuna inanamam. Daha çok yıllarınız var... Neyse, yengeme merhaba deyip gitmem gerek.”</span></p>

  <p class="P_css1"><span class="C_Current__And__No_Bold__And__No_Italic">“Her zamanki gibi meşgulsün. Hem de bu sıcakta. Neden biraz kalıp dinlenmiyorsun?”</span></p>

  <p class="P_css1"><span class="C_Current__And__No_Bold__And__No_Italic">“Çok teşekkürler, ama korkarım kalamam.”</span></p>

  <p class="P_css1"><span class="C_Current__And__No_Bold__And__No_Italic">Haruhisa gittikten sonra Oshizu, bir tepsi içinde iki kişilik yiyecek ve içecek bir şeyler getirdi. Bugün muhallebi ve soğuk çay vardı. Tedavi saat dört buçuğa kadar sürdü.</span></p>

  <p class="P_css1"><span class="C_Current__And__No_Bold__And__No_Italic">Dr. Suziki’nin işini bitirmesini beklerken başka şeyler düşünüyordum.</span></p>

  <p class="P_css1"><span class="C_Current__And__No_Bold__And__No_Italic">Haruhisa acaba duş alınanın ötesinde başka bir şey istiyor mu? Kafasında bir planı var mı? Belki de Satsuko aklına soktu. Bugün bile, doktor buradayken gelip görmedi mi beni? Belki de doktor oradayken gidersem, yaşlı adamın pençesinden daha kolay kurtulurum, diye düşünmüştür. Bir keresinde geceleri çok işi olduğunu, ama gündüzleri istediği zaman çıkabileceğini söylemişlerdi. Sanırım Satsuko’nun banyo saatlerinde gelecek. Kısacası, ben ya çalışma odasmdayken ya da akupunktur tedavisi görürken gelecek. O kapı, Haruhisa duşunu alırken açık kalamaz. O zaman kilitlenmesi gerek. özelkitapgrubu</span></p>

  <p class="P_css1"><span class="C_Current__And__No_Bold__And__No_Italic">Kafamı kurcalayan bir şey daha var. Üç güne kadar 1 Ağustos'ta karım, Keisuke, Kugako, çocuklan ve ikinci yardımcımız Osetsu, Karuizawa’ya gidecekler: Jokichi de ertesi gün Osaka’ya gideceğini, ayın altısında Tokyo’ya döneceğini ve ayın yedisi pazar günü bir haftadan biraz fazla kalmak üzere Karuizawa’ya gideceğini söylüyor. Satsuko için işler yolunda olsa gerek. Ona kalsa, gelecek aym başından sonra arada bir birkaç günlüğüne Karuizawa’ya gidecek. “Bayan Sasaki ve Oshizu yanında olsa bile, Baha’yı Tokyo’da bırakmak beni kaygılandırıyor; hem Karuizawa’daki havuz yüzmek için çok soğuk. Arada bir girmek için iyi, ama ben uzun süre orada kalamam. Denize gitmeyi yeğlerim.” özelkitancmıbu</span></p>

  <p class="P_css1"><span class="C_Current__And__No_Bold__And__No_Italic">Böylece ben de Tokyo’da kalmaya karar vermiş oldum.</span></p>

  <p class="P_css1"><span class="C_Current__And__No_Bold__And__No_Italic">Karım, “Ben senden önce gidiyorum. Sen ne zaman geleceksin?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Dur bakalım. Ne yapsam ki? Başladığıma göre bir süre daha Dr. Suziki ile tedaviyi sürdürmeyi düşünüyorum.”</span></p>

  <p class="P_css1"><span class="C_Current__And__No_Bold__And__No_Italic">“Ama sana yaramadığını söylemiyor muydun? Havalar serinieyinceye kadar ara versen olmaz mı?”</span></p>

  <p class="P_css1"><span class="C_Current__And__No_Bold__And__No_Italic">“Hayır, sanırım iyi gelmeye başladı. Daha bir ay dolmadan durdurmak yazık olacak.”</span></p>

  <p class="P_css1"><span class="C_Current__And__No_Bold__And__No_Italic">“Öyleyse bu yıl gelmeyi hiç düşünmüyorsun...”</span></p>

  <p class="P_css1"><span class="C_Current__And__No_Bold__And__No_Italic">“Yok yok, er ya da geç gelirim.”</span></p>

  <p class="P_css1"><span class="C_Current__And__No_Bold__And__No_Italic">Böylece soruları yatıştırmış oldum.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">5 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Saat iki buçukta Dr. Suziki geldi ve hemen tedaviye başladı. Saat üçü geçe dinlenmem için tedaviye ara verdi. Oshizu yiyecekleri getirdi: kahveli dondurma ile buzlu çay. Çıkarken öyleymişçesine gibi sordum. “Haruhisa bugün geldi mi?”</span></p>

  <p class="P_css1"><span class="C_Current__And__No_Bold__And__No_Italic">“Evet efendim, ama artık gitmiş olmalı.” Kaçınır gibiydi.</span></p>

  <p class="P_css1"><span class="C_Current__And__No_Bold__And__No_Italic">Dr. Suziki çok yavaş yiyordu. Her kaşık dondurmadan sonra bir yudum buzlu çay içiyordu.</span></p>

  <p class="P_css1"><span class="C_Current__And__No_Bold__And__No_Italic">“Özür dilerim,” diyerek yataktan kalkıp banyoya gittim. Kapı tokmağını denedim, ama kilitliydi. Merakımı gidermek için tuvalete, oradan koridora ve banyoya geçtim ve kapıyı zorladım. Açıktı. Giyinme yeri boştu. Ama Haruhisa’nın çorapları, pantolonu ve spor gömleği oradaydı. Perdenin arkasına bile baktım, ama duş küveti boştu. Yine de fayans duvarlara ve döşemeye çok su sıçramıştı, her yer kaygan ve ıslaktı. Demek Oshizu utanmış ve bana yalan söylemişti. Öyle sanıyorum. Peki ya neredeydi? Sat-suko nerelerdeydi? Tam yemek odasına bara doğru yönelmiştim ki, Oshizu elinde iki boş bardak ve iki şişe Coca Cola bulunan bir tepsiyle merdivenleri çıkmaya başladı.</span></p>

  <p class="P_css1"><span class="C_Current__And__No_Bold__And__No_Italic">Oshizu sapsan kesildi ve merdiven başında durdu. Tepsiyi tutan elleri titriyordu. Ben de utanmıştım. Günün bu saatinde evin içinde dolanmam alışılmış şey değildi.</span></p>

  <p class="P_css1"><span class="C_Current__And__No_Bold__And__No_Italic">Neşeli ve aldırmazcasına, “Demek Haruhisa hâlâ burada,” dedim.</span></p>

  <p class="P_css1"><span class="C_Current__And__No_Bold__And__No_Italic">“Evet, efendim. Gittiğini sanmıştım.”</span></p>

  <p class="P_css1"><span class="C_Current__And__No_Bold__And__No_Italic">“Hı... hıh...”</span></p>

  <p class="P_css1"><span class="C_Current__And__No_Bold__And__No_Italic">“Yukarıda serinliyormuş.”</span></p>

  <p class="P_css1"><span class="C_Current__And__No_Bold__And__No_Italic">İki bardak ve iki şişe Coca Cola. İkisi birlikte yukarda “serinliyorlardı”. Haruhisa tek başına mı duş aldı bilinmez artık. Giysileri giyinme yerinde kalmış olduğuna göre üzerinde kimonosu olmalı. İkinci katta bir konuk odamız var, ama nerede olduklarını merak ediyordum. Haruhisa’ya kimono vermek olağan bir iş, ama karım evde yokken ve aşağı katta üç boş oda dururken, yukarıda ağırlamak da gereksiz bir iş. Saat dört buçuğa kadar tedavi altında olacağımı ve yatağımdan kalkamayacağımı sanmış olmalılar kuşkusuz.</span></p>

  <p class="P_css1"><span class="C_Current__And__No_Bold__And__No_Italic">Oshizu’nun merdiveni tırmanmasını seyrettikten sonra, hemen odama dönüp yattım. Odadan çıkalı on dakika kadar olmuştu ve doktor dondurmasını yeni bitiriyordu.</span></p>

  <p class="P_css1"><span class="C_Current__And__No_Bold__And__No_Italic">Dr. Suziki iğnelerini bir kez daha çıkardı. Bir-iki saat daha doktorun insafına kalmıştım. Saat dört buçukta gitti ve ben de yeniden çalışma odama geçtim. Haruhisa için gizliden aşağı inip bana görünmeden evden ayrılabilmesi için yeterince zaman sağlanmıştı. Onlar da yanlış hesap yapmışlardı; beklenmedik bir anda koridora çıkmakla kalmamış, bir de Oshizu’yla burun buruna gelmiştim. Başka türlü onların da olup bitenleri bildiğimden haberleri olamayacaktı; belki de şans yaver gitmişti. Daha kuşkucu olsam, Satsuko kafamdan geçenleri biliyordur ve tedaviye ara verildiği zaman casusluk edebileceğimi düşünmüştür diyebilirim. Oshizu’yu tam o sırada bir şeyler getirmek için yollamayı düzenleyerek bilinçli olarak bana bu şansı tanımıştır. Belki de yaşlı adamın bir an önce bilmesinde yarar görmüş ve bu düşünceye beni bir an önce alıştırmanın iyilikseverlik olduğunu sanmıştır.</span></p>

  <p class="P_css1"><span class="C_Current__And__No_Bold__And__No_Italic">Aklımdan Satsuko’nun söyleyeceklerini geçirebiliyorum: “Boş verin... Acele etmeniz gerekmez. Biraz kalın ve dinlenin.”</span></p>

  <p class="P_css1"><span class="C_Current__And__No_Bold__And__No_Italic">Dört buçuktan beşe dinlenme. Beşten beş buçuğa gerilme. Beş buçuktan altıya dinlenme. Bu arada, tedavim bitmeden yukarıdaki konuk herhalde gitmiş olur. Satsuko ya onunla gitmiştir ya da utanıp suratını göstermemek istemiştir sandım, çünkü öğle yemeğinden bu yana onu görmemiştim. (Son üç gündür öğle yemeklerimi onunla birlikte yiyebili-yordum.) Saat altıda Bayan Sasaki gelerek bahçede yürüyüş saatimin geldiğini söyledi. Terastan inerken, Satsuko bir yerlerden ortaya çıktı ve bana bugün kendisinin eşlik edeceğini söyledi.</span></p>

  <p class="P_css1"><span class="C_Current__And__No_Bold__And__No_Italic">“Haruhisa ne zaman gitti?” Çardağa ulaşır ulaşmaz konuya girdim.</span></p>

  <p class="P_css1"><span class="C_Current__And__No_Bold__And__No_Italic">“Ondan biraz sonra.”</span></p>

  <p class="P_css1"><span class="C_Current__And__No_Bold__And__No_Italic">“Neden biraz sonra?”</span></p>

  <p class="P_css1"><span class="C_Current__And__No_Bold__And__No_Italic">“Coca Colalarımızı içer içmez. Orada olduğunu fark etmenizden hemen sonra giderse daha kötü olacağını söyledim.”</span></p>

  <p class="P_css1"><span class="C_Current__And__No_Bold__And__No_Italic">“Şaşırtacak kadar ürkek değil mi?”</span></p>

  <p class="P_css1"><span class="C_Current__And__No_Bold__And__No_Italic">“Durmadan yanlış anlayacağınızı söylüyor ve size anlatmam için yalvarıyordu.”</span></p>

  <p class="P_css1"><span class="C_Current__And__No_Bold__And__No_Italic">“Yeter artık. Daha fazla duymak istemiyorum.” “İsterseniz yanılgınızı sürdürün. Yukarıda esinti olduğu için kolalarımızı orada içmek istedik. Dar görüşlü bir kişi için şaşırtıcı olabilir elbette. Jokichi daha anlayışlı davranırdı.”</span></p>

  <p class="P_css1"><span class="C_Current__And__No_Bold__And__No_Italic">“Üzme canını. Olanlara aldırmıyorum.”</span></p>

  <p class="P_css1"><span class="C_Current__And__No_Bold__And__No_Italic">“Ama ben aldırıyorum.”</span></p>

  <p class="P_css1"><span class="C_Current__And__No_Bold__And__No_Italic">“Sana bir şey sorabilir miyim? Sen de beni yanlış anlamıyor musun?”</span></p>

  <p class="P_css1"><span class="C_Current__And__No_Bold__And__No_Italic">“Ne demek istiyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Diyelim ki -gerçekten diyelim ki- Haruhisa ile aranda bir şey var, bu beni ilgilendirmez.”</span></p>

  <p class="P_css1"><span class="C_Current__And__No_Bold__And__No_Italic">Satsuko kararsız baktı, ama yanıt vermedi. “Karıma ve Jokichi’ye tek söz etmem. Senin sırrını kendime saklarım.”</span></p>

  <p class="P_css1"><span class="C_Current__And__No_Bold__And__No_Italic">“Baba, yapmamı mı istiyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Belki de istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Siz keçileri kaçırmışsınız.”</span></p>

  <p class="P_css1"><span class="C_Current__And__No_Bold__And__No_Italic">“Belki de. Nasıl hissettiğimi ilk kez mi anlıyorsun yani? Senin gibi zeki bir kıza yakışmaz.”</span></p>

  <p class="P_css1"><span class="C_Current__And__No_Bold__And__No_Italic">“Nereden aklınıza geliyor böyle şeyler?”</span></p>

  <p class="P_css1"><span class="C_Current__And__No_Bold__And__No_Italic">“Bu heyecanı artık kendim yaşayamadığım için, hiç olmazsa bir başkasının aşkını görmek hoşuma gidiyor. Bir insanın böylesine aşağılaşması yazık değil mı?”</span></p>

  <p class="P_css1"><span class="C_Current__And__No_Bold__And__No_Italic">“Demek kendi umudunuz kalmadığı için dehşete kapılıyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Kıskançlığa da. Benim adıma üzülmelisin.”</span></p>

  <p class="P_css1"><span class="C_Current__And__No_Bold__And__No_Italic">“Zekisiniz. Size üzülebilirim, ama kendimi sizin zevklerinize adayamam.”</span></p>

  <p class="P_css1"><span class="C_Current__And__No_Bold__And__No_Italic">“Adamak sayılmaz. Kendin de zevk almayacak mısın? Senin keyfin benimkinden çok daha üstün olmayacak mı? Benim durumumdaki bir insana gerçekten acımalı.”</span></p>

  <p class="P_css1"><span class="C_Current__And__No_Bold__And__No_Italic">“Dikkat edin, yoksa yine tokadı yiyeceksiniz.”</span></p>

  <p class="P_css1"><span class="C_Current__And__No_Bold__And__No_Italic">“Birbirimizi aldatmayalım. Haruhisa olması gerekmez. Amari ya da bir başkası olabilir.”</span></p>

  <p class="P_css1"><span class="C_Current__And__No_Bold__And__No_Italic">“Ne zaman çardağa gelsek böyle şeyler konuşmaya başlıyorsunuz. Haydi, yürüyüşünüzü bitirin. Kafanızı arıtmanız gerek. Bakın, Bayan Sasaki balkondan bakıyor.”</span></p>

  <p class="P_css1"><span class="C_Current__And__No_Bold__And__No_Italic">Patika iki kişinin yan yana geçeceği kadar geniş değildi ve ileride çalılar büsbütün daraltıyordu. “Bana yaslanın ve bitkilere dolaşmayın.”</span></p>

  <p class="P_css1"><span class="C_Current__And__No_Bold__And__No_Italic">“Kol kola girmemiz gerek.”</span></p>

  <p class="P_css1"><span class="C_Current__And__No_Bold__And__No_Italic">“Saçma. Boyunuz çok kısa.” Satsuko solumdan sağıma geçti. “Bastonunuzu bana verin. Şimdi sağ elinizle bana dayanın.”</span></p>

  <p class="P_css1"><span class="C_Current__And__No_Bold__And__No_Italic">Bir yandan konuşurken bir yandan da omzunu bana verdi ve bastonumu alarak çalıları itmeye başladı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">6 Ağustos</span></p>

  <p class="P_css1"><span class="C_Current__And__No_Bold__And__No_Italic">“Son zamanlarda Jokichi senin hakkında ne düşünüyor bilmek isterdim.”</span></p>

  <p class="P_css1"><span class="C_Current__And__No_Bold__And__No_Italic">“Ben de isterdim. Siz ne dersiniz, Baba?”</span></p>

  <p class="P_css1"><span class="C_Current__And__No_Bold__And__No_Italic">“Bilmem, Jokichi’ye kafamı yormak istemem.”</span></p>

  <p class="P_css1"><span class="C_Current__And__No_Bold__And__No_Italic">“Ben de. Soracak olsam öfkeleniyor ve bana gerçeği söylemiyor. Ama beni artık sevmediğini biliyorum.”</span></p>

  <p class="P_css1"><span class="C_Current__And__No_Bold__And__No_Italic">“Bir âşığın olsa ne yapardı dersin?”</span></p>

  <p class="P_css1"><span class="C_Current__And__No_Bold__And__No_Italic">“Başkasını bulursam kendisini düşünmemem gerektiğini, böyle şeylerin elde olmadığını söyledi... O zaman şaka ediyor sanmıştım, ama şimdi ciddi olduğuna inanıyorum.”</span></p>

  <p class="P_css1"><span class="C_Current__And__No_Bold__And__No_Italic">“Gururlu. Hangi kadın bir sevgili bulacağını söylese erkekler aynı şeyi söylerler.”</span></p>

  <p class="P_css1"><span class="C_Current__And__No_Bold__And__No_Italic">“Anlaşılan onun da bir dostu var. Geçmişi benimkine benzeyen, kabareden bir kız. Çocuğumu görmeme izin verirse, ondan boşanabileceğimi söyledim, ama boşanmak istemiyor. Keisuke adına üzüleceğini, ama daha çok size üzüleceğini söylüyor”</span></p>

  <p class="P_css1"><span class="C_Current__And__No_Bold__And__No_Italic">“Benimle alay ediyor ”</span></p>

  <p class="P_css1"><span class="C_Current__And__No_Bold__And__No_Italic">“Sizinle ilgili her şeyi biliyor, Baba. Ama ben ona hiçbir şey söylemedim.”</span></p>

  <p class="P_css1"><span class="C_Current__And__No_Bold__And__No_Italic">“Ne de olsa benim oğlum.”</span></p>

  <p class="P_css1"><span class="C_Current__And__No_Bold__And__No_Italic">“Size düşkünlüğünü garip bir biçimde gösteriyor.”</span></p>

  <p class="P_css1"><span class="C_Current__And__No_Bold__And__No_Italic">“Aslında sana hâlâ bağlı. Beni bahane ediyor.”</span></p>

  <p class="P_css1"><span class="C_Current__And__No_Bold__And__No_Italic">Aslında kendi oğlum ve vârisim Jokichi’yi pek tanıdığım söylenemez. Babalar böylesine değerli oğulları konusunda bu kadar bilgisiz olmamalılar. Tokyo Üniversitesi ekonomi bölümünü bitirdiğini, şimdi de Pasifik Plastik Endüstrisinde çalıştığını biliyorum. Ama ne tür bir iş yaptığını sorsanız söyleyemem. Anladığım kadarıyla şirketleri, Mitsui Kimya’dan ya da ona benzer bir yerden sentetik reçine alıyor ve fotoğraf filmleri, polietilen filmler, kova, mayonez tüpü gibi katlanır plastik eşyalar yapıyorlar. Fabrika, Kawasaki yakınlarında ama merkezi Tbkyo’da, Nihombashi’de, Jokichi orada işletme bölümünde bir yerde çalışıyor. Yakında daire başkanı olacağını söylüyorlar, ama maaşı ne kadar bilmiyorum. Benim mirasımı o alacak gerçi, ama şu anda Utsugi ailesinin başkanı benim. Günlük giderlerimizin bir kısmını o karşılıyormuş, ama çoğunlukla benim gayrimenkul ve tahvil gelirlerimle geçiniyoruz.</span></p>

  <p class="P_css1"><span class="C_Current__And__No_Bold__And__No_Italic">Kanm bir ay öncesine kadar evin giderlerini hesaplıyordu, şimdi bu işe Satsuko el attı. Karıma bakılırsa, Satsuko hesaptan çok iyi anlıyor ve faturaları dikkatlice izliyor. Sık sık mutfağa gidip buzdolabına bakıyormuş. Hizmetçiler onun adım duyunca titri-yorlarmış. Yenilikten hoşlandığı için geçen yıl otomatik çöp makinesi taktırttı, ama şimdi pişman. Bir keresinde Osetsu’yu azarlarken yakaladım; yenebilecek durumda bir patatesi çöpe atarken yakalamıştı.</span></p>

  <p class="P_css1"><span class="C_Current__And__No_Bold__And__No_Italic">“Bozulmuşsa köpeğe veremez miydin?” diye çıkışıyordu. “Her şeyi makineye atarak eğleniyorsunuz. Hiç taktırmamalıydım bu çöp makinesini.”</span></p>

  <p class="P_css1"><span class="C_Current__And__No_Bold__And__No_Italic">Karıma bakılırsa, Satsuko, hizmetçilere fazla masraf yapmasınlar diye dırdırlanıyor, sonra da paranın gerisini cebe indiriyor. Zaman zaman hesap tahtasındaki sayıları Osetsu’ya toplatıyor, ama genellikle bu işi de kendisi yapıyor; vergi işlerimize bakan muhasebeciyle de Satsuko uğraşıyor. Tüm sorumlulukları üstleniyor ve başa çıkıyor. Jokichi onun yeteneklerinden hoşnut olmalı. Utsugi ailesindeki yeri artık sağlam; bir anlamda Jokichi için de vazgeçilmezliği var.</span></p>

  <p class="P_css1"><span class="C_Current__And__No_Bold__And__No_Italic">Karım evlenmelerine karşı çıktığı zaman, Jokichi ona, “Satsuko’nun dansçılığından söz ediyorsunuz, ama ben evi iyi idare edeceğinden eminim. Çok yetenekli,” demişti. Kafadan atmıştır. Böylesine ileri görüşlü olabileceğini sanmam. Aileye girdikten sonra yeteneklerini göstermeye başladı. O zamana kadar belki Satsuko kendisi de yeteneklerinin farkında değildi.</span></p>

  <p class="P_css1"><span class="C_Current__And__No_Bold__And__No_Italic">Başlangıçta kabullendiğim halde evliliklerinin uzun süreceğini sanmıyordum. Jokichi’nin kadınlara düşkün olduğunu, benim gençlik yıllarımdaki gibi maymun iştahlı olduğunu biliyordum. Şimdi işler kolay olmasa gerek. Evlendikleri zaman Jokichi, Satsuko’ya çok tutkundu ama, Satsuko ona o kadar tutkun değildi. Bence şimdi eskisinden daha güzel. Evleneli on yıl oluyor ve sanki yıldan yıla daha güzelleşti. Keisuke’yi doğurduktan sonra güzelliği daha da belirginleşti. Son yıllarda kabare kabalığından iz kalmadı, ikimiz yalnız kaldığımız zamanlar o havaya bürünüyor ya. Bugünlerde olmasa bile eskiden Jokichi ile yalnız kaldıklarında da herhalde öyle davranıyordu. Oğlum onun ev içindeki yeteneklerinden hoşnut olmalı ve onu yitirirse rahatının kaçacağından korkuyordun Satsuko saf rolü yaptığı zamanlar örnek bir eşin tüm niteliklerini sergiliyor. Konuşması ve davranışları canlı ve çok akıllı; ayrıca sıcak, albenili ve insanlarla anlaşabiliyor. Herkesi etkilediği için Jokichi gizliden gururlanıyor. Ondan ayrılmak isteyeceğini sanmam. Beceriyle yaptığı sürece yaramazlıklarını görmezlikten gelecektir.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">7 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün gece Jokichi, Osaka’dan döndü, bu sabah Karuizawa’ya gidiyor.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">8 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Saat birle iki arası uyudum, yatakta Dr. Suziki’ nin gelmesini bekledim. Banyo kapısının vurulduğunu ve Satsuko’nun sesini işittim.</span></p>

  <p class="P_css1"><span class="C_Current__And__No_Bold__And__No_Italic">“Baba, kapıyı kilitliyorum.”</span></p>

  <p class="P_css1"><span class="C_Current__And__No_Bold__And__No_Italic">“O geliyor, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Evet.” Kafasını içeriye uzattı, ama sonra kapıyı çarptı ve kilitledi. Bir an için yüzünü gördüm; soğuk ve asıktı. Duş almış olmalıydı, çünkü plastik bonesinden sular damlıyordu.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">9 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün Dr. Suziki’nin günü değil, ama uykudan sonra yataktan çıkmak istemedim: Kapı yine vuruldu ve Satsuko’nun sesini duydum.</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">“Kapıyı kilitliyorum.”</span></p>

  <p class="P_css1"><span class="C_Current__And__No_Bold__And__No_Italic">Düne göre yarım saat gecikmişti, ama bu keziçeriye uzanıp bakmadı. Saat üçü biraz geçe kapının tokmağını yokladım, ama hâlâ kilitliydi. Saat beşte, çektirme aletinde gerildiğimde Haruhisa evden çıkıyordu ve seslendi:</span></p>

  <p class="P_css1"><span class="C_Current__And__No_Bold__And__No_Italic">“Yeniden teşekkürler, Amca. Her gün yararlanıyorum.”</span></p>

  <p class="P_css1"><span class="C_Current__And__No_Bold__And__No_Italic">Ne yazık, bunları söylerken yüzündeki ifadeyi göremedim.</span></p>

  <p class="P_css1"><span class="C_Current__And__No_Bold__And__No_Italic">Saat altıda bahçede yürüyüşe çıkarken, Bayan Sasaki’ye, Satsuko’nun evde olup olmadığını sordum.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, “Biraz önce arabasının sesini duydum galiba,” dedi ve Osetsu’ya sormaya gitti. Geri döndüğünde, “Bayan Utsugi dışarı çıkmışlar,” dedi.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">10 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Birden ikiye kadar uyudum. Bir önceki gün olanlar yinelendi.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">11 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Akupunktur yok, ama olaylar geçen günkünden değişik.</span></p>

  <p class="P_css1"><span class="C_Current__And__No_Bold__And__No_Italic">“Burayı kilitliyorum,” yerine, Satsuko kafasını uzattı ve “Kapı açık,” dedi.</span></p>

  <p class="P_css1"><span class="C_Current__And__No_Bold__And__No_Italic">Neyse, neşeli ve pırıltılı görünüyordu. Duşun sesini duyuyordum.</span></p>

  <p class="P_css1"><span class="C_Current__And__No_Bold__And__No_Italic">“Gelmeyecek mi?”</span></p>

  <p class="P_css1"><span class="C_Current__And__No_Bold__And__No_Italic">“Hayır, siz gelin içeri.”</span></p>

  <p class="P_css1"><span class="C_Current__And__No_Bold__And__No_Italic">Bana söylendiği gibi yaptım. Duş perdesinin gerisine gizlenmişti bile.</span></p>

  <p class="P_css1"><span class="C_Current__And__No_Bold__And__No_Italic">“Bugün beni öpebilirsiniz.” Duşun sesi kesildi. Perdenin arasından bir bacak uzandı.</span></p>

  <p class="P_css1"><span class="C_Current__And__No_Bold__And__No_Italic">“Yine muayeneye gelmiş gibisin.”</span></p>

  <p class="P_css1"><span class="C_Current__And__No_Bold__And__No_Italic">“Evet, dizin üzerine geçmek yok. Bakın duşu sizin için kapattım.”</span></p>

  <p class="P_css1"><span class="C_Current__And__No_Bold__And__No_Italic">“Ödülün biraz çingenece değil mi?”</span></p>

  <p class="P_css1"><span class="C_Current__And__No_Bold__And__No_Italic">“Beğenmedinizse gidebilirsiniz. Sizi zorlamıyorum.” Sonra ekledi: “Bugün dilinizi kullanmanıza da izin veriyorum.”</span></p>

  <p class="P_css1"><span class="C_Current__And__No_Bold__And__No_Italic">28 Temmuz’daki gibi eğilerek dudaklarımı baldırındaki aynı yere yapıştırdım ve yavaş yavaş dilimle tenini tatmaya başladım. Gerçekten öpme tadı vardı. Ağzım giderek aşağı, tabanına doğru kaymaya başladı. Şaşılacak şey ama hiçbir şey söylemiyordu. Dilediğimi yapmama izin veriyordu. Ağzım ayağının iç kısmına geldi ve başparmağının ucuna değdi. Çömelerek, üç ayak parmağını dişlerimin arasına sıkıştırdım. Islak tabanına dudaklanmı bastırdım. Ayağı bir yüz kadar çekici ve anlamlıydı.</span></p>

  <p class="P_css1"><span class="C_Current__And__No_Bold__And__No_Italic">“Yeter artık!”</span></p>

  <p class="P_css1"><span class="C_Current__And__No_Bold__And__No_Italic">Bir anda duş açıldı; sular başımdan, yüzümden süzülmeye başladı ve o güzelim ayak...</span></p>

  <p class="P_css1"><span class="C_Current__And__No_Bold__And__No_Italic">Saat beşte Bayan Sasaki gerilme zamanımın geldiğini söyledi. “Aman Tanrım, gözleriniz kızarmış,” dedi.</span></p>

  <p class="P_css1"><span class="C_Current__And__No_Bold__And__No_Italic">Son zamanlarda gözlerim çok kanlanıyor. En iyi halinde bile hafif bir pembe gölge oluyor. İyice bakılınca, saydam tabakanın altında sayısız kırmızı kan damarcıkları gözüküyor. Bir keresinde, kanama tehlikesi olup olmadığını anlamak için göz muayenesi yaptırdım, ama böylesine bir kanamanın ciddi olamayacağı, benim yaşımda normal bir gelişme olduğu söylendi. Yine de gözlerim kanlandığı zaman nabiz atışlarım hızlanıyor, tansiyonum yükseliyor.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, hemen nabzıma baktı. “90’ın üstünde. Bir şey mi oldu?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Hayır, belirli bir şey olmadı.”</span></p>

  <p class="P_css1"><span class="C_Current__And__No_Bold__And__No_Italic">“Tansiyonunuzu ölçeyim.”</span></p>

  <p class="P_css1"><span class="C_Current__And__No_Bold__And__No_Italic">Çalışma odasındaki sedire uzanmam için diretti. On dakika kadar dinlendikten sonra lastik torbayı sağ koluma bağladı. Aletteki göstergeyi seçemi-yordum, ama yüzünden ne olduğu anlaşılıyordu.</span></p>

  <p class="P_css1"><span class="C_Current__And__No_Bold__And__No_Italic">“Kendinizi iyi hissetmiyorsunuz, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Yo... Hayır. Yüksek mi?”</span></p>

  <p class="P_css1"><span class="C_Current__And__No_Bold__And__No_Italic">“Yirmilerde.”</span></p>

  <p class="P_css1"><span class="C_Current__And__No_Bold__And__No_Italic">Böyle söylediği zamanlar genellikle daha yüksektir. Ama bu gibi gelişmeler beni doktorları etkilediği kadar etkilemez. Bir keresinde yirmi dört buçuğa kadar yükselmişti tansiyonum. Her an ölebilece-ğimi artık kabulleniyorum.</span></p>

  <p class="P_css1"><span class="C_Current__And__No_Bold__And__No_Italic">“Sabah çok normaldi. Büyüğü on dört buçuk, küçüğü sekiz onda üçtü. Neden böyle yükselmiş şaşıyorum. Anlayamıyorum. Kabızlıktan falan kendinizi zorladınız mı?”</span></p>

  <p class="P_css1"><span class="C_Current__And__No_Bold__And__No_Italic">“Hayır, hayır.”</span></p>

  <p class="P_css1"><span class="C_Current__And__No_Bold__And__No_Italic">“Hiçbir şey olmadı mı? Akıl alacak gibi değil.” Bayan Sasaki kuşkuyla kafasını salladı.</span></p>

  <p class="P_css1"><span class="C_Current__And__No_Bold__And__No_Italic">Nedenini çok iyi bildiğim halde sesimi çıkarmadım. Satsuko’nun topuklarının tadı hâlâ damağım-daydı, istesem de unutamıyordum. Ayak parmaklarını ağzıma aldığım zaman tansiyonum yükselmiş olacak. O anda felçten ölecekmişçesine kan beynime çıkmış, yüzüm yanmaya başlamıştı. Ölüm mü... Uzun zamandır ölüme hazır olmama karşın “ölmek” düşüncesi korkutuyor beni. Kendi kendime sakin olmam gerektiğini, böylesine heyecanlanmanın doğru olmadığım söylemiş, ama budalaca ayağını emmeyi sürdürmüştüm. Duramıyordum. Hayır, durmak istedikçe daha delicesine emiyordum ve emdikçe ölüyorum, diye düşünüyordum. Korku, heyecan ve keyif dalgaları benliğimi kaplıyordu; kalp sıkışmasına benzer ağrılar göğsümü kavrıyordu... Aradan iki saat geçmiş olacak, ama anlaşılan yüksek tansiyon daha geçmemiş.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, “Bugün gerilmekten vazgeçse-niz,” diye önerdi. “Dinlenmeniz gerekli sanıyorum.” Zorla beni yatak odama götürüp yatırdı...</span></p>

  <p class="P_css1"><span class="C_Current__And__No_Bold__And__No_Italic">Akşam dokuzda Bayan Sasaki tansiyon aletiyle yeniden geldi.</span></p>

  <p class="P_css1"><span class="C_Current__And__No_Bold__And__No_Italic">“Bir kez daha denemek istiyorum.”</span></p>

  <p class="P_css1"><span class="C_Current__And__No_Bold__And__No_Italic">Neyse normale düşmüştü. Büyük on beş, küçük sekiz onda yedi olmuştu.</span></p>

  <p class="P_css1"><span class="C_Current__And__No_Bold__And__No_Italic">“Şimdi daha iyi,” dedi. “Neyse rahatladık. Önceden büyük yirmi üç onda üç, küçük on beşti.”</span></p>

  <p class="P_css1"><span class="C_Current__And__No_Bold__And__No_Italic">“Arada bir böyle oluyor sanınm.”</span></p>

  <p class="P_css1"><span class="C_Current__And__No_Bold__And__No_Italic">“Arada bir de olsa çok yüksek. Hiç olmazsa uzun sürmedi.”</span></p>

  <p class="P_css1"><span class="C_Current__And__No_Bold__And__No_Italic">Yalnızca Bayan Sasaki değildi kaygılanan. Ben de rahatlayarak derin bir soluk aldım. Düşüncelerim pusuya yatmıştı; işler böyle giderse delice davranışlarımı sürdürmeliyim. Satsuko’nun sinema ya da TV’de keyifle seyredeceği cinsellik içeren bir sahneye benzemese bile, ben kendimi hiç olmazsa bu kadarcık bir serüvenden yoksun kılamazdım. Öldürse de fark etmez.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">12 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Haruhisa ikiyi biraz geçe geldi, sanırım iki-üç saat kaldı. Satsuko akşam yemeğinden hemen sonra dışarı çıktı, Kentin aşağısında, Yankesici’de Martin La Salle’i görmek istediğini, oradan Prens Oteli’ ne havuza gideceğini söyledi. Açık kesimli bir mayoyla nasıl görüneceğini biliyorum. Lambalann altında çıplak beyaz omuzları ve sırtı parlayacaktır.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">13 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün saat üç sularında yeniden kısa cinsel heyecanımı yaşadım. Bugün gözlerim kızarmadı ve tansiyonum da sanırım normal. Biraz şaşırtıcı ya! Gözlerim kan çanağına dönmedikçe, tansiyonum yirmiyi aşmadıkça bir eksiklik var demektir.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">14 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Jokichi bu gece Kruizawa’dan döndü. Yarın (pazartesi) işe başlayacağını söylüyor.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">16 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Satsuko dün Hayama’ya yüzmeye gitti. Bana bakmaktan yaz boyunca denize gidemediğini söylüyor; kesinlikle yanması gerekiyormuş. Öbür beyaz tenliler gibi çabuk yanıyor. Bugün boynu ve göğsü V biçiminde yanmıştı; mayosunun altında kalan yerlerinin beyazlığı şaşırtıcı olsa gerek. Göstermek için beni banyoya çağırdı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">17 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Anlaşılan, Haruhisa bugün yine gelmiş.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">18 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Cinsel heyecan verici yeni bir olay. Ama bu kez öncekilerden biraz değişik. Bugün yüksek topuklu sandaletlerle geldi ve duşun içinde de ayaklarından çıkarmadı.</span></p>

  <p class="P_css1"><span class="C_Current__And__No_Bold__And__No_Italic">“Neden giyiyorsun onlan?”</span></p>

  <p class="P_css1"><span class="C_Current__And__No_Bold__And__No_Italic">“Çıplak gösterilerde kızlar hep böyle sandaletler giyiyorlar. Ayaklarımı o kadar sevdiğine göre hoşuna gitmiyor mu? Bir şeycik yok bunda.”</span></p>

  <p class="P_css1"><span class="C_Current__And__No_Bold__And__No_Italic">Oraya kadar neyse ama ondan sonra bir şey daha oldu.</span></p>

  <p class="P_css1"><span class="C_Current__And__No_Bold__And__No_Italic">“Baba, bugün size boyun cilvesi izni vereceğim.”</span></p>

  <p class="P_css1"><span class="C_Current__And__No_Bold__And__No_Italic">“Ne demek o?”</span></p>

  <p class="P_css1"><span class="C_Current__And__No_Bold__And__No_Italic">“Bilmiyor musunuz? Geçende yaptığınız şey.”</span></p>

  <p class="P_css1"><span class="C_Current__And__No_Bold__And__No_Italic">“Boyundan öpmek mi?”</span></p>

  <p class="P_css1"><span class="C_Current__And__No_Bold__And__No_Italic">“Hem o, hem bir tür okşamak.”</span></p>

  <p class="P_css1"><span class="C_Current__And__No_Bold__And__No_Italic">“Onu da anlatman gerekecek.”</span></p>

  <p class="P_css1"><span class="C_Current__And__No_Bold__And__No_Italic">“Yaşlılar gerçekten can sıkıcı. İnsanın her yanını sevip okşamak demek. Bir de yoğun okşama var - anlaşılan s:ize öğreteceğim çok şey var.”</span></p>

  <p class="P_css1"><span class="C_Current__And__No_Bold__And__No_Italic">“Demek boynundan öpmeme izin vereceksin.”</span></p>

  <p class="P_css1"><span class="C_Current__And__No_Bold__And__No_Italic">“Değerbilirliğinizi, size yakışır bir biçimde gösterirseniz.”</span></p>

  <p class="P_css1"><span class="C_Current__And__No_Bold__And__No_Italic">“İyi değerbilirim. Ama bu şans beni ürkütüyor. Sonuçtan kaygılanıyorum.”</span></p>

  <p class="P_css1"><span class="C_Current__And__No_Bold__And__No_Italic">“Bu işler böyle. Sakın unutmayın bunu.”</span></p>

  <p class="P_css1"><span class="C_Current__And__No_Bold__And__No_Italic">“Neymiş bakalım?”</span></p>

  <p class="P_css1"><span class="C_Current__And__No_Bold__And__No_Italic">“Yok, önce boynumdan öpün.”</span></p>

  <p class="P_css1"><span class="C_Current__And__No_Bold__And__No_Italic">Çok güç bir sınavdı. Yirmi dakikadan uzun bir süre boyundan cilveleşmek dediği şeye kaptırdım kendimi.</span></p>

  <p class="P_css1"><span class="C_Current__And__No_Bold__And__No_Italic">“Şimdi sizi elde ettim. Artık hayır diyemezsiniz.”</span></p>

  <p class="P_css1"><span class="C_Current__And__No_Bold__And__No_Italic">“Ne istiyorsun?”</span></p>

  <p class="P_css1"><span class="C_Current__And__No_Bold__And__No_Italic">“Kendinize gelin, paniğe kapılmayın.”</span></p>

  <p class="P_css1"><span class="C_Current__And__No_Bold__And__No_Italic">“Nedir, Tanrı aşkına?”</span></p>

  <p class="P_css1"><span class="C_Current__And__No_Bold__And__No_Italic">“Son zamanlarda istediğim bir tek şey var.”</span></p>

  <p class="P_css1"><span class="C_Current__And__No_Bold__And__No_Italic">“Neymiş peki?”</span></p>

  <p class="P_css1"><span class="C_Current__And__No_Bold__And__No_Italic">“Kedigözü.”</span></p>

  <p class="P_css1"><span class="C_Current__And__No_Bold__And__No_Italic">“Kedigözü? Takı mı demek istiyorsun?”</span></p>

  <p class="P_css1"><span class="C_Current__And__No_Bold__And__No_Italic">“Evet, ama küçük istemem - erkeklerin taktığı türden büyük taşlı bir yüzük. Sonunda Imperial Otel’in pasajında buldum. Onu istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Kaç para?”</span></p>

  <p class="P_css1"><span class="C_Current__And__No_Bold__And__No_Italic">“Üç milyon yen.”</span></p>

  <p class="P_css1"><span class="C_Current__And__No_Bold__And__No_Italic">“Ne dedin?”</span></p>

  <p class="P_css1"><span class="C_Current__And__No_Bold__And__No_Italic">“Üç milyon yen.”</span></p>

  <p class="P_css1"><span class="C_Current__And__No_Bold__And__No_Italic">“Şaka ediyorsun.”</span></p>

  <p class="P_css1"><span class="C_Current__And__No_Bold__And__No_Italic">“Şaka etmiyorum.”</span></p>

  <p class="P_css1"><span class="C_Current__And__No_Bold__And__No_Italic">“O kadar para veremem.”</span></p>

  <p class="P_css1"><span class="C_Current__And__No_Bold__And__No_Italic">“O kadar paranız olduğunu biliyoııım ve bana bu parayı kolaylıkla verebilirsiniz. Hem almaya karar verdiğimi ve birkaç gün içinde geleceğimi de kuyumcuya bildirdim.”</span></p>

  <p class="P_css1"><span class="C_Current__And__No_Bold__And__No_Italic">“Boyundan cilvenin bu denli pahalı bir şey olduğunu bilmiyordum.”</span></p>

  <p class="P_css1"><span class="C_Current__And__No_Bold__And__No_Italic">“Ama yalnız bugün için değildi. Bundan sonra her istediğinizi de yapabilirsiniz.”</span></p>

  <p class="P_css1"><span class="C_Current__And__No_Bold__And__No_Italic">“Olsun, yine de yalnız boyundan öpmek. Gerçek öpüşmenin değeri başkadır.”</span></p>

  <p class="P_css1"><span class="C_Current__And__No_Bold__And__No_Italic">“Ne biçim konuşuyorsunuz? Bir de değerbilir olduğunuzu söylemiştiniz.”</span></p>

  <p class="P_css1"><span class="C_Current__And__No_Bold__And__No_Italic">“Bu ciddi ama. Karım görürse ne yaparsın?”</span></p>

  <p class="P_css1"><span class="C_Current__And__No_Bold__And__No_Italic">“Hiç gösterir miyim?”</span></p>

  <p class="P_css1"><span class="C_Current__And__No_Bold__And__No_Italic">“Yine de veremem. Bu yaşlı adama çok sert davranıyorsun.”</span></p>

  <p class="P_css1"><span class="C_Current__And__No_Bold__And__No_Italic">“Mutlu görünüyorsun ama.”</span></p>

  <p class="P_css1"><span class="C_Current__And__No_Bold__And__No_Italic">Sanırım mutlu görünüyordum...</span></p>

  <p class="P_css1">&#160;</p>

  <p class="P_css1"><span class="C_Current__And__Underline">19 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Kasırga geliyor diyorlar. Belki de elim ondan bu kadar ağrıyor; bacaklanmı da eskisi kadar kullanamıyorum. Satsuko’nun getirdiği Dolosin hapı ağrıyı biraz kesiyor; günde üç kez üçer hap alıyorum. Ağızdan alındığı için Nobulon’dan iyi. Ama aspirin gibi çok terlettiği için sevmiyorum.</span></p>

  <p class="P_css1"><span class="C_Current__And__No_Bold__And__No_Italic">Öğleden sonra erken saatte Dr. Suziki telefon etti, kasırga olasılığından söz ederek randevumuzu erteledi. Benim için fark etmeyecekti, öylece söyleyerek çalışma odama gittim. Hemen ardından Satsuko geldi.</span></p>

  <p class="P_css1"><span class="C_Current__And__No_Bold__And__No_Italic">“Söz verdiğiniz şey için geldim,” dedi. “Sonra bankaya oradan da doğruca otele gideceğim.”</span></p>

  <p class="P_css1"><span class="C_Current__And__No_Bold__And__No_Italic">“Kasırga geliyor biliyor musun? Niçin böyle bir zamanda gidiyorsun?”</span></p>

  <p class="P_css1"><span class="C_Current__And__No_Bold__And__No_Italic">“Düşüncenizi değiştirinceye kadar bekleye-mem. O taşı bir an önce parmağımda görmek istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Bir kez söz verdikten sonra sözümden dönmem.”</span></p>

  <p class="P_css1"><span class="C_Current__And__No_Bold__And__No_Italic">“Yarın cumartesi. Geç kalırsam bankaya yetişe-mem. Bugünün işini yanna bırakma derler.”</span></p>

  <p class="P_css1"><span class="C_Current__And__No_Bold__And__No_Italic">Parayı başka yere harcamak istiyordum. Şimdi yılını tam anımsamıyorum, ama çocukluğumda ailemizin kuşaklar boyu yaşamış olduğu Honjo’daki evden ayrılıp Tokyo’nun merkezinde Nihombashi’ye taşınmıştık. 1923 yılındaki büyük depremden sonra, Azabu’nun Marnlama bölgesinde bulunan şimdiki evimize geçmiştik. Ben 40 yaşlarımın başlarınday-ken babam bu evi yaptırmış ve 1925’te ölmüştü. Birkaç yıl sonra 1928’de de annem öldü. Azabu’daki evimizi babam yaptırttı dedim, ama burada eski bir köşk vardı (Meiji devlet adamlarından Haseba Samitak’ın evi Şuralarda bir yerde olmalı) bir kısmını olduğu gibi bırakarak gerisini yeniden yaptırdı. Babam artık emekli olmuştu, evin eskiden kalan kısmının sessizliğini çok sevdikleri için orada yaşadılar. Savaşta yıkıldıktan sonra evi yeniden yaptırtmamız gerekti, ama eski kısım yanmaktan kurtulmuştu. Şimdi ise oturulmayacak kadar çökük; o kısmı yıktırıp karımla kendim için Batı düzeninde bir şey yaptırtmayı düşünüyorum, ama karım buna yanaşmıyor; annemle babamın yaşamış oldukları yerin tümüyle yıkılmasını istemiyor, koruyabildiğimiz kadar korumamız gerekiyormuş; bu kanıda o. Sonsuza kadar direteceğini bildiğimden yıkıcıları çağırıp onların önünde onayını almaya karar verdim sonunda.</span></p>

  <p class="P_css1"><span class="C_Current__And__No_Bold__And__No_Italic">Yeni bir kanat eklemesek de evimiz tümümüzü barındıracak kadar büyük; ancak bir kısım planlarımı gerçekleştirmem için uygun değil. Yeni kanatta kendi yatak odamla çalışma odamı, karımın yatak odasından iyice uzaklaştırmayı, ona istediği gibi bir tuvalet yaptırtmayı planlıyordum. Kendi iyiliği için tam Japon düzeninde tahta küvetli bir de banyosu olacaktı. Benim banyomsa fayanstan ve duşlu olacaktı.</span></p>

  <p class="P_css1"><span class="C_Current__And__No_Bold__And__No_Italic">“Evin bizim kanadımıza iki banyo yaptırmanın ne gereği var?” diye soruyor, “ben, Oshizu ve Bayan Sasaki ile eskisini paylaşabilirim,” diyordu.</span></p>

  <p class="P_css1"><span class="C_Current__And__No_Bold__And__No_Italic">“Kendine bu kadarcık lüksü çok görme. Bizim yaşımızda küvette keyfetmekten başka ne kaldı ki.”</span></p>

  <p class="P_css1"><span class="C_Current__And__No_Bold__And__No_Italic">Amacım, karımın evin içinde dolanıp durmasını önlemek, zamanının çoğunu kendi odasında geçirmesini sağlamaktı. Bir kez işe girişmişken tüm yapıyı tek bir kata indirmek istiyordum; buna da Sat-suko yanaşmadı. Benim de hazırda yeterince param yoktu. İstemesem de yeni kanatla yetinecektim. İşte Satsuko’nun istediği üç milyon bu inşaata ayrılmıştı.</span></p>

  <p class="P_css1"><span class="C_Current__And__No_Bold__And__No_Italic">Satsuko hemen geri döndü. Başarılı bir general gibi, “İşte buradayım,” dedi.</span></p>

  <p class="P_css1"><span class="C_Current__And__No_Bold__And__No_Italic">“Hemen aldın mı?”</span></p>

  <p class="P_css1"><span class="C_Current__And__No_Bold__And__No_Italic">Hiç sesini çıkarmadan avucundaki yüzüğü uzattı. Gerçekten olağanüstü bir kedigözüydü. Yeni kanada ilişkin düşlerim yumuşak avucundaki pırıltıya dönüşmüştü.</span></p>

  <p class="P_css1"><span class="C_Current__And__No_Bold__And__No_Italic">“Kaç kırat?” diyerek avucuma aldım.</span></p>

  <p class="P_css1"><span class="C_Current__And__No_Bold__And__No_Italic">“On beş.”</span></p>

  <p class="P_css1"><span class="C_Current__And__No_Bold__And__No_Italic">Birden sol elimde eski ağn başladı. Hemen üç Dolosin hapı yuttum. Satsuko’nun coşkulu yüzünü seyrettikçe ağrı dayanılmaz boyutlara ulaştı. Eve yeni bir kanat yaptırmaktan çok daha güzeldi...</span></p>

  <p class="P_css1">&#160;</p>

  <p class="P_css1"><span class="C_Current__And__Underline">20 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">14 numaralı kasırgadan sonra giderek artan sert bir esinti ve yağmur. Yine de önceden planlamış olduğum gibi bugün Karuizawa’ya hareket ettim. Satsuko ile Bayan Sasaki bir sonraki ikinci sınıf bir arabayla geldiler. Bayan Sasaki havadan kaygılanıyor, yolculuğu yarına ertelememizin daha iyi olup olmayacağını soruyordu, ama Satsuko da ben de vazgeçmedik. İkimiz de garip bir biçimde dünyayı umursamıyorduk: “Kasırga varsın gönlünce essin,” der gibiydik. Kedigözünün büyüsüne kapılmıştık.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">23 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün Satsuko’yla Tokyo’ya gitmeyi umuyordum, ama karım, çocukların okullarının yakında başlayacağını, kendilerinin yirmi dördünde ayrılmayı düşündüklerini, benim de yarına kadar bekleyip onlarla birlikte gitmemi istedi. Böylece Satsuko’yla yalnız başıma yolculuk etme umutlarım bir anda suya düştü.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">25 Ağustos</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu sabah yine çekip gereceklerdi beni, ama vazgeçeceğim. Aslında hiçbir yararı olmuyor. Bu ay sonunda akupunktura da son vereceğim.</span></p>

  <p class="P_css1"><span class="C_Current__And__No_Bold__And__No_Italic">Bu akşam Satsuko, Korakuen Jimnastik Salo-nu’na gitmek üzere evden hızla çıktı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">1 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Eski takvime göre kasırga olması gerek, ama hava çok güzel. Jokichi, hafta sonuna kadar kalmak üzere Fukuoka’ya gidiyor.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">3 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Sonbahar başladı artık. Dün akşamki sağanaktan sonra hava çok güzel ve açık. Satsuko girişteki çiçek düzenlemesini yedi sonbahar yaban bitkisinden yaptı ve çalışma odamın kitaplık köşesine ak darı saplarıyla horozibiğinden yaptığı düzenlemenin üzerine asılı yazıyı da değiştirdi. Bestesi ve güftesi Nagal Kafu adlı bir Çinli’nin dizeleri:</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__Italic">Tam yedi sonbahardır Azabu Vadisi’nde</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">yaşıyorum.</span></span></p>

  <p class="P_css1"><span class="C_Current__And__No_Bold__And__Italic">Don sürüyor, yaşlı ağaç Batı Odası’nı</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">gölgeliyor.</span></span></p>

  <p class="P_css1"><span class="C_Current__And__No_Bold__And__Italic">Gülerek, kendime bir hafta süren bir uğraş</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">buldum.</span></span></p>

  <p class="P_css1"><span class="C_Current__And__No_Bold__And__Italic">Yaprakları süpürüyorum, kitaplarımı</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">havalandırıyorum,</span></span></p>

  <p class="P_css1"><span class="C_Current__And__No_Bold__And__Italic">Sonra da kışlık giysilerimi.</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Kafu, her zaman en sevdiğim yazarlardan biri olmuştur, ama el yazısından ve Çince şiirlerinden pek hoşlanmıyorum. Bu yazıyı yıllar önce bir antikacıdan almıştım; söylediklerine göre çok iyi taklit edenler varmış onun el yazılarını, belki de kendisine ait değildir. Savaşta yanmadan önce yaşadığı Batı düzeninde yapılmış evi bize pek uzak sayılmazdı. Tam yedi sonbahardır Azabu Vadisi’nde yaşıyorum, derken bize uzak sayılmaz.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">4 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün sabaha karşı -sanırım beş sularında- bir cırcırböceğinin sesini duydum. Hafif bir sesti, ama sesin sürüp gittiğini yarı uykulu fark ettim; nasıl oluyor da bu odadan bu sesi duyabiliyorum. Bir yolunu bulup odaya girmiş olabilir, diye düşündüm. Bana çocukluğumu anımsattı. Honjo’da oturuyorduk ve beş-altı yaşlarındaydım; dadımın kollarında yatarken dışarıda bir cırcırböceği öterdi. Ya basamaklardan birinin ya da balkonun altına gizlenir, pırıl pırıl sesiyle öter dururdu. Hep tek başınaydı; öyle çam çekirgeleri gibi kümeler halinde dolaşmazdı. Böceğin insanın yüreğine işleyen tertemiz bir sesi vardı. Sesini duyar duymaz, dadım, “Dinle Tokusu-ke, sonbahar gerçekten geldi, artık cırcırböceği var,” derdi. Sonra da saçma sapan heceler çıkararak sesini böceğin ötüşüne benzetirdi. “Böyle ötüyor değil mi? Bu sesi duydun mu sonbahar geldi demektir.”</span></p>

  <p class="P_css1"><span class="C_Current__And__No_Bold__And__No_Italic">Belki yalnızca hayalimde kuruyordum, ama o konuştukça beyaz pamuklu kimonomun kollarından yukarı doğru serin bir havanın geçtiğini hissederdim. Sert, kolalı kimonoları hiç sevmezdim, ama geceleri giydiğimin tatlı-ekşi bir kola kokusu olurdu. Uzak bir anı gibi o koku, cırcırböceğinin ötüşü ve bir sonbahar sabahının serinliği kafamdan geçip durur. Yetmiş yedi yaşındayım, şimdi bile sabaha karşı cırcırböceğinin ötüşü yeniden kola kokusunu, dadımın konuşma biçimini ve sertçe bir kimononun tenime değişini canlandırdı içimde. Yarı uykuda, hâlâ Honjo’daki eski evimizdeymiş ve hâlâ dadımın kollarındaymışım gibi hissediyordum kendimi.</span></p>

  <p class="P_css1"><span class="C_Current__And__No_Bold__And__No_Italic">Ama bu sabah, kafamın içi yavaş yavaş arınınca, bu sesin, yatağımın hastabakıcı Sasaki’nin yatağıyla yan yana olduğu bu odanın içinden geldiğini anladım. Odamda cırcırböceği olamazdı. Ses dışardan da gelmiyordu, çünkü bütün kapılar, pencereler kapalıydı. Yine de ötüyordu. Daha iyi seçmek için kulak kesildim. Evet, cırcırböceğiydi. Daha yakından işitmeye çalıştım. Tabii duyduğum oydu.</span></p>

  <p class="P_css1"><span class="C_Current__And__No_Bold__And__No_Italic">Kendi soluğumun sesini dinliyordum. Sabah hava kuruydu, boğazım tıkalıydı; soluk alıyor olmalıydım; soluk alıp verdikçe cırcırböceğinin ötüşüne benzer bir ses çıkarıyordum. Şaşırarak bir daha, bir daha yineledim. Derin soluk aldıkça ses yükseliyordu; sanki ıslık çalıyordum.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, yatağında doğrularak, “Uyanık mısınız Efendim?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Dinleyin. Bu ses ne sesine benziyor?” dedim, yeniden öttüm.</span></p>

  <p class="P_css1"><span class="C_Current__And__No_Bold__And__No_Italic">“Sizin soluğunuz.”</span></p>

  <p class="P_css1"><span class="C_Current__And__No_Bold__And__No_Italic">“Yaa, demek daha önceden duydunuz.”</span></p>

  <p class="P_css1"><span class="C_Current__And__No_Bold__And__No_Italic">“Tabii duydum. Her sabah duyarım.”</span></p>

  <p class="P_css1"><span class="C_Current__And__No_Bold__And__No_Italic">“Her sabah böyle bir gürültü yaptığımı mı söylemek istiyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Daha önceden bilmiyor muydunuz?”</span></p>

  <p class="P_css1"><span class="C_Current__And__No_Bold__And__No_Italic">“Son zamanlarda sabahları duyuyorum sanırım. Öylesine sersemlemişim ki cırcırböceği sandım.” “Cırcırböceği değil. Ses, sizin boğazınızdan çıkıyor, Efendim. Olağan bir şey. İnsan yaşlandıkça boğazı kurur, soluk aldıkça ıslığa benzer bir ses çıkarır. Yaşlılarda çok sık rastlanır.”</span></p>

  <p class="P_css1"><span class="C_Current__And__No_Bold__And__No_Italic">“Ne olduğunu hep biliyordunuz demek?”</span></p>

  <p class="P_css1"><span class="C_Current__And__No_Bold__And__No_Italic">“Evet, son günlerde her sabah duyuyorum; hafif bir ses, çip-çip ediyor.”</span></p>

  <p class="P_css1"><span class="C_Current__And__No_Bold__And__No_Italic">“Karım duysun istiyorum.”</span></p>

  <p class="P_css1"><span class="C_Current__And__No_Bold__And__No_Italic">“O da biliyor.”</span></p>

  <p class="P_css1"><span class="C_Current__And__No_Bold__And__No_Italic">“Belki Satsuko güler bu işe?”</span></p>

  <p class="P_css1"><span class="C_Current__And__No_Bold__And__No_Italic">“Eminim o da duymuştur.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">5 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu sabah erken saatlerde düşümde annemle birlikteydim. Benim için çok olağandışı. Belki de dün sabah cırcırböceği ve yaşlı adamı anımsamaktan kaynaklandı. Düşümde annem anımsadığımca genç ve güzeldi. Neredeydik tam bilemeyeceğim, ama Honjo’daki evimizde olmalıydık. Annemin üstünde gezmeye giderken giydiği türden şık, gri desenli bir kimono, onun üstünde de siyah ipek krepten uzun bir manto vardı. Nereye gidiyordu ya da o anda hangi odadaydı bilemiyorum. Bez çantasından iyi bir tütün ve eski tip piposunu çıkarıp içmeye başladı. Oturma odasında olabilirdi. Birden evden çıkmıştı ve ayağındaki ip sandaletlerden başka üstünde hiçbir şey yoktu; saçları yaprak yaprak bir dizi mercanla toplanmış, İncili kaplumbağa kabuğu bir tokayla da tutturulmuştu. Saç biçimini böylesine ayrıntılarıyla anımsamama karşın nedense yüzünü seçemiyordum. O zamanın kadınlarının pek çoğu gibi annem de adamakıllı kısa boyluydu. Boyu bir elli kadardı; belki de bu yüzden başının üstünü görebildim, ama yüzünü seçemedim. Hiç kuşkusuz bu gördüğüm annemdi. Ne yazık, bana ne baktı ne de konuştu benimle. Ben de onunla konuşmaya kalkışmadım. Belki de azarlar diye korktum. Yakınlarda akrabalarımız oturuyordu, onlara gidiyor olmalı, diye düşündüm. Bir an gördükten sonra düş bir sis perdesi gerisinde yokluğa karıştı.</span></p>

  <p class="P_css1"><span class="C_Current__And__No_Bold__And__No_Italic">Uyandıktan sonra da annemin düşünü görmeyi sürdürdüm sanki. 1890’ların ortalarında daha küçücük bir çocuktum; annem evden çıkmış caddede yürürken birden karşısında beni bulmuştu. Belki de onu hayalimde canlandırıyordum. Annem çok gençti, ama ben şimdiki gibi yaşlıydım ve ona tepeden bakabiliyordum. Bir yandan da çocuktum ve o hâlâ benim annemdi. 1894 ya da 1895’te Honjo’daydım. Bu tür düşler olağan olsa gerek.</span></p>

  <p class="P_css1"><span class="C_Current__And__No_Bold__And__No_Italic">Annem, torunu Jokichi’yi görmüştü, ama 1928 yılında Jokichi dört yaşındayken öldüğü için gelini olacak kızı tanıyamamıştı. Karım bile oğlumun Satsuko’yla evlenmesine öylesine karşı koyduğuna göre, annem acaba ne derdi bu işe? Belki de çocuklar hiç evlenemezlerdi. Hayır, oğlumun şarkıcı bir kızla nişanlanması düşünülemezdi bile. Bir de böy-lesine aykırı bir evlilikten sonra kendi oğlunun, torununun karısına karşı tutkusunu ve “okşama” ayrıcalığı karşılığı ona üç milyonluk bir kedigözü pırlanta verdiğini bilse ne yapardı? Annem korkudan bayılırdı. Babam hayatta olsaydı hem Jokichi’yi hem de beni evlatlıktan reddederdi. Annem Satsu-ko’nun görünüşüne ne derdi acaba?</span></p>

  <p class="P_css1"><span class="C_Current__And__No_Bold__And__No_Italic">Gençken annemi herkes çok güzel bulurdu. O günleri çok iyi anımsıyorum. Ben on dört-on beş yaşlarına gelinceye kadar çok güzeldi. O günleri Satsuko’yla karşılaştırınca aradaki farkı görebiliyorum. Satsuko da güzel sayılır. Jokichi bu yüzden evlendi onunla. 1890’larla bugünlerin Japon kadınlarının güzellik anlayışının ne denli değiştiği bu iki güzel arasındaki farktan anlaşılabilir. Örneğin, annemin ayaklan da çok güzeldi, ama Satsuko’nun ayaklarının güzelliği çok başka. Aynı ırktan iki kadına ait değiller sanki. Annemin, avucuma sığacak kadar narin ayakları vardı; ip sandaletleriyle yürürken ayak parmakları içe dönük, çok kısa ve kesik adımlar atardı. (Düşümde, annem gezmeye gittiği halde, ip sandaletler dışında çorap falan yoktu ayağında. Belki de bilinçli olarak ayaklarını gösteriyordu bana.) Meiji kadınlarının yalnızca güzel olanları değil, hemen hepsi güvercin yürüyüşlüdür. Satsuko’ya gelince; onun ayakları soylu bir incelik ve uzunlukta; normal Japon ayakkabılarının kendisine çok geniş geldiğini söyleyerek övünür. Annemin ayaklarıysa, tam tersine, Nara’daki yufka yürekli Bodisatva’ nmkiler gibi biraz taraklıcaydı, ama çok hoştu. O zamanın kadınları yapıca ufak tefektiler. Bir elliden daha kısa epeyce kadın vardı. Meiji dolaylarında doğmuş olduğum için benim boyum da bir elli yedi sularında; Satsuko benden üç-dört santim daha uzun.</span></p>

  <p class="P_css1"><span class="C_Current__And__No_Bold__And__No_Italic">O zamanlann makyajı da değişik ve yalındı. Evli kadınlar -hemen on sekizin üstündeki tüm kadınlar- kaşlarını tıraş ederler, dişlerini siyaha boyarlardı. Meiji’nin son zamanlarına doğru bu alışkanlık ortadan kalkmaya başlamıştı, ama benim çocukluk günlerime kadar sarkmıştı. Bugün bile diş boyasının metalik kokusunu anımsarım. Satsuko, annemi öylesine bir makyaj içinde görseydi acaba ne derdi? Kendi saçları permalı; küpe de takar, dudakları mercan pembesi, inci pembesi ya da kahverengi boyalıdır; yapma kirpik takıyor, bu yetmezmiş gibi kiıpik-lerini rimelle uzatıyor. Gündüzleri gözlerine koyu kahverengi kalem çekiyor, geceleri rastıkla karışık far kullanıyor. Aynı özeni tırnaklarına da gösteriyor. Tamamını anlatmak şimdi uzun sürer.</span></p>

  <p class="P_css1"><span class="C_Current__And__No_Bold__And__No_Italic">Japon kadını son altmış yılda ne kadar değişti. Ne uzun yaşamış, ne sayısız değişiklikler görmüştüm. Annem yaşasaydı ve 1883 yılında doğan oğlu Tokusuke’nin hâlâ yaşadığını ve utanmazcasına Satsuko gibi bir kadına tutkun olduğunu bilseydi ne derdi? Onun eziyetlerinden hoşlandığını ve sevgisini kazanmak için karısı ve çocuklarım kurban ettiğini bilseydi ne derdi acaba? Ölümünden otuz iki yıl sonra, oğlunun böylesine sapıklaşacağını, böylesine bir kadının ailemize gireceğini düşünebilir miydi? Yok, yok, ben bile olaylann böylesine gelişeceğini düşünemezdim...</span></p>

  <p class="P_css1">&#160;</p>

  <p class="P_css1"><span class="C_Current__And__Underline">12 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün öğleden sonra saat dörde doğru karım ile Kugako geldiler: Kugako’yu çoktandır odamda görmemiştim. 19 Haziran’da isteklerini geri çevirdiğimden bu yana benimle tüm ilişkilerini kesti. Karım Kesuke’yle birlikte Karuizavva’dan ayrüırken; Kugako, eve geleceğine onlarla istasyonda buluşmuştu, ben de oraya gidince bana görünmemek için elinden geleni yapmıştı. Bugün kafasında bir şeyler olmalı. “Bu yaz çocuklara katlandınız yine, sağ olun.” “Ne istiyorsun?” diye açıkça sordum.</span></p>

  <p class="P_css1"><span class="C_Current__And__No_Bold__And__No_Italic">“Hiçbir şey istemiyorum...”</span></p>

  <p class="P_css1"><span class="C_Current__And__No_Bold__And__No_Italic">“Çocuklar iyi görünüyorlar.”</span></p>

  <p class="P_css1"><span class="C_Current__And__No_Bold__And__No_Italic">“Karuizavva’da çok eğlendiler.”</span></p>

  <p class="P_css1"><span class="C_Current__And__No_Bold__And__No_Italic">“Onları çok az gördüğümden belki, şaşırdım, tanınmayacak kadar büyümüşler.”</span></p>

  <p class="P_css1"><span class="C_Current__And__No_Bold__And__No_Italic">Karım araya girdi, “Bak, Kugako ilginç bir şey duymuş, sana söylemek istiyor.”</span></p>

  <p class="P_css1"><span class="C_Current__And__No_Bold__And__No_Italic">“Öyle mi?” Edepsizlik etmek için gelmiştir, diye düşündüm.</span></p>

  <p class="P_css1"><span class="C_Current__And__No_Bold__And__No_Italic">“Bay Yutani’yi bilirsin değil mi?” diye karım sözü sürdürdü.</span></p>

  <p class="P_css1"><span class="C_Current__And__No_Bold__And__No_Italic">“Hani şu Brezilya’ya giden Yutani mi?”</span></p>

  <p class="P_css1"><span class="C_Current__And__No_Bold__And__No_Italic">“Hani oğlu, babasının yerine Jokichi’nin düğününe gelmişti.”</span></p>

  <p class="P_css1"><span class="C_Current__And__No_Bold__And__No_Italic">“Nereden bileyim. Ne olmuş ona?”</span></p>

  <p class="P_css1"><span class="C_Current__And__No_Bold__And__No_Italic">“Ben de pek çıkaramadım onu, ama Kugako diyor ki, Bay Yutani kocasının iş arkadaşıymış; karısıyla birlikte onu ara sıra görüyorlarmış.”</span></p>

  <p class="P_css1"><span class="C_Current__And__No_Bold__And__No_Italic">“Ne olmuş yani?”</span></p>

  <p class="P_css1"><span class="C_Current__And__No_Bold__And__No_Italic">“Geçen pazar, Bay ve Bayan Yutani, komşuya gelmişken size de uğrayalım demiştik, diyerek onlara gitmişler. Bayan Yutani öylesine dedikoducuymuş ki Kugako dilinin altında bir şeyler olduğunu sezinlemiş.”</span></p>

  <p class="P_css1"><span class="C_Current__And__No_Bold__And__No_Italic">“Neyi sezinlemiş?”</span></p>

  <p class="P_css1"><span class="C_Current__And__No_Bold__And__No_Italic">“Gerisini Kugako anlatsın daha iyi.”</span></p>

  <p class="P_css1"><span class="C_Current__And__No_Bold__And__No_Italic">Koltuğumda oturuyordum, onlar karşımda ayakta duruyorlardı, sonra iç geçirerek sedire oturdular: Satsuko’dan ancak dört yaş büyük olan ama şimdiden orta yaşlı görünen Kugako anlatmaya başladı. Bayan Yutani’ye dedikoducu diyor, ama dedikoduya gelince kendisiyle kimse baş edemez.</span></p>

  <p class="P_css1"><span class="C_Current__And__No_Bold__And__No_Italic">“Geçen ayın yirmi beşinde, Karuizawa’dan geri döndüğümüzün ertesi günü, Korakuen Jimnastik Salonu’nda tüysıklet şampiyonluk maçı vardı, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Ne bileyim ben ne vardı?”</span></p>

  <p class="P_css1"><span class="C_Current__And__No_Bold__And__No_Italic">“Neyse vardı. O gece ilk kez, Japon tüysıklet şampiyonu Sakamoto Harou, TaylandlI ünlü tüysık-let boksörü nakavt ederek Doğu şampiyonluğunu kazanmıştı...”</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Kugako bir çırpıda benim zorlukla dillendirebi-leceğim adı söyledi. Ben olsam dilim dolaşırdı. Böy-lesine konuşabilen bir kadın bir başka türden olsa gerek.</span></p>

  <p class="P_css1"><span class="C_Current__And__No_Bold__And__No_Italic">“Neyse, anlaşılan Bay ve Bayan Yutani ilk maça yetişmek için erken gitmişler. Söylediğine göre başlangıçta, yanlarında ring kenarında iki yer boşmuş; sonra şampiyonluk maçı başlamadan elinde otomobil anahtarları parlayan, bej çantalı, çok şık bir kadın gelip yanına oturmuş. Kimmiş bu kadın biliyor musunuz?”</span></p>

  <p class="P_css1"><span class="C_Current__And__No_Bold__And__No_Italic">Yanıtlamadım.</span></p>

  <p class="P_css1"><span class="C_Current__And__No_Bold__And__No_Italic">“Bayan Yutani’nin söylediğine göre, yedi-sekiz yıl kadar önceki düğünden bu yana Satsuko’yıı görmemiş. Satsuko’nun onu tanımayacağını, kendisi gibi bir kişinin öylesine bir kalabalıkta pek tanına-mayacağının olağan olduğunu söyledi Bayan Yuta-ni, “Ama ben onu unutamadım. Unutulur gibi değil. Her zamankinden daha güzel. Tam yanaşıp Bayan Utsugi olup olmadığını sorayım derken, tanımadığım bir adam geldi ve sıkışarak Satsuko’nun öteki yanına oturdu. Arkadaşıydı; hemen konuşmaya başladılar ve ben kendimi tanıştıramadım,” diyor.</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Tek şey söylemedim.</span></p>

  <p class="P_css1"><span class="C_Current__And__No_Bold__And__No_Italic">“Buraya kadarı iyi, gerisini eşiniz anlatsın.”</span></p>

  <p class="P_css1"><span class="C_Current__And__No_Bold__And__No_Italic">Karım yine araya girerek, “Nesi iyi?” dedi.</span></p>

  <p class="P_css1"><span class="C_Current__And__No_Bold__And__No_Italic">“Gerisini sen anlatır mısın? Ben anlatmak istemiyorum. Neyse, anlatayım: Bayan Yutani, ilk gözüne çarpan şeyin, Satsuko’nun parmağındaki kedigözü olduğunu söyledi. Taşı fark etmek çok kolaymış. Söylediğine göre en aşağı on beş kıratmış ve kedigözü bile olsa böylesine güzel bir takıya pek rastlan-mazmış. Ben Satsuko’nun öyle bir yüzüğü olduğunu hiç bilmiyordum, annem de hiç görmemiş. Ne zaman almış olabilir dersiniz?”</span></p>

  <p class="P_css1"><span class="C_Current__And__No_Bold__And__No_Italic">Kugako durdu, yanıtlamamı bekledi. Sonra konuşmasını sürdürdü: “Aklıma Kishi başbakanken ortaya çıkan bir skandal geldi. Çinhindi mi ne, bir yerden bir kedigözü almıştı. Gazeteler iki milyon değerinde diye yazmışlardı. Güneydoğu Asya’da taşlar o kadar pahalı olmuyor, Japonya’da en aşağı iki katı olmalı. Saksuko’nunki de herhalde çok pahalı bir şey.”</span></p>

  <p class="P_css1"><span class="C_Current__And__No_Bold__And__No_Italic">Karım, “Kim almış olabilir ona bunu?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Neyse, öylesine güzel ve parlak bir taş olmalı ki, Bayan Yutani gözlerini dikip bakakalmış. Satsu-ko rahatsız olup çantasından bir çift dantel eldiven çıkanp takmış. Taş, eldivenin içinden daha da parlak görünüyormuş; eldiven Fransız işi el işleme dantelmiş. Belki de etkisini artırmak için bilerek takmıştır. Amma keskin gözleriniz varmış, dedim Bayan Yutani’ye; ama Satsuko tam sağında oturuyor-muş ve yüzük sol elindeymiş, bakmazlık edememiş. Siyah dantelin arasından pırıldayan kedigözü yüzünden neredeyse maçı seyredememiş!”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">13 Eylül</span></p>

  <p class="P_css1"><span class="C_Current__And__No_Bold__And__Italic">(Devam)</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">“Söyle bakalım, Satsuko nasıl böyle bir şey elde etmiş olabilir?” diye karım birden bana baskı yapmaya başladı. Yine yanıtlamadım. Sonra sordu: “Evet, ne zaman aldın ona bunu?”</span></p>

  <p class="P_css1"><span class="C_Current__And__No_Bold__And__No_Italic">“Ne zaman olduğu önemli mi?”</span></p>

  <p class="P_css1"><span class="C_Current__And__No_Bold__And__No_Italic">“Hem de nasıl. Bir kere o kadar parayı nereden buldun? Bir de Kugako’ya masraflarının çok olduğunu söylemiştin.”</span></p>

  <p class="P_css1"><span class="C_Current__And__No_Bold__And__No_Italic">Sustum.</span></p>

  <p class="P_css1"><span class="C_Current__And__No_Bold__And__No_Italic">“Masraf dediğin bu muydu?”</span></p>

  <p class="P_css1"><span class="C_Current__And__No_Bold__And__No_Italic">“Gerçekten oydu.” Bir an için karım ve Kugako şok içinde sustular. “Size söylüyorum! Satsuko için param olabilir, ama Kugako’ya yok.”</span></p>

  <p class="P_css1"><span class="C_Current__And__No_Bold__And__No_Italic">Bu vumcu açıklamadan sonra aklıma iyi bir özür geldi: “Evin eski kanadını yıktırıp yeniden yaptırmak istediğimi söylemiştim; unuttun mu?” diye kanma döndüm. “Ve sen karşı çıkmıştın?”</span></p>

  <p class="P_css1"><span class="C_Current__And__No_Bold__And__No_Italic">“Hem de nasıl. Anana babana göstereceğin o büyük saygısızlığa katılamazdım.”</span></p>

  <p class="P_css1"><span class="C_Current__And__No_Bold__And__No_Italic">“İyi ya işte. Anam da babam da, senin gibi böylesine kendilerine düşkün bir gelinleri olduğu için mezarlarında sevinç içindedirler. Bu parayı o iş için biriktirmiştim.”</span></p>

  <p class="P_css1"><span class="C_Current__And__No_Bold__And__No_Italic">“Ne olursa olsun neden Satsuko için böylesine bir savurganlık yapıyorsun?”</span></p>

  <p class="P_css1"><span class="C_Current__And__No_Bold__And__No_Italic">“Ona bir yüzük almak yanlış mı? Yabancı değil ki, kendi oğlumuzun karısı. Annem ve babam öylesine eli açık olduğumu görseler gurur duyarlardı.”</span></p>

  <p class="P_css1"><span class="C_Current__And__No_Bold__And__No_Italic">“Yeni bir kanat yaptırmak daha masraflı olacaktı, paranın bir kısmı kalmış olmalı.”</span></p>

  <p class="P_css1"><span class="C_Current__And__No_Bold__And__No_Italic">“Tabii var. Paranın ancak bir kısmını kedigözüne harcadım.”</span></p>

  <p class="P_css1"><span class="C_Current__And__No_Bold__And__No_Italic">“Peki, gerisiyle ne yapacaksın?”</span></p>

  <p class="P_css1"><span class="C_Current__And__No_Bold__And__No_Italic">“Ne istersem onu yapacağım. Benim işlerime burnunuzu sokmayın.”</span></p>

  <p class="P_css1"><span class="C_Current__And__No_Bold__And__No_Italic">“Ama ne yapmak istiyorsun? Yalnız onu soruyorum.”</span></p>

  <p class="P_css1"><span class="C_Current__And__No_Bold__And__No_Italic">“Eh, daha tam karar vermedim. Satsuko, bir yüzme havuzumuz olsa ne iyi olur, deyip duruyordu, belki de şimdi onu yaptırırım. Hoşuma gider.”</span></p>

  <p class="P_css1"><span class="C_Current__And__No_Bold__And__No_Italic">Karım tek söz söylemeden şaşkın şaşkın bakakaldı.</span></p>

  <p class="P_css1"><span class="C_Current__And__No_Bold__And__No_Italic">Kugako, “Yüzme havuzunu o kadar çabuk yaptırabilir misiniz bilemem. Sonbahar geldi bile,” dedi.</span></p>

  <p class="P_css1"><span class="C_Current__And__No_Bold__And__No_Italic">“Betonun kuruması uzun sürer diyorlar. Şimdi başlasak bile dört ay sürecek. Satsuko her şeyi inceledi.”</span></p>

  <p class="P_css1"><span class="C_Current__And__No_Bold__And__No_Italic">“O zaman kıştan önce bitmez.”</span></p>

  <p class="P_css1"><span class="C_Current__And__No_Bold__And__No_Italic">“Onun için de aceleye gerek yok. Yavaş yavaş, gelecek mart ya da nisana kadar biter. Nasıl sevineceğini görmek için daha önce bitsin istiyorum.”</span></p>

  <p class="P_css1"><span class="C_Current__And__No_Bold__And__No_Italic">Bu sözler de Kugako’yu susturdu.</span></p>

  <p class="P_css1"><span class="C_Current__And__No_Bold__And__No_Italic">“Satsuko, o küçük aile boyu havuzlardan istemiyor,” diye ekledim. “Hiç olmazsa on beş-yirmi metre olacak ki içinde su balesi yapacak. Benim için tek kişilik bir gösteri yapacak. Havuzu sırf bu yüzden yaptıracağım galiba.”</span></p>

  <p class="P_css1"><span class="C_Current__And__No_Bold__And__No_Italic">Kugako, kuru bir sesle, “Eminim çok iyi olur. Küçük Keisuke de evde bir havuz olmasından hoşlanır,” dedi.</span></p>

  <p class="P_css1"><span class="C_Current__And__No_Bold__And__No_Italic">Karım, “Satsuko, Keisuke’yi düşünecek tipte bir ana değil,” diye konuştu. “Derslerine bile kendisi yardım edeceğine, bir öğrenci buldu, o ediyor. Büyükbabası da kötü bir insan. Zavallı çocuğa acıyorum.”</span></p>

  <p class="P_css1"><span class="C_Current__And__No_Bold__And__No_Italic">“Ne olursa olsun, havuz tamamlanınca Keisuke hemen içine dalar. Umarım benim çocuklarımın da sık sık kullanmalarına izin verirsiniz.”</span></p>

  <p class="P_css1"><span class="C_Current__And__No_Bold__And__No_Italic">“Pek tabii. Ne kadar sık gelirlerse o kadar iyi olur.” Karım, şimdi de beni alt etmeye çalışıyordu. Ne Keisuke’ye, ne de Kugako’nun yüzmeyi çok seven çocuklarına havuzu yasaklayabilirdim. Ne de olsa haziran sonuna kadar okulları var ve temmuzda da tümünü bohçalayıp Karuizawa’ya gönderirim. Gerçek sorun Haruhisa sorunu olacak.</span></p>

  <p class="P_css1"><span class="C_Current__And__No_Bold__And__No_Italic">“Havuz kaça çıkacak?” Soracaklarını biliyordum, ama kargaşada Kugako ve karım can alacak soruyu sormayı unutmuşlardı. Aslında, önce kedigözüyle başlayıp saldırılarını Satsuko ile Haruhisa arasındaki ilişkiye dönüştürüp baskı yapmayı düşünmüşlerdir. Kavganın ciddiye dönüşebileceğinden korkmuş olacaklar kı duraladılar; bir de tepem atarsa şanslarını tümden yitireceklerinden korkmuş olabilirler. Konu er geç yeniden canlanacak; bunu nasıl önleyebilirim bilemiyorum...</span></p>

  <p class="P_css1"><span class="C_Current__And__No_Bold__And__No_Italic">Eski takvime göre bugün uğurlu bir gün. Jokic-hi ile Satsuko son zamanlarda birlikte gezmiyorlar, ama bu akşam bir dostlarının düğününe gittiler. Jo-kichi smokin giydi, Satsuko da resmî bir kimono, Sürgiden sıcağa karşın ne hikmetse Satsuko Japon biçimi bir giysi seçmişti. Onu da pek giymez ya. Beyaz ipek bir kimonoydu, üzerinde mürekkebin değişik renklerinden ağaç dalları desenleri, gerisinde de uçuk mavi bir başka desen vardı. İnce krepten mavi bir astarın pırıltısı fark ediliyordu.</span></p>

  <p class="P_css1"><span class="C_Current__And__No_Bold__And__No_Italic">İçeri girerek, “Beğendiniz mi, Baba?” diye sordu.</span></p>

  <p class="P_css1"><span class="C_Current__And__No_Bold__And__No_Italic">“Bir dön bakalım. İyice dön.”</span></p>

  <p class="P_css1"><span class="C_Current__And__No_Bold__And__No_Italic">Kemeri, desenli bir tüldendi ve içine kıvrılma-mıştı; kendinden sarımsı altın desenli Kanzan stilinde gümüş iplikli mavi bir kumaştı. Çok küçük bir düğümle bağlanmıştı ve ucu uzunca aşağı sarkıyordu. İç kemeri beyaz ipek tüldü ve açık pembemsi boyalıydı, kemeri bağlayan ip altın ve gümüş telliydi. Koyu yeşil yeşim taşından bir yüzük takmıştı, elinde de beyaz boncuklu küçük bir çanta vardı.</span></p>

  <p class="P_css1"><span class="C_Current__And__No_Bold__And__No_Italic">“Arada sırada Japon giysileri de kötü kaçmıyor. Küpe ve kolye takmamakla akıllılık etmişsin.”</span></p>

  <p class="P_css1"><span class="C_Current__And__No_Bold__And__No_Italic">“Bu işten çok iyi anlıyorsunuz, değil mi Baba?”</span></p>

  <p class="P_css1"><span class="C_Current__And__No_Bold__And__No_Italic">Oshizu bir sandalet kutusuyla içeri girdi ve bir çift sandaleti önüne koydu. Ayağında terlikler bulunan Satsuko, gözümün önünde ne yaptığının bilincinde olarak sandaletleri giydi. Üç kat topuklu sandaletleri gümüş brokardı ve parmak altı pembeydi. Yeni oldukları için, parmak arasına geçecek kısmı yerleştirmek uzun sürdü. Oshizu eğilmiş ona yardım ederken terliyordu. Sonunda Satsuko yeterli buldu ve önümde birkaç adım attı. Sandaletlerin ince bileklerini daha da güzel göstermesinden hoşlanıyor. Herhalde onun için Japon giysileri giydi; özellikle içeri gelerek etkisini görmemi istedi.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">16 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Günden güne sıcak havalar sürüyor; eylül ortaları için olağanüstü. Bacaklarımın ağırlığı ve şişler, havadan olabilir. Ayaklarım bacaklarımdan daha çok şişiyor gibi. Ayağımın iç kesimlerine parmağımla bastırdığım zaman etim korkutucu bir biçimde çukurlaşıyor ve uzun süre öyle kalıyor. Sol ayağımın dördüncü ve beşinci parmaklan tam anlamıyla felç ve altları üzüm gibi şiş. Ölü ağırlık bileklerimin üstünde de var, ama asıl topuklarım kötü. Yalnız sol değil, iki ayağım da demirden bir tabağa yapışmış gibi. Yürüdükçe bacaklanın öylesine birbirine sürtüyor ki, hareket özgürlüğümü yitiriyorum. Balkondan inerken bahçe takunyalarımı rahatça giymeyi beceremiyorum. Her seferinde sendeleyip dengemi yitiriyorum, bir ayağım ya eşikte ya da çıplak toprakta kalıyor. Benim için çok yeni değil bunlar, ama son zamanlarda arttı. Bayan Sasaki çok kaygılı; sık sık beriberi belirtileri için diz reflekslerimi kontrol ediyor. Ama o değil.</span></p>

  <p class="P_css1"><span class="C_Current__And__No_Bold__And__No_Italic">“Dr. Sugita sizi iyice bir gözden geçirmeli,” deyip duruyor. “Kalp elektrosu çektirmelisiniz. Son çektirdiğinizden bu yana uzun süre geçti. Bu şişler canımı sıkıyor.”</span></p>

  <p class="P_css1"><span class="C_Current__And__No_Bold__And__No_Italic">Üstelik bir de kaza geçirdim bu sabah. Bayan Sasaki elimden tutmuştu, bahçede sabah yürüyüşümü yapıyordum, birden kulübesinde olması gereken köpeğimiz sıçrayarak geldi, üstüme atladı. Köpek oynamak istiyordu, ama ben yaban bir hayvanın saldırısına uğramışçasına boş bulundum. Kendimi koruyuncaya kadar sırtüstü dümdüz yere yapıştım. Çimlerin üstüne düştüğüm için canım pek acımadı, kafamda sarsıcı bir şiş var. Kalkmak istedim, başlangıçta kalkamadım. Bastonumu alıp yerden kalkmak birkaç dakikamı aldı. Bu arada köpek, Bayan Sasaki’nin üzerine sıçrıyor, oynuyordu. Sat-suko, onun çığlıkları üzerine iç çamaşırlarıyla dışan fırladı.</span></p>

  <p class="P_css1"><span class="C_Current__And__No_Bold__And__No_Italic">“Leslie, buraya bak!” Köpeği azarlar azarlamaz hayvan yatıştı, kuyruğunu kısarak kulübesine gitti. Bayan Sasaki bir yandan ince pamuklu kimonomun eteğini fırçalıyor, bir yandan da soruyordu: “Bir yeriniz acıdı mı?”</span></p>

  <p class="P_css1"><span class="C_Current__And__No_Bold__And__No_Italic">“Hayır, ama öylesine yaşh ve sarsağım ki, bu boyda bir hayvanın karşısında bile elim ayağım tutmuyor artık.”</span></p>

  <p class="P_css1"><span class="C_Current__And__No_Bold__And__No_Italic">“Allahtan çimenlere düştünüz.”</span></p>

  <p class="P_css1"><span class="C_Current__And__No_Bold__And__No_Italic">Jokichi de ben de her zaman köpek sevmişizdir, ama hep küçük köpeklerimiz olmuştur; kısa bacaklı Pomeranya, Teriye gibi. Ama evlendikten sonra işler değişti. Sanırım düğünden altı ay sonraydı, Jokichi bir Borzoi istediğini söyledi, çok geçmeden de eve harika bir tane getirdi. Sonra da köpeği alıştırsın diye bir köpek eğiticisi tuttu. Beslemek, yıkamak, fırçalamak gibi öylesine dertleri vardı ki, karım ve hizmetçiler sürekli homurdanıyorlardı. Eski günlüklerime baktıkça tüm bunlara Jokichi için katlandığımızı sanmışız, ama eminim geride Satsu-ko yatıyordu. İki yıl sonra Borzoi köpek felci oldu, öldü; bu kez Satsuko açıkça onun yerine başka bir köpek almayı düşündüğünü söyledi. Evcil hayvan-lar satılan bir dükkâna gidip kendisine bir tazı bulmalarını istedi. Köpeğe Gary Cooper adını taktı ve sık sık ya kendi gezmeye götürdü ya da Nomura’dan ikisini kentte otomobille gezdirmesi için sevgi gösterilerinde bulundu. Hizmetçiler, Satsuko’nun Keisuke’den çok köpeğe ilgi gösterdiğini söylediler. Sonunda, kendisine yaşlı bir tazı satılmış olduğu ortaya çıktı; hayvan kısa sürede Filariasisten öldü. Bu İskoç Çoban Köpeği, onun üçüncü köpeği oluyor. Soyağacına göre babası Londra’da doğmuş ve adı Leslie’ymiş onun için yavruya da Leslie adı takıldı. O zamanlar tüm bunları günlüğüme geçirmiş olduğumdan eminim. Satsuko, Lesile’yi de Gary Cooper kadar sevdi, ama Kugako ve karımın dürtüsüyle herkes köpeğin atılmasını istedi: Son iki-üç yıldır, evde büyük köpek beslemenin zararlarından başka şey konuşulmaz oldu.</span></p>

  <p class="P_css1"><span class="C_Current__And__No_Bold__And__No_Italic">“Şimdi neden istemediğimi anlıyorsun,” diye karım yakındı. “Birkaç yıl öncesine kadar, böylesine büyük bir köpek üzerine sıçrayınca dengeni yitirmiyordun, ama artık öyle değil. Bırak köpeği, kediler bile devirebilir seni. Bahçenin her yeri çimen değil, tepecikler, basamaklar, yürümek için taşlar var. Ya oralarda düşseydin? Yaşlı bir bey üstüne atlayan bir çoban köpeğinin altında kalmış, hastaneye kaldırılmış, üç aydır yatıyormuş, alçılarının hâlâ çıkarılmamış olduğunu duydum. O yüzden kaç zamandır Satsuko’yu bu köpekten vazgeçirmeni söylüyorum. Ben söylesem beni dinlemez ki...”</span></p>

  <p class="P_css1"><span class="C_Current__And__No_Bold__And__No_Italic">“Böylesine sevdiği bir hayvandan vazgeçmesini söylemek hainlik olur.”</span></p>

  <p class="P_css1"><span class="C_Current__And__No_Bold__And__No_Italic">“Senin can güvenliğini tehlikeye atacak kadar önemli mi?”</span></p>

  <p class="P_css1"><span class="C_Current__And__No_Bold__And__No_Italic">“Diyelim kandırdım, böyle koca bir köpeği kim alır?”</span></p>

  <p class="P_css1"><span class="C_Current__And__No_Bold__And__No_Italic">“Bir isteyen bulunur.”</span></p>

  <p class="P_css1"><span class="C_Current__And__No_Bold__And__No_Italic">“Yavru olsaydı belki, ama bu boyda köpeğe bakmak güçtür. Aslında ben de Leslie’yi seviyorum.”</span></p>

  <p class="P_css1"><span class="C_Current__And__No_Bold__And__No_Italic">“Satsuko sana küsecek diye korkuyorsun. Başına bir şey gelebileceğini düşünmüyor musun?”</span></p>

  <p class="P_css1"><span class="C_Current__And__No_Bold__And__No_Italic">“Sen neden sormuyorsun? Satsuko isterse ben karşı çıkmam.”</span></p>

  <p class="P_css1"><span class="C_Current__And__No_Bold__And__No_Italic">Aslında karım da soracak kadar yürekli değil. Günden güne “genç hanım”ın gücü öylesine arttı ki, bir köpeği atmak konusunda ortaya çıkabilecek amansız kavgaya karım da katlanamaz.</span></p>

  <p class="P_css1"><span class="C_Current__And__No_Bold__And__No_Italic">Doğruyu söylemek gerekirse ben de Leslie’yi pek sevmiyorum. Satsuko yüzünden sever görünüyorum. Köpekle arabaya binip yan yana gitmelerinden hoşlanmıyorum. En doğalı Jokichi ile arabaya binmesi; Haruhisa ile birlikte gitmesini de kabul edebiliyorum, ama bir köpek kıskanılamayacağın-dan, daha da sinirime dokunuyor. Yine de Leslie’nin çizgileri aristokrat; soylu bir havası var. Zenciye bepzeyen Haruhisa’dan belki de daha yakışıklı. Arabada Satsuko ona iyice sokuluyor; kendi direksiyondayken bile bir elini köpeğin sırtına atıyor ve yanağını yanağına değdiriyor. Kim görse hoşlanmaz bundan.</span></p>

  <p class="P_css1"><span class="C_Current__And__No_Bold__And__No_Italic">“Yalnız siz bakarken öyle yapıyor,” diyor Nomu-ra. Belki de beni kışkırtma yöntemlerinden biri de bu. Bir keresinde, Satsuko’nun önünde, ona yaranmak için kulübesinin parmaklıklarından bisküvi atarak Leslie’ye yaltaklık etmek istediğimi anımsıyorum da; Satsuko çok öfkelenmişti.</span></p>

  <p class="P_css1"><span class="C_Current__And__No_Bold__And__No_Italic">Sertçe, “Baba, ne yapıyorsunuz?” demişti. “Lütfen bana sormadan hiçbir şey vermeyin ona. Bakın, öylesine iyi eğitildi ki, bisküvilerinize dokunmuyor bile.”</span></p>

  <p class="P_css1"><span class="C_Current__And__No_Bold__And__No_Italic">Parmaklıkların arasından Leslie’nin yanına girdi ve gözümün önünde sevgi gösterisi yaparak, yanağını okşadı; neredeyse öpüyordu ve gülerek, “Kıskanıyorsunuz, değil mi?” diyordu sanki.</span></p>

  <p class="P_css1"><span class="C_Current__And__No_Bold__And__No_Italic">Satsuko hoşlanacaksa yaralanmaya aldırmam, hele bu ölümcül bir yaralanma olsa bile. Ama bir köpeğin ayakları altında çiğnenerek ölüme sürüklenmek...</span></p>

  <p class="P_css1"><span class="C_Current__And__No_Bold__And__No_Italic">Saat ikide Dr. Sugita geldi. Anlaşılan Bayan Sa-saki geçirdiğim kazayı hemen bildirme gereğini duymuş.</span></p>

  <p class="P_css1"><span class="C_Current__And__No_Bold__And__No_Italic">“Duyduğuma göre kötü düşmüşsünüz.”</span></p>

  <p class="P_css1"><span class="C_Current__And__No_Bold__And__No_Italic">“Çok önemli değil.”</span></p>

  <p class="P_css1"><span class="C_Current__And__No_Bold__And__No_Italic">“Yine de bir bakayım size.”</span></p>

  <p class="P_css1"><span class="C_Current__And__No_Bold__And__No_Italic">Yatırdı, kollarımı, bacaklanmı incelemeye başladı. Omuzlarımda, dirseklerimde, dizkapaklarımda romatizmaya benzer ağrılar bir süredir sıkıntı veriyor, ama Leslie’nin kabahati değil. Allahtan herhangi bir yara almamışa benziyorum. Dr. Sugito sırtıma baktı, derin derin soluk aldırdı, kalbimi dinlerken göğsüme vurdu. Sonunda elde taşınır bir kardiyograf çıkardı ve kalp elektromu aldı.</span></p>

  <p class="P_css1"><span class="C_Current__And__No_Bold__And__No_Italic">Evden ayrılmadan önce, “Korkacak bir şey yok sanırım,” dedi. “Sonuçları bugün daha geç vakit size bildiririm.”</span></p>

  <p class="P_css1"><span class="C_Current__And__No_Bold__And__No_Italic">Akşam telefon ederek raporunu verdi.</span></p>

  <p class="P_css1"><span class="C_Current__And__No_Bold__And__No_Italic">“Yeni elektro önemli bir durum göstermiyor. Sizin yaşınızda bir insanda değişiklik olması çok doğal, ama anormal bir şey yok. Bugünlerde size bir böbrek testi gerekecek.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">24 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bayan Sasaki, dün geceyi ailesiyle birlikte geçirmek istediğini söylemişti. Geçen aydan bu yana ilk kez izin istiyordu; karşı koyamazdım. Pazar günü öğlene doğru gelecekti. Onun için iyiydi bu. Evinde sessiz bir pazar sabahı geçirecekti, ama Satsuko’nun görüşünü almam gerekti. Temmuzdan bu yana hastabakıcı olmadığı zamanlar karım onun yerini almak istemediğini söylemişti.</span></p>

  <p class="P_css1"><span class="C_Current__And__No_Bold__And__No_Italic">Satsuko, “Bırakın gitsin. Sanırım uzun zamandır istiyordu bunu,” dedi.</span></p>

  <p class="P_css1"><span class="C_Current__And__No_Bold__And__No_Italic">“Öyleyse sence bir sakınca yok.”</span></p>

  <p class="P_css1"><span class="C_Current__And__No_Bold__And__No_Italic">“Neden soruyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Yarın biliyorsun pazar.”</span></p>

  <p class="P_css1"><span class="C_Current__And__No_Bold__And__No_Italic">“Evet ama ne olur?”</span></p>

  <p class="P_css1"><span class="C_Current__And__No_Bold__And__No_Italic">“Belki sen aldırmıyorsun, ama Jokichi son zamanlarda sık sık geziye çıkmıyor mu?”</span></p>

  <p class="P_css1"><span class="C_Current__And__No_Bold__And__No_Italic">“Çıksın.”</span></p>

  <p class="P_css1"><span class="C_Current__And__No_Bold__And__No_Italic">“İlk kez bu hafta sonu evde kalacak.”</span></p>

  <p class="P_css1"><span class="C_Current__And__No_Bold__And__No_Italic">“Kalsın, ne çıkar?”</span></p>

  <p class="P_css1"><span class="C_Current__And__No_Bold__And__No_Italic">“Karısıyla geç saatlere kadar yatmak isteyebilir.” “Demek yaramaz yaşlı adam arada sırada kendi oğlunu da düşünüyor, öyle mi?”</span></p>

  <p class="P_css1"><span class="C_Current__And__No_Bold__And__No_Italic">“Özür dilemek gibi bir şey.”</span></p>

  <p class="P_css1"><span class="C_Current__And__No_Bold__And__No_Italic">“Neyse, o sizi ilgilendirmez. Jokichi sizin bu denli iyiliksever olmamanızı yeğleyebilir.”</span></p>

  <p class="P_css1"><span class="C_Current__And__No_Bold__And__No_Italic">“Bilmem ki.”</span></p>

  <p class="P_css1"><span class="C_Current__And__No_Bold__And__No_Italic">“Onun adına üzülmeniz gerekmez. Siz erken kalkıyorsunuz, onun için gece Bayan Sasaki’nin yerini alırım, siz kalktıktan sonra ona giderim.”</span></p>

  <p class="P_css1"><span class="C_Current__And__No_Bold__And__No_Italic">“Derin uykusundan uyandırırsın.”</span></p>

  <p class="P_css1"><span class="C_Current__And__No_Bold__And__No_Italic">“Saçmalamayın, yatmış beni bekliyor olur.”</span></p>

  <p class="P_css1"><span class="C_Current__And__No_Bold__And__No_Italic">“Seninle başa çıkılmaz.”</span></p>

  <p class="P_css1"><span class="C_Current__And__No_Bold__And__No_Italic">Saat dokuz buçukta banyo yaptım, saat onda yatağa girdim. Her zamanki gibi Oshizu, Satsuko için hezaren iskemleyi getirdi.</span></p>

  <p class="P_css1"><span class="C_Current__And__No_Bold__And__No_Italic">“Yine orada mı uyuyacaksın?”</span></p>

  <p class="P_css1"><span class="C_Current__And__No_Bold__And__No_Italic">“Çok rahat. Baba, lütfen susun ve uyuyun.”</span></p>

  <p class="P_css1"><span class="C_Current__And__No_Bold__And__No_Italic">“Böyle bir gecede üşütebilirsin.”</span></p>

  <p class="P_css1"><span class="C_Current__And__No_Bold__And__No_Italic">“Üzülmeyin. Bir-iki battaniye alırım. Oshizu getirecek.”</span></p>

  <p class="P_css1"><span class="C_Current__And__No_Bold__And__No_Italic">“Benim yüzümden üşütürsen kendimi Jokichi’ ye karşı suçlu hissederim; yalnız Jokichi’ye değil...”</span></p>

  <p class="P_css1"><span class="C_Current__And__No_Bold__And__No_Italic">“Amma sıkıcısınız. Yine Adalin gerekiyor size.”</span></p>

  <p class="P_css1"><span class="C_Current__And__No_Bold__And__No_Italic">“Belki ikiden fazla hap almam gerekli.”</span></p>

  <p class="P_css1"><span class="C_Current__And__No_Bold__And__No_Italic">“Saçma. Geçen ay iki tane yetti de arttı bile. Yutar yutmaz hemen uykuya daldınız; ağzınız açıktı ve salyalarınız akıyordu.”</span></p>

  <p class="P_css1"><span class="C_Current__And__No_Bold__And__No_Italic">“Korkunç bir görüntü.”</span></p>

  <p class="P_css1"><span class="C_Current__And__No_Bold__And__No_Italic">“Değerlendirmeyi size bırakıyorum. Ama Baba, dinleyin. Ben burada yatarken neden takma dişlerinizi çıkarmıyorsunuz? Genellikle çıkardığınızı çok iyi biliyorum.”</span></p>

  <p class="P_css1"><span class="C_Current__And__No_Bold__And__No_Italic">“Geceleri çıkartmak rahat oluyor, ama çok çir-kinleşiyorum. Kanm ya da Bayan Sasaki’nin görmelerine aldırmam ama...”</span></p>

  <p class="P_css1"><span class="C_Current__And__No_Bold__And__No_Italic">“Sizi hiç dişsiz görmediğimi mi sanıyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Belki de gördün.”</span></p>

  <p class="P_css1"><span class="C_Current__And__No_Bold__And__No_Italic">“Geçen yıl yarım gün komaya girmiştiniz, unuttunuz mu?”</span></p>

  <p class="P_css1"><span class="C_Current__And__No_Bold__And__No_Italic">“Demek gördün o zaman beni?”</span></p>

  <p class="P_css1"><span class="C_Current__And__No_Bold__And__No_Italic">“Takma diş takıp takmadığınız fark etmez, ama saklamanız saçma.”</span></p>

  <p class="P_css1"><span class="C_Current__And__No_Bold__And__No_Italic">“Saklamak istediğimden değil, başkalarına çirkin görünmek istemiyorum.”</span></p>

  <p class="P_css1"><span class="C_Current__And__No_Bold__And__No_Italic">“Çıkarmayınca gizleyebileceğinizi mi sanıyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Peki çıkaracağım. Ve bak neye benziyorum.” Yataktan çıkıp, yanındaki masaya gittim: Hem üst hem alt dişlerimi ağzımdan alıp masanın üzerindeki diş kutusuna yerleştirdim, dişetlerimi iyice sıkıştırdım. Burnum dudaklarımı bastırarak yapıştı. Şempanze bile daha güzel olsa gerek. Peş peşe ağzımı açıp kapayarak dişetlerimi şapırdattım, sarı dilimi ağzımın içinde dolaştırarak yalandım. Satsuko bu abartılmış görüntüyü dikkatle izledi.</span></p>

  <p class="P_css1"><span class="C_Current__And__No_Bold__And__No_Italic">Gece masasının çekmecesinden bir ayna çıkararak, “Yüzünüz beni hiç tedirgin etmiyor, ama siz kendiniz iyice bir gördünüz mü? Bakın, göstereyim size,” dedi. Aynayı yüzüme uzattı, “Bakın. Ne düşünüyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Korkunç çirkin.”</span></p>

  <p class="P_css1"><span class="C_Current__And__No_Bold__And__No_Italic">Aynada kendimi gördükten sonra Satsuko’ya baktım. Eş türden yaratıklar olduğumuza inanamadım. Aynadaki yüz ne denli çirkinse Satsuko o denli olağanüstü güzellikteydi. Üzülerek, bu çirkin yüz daha da çirkin olsaydı, Satsuko’nun yüzü o denli daha güzel olacaktı, diye düşündüm.</span></p>

  <p class="P_css1"><span class="C_Current__And__No_Bold__And__No_Italic">“Tamam, bırakın da uyuyalım, Baba. Lütfen yatağınıza dönün.”</span></p>

  <p class="P_css1"><span class="C_Current__And__No_Bold__And__No_Italic">Yatarken, “Adalin istiyorum,” dedim.</span></p>

  <p class="P_css1"><span class="C_Current__And__No_Bold__And__No_Italic">“Bu gece uyuyamayacak mısınız?”</span></p>

  <p class="P_css1"><span class="C_Current__And__No_Bold__And__No_Italic">“Seninle birlikte olmak beni hep heyecanlandırır.”</span></p>

  <p class="P_css1"><span class="C_Current__And__No_Bold__And__No_Italic">“O yüzü bir kez gördükten sonra heyecanlanacak bir şey olmadığını anlamanız gerekir.”</span></p>

  <p class="P_css1"><span class="C_Current__And__No_Bold__And__No_Italic">“Ama sana bakmayı daha çekicileştiriyor. Böyle-sine bir ruh halinden anlamazsın sanırım.”</span></p>

  <p class="P_css1"><span class="C_Current__And__No_Bold__And__No_Italic">“Gerçekten anlayamam.”</span></p>

  <p class="P_css1"><span class="C_Current__And__No_Bold__And__No_Italic">“Demek istediğim, ben ne denli çirkinleşirsem senin güzelliğin o denli taşıyor.”</span></p>

  <p class="P_css1"><span class="C_Current__And__No_Bold__And__No_Italic">Dinlemedi bile, Adalin almak için dışarı çıktı. Geri döndüğü zaman öteki elinde Kool marka Amerikan sigarası vardı.</span></p>

  <p class="P_css1"><span class="C_Current__And__No_Bold__And__No_Italic">“Ağzınızı büyük açın. Fazla alışmamalısınız. Onun için size yine iki hap veriyorum.”</span></p>

  <p class="P_css1"><span class="C_Current__And__No_Bold__And__No_Italic">“Ağızdan ağza alabilir miyim?”</span></p>

  <p class="P_css1"><span class="C_Current__And__No_Bold__And__No_Italic">“O suratı unutmayın.” Hiç olmazsa kendi parmaklarıyla verdi.</span></p>

  <p class="P_css1"><span class="C_Current__And__No_Bold__And__No_Italic">“Sigaraya ne zaman başladın?”</span></p>

  <p class="P_css1"><span class="C_Current__And__No_Bold__And__No_Italic">“Yukarı katta arada sırada gizliden içiyorum.” Elinde bir çakmak parıldadı. “Aslında sigarayı pek sevmiyorum, ama biliyor musunuz bir tür süs. Ve bu gece ağzımdaki acı tadı gidermek istiyorum.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">28 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Yağışlı günlerde kol ve bacaklarımdaki sıkıntı çok artıyor; havanın değişeceğini gerçekten bir gün öncesinden anlıyorum. Bu sabah kalktığımda kolumdaki uyuşukluk, bacaklarımdaki şişler ve ağırlık çok artmıştı. Yağmurdan ötürü bahçeye çıkamadım; balkonda bile güçlükle yürüyebildim. Hemen sendeleyip dengemi yitiriyorum, düşme tehlikesi ile yüz yüze geliyorum. Kolumdaki uyuşukluk, dirseğimden omzuma uzanıyor; bu gidişle bir yanıma felç geleceğinden korkuyorum.</span></p>

  <p class="P_css1"><span class="C_Current__And__No_Bold__And__No_Italic">Akşam altıdan sonra kolumdaki soğuma daha da kötüleşti. Buza bastırılmışçasına duyarsızdı kolum. Hayır, hayır, yalnız duyarsızlık değil, ürperti böylesine keskinleşince ağrıya benzer bir şey de hissediyor insan. Yine de elleriyle dokununca bir şey hissetmediklerini, kolumun her zamanki gibi sıcak olduğunu söylüyorlar. Yalnız ben, dayanılmaz soğukluğun farkındayım. Bu duyguya daha önceden kış ortalarında da kapılmıştım, ama eylülde olması olağandışı. Üşümeye karşı koymak amacıyla parmak uçlarıma kadar tüm kolumu sıcak buharlı havluya sarıp onun üzerine kalın yünlü bir kumaş geçirip birkaç da cep ısıtıcı yerleştiriyorum. Yine de on dakika içinde kolum soğumaya başlıyor; yatağın yanında bulundurduğumuz sıcak su kabına havluyu batırıp yeniden sarıyoruz. Bu işlem, suyu hep sıcak tutarak, beş-altı kez yineleniyor. Bu gece de yaptırdım; sonunda soğuma biraz geçti.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">29 Eylül</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün gece, uzun süre sıcak havlu bağlayarak kolumdaki ağrıyı dindirebildik; iyi bir uyku uyuyabildim. Sabah, güneşin doğuşuyla uyandım, kolum yeniden ağrımaya başladı. Yağmur dinmiş, hava açmıştı. Sağlığım iyi olsaydı, böylesine güzel bir sonbahar gününün keyfine diyecek olmazdı. Birkaç yıl önce bile böyle günlerin keyfini çıkartabilirdim. Düşünmek canımı sıktı. Üç Dolosin hapı aldım.</span></p>

  <p class="P_css1"><span class="C_Current__And__No_Bold__And__No_Italic">Sabah onda Bayan Sasaki tansiyonumu ölçtü. Büyük 10,5, küçük 5,8’e düşmüştü. Diretmesi üzerine bir bardak çay içip birkaç tuzlu kurabiye ve peynir yedim. Yirmi dakika kadar sonra yeniden tansiyonuma baktı. Bu kez 15,8 ile 9,2 olmuştu. Böylesine ani değişiklikler iyi değil.</span></p>

  <p class="P_css1"><span class="C_Current__And__No_Bold__And__No_Italic">Günlüğümü yazdığımı gören Bayan Sasaki, “Yazmayı sürdürmeli misiniz bilemem!” diye sordu. “Korkarım sizin için yararlı olmuyor.”</span></p>

  <p class="P_css1"><span class="C_Current__And__No_Bold__And__No_Italic">Elimden geldiğince bu sayfaları okumasını ön-lüyorum, ama yardımına öylesine sık gereksinim var ki, neler yazdığım konusunda kaba da olsa bilgisi vardır. Kısa bir süre sonra mürekkebi ona hazırlatmaya başlayabilirim.</span></p>

  <p class="P_css1"><span class="C_Current__And__No_Bold__And__No_Italic">“Azıcık ağrıtsa bile yazmak benim için bir değişiklik. Çok ağrıtırsa bırakırım, ama şu anda uğraşıyor olmak benim için daha iyi. Artık gidebilirsiniz.”</span></p>

  <p class="P_css1"><span class="C_Current__And__No_Bold__And__No_Italic">Saat birde yattım, bir saat kadar kestirdim. Uyandığımda ter içindeydim.</span></p>

  <p class="P_css1"><span class="C_Current__And__No_Bold__And__No_Italic">Su gibi olmuş pamuklu iç çamaşırlarımı değiştirmek için içeri gelen Bayan Sasaki, “Üşüteceksiniz,” dedi. Alnım ve boynum can sıkacak kadar yapışkandı.</span></p>

  <p class="P_css1"><span class="C_Current__And__No_Bold__And__No_Italic">“Dolosin, iyi ama bu kadar çok terletmesini sevmiyorum. Onun yerine alabileceğim başka bir hap var mı acaba?”</span></p>

  <p class="P_css1"><span class="C_Current__And__No_Bold__And__No_Italic">Beşte Dr. Sugita geldi. İlacın etkisi geçmiş olabilirdi ve şiddetli ağrılar yeniden başlamıştı.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, “Dolosin’in terlettiğini söylüyorlar,” dedi.</span></p>

  <p class="P_css1"><span class="C_Current__And__No_Bold__And__No_Italic">Sevecenlikle, “Çok kötü,” dedi Doktor. “Daha önceden de söylediğim gibi, röntgenlerden, ağrılarınızın çoğunun boyun omurgalarındaki değişiklikten geldiği ve sinirsel olduğu, birazının da beyin merkezinden geldiği anlaşılıyor. Düzeltmek için tek çıkar yol gerdirip çektirmek ya da alçıya almak olabilir; o da üç-dört ay sürer. Böylesine ağır bir tedaviye sizin yaşınızda dayanamamak olağandır; bu nedenle ilaçla ve sizi gerdirerek ağrı kesme yöntemine başvurmamız gerek. Bir sürü ilaç var. Dolosin ve Nobulon’u sevmiyorsanız, Parotin iğnesi denememe izin verin. Biraz acıtabilir ama önemli değil.”</span></p>

  <p class="P_css1"><span class="C_Current__And__No_Bold__And__No_Italic">İğneden sonra kendimi daha iyi hissetmeye başladım.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">1 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Elimdeki ağn özellikle son iki parmağımda sürüp duruyor, yavaş yavaş başparmağıma geçiyor. Kolumun ön yanına, ulna ve radyal kemiklerine kadar uzanarak tüm avucumu ağrıtıyor; bileğimi güçlükle döndürebiliyorum; çok ağrıyor. Uyuşukluk en çok ortada. Bileğimi sertleştiren şey uyuşukluk mu, yoksa ağrı mı, ayırt etmek güç. Biri öğleden sonra, biri gece, günde iki kez Parotin iğnesi oluyorum.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">2 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Ağrı sürüyor. Bayan Sasaki, Dr. Sugita’yı çağırdı; Doktor Salsobrokanon iğnesi yaptı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">4 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Nobulon’un iğnesini sevmediğim için fitilini denedim, hiçbir etkisi olmadı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">9 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Son beş günkü ağn öylesine dinmez bir ağrıydı ki, günlüğümü tutacak gücü bulamadım. Bayan Sasaki sürekli başımda bekledi, ben de yattım. Bugün biraz daha iyi hissediyorum kendimi; yazabilecek gibi hissediyorum. Bu arada her ilacı denedim, iğne ya da başkaları: Pirabital, Irgapirin, Doriden, Noktan. Bayan Sasaki’den verilen ilaçların adlarını söylemesini istedim, ama tümünü kafamda tutamıyorum. Doriden de, Noktan da uyku verici ilaçlar; kasılmayı önleyen ilaçlar değil. Son zamanlarda ağrı uykumu kaçınyor; bu benim için çok olağandışı olduğundan uyku verici ilaçlar almam gerekti. Arada sırada karımla Jokichi uğrayıp nasıl olduğumu sordular.</span></p>

  <p class="P_css1"><span class="C_Current__And__No_Bold__And__No_Italic">Karım ilk kez, ağrılarımın en dayanılmaz olduğu 5 Ekim günü öğleden sonra geldi.</span></p>

  <p class="P_css1"><span class="C_Current__And__No_Bold__And__No_Italic">“Satsuko, gelebilir miyim, diye soruyor?” Yanıtlamadım.</span></p>

  <p class="P_css1"><span class="C_Current__And__No_Bold__And__No_Italic">“Ben, gelebileceğini, onu görmenin bile ağrılarını unutturabileceğini söyledim.”</span></p>

  <p class="P_css1"><span class="C_Current__And__No_Bold__And__No_Italic">“Aptal!” diye gözü dönmüşçesine bağırdım. Satsuko’nun beni böylesine kötü bir durumda görmesinden utanmalıydım, ama doğruyu söylemek gerekirse gelmesini istiyordum da.</span></p>

  <p class="P_css1"><span class="C_Current__And__No_Bold__And__No_Italic">“Hay Allah. Demek gelmesini istemiyorsun.”</span></p>

  <p class="P_css1"><span class="C_Current__And__No_Bold__And__No_Italic">“Evet! Kugako ve öbürlerinin de gelmelerini istemiyorum.”</span></p>

  <p class="P_css1"><span class="C_Current__And__No_Bold__And__No_Italic">“Anlıyorum. Geçen gün Kugako’yu geri yolladım, sabırlı olmasını söyledim. Ne de olsa yalnızca elin ağrıyor. O da ağladı.”</span></p>

  <p class="P_css1"><span class="C_Current__And__No_Bold__And__No_Italic">“Ağlayacak ne var?”</span></p>

  <p class="P_css1"><span class="C_Current__And__No_Bold__And__No_Italic">“Itsuko da gelmek istedi, ama ben engelledim. Satsuko gelse ne olur? Onu neden istemiyorsun?”</span></p>

  <p class="P_css1"><span class="C_Current__And__No_Bold__And__No_Italic">“Aptalsın sen. Kim Satsuko’ya karşı olduğumu söyledi sana? Ondan hoşlanıyorum, asıl bu yüzden böyle bir zamanda görmek istemiyorum.”</span></p>

  <p class="P_css1"><span class="C_Current__And__No_Bold__And__No_Italic">Karım bir bebeği yatıştırırcasına yumuşak bir sesle, “Demek öyle hissediyorsun,” dedi. “Düşünmeden konuştum, lütfen sinirlenme. Sinirlenmek en kötü şey.” Ve odadan dışarı seğirtti.</span></p>

  <p class="P_css1"><span class="C_Current__And__No_Bold__And__No_Italic">Anlaşılan karım bir yaraya dokunmuştu; utancımı öfkelenerek gizlemeye çalışıyordum. O gittikten sonra sakince düşündüm ve saçma öfkemden kuşkulandım. Satsuko duysa ne derdi? Bana kızamaya-cak kadar beni iyi anladığı kuşkusuz.</span></p>

  <p class="P_css1"><span class="C_Current__And__No_Bold__And__No_Italic">“Evet,” dedim kendi kendime, “belki de onu görmek en iyisi. Yaklaşmak için bir fırsat aramalı...”</span></p>

  <p class="P_css1"><span class="C_Current__And__No_Bold__And__No_Italic">Bugün öğleden sonra aklıma bir şey geldi. Elimin birkaç gece daha ağrıyacağından kuşku yoktu; ağrımasını da istiyordum; ağrı dayanılmaz olunca Satsuko’yu çağıracaktım. “Satsuko! Satsuko!” diye çocuk gibi ağlarcasına bağıracaktım. “Yardım edin! Çok ağrıyor!” Bu onu şaşırtacak ve gelecekti. Yaşlı adam acaba içten mi ağlıyor, diye düşünecek, kafasından neler geçirdiği bilinmez, diyecekti. Yine de korkarmışçasına içeri girecekti. Bayan Sasaki’yi odadan kovalamak için, ‘Yalnız Satsuko’yu istiyorum!” diye çığlık atacaktım. “Başka kimseyi istemiyorum!” Sonra ikimiz yalnız kaldıktan sonra ne diyecektim ?</span></p>

  <p class="P_css1"><span class="C_Current__And__No_Bold__And__No_Italic">“Peki Baba, ne istiyorsunuz? Söyleyin, ne isterseniz yapacağım.” Benim için en iyisi bu olurdu; ama o böylesine bir tuzağa düşmez. Yine de onu kandıracak bir yol yöntem olmalı.</span></p>

  <p class="P_css1"><span class="C_Current__And__No_Bold__And__No_Italic">“Bana bir öpücük verirsen ağrıyı unuturum!..” Yalnız bacağından olmaz!”... “Boynundan da yetmez!” ... “Gerçek bir öpücük olmadıkça yetmez!”</span></p>

  <p class="P_css1"><span class="C_Current__And__No_Bold__And__No_Italic">Böyle vızıldanıp sızlansam, sonra da inlemeye başlasam, kabul etmez mi acaba? Hemen deneyeceğim. “Ağrı dayanılmaz olunca,” dedim, ama doğrusu yalan söyleyemem, gerçek ağrı olmasa da olur. Ancak, önce bir tıraş olmalıyım. Bir hafta yatakta kaldıktan sonra sakallarım iyice uzamış. Belki böylesi daha etkili. Tıraşlı olunca adamakıllı hasta suratlı oluyorum, ama öpüşürken kıllı surat iyi olmaz. Neyse, takma dişlerimi çıkaracağım. Ağzımı olduğunca temiz ve taze tutacağım.</span></p>

  <p class="P_css1"><span class="C_Current__And__No_Bold__And__No_Italic">Bu akşam ağrılar yine beni pes ettirdi. Artık yazamayacağım; fırçamı bir yana bırakıp Bayan Sasa-ki’yi çağıracağım.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">10 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">5 cc’lik Irgapirin iğnesi oldum. Günlerden beri ilk kez başımı döndürdü. Tavan döndü döndü ve bir sütun birkaç parçaya bölündü. Beş dakika kadar sürdü ve kafatasımın altında ağır bir basınç bıraktı. Yanın doz Luminal aldım, uyudum.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">11 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Ağrılar dünkü gibiydi. Bugün Nobulon fitil denedim.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">12 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Üç Dolosin hapı aldım. Her zamanki gibi ter içinde kaldım.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">13 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu sabah biraz rahatladım. Onun için dün gece olanlan yazmak istiyorum.</span></p>

  <p class="P_css1"><span class="C_Current__And__No_Bold__And__No_Italic">Akşam sekizde Jokichi uğradı.</span></p>

  <p class="P_css1"><span class="C_Current__And__No_Bold__And__No_Italic">“Bugün biraz daha iyi gibisiniz?”</span></p>

  <p class="P_css1"><span class="C_Current__And__No_Bold__And__No_Italic">“Daha iyi mi? Giderek kötüleşiyorum.”</span></p>

  <p class="P_css1"><span class="C_Current__And__No_Bold__And__No_Italic">“Tıraş olmuş, derlenip toparlanmışsınız.”</span></p>

  <p class="P_css1"><span class="C_Current__And__No_Bold__And__No_Italic">O sabah sakal tıraşı olmuştum, ama aslında elim öylesine ağnyor ki tıraş bıçağını tutmak bile çok güç.</span></p>

  <p class="P_css1"><span class="C_Current__And__No_Bold__And__No_Italic">“Tıraş kolay olamıyorum. Sakalım uzadıkça da suratım daha hastalıklı görünüyor.”</span></p>

  <p class="P_css1"><span class="C_Current__And__No_Bold__And__No_Italic">“Satsuko sizi tıraş etsin, ister miydiniz?”</span></p>

  <p class="P_css1"><span class="C_Current__And__No_Bold__And__No_Italic">Neden böyle bir şey önerdi ki alçak. Beni görür görmez kuşkulandı mı yoksa? Taa başlangıçtan, Satsuko’nun evin “küçükhanımı” kabul edilmesini istemişti; Satsuko’nun geçmişine bakılınca kabul edilmesi için bu ısrar doğal, ama o da çok şımardı. Ben de biraz suçluyum, ama Jokichi, kocası olacak adam, her zaman ona boyun eğdi. Yalnızken nasıllar bilemeyeceğim, ama başkalarının önünde özellikle öyle davranıyor. Babasıyım, ama çok değerli karısından böyle bir şey yapmasını isteyebilir mi?</span></p>

  <p class="P_css1"><span class="C_Current__And__No_Bold__And__No_Italic">“Bir kadının yüzüme dokunmasını istemezdim,” derken bir yandan da bir iskemlede eğilip beni tıraş etmesine izin verirsem, burun deliklerinin içine kadar görebileceğimi düşledim. İnce saydam teninin mercan pırıltısı olacaktır.</span></p>

  <p class="P_css1"><span class="C_Current__And__No_Bold__And__No_Italic">“Satsuko elektrikli tıraş makinesini iyi kullanır. Ben hastayken beni de tıraş etmişti.”</span></p>

  <p class="P_css1"><span class="C_Current__And__No_Bold__And__No_Italic">“Gerçekten seni tıraş etmiş miydi?”</span></p>

  <p class="P_css1"><span class="C_Current__And__No_Bold__And__No_Italic">“Pek tabii. Bunda ne var?”</span></p>

  <p class="P_css1"><span class="C_Current__And__No_Bold__And__No_Italic">“Pek boyun eğen bir tipe benzemiyor da.”</span></p>

  <p class="P_css1"><span class="C_Current__And__No_Bold__And__No_Italic">“Bırakın sizi tıraş etsin ya da istediğiniz başka bir şeyi yapsın. Ben kendisiyle konuşurum.”</span></p>

  <p class="P_css1"><span class="C_Current__And__No_Bold__And__No_Italic">“Boşa söylüyorsun gibi geliyor. Satsuko’ya buyruk veremezsin. Babam ne isterse yap diyebilir misin?”</span></p>

  <p class="P_css1"><span class="C_Current__And__No_Bold__And__No_Italic">“Siz kafanızı kurcalamayın. Bu işi bana bırakın.”</span></p>

  <p class="P_css1"><span class="C_Current__And__No_Bold__And__No_Italic">Ona ne söylediğini, nasıl söylediğini hiç bilmiyorum, ama dün gece saat onu biraz geçe, beklemediğim bir anda Satsuko göründü.</span></p>

  <p class="P_css1"><span class="C_Current__And__No_Bold__And__No_Italic">“Gelmememi söylemiştiniz, ama Jokichi istediği için geldim.”</span></p>

  <p class="P_css1"><span class="C_Current__And__No_Bold__And__No_Italic">“Jokichi kendisi nerede?”</span></p>

  <p class="P_css1"><span class="C_Current__And__No_Bold__And__No_Italic">“Dışarı bir yere çıktı. Bir içki içip döneceğini söyledi.”</span></p>

  <p class="P_css1"><span class="C_Current__And__No_Bold__And__No_Italic">“Buraya seni kendisinin getirip benim önümde buyruk vereceğini sanmışüm.”</span></p>

  <p class="P_css1"><span class="C_Current__And__No_Bold__And__No_Italic">“Bana buyruk vermez o. Öylesine beceremez ki, kaçıp gitti. Bana neler söyleyeceğini dinledim, sonra dışarı yolladım onu. Kendisinin işe yaramayacağını söyledim.”</span></p>

  <p class="P_css1"><span class="C_Current__And__No_Bold__And__No_Italic">“İyi ya, işe yaramayacak birisi daha var.”</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki hemen anladı, izin isteyerek dışarı çıktı.</span></p>

  <p class="P_css1"><span class="C_Current__And__No_Bold__And__No_Italic">Tam o anda, işaret verilmişçesine elimdeki ağrı artmaya başladı. Bileğimden parmak uçlarıma tüm elim taşlaşmışçasına sertleşmişti, iki yanımda sızılar duydum. Tenimde karıncalar geziniyor gibiydi, ama çok ağrı veriyordu. Elim bir buz kovasına so-kulmuşçasına duyarsız olmasına karşın yine de çok ağrıyordu. Ancak acı çeken birisi bu duyguyu anlayabilir. Ne denli anlatsam doktor bile anlayamıyor.</span></p>

  <p class="P_css1"><span class="C_Current__And__No_Bold__And__No_Italic">“Satsu!” diye çığlık attım. “Acıyor!” Yalan değildi. Gerçek ağrı çekmiyorsanız böylesine bağıramaz-sınız. Yapmacık olsa böylesine gerçek bir etki yaratamazdım. Üstelik kendisine ilk kez “Satsu!” diye doğrudan ve içten sesleniyordum. Gerçekten kendiliğinden olmuştu. Çok mutlu etti beni. Ağrı bir yana çok mutluydum.</span></p>

  <p class="P_css1"><span class="C_Current__And__No_Bold__And__No_Italic">“Satsu! Satsu! Ağrıyor!” Peş peşe adını çağırırken birden ağlamaya başladım. Yaşlar yanaklarımdan, sümük burnumdan, salya ağzımdan akıyordu.</span></p>

  <p class="P_css1"><span class="C_Current__And__No_Bold__And__No_Italic">Gerçekten inliyordum. Yapmacık değildi. “Satsu!” diye bağırır bağırmaz, yaramaz, ele avuca sığmaz bir çocuk olmuştum. Elimde olmadan inliyordum, ağlıyordum; artık istesem de susamazdım. Gerçekten belki de çıldırmıştım. Çıldırmak belki buydu.</span></p>

  <p class="P_css1"><span class="C_Current__And__No_Bold__And__No_Italic">İnledim, inledim. Çıldırsam da aldırmıyordum, ne olursa olsun, diye düşünüyordum. Yine de çıldırma korkusuyla paniğe kapıldım. Ağrım biraz geçtikten sonra rol yapmaya başladım; şımank bir çocuk gibi davranıyordum.</span></p>

  <p class="P_css1"><span class="C_Current__And__No_Bold__And__No_Italic">“Satsu! Satsu!”</span></p>

  <p class="P_css1"><span class="C_Current__And__No_Bold__And__No_Italic">“Susun artık, Baba.”</span></p>

  <p class="P_css1"><span class="C_Current__And__No_Bold__And__No_Italic">Satsuko bir süre ses çıkarmamıştı, tedirgin gözlerini bana dikmişti, ama gözlerimiz karşılaşır karşılaşmaz sanki kafamdan geçenleri okumuştu. Eğilerek dudaklarını kulağıma yaklaştırdı, “Çıldırmış gibi davranmayı sürdürürseniz yakında çıldırırsınız,” diye yavaş ve alaycı bir sesle konuştu. “Bu saçma sapan oyun o yolda olduğunuzu gösteriyor bile.” Alaycılığı, yüzümde soğuk duş etkisi yaptı. “Söyleyin bakalım ne yapmamı istiyorsunuz? Böyle zırıldayıp durursanız hiçbir şey yapmam.”</span></p>

  <p class="P_css1"><span class="C_Current__And__No_Bold__And__No_Italic">“Peki. Artık ağlamayacağım,” diyerek bir şey olmamışçasına konuştum.</span></p>

  <p class="P_css1"><span class="C_Current__And__No_Bold__And__No_Italic">“Tabii susacaksınız. Ben inatçıyım, böyle gösteriler beni daha da inatçı yapar.”</span></p>

  <p class="P_css1"><span class="C_Current__And__No_Bold__And__No_Italic">Aslında kısa kesebilirdim. Sonunda beni öpmeden ayrıldı. Dudaklarımızın değmesine izin vermedi, bir santimetre uzaklıktaydılar ve benim dudaklarımı iyice açtınp içine bir damla tükürük damlattı.</span></p>

  <p class="P_css1"><span class="C_Current__And__No_Bold__And__No_Italic">“İşte, bununla yetinmiş olmalısınız. Yetmediyse yetinmeye bakın.”</span></p>

  <p class="P_css1"><span class="C_Current__And__No_Bold__And__No_Italic">“Ağrıyor, sana söylüyorum, gerçekten ağrıyor!” “Şimdi geçer artık.”</span></p>

  <p class="P_css1"><span class="C_Current__And__No_Bold__And__No_Italic">“Ağriyor!”</span></p>

  <p class="P_css1"><span class="C_Current__And__No_Bold__And__No_Italic">“Yine bağırıyorsunuz. Şimdi kalkıp gideceğim, ondan sonra istediğiniz kadar ağlayın.”</span></p>

  <p class="P_css1"><span class="C_Current__And__No_Bold__And__No_Italic">“Dinle Satsuko, bundan sonra izin ver de arada sırada sana Satsu diyeyim!”</span></p>

  <p class="P_css1"><span class="C_Current__And__No_Bold__And__No_Italic">“Saçma!”</span></p>

  <p class="P_css1"><span class="C_Current__And__No_Bold__And__No_Italic">“Satsu.”</span></p>

  <p class="P_css1"><span class="C_Current__And__No_Bold__And__No_Italic">“Siz şımarık ve yalancı bir çocuksunuz. Kim kanar sanıyorsunuz?” özeikitaPgrubu Ve çıkıp gitti.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">15 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bu gece 3 cc. Barbital ve 3 cc. Bromural aldım. Arada sırada uyku ilaçlarımı değiştirmem gerekiyor, yoksa etkili olmuyorlar. Luminal beni hiç etkilemiyor.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">17 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dr. Sugita, Tokyo Üniversite Hastanesinden Dr. Kajiura’yı önermişti bana; bugün öğleden sonra o geldi. Birkaç yıl önce beyin kanaması geçirdiğimde tanımıştım onu. Ona, o günden bugüne bendeki bütün gelişmeler hakkında ayrıntılı bilgilerle boyun ve omuz omurgalarımın röntgen filmleri verilmişti.</span></p>

  <p class="P_css1"><span class="C_Current__And__No_Bold__And__No_Italic">Dr. Kajiura kendisi ortopedist olmadığı için sol elimdeki ağnyı pek anlayamayacağını, ama Torano-mon Hastanesinde söylenenlerle aynı kanıda olabileceğini açıkladı. Tam karar vermeden önce filmleri üniversiteye götürecek ve birkaç meslektaşına gösterecek. Uzman olmayan birisi için bile sol elimin durumunda değişik bir etken bulunabileceği ortadaydı. Alçıya, eğik yatak ya da gerilmeye dayanamı-yorsam sinirler üstündeki basıncı azaltma olanağı yoktu ve Dr. Sugita’mn geçici önlemleriyle yetinmek zorundaydım. İlaçlara gelince, hiç kuşkusuz, Parotin iğnesi en iyisiydi. Irgapirin’e, yan etkileri olduğu için hemen son verilmeliydi.</span></p>

  <p class="P_css1"><span class="C_Current__And__No_Bold__And__No_Italic">Beni iyice inceledikten sonra, röntgen filmlerini alıp gitti.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">19 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dr. Kajiura, Dr. Sugita’ya telefon ederek Üniversite Hastanesinin ortopedi bölümünün bulgularının Toranomon Hastanesi’ninkiyle eş olduğunu söylemiş.</span></p>

  <p class="P_css1"><span class="C_Current__And__No_Bold__And__No_Italic">Bu gece saat sekiz buçuğa doğru birisi kapıyı vurmadan ürkekçe açtı.</span></p>

  <p class="P_css1"><span class="C_Current__And__No_Bold__And__No_Italic">“Kim o?” diye seslendim. Yanıt alamadım.</span></p>

  <p class="P_css1"><span class="C_Current__And__No_Bold__And__No_Italic">“Kim o?” diye yineledim; bu kez Keisuke sessizce odaya girdi. Üzerinde gece kimonosu vardı.</span></p>

  <p class="P_css1"><span class="C_Current__And__No_Bold__And__No_Italic">“Bu saatte neden hâlâ ayaktasın? Neden buraya geldin?”</span></p>

  <p class="P_css1"><span class="C_Current__And__No_Bold__And__No_Italic">“Büyükbaba eliniz ağrıyor mu?”</span></p>

  <p class="P_css1"><span class="C_Current__And__No_Bold__And__No_Italic">“Çocuklar böyle şeyler düşünmez. Uyku zamanın değil mi senin?”</span></p>

  <p class="P_css1"><span class="C_Current__And__No_Bold__And__No_Italic">‘Yatıyordum. Kalkıp sizi görmeye geldim.”</span></p>

  <p class="P_css1"><span class="C_Current__And__No_Bold__And__No_Italic">“Haydi bakalım dön yatağına. Çocuklar böyle şeylerle uğraşmazlar.”</span></p>

  <p class="P_css1"><span class="C_Current__And__No_Bold__And__No_Italic">Nedense sesim boğuk çıktı, yanaklarımdan yaşlar süzülmeye başladı. Geçen gün çocuğun annesinin yanında akıttığım yaşlardan değişikti bunlar. O zaman abartarak inleyip ağlamıştım; oysa bu kez birkaç damlacık gözyaşı gözlerimi doldurdu. Gizlemek için hemen gözlüklerimi taktım, camları buğulandı ve durum daha da kötüleşti. Çocuk bile ağladığımı anlayabilirdi.</span></p>

  <p class="P_css1"><span class="C_Current__And__No_Bold__And__No_Italic">Geçen günkü gözyaşlarına diyelim çılgınlık gözyaşlarıydı; peki ya bunlar neydi? Bu kez hiç beklemediğim bir anda akmıştı. Satsuko gibilerini şaşırtabilirim; bir erkeğin ağlamasının utanç verici bir şey olduğunu da bilirim, ama gözlerim yine de hemen yaşarıverir, en küçük bir nedenle yaşarıverir. Her zaman bu durumu gizlemeye çabalamışımdır. Gençliğimden bu yana kötü insan rolü oynamaktan hoşlandım. Karıma sürekli kırıcı şeyler söylerim, ama burnunu çekmeye başlayınca sinirlerim yatışır. Zayıf noktamı anlamaması için elimden geleni yaparım. Aslında, duygusal ve gözyaşlannı tutamayan bir insan olmama karşın, gerçek yapım aşırı düzeyde soğuk ve sapkındır. İşte böylesine bir yaşlı adamım ben; yine de saf ve temiz bir çocuk böylesine sevgi gösterince gözlüklerimi buğulamadan edemem.</span></p>

  <p class="P_css1"><span class="C_Current__And__No_Bold__And__No_Italic">“Üzülmeyin Büyükbaba. Yakında iyileşeceksiniz.”</span></p>

  <p class="P_css1"><span class="C_Current__And__No_Bold__And__No_Italic">Ağladığımı gizlemek için örtüleri kafama çektim. Bayan Sasaki fark etmişse diye öfkelendim.</span></p>

  <p class="P_css1"><span class="C_Current__And__No_Bold__And__No_Italic">“Evet, yakında iyileşeceğim. Şimdi çık yukarı, yatağına git,” demek istedim, ama sesim çıkmadı. O anda, örtülerin altında, bir baraj çökmüşçesine yaşlar yanaklarımdan akmaya başladı. Keşke gitmiş olsa, diye düşündüm. Gece boyunca canımı mı sıkacaktı ne? Otuz dakika sonra, yaşlar kuruyunca, kafamı örtüden çıkardım. Keisuke gitmişti.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, “Küçük Bey Keisuke duygulu şeyler söylüyor, değil mi? O yaşta bir çocuk gerçekten üzülüyor Büyükbabası için,” dedi.</span></p>

  <p class="P_css1"><span class="C_Current__And__No_Bold__And__No_Italic">“Çok karışıyor. Böylesine terbiyesiz çocuklardan hiç hoşlanmam.”</span></p>

  <p class="P_css1"><span class="C_Current__And__No_Bold__And__No_Italic">“Böyle düşünemezsiniz ”</span></p>

  <p class="P_css1"><span class="C_Current__And__No_Bold__And__No_Italic">“Odama girmemesini söylemiştim; hiç aldırmadan gizlice geliyor. Çocuklar söz dinlemeli.”</span></p>

  <p class="P_css1"><span class="C_Current__And__No_Bold__And__No_Italic">Bu yaşta, beni böylesine çabuk ağlatabilmesine çok üzülmüştüm. Olağandışı bir durumdu bu benim için. Acaba ölümüm mü yaklaşıyor?</span></p>

  <p class="P_css1">&#160;</p>

  <p class="P_css1"><span class="C_Current__And__Underline">21 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün Bayan Sasaki bazı ilginç bilgiler verdi. Dün öğleden sonra, dişçide, eski çalıştığı hastanenin ortopedi cerrahı Dr. Fukushima’ya rastlamış. Bekleme odasında yirmi dakika kadar konuşmuşlar. Dr. Fukushima şimdi ne yaptığını sorunca, bir beyefendinin özel hastabakıcısı olduğunu söylemiş; söz oradan elimdeki sancıya gelmiş. Yaşım ileri olduğu için aşırı sıkıntıya girmek istemediğimi, benim için gerilmeden başka tedavi biçimi olup olmadığını sormuş. Doktor bir öneride bulunabileceğini söylemiş.</span></p>

  <p class="P_css1"><span class="C_Current__And__No_Bold__And__No_Italic">Biraz tehlikesi varmış; çok güç bir yöntem olduğu için çok teknik yetenek gerekiyormuş, ancak birkaç doktor buna rıza gösterirmiş. Anlaşıldığına göre Bayan Sasaki’nin hastası omuz-kol-boyun durumu denen bir şeyden çekiyordu. Altıncı boyun omurgası zedelenmişse, o noktadaki sempatik sinirleri öldürmek için yan yumrusuna Xilokain iğnesi yapılıyor, bir kez bu iğne yapıldı mı sol eldeki ağrı diniyordu. Ancak boyun sinirleri boynun ana damarlarının gerisinde olduğu için iğneyi doğru dürüst batırmak çok güçmüş. Bir damarı zedelemek çok önemli sonuçlar doğurabilirmiş; bir de boynun içinde sayısız kılcal damarlar var. Xilokain ya da bir damla hava bunların birinin içine sızarsa hasta hemen soluk alma güçlüğü çekmeye başlarmış. Bu yüzden doktorların büyük çoğunluğu bu tedaviden kaçınıyormuş, ama kendisi pek çok hastasına uygulamış ve tümünde başarılı olmuş; yeniden yapabileceğinden de eminmiş.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki bu sürecin uzun sürüp sürmeyeceğini de sormuş, uzun sürmez demiş, doktor. İğnenin kendisi bir ya da iki dakika sürüyormuş, ondan önce çekilmesi gereken röntgenler ise yarım saatlik bir işmiş. Tedavinin amacı bir siniri öldürmek olduğu için, iğne biter bitmez ağrı da diniyormuş. Bir öğleden sonralık zaman içinde ağrılarımdan kurtulup neşeyle evime dönebilirmişim. Ona söylenenler bunlardı. Bir kere denemek istemez miymişim?</span></p>

  <p class="P_css1"><span class="C_Current__And__No_Bold__And__No_Italic">“Demek, Dr. Ftıkushima güvenebileceğiniz biri?”</span></p>

  <p class="P_css1"><span class="C_Current__And__No_Bold__And__No_Italic">“Gerçekten öyle. Hastanenin ortopedi bölümünde olduğuna göre bu yönden kuşku olamaz. Tokyo Üniversitesi Tıp Fhkültesi’ni bitirmiş. Yıllardır tanıyorum kendisini.”</span></p>

  <p class="P_css1"><span class="C_Current__And__No_Bold__And__No_Italic">“Sizce tehlikesiz mi? Ya başaramazsa ne olur?”</span></p>

  <p class="P_css1"><span class="C_Current__And__No_Bold__And__No_Italic">“Onun anlattığına bakılırsa hiçbir tehlike yok gibi. Dilerseniz, onu yine görmeye gideceğim; daha kesin bilgiler alırım.”</span></p>

  <p class="P_css1"><span class="C_Current__And__No_Bold__And__No_Italic">“Doğruysa çok iyi olacak.”</span></p>

  <p class="P_css1"><span class="C_Current__And__No_Bold__And__No_Italic">Hemen Dr. Sugita'ya danıştım, biraz kaygılı göründü.</span></p>

  <p class="P_css1"><span class="C_Current__And__No_Bold__And__No_Italic">“Bilmem, bunu yapabilecek kadar yetenekli mi? Korkunç bir şey olabilir.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">22 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bayan Sasaki, daha geniş bilgi edinmek için Dr. Fukushima’ya gitti. Ona anlatılan teknik ayrıntıların tümünü anlayamıyorum. Neyse, kendisine bu tedavide çok başarılı olduğunu yinelemiş, büyük bir olay olduğunu sanmadığını da söylemiş. Hastalan da tedirgin ya da korkak değillermiş; isteyerek bu iğneyi olmuşlar, kendilerini daha iyi hissederek hemen neşe içinde evlerine dönmüşler. Ama ne olursa olsun bir anestezi uzmanıyla bir de oksijen tüpünü hazır bulundurmaları zararlı olmazmış. Yani sızı ya da hava, damarlara kaçacak olursa, soluk borusuna tüp takılarak oksijen verilebüecek. Daha önceki deneyimlerinde böyle bir önlem hiç almamış, sonradan da gerek kalmamış, ama hasta yaşlı olduğu için bu kez özel hazırlık yapabilirmiş. Kaygılanmam için bir neden yokmuş.</span></p>

  <p class="P_css1"><span class="C_Current__And__No_Bold__And__No_Italic">“Ne dersiniz, efendim?” diye sordu Bayan Sasaki. “Doktor sizi zorlamak istemiyor. Bu görüş size inandırıcı görünmüyorsa, vazgeçmenizin daha doğru olacağını söylüyor. Bir düşünseniz...”</span></p>

  <p class="P_css1"><span class="C_Current__And__No_Bold__And__No_Italic">Geçen gece küçük Keisuke yüzünden nasıl gözyaşlarına boğulduğumu anımsayıp duruyorum da; kötü bir şeylerin işaretiymiş gibi geliyor bana. Böy-lesine ağlamak hiç kuşkusuz ölüm korkusundandı. Benim yapımda bir adamın, yani görünürde hiçbir şeye aldırmaz, ama aslında ürkek ve dikkatli bir adamın, hastabakıcısının böylesine tehlikeli bir iğneye ilişkin açıklamalar yapmasına izin vermesi yanlış bir şeyler olduğunu gösteriyor. Belki de ölümüm bu iğnenin yapılmasına yazgılı.</span></p>

  <p class="P_css1"><span class="C_Current__And__No_Bold__And__No_Italic">Yine de kaç zamandır, ölürsem öleyim, diyen ben değil miydim; uzun bir süredir ölüme hazır değil miydim? Örneğin geçen yaz, boyun omurgamda kanser olabileceği söylendiğinde karım ve Bayan Sasaki’nin yüzlerinde renk kalmamıştı, oysa ben ne kadar soğukkanlılıkla karşılamıştım her şeyi. O durumuma kendim bile şaşmıştım; sonunda yaşamın sona erdiğini düşünmek rahatlatmıştı beni. O zaman bu iğne, şansımı denemek için iyi bir fırsat değil mi? Yitirirsem pişman olacak ne var ki? Gece gündüz elimdeki ağrılar yüzünden Satsuko’ya bakmaktan bile hoşlanamaz oldum; o da bana can sıkıcı bir hasta gibi davranıyor. Böylesine bir varoluşu ne diye uzatıp duruyorum? Satsuko aklıma geldikçe en küçük bir yaşama şansı için bile kumar oynamaya hazırım. Gerisi vız gelir.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">23 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Ağrı sümyor. Doriden’i denedim, hemen uyukladım, ancak az sonra yine cin gibi uyanıktım. Daha sonra Salsobrokanon iğnesi oldum.</span></p>

  <p class="P_css1"><span class="C_Current__And__No_Bold__And__No_Italic">Saat altıya doğru uyanarak ölüm tehlikesini düşünmeye başladım.</span></p>

  <p class="P_css1"><span class="C_Current__And__No_Bold__And__No_Italic">Ölümden hiç korkmuyomm, ama onunla karşılaşmak, üzerimdeki baskısını düşünmek bile ürkütüyor beni. Uykuya dalarmışçasına ölmek isterdim; öylesine yumuşak bir iniş olurdu ki kimsecikler anlayamazdı. Bu bildiğim odamda, her zamanki yatağımda sessizce yatarken ve çevremde ailem varken ölmek isterdim. (Yok, çevremde olmasalar daha iyi. Özellikle Satsuko’yıı istemem. Ona veda ederken yeniden ağlamaya başlayabilirim. Satsuko da birkaç damla gözyaşı akıtmak zorunda hisseder kendisini. Böylesine bir durum ölümü de güçleştirir. Ben ölürken, buz gibi bir tavırla beni unutup bir boks maçına gitmesini ya da havuza dalıp su balesi yapmasını isterim. Ah, gelecek yaza kadar yaşayamazsam onu yüzerken göremeyeceğim.)</span></p>

  <p class="P_css1"><span class="C_Current__And__No_Bold__And__No_Italic">Boğulup ölmek üzere olduğum bir anda, yabancı bir hastane yatağında, istediğince ünlü olsun bir ortopedi cerrahı, bir anestezist, bir radyolojist ve benzerlerince çevrili olmak istemem. Bu gergin hava bile beni öldürmeye yeter de artar. Güçlükle solurken, soluk alıp verirken, yavaş yavaş bilincini yitirirken, insanın soluk borusuna bir tüp takılması nasıl olur ki? Ölümden korkmuyorum, ama acı çekmeyi, kıvranmayı ve korkutucu şeyleri istemiyorum.</span></p>

  <p class="P_css1"><span class="C_Current__And__No_Bold__And__No_Italic">Son anda, geçen yetmiş yılda yaptığım kötülükler, dönen fenerin dış silindirindeki sahneler gibi, peş peşe gözümün önüne serilecekler. Günahlarım için beni değerlendiren sesi duyabiliyorum, bu ses bana sakin ölmek istediğim için nasıl böylesine yüzsüz olduğumu soruyor, “Acı çekmek doğal; hak ettin bunları,” diyor. İğneden vazgeçsem iyi olacak.</span></p>

  <p class="P_css1"><span class="C_Current__And__No_Bold__And__No_Italic">Bugün pazar. Hava bulutlu, yağışlı. Yorgun yorgun, Bayan Sasaki ile konuyu bir kez daha tartıştım.</span></p>

  <p class="P_css1"><span class="C_Current__And__No_Bold__And__No_Italic">“İsterseniz yarın üniversiteye, Dr. Kajiura ile görüşmeye gideyim,” dedi. “Dr. Rıkushima’nın anlattıklarını söyler, görüşünü alırım. Onun öğütlerine göre iğneyi ister olursunuz, ister olmazsınız. Ne dersiniz?”</span></p>

  <p class="P_css1"><span class="C_Current__And__No_Bold__And__No_Italic">Kabul ettim.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">24 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bayan Sasaki akşam döndü. Anlattığına göre Dr. Kajiura, Dr. Fukushima’yı tanımıyormuş, kendi alanı dışında bir konuda görüş belirtmekten de çekiniyormuş. Ancak Tokyo Üniversitesi’nden tıp diplomalı ve o hastanede çalışan seçkin biri, herhalde güvenilir bir kişi olmalıymış; bir şarlatan olamazmış. Her türlü önlemi aldıktan sonra ona güvenip bir kez denenebilirmiş.</span></p>

  <p class="P_css1"><span class="C_Current__And__No_Bold__And__No_Italic">Gizliden, Dr. Kajiura’nın karşı koyacağını ummuştum; bu beni çok rahatlatacaktı. Ama artık yapacak pek bir şey kalmamıştı. Kaderime boyun eğecektim. Yine de bu düşünceler kafamdan geçtikçe iğneden vazgeçmek için yollar aramaya başladım. Bu arada gün kararl aştırıldı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">25 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">“Bayan Sasaki anlattı gerçi, ama sence bir tehlikesi yok mu?” diye karım kaygıyla sordu. “Böyle bir şey gerekmeden de iyileşebilirsin.”</span></p>

  <p class="P_css1"><span class="C_Current__And__No_Bold__And__No_Italic">“Başarılı olmasa bile beni öldürmeyecek.”</span></p>

  <p class="P_css1"><span class="C_Current__And__No_Bold__And__No_Italic">“Belki öldürmez, ama her an ölecekmişsin gibi bayılmana dayanamam.”</span></p>

  <p class="P_css1"><span class="C_Current__And__No_Bold__And__No_Italic">Trajik bir tonla, “Böyleşine acı çekmektense ölmek daha iyi,” dedim.</span></p>

  <p class="P_css1"><span class="C_Current__And__No_Bold__And__No_Italic">“Ne zaman yaptıracaksın?”</span></p>

  <p class="P_css1"><span class="C_Current__And__No_Bold__And__No_Italic">“Hastanedekiler, ne zaman gelirsen gel, diyorlar. Ne kadar çabuk olursa o kadar iyi; onun için yarın gidiyorum.”</span></p>

  <p class="P_css1"><span class="C_Current__And__No_Bold__And__No_Italic">“Aman Tanrım... Her zaman böyle acelecisin. Bir dakika bekle.” Gitti ve fal takvimiyle geldi. “Yarın kötü bir gün. Ertesi gün daha da kötü. Ama yirmi sekizi şanslı bir gün. Yirmi sekizinde git.”</span></p>

  <p class="P_css1"><span class="C_Current__And__No_Bold__And__No_Italic">“Nasıl da böyle boş inançlara kapılabilirsin. En kötü günlerden biri bile olsa ne kadar çabuk olursa o kadar iyi,” dedim. Karşı koyacağını biliyordum.</span></p>

  <p class="P_css1"><span class="C_Current__And__No_Bold__And__No_Italic">“Hayır, lütfen yirmi sekizinde git, ben de seninle gelirim.”</span></p>

  <p class="P_css1"><span class="C_Current__And__No_Bold__And__No_Italic">“Gelmen gerekmez.”</span></p>

  <p class="P_css1"><span class="C_Current__And__No_Bold__And__No_Italic">“Ama istiyorum.”</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki de, ertelesem sevineceğini söyledi.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">27 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün o “en kötü” günlerden biri. Takvime göre taşınmak, yeni dükkân açmak gibi şeyler için kötü bir gün. Yarın, karım, Bayan Sasaki ve Dr. Sugita ile birlikte saat ikide hastaneye gidiyorum; iğne saat üçte yapılacak. Sabah erken saatlerde ağrılarım artmaya başladı. Pirabital iğnesi oldum. Ağrılar bu akşam da göz açtırmadı. Nobulan fitilinden sonra bir de Opistan iğnesi oldum. Bu ilacı ilk kez kullanıyorum; morfin değil, ama bir tür uyuşturucu olduğunu söylüyorlar. Allahtan ağrı yatıştı ve iyi uyuyabildim. Birkaç gün yazı yazamayacağım, olayları Bayan Sa-saki’den kayıt etmesini isteyeceğim, sonradan kendim günlüğüme geçireceğim.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">28 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Saat altıda kalktım. Kader günü gelip çattı. Kalbim çok hızlı çarpıyordu; tedirgindim. Sakin olmam gerektiği söylenmiş olduğu için yataktan kalkmadım. Kahvaltı gibi öğle yemeğini de burada yedim. Çin köftesi istediğimi söyleyince Bayan Sasaki güldü.</span></p>

  <p class="P_css1"><span class="C_Current__And__No_Bold__And__No_Italic">“Böylesine iştahınız varsa, korkacak bir şey yok,” dedi. Aslında işler pek öyle değildi. İyi görünmeye çalışıyordum. Öğle yemeğinde bir bardak yağlı süt, bir dilim kızarmış ekmek, İspanyol omleti, tatlı elma yedim, bir fincan da çay içtim. Yemek odasına gidersem, Satsuko’yıı görebilirim, diye düşündüm, ama Bayan Sasaki kalkmamamı söyledi; ben de diretmedim. Yemekten sonra yarım saat kadar uyumaya çalıştım, ama bu iyi bir uyku değildi.</span></p>

  <p class="P_css1"><span class="C_Current__And__No_Bold__And__No_Italic">Dr. Sugita saat bir buçuğa doğru geldi. Bana kısaca baktı, tansiyonumu ölçtü. Saat ikide evden çıktık. Karımla doktorun arasına oturmuştum, Bayan Sasaki de şoförün yanına. Bizim araba tam kalkacakken Satsuko’nun arabası dışarı çıktı.</span></p>

  <p class="P_css1"><span class="C_Current__And__No_Bold__And__No_Italic">Satsuko arabasını durdurarak bana seslendi:</span></p>

  <p class="P_css1"><span class="C_Current__And__No_Bold__And__No_Italic">“Baba, nereye gidiyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“Hastaneye kadar. Bir iğne olup bir saate kadar döneceğim.”</span></p>

  <p class="P_css1"><span class="C_Current__And__No_Bold__And__No_Italic">“Anne de gidiyor mu?”</span></p>

  <p class="P_css1"><span class="C_Current__And__No_Bold__And__No_Italic">“Mide kanseri var sanıyor, bir gözden geçmek istiyor. Sinirden başka bir şey değil.”</span></p>

  <p class="P_css1"><span class="C_Current__And__No_Bold__And__No_Italic">“Tabii öyledir.”</span></p>

  <p class="P_css1"><span class="C_Current__And__No_Bold__And__No_Italic">“Ama Satsu,” diye başladım ve hemen kendime gelerek, “Satsuko, sen nereye gidiyorsun?” dedim.</span></p>

  <p class="P_css1"><span class="C_Current__And__No_Bold__And__No_Italic">“Sinemaya. Bugün bana izin vermelisiniz.” Birden Haruhisa’nın uzun zamandır gözükmediği aklıma geldi; duş mevsimi bitmişti çünkü.</span></p>

  <p class="P_css1"><span class="C_Current__And__No_Bold__And__No_Italic">“Ne oynuyor?”</span></p>

  <p class="P_css1"><span class="C_Current__And__No_Bold__And__No_Italic">“Şarlo Diktatör.”</span></p>

  <p class="P_css1"><span class="C_Current__And__No_Bold__And__No_Italic">Arabası önümüzden geçti, az sonra da gözden kayboldu.</span></p>

  <p class="P_css1"><span class="C_Current__And__No_Bold__And__No_Italic">Satsuko’ya bugünkü planlarım söylenmeyecek-ti, ama hiç kuşkusuz ya karım ya da Bayan Sasaki bilgi vermişlerdi. Belki o da bilmiyormuş gibi yapıp benim evden çıkma saatimi ayarlamış, beni neşelendirmek istemişti. Karım belki de böyle davranmasını istemiştir ondan. Neyse, onu görmek iyi oldu. Oyun oynamakta üstüne yoktur. Her zamanki kendine güvenli havasıyla hızla uzaklaşıp gitti. Karım benden yana kaygılandığı için, bunların olduğunu düşündükçe boğazıma bir şeyler tıkanıyor.</span></p>

  <p class="P_css1"><span class="C_Current__And__No_Bold__And__No_Italic">Hastaneye tam zamanında geldik, üzerinde adım yazılı bir odaya alındık: “Bay Utsugi Tokusu-ke.” Anlaşılan hastaneye yalnız bugün için alınmıştım. Tekerlekli sandalyeye oturtuldum, uzun beton koridordan röntgen odasına götürüldüm. Dr. Sugita, Hastabakıcı Sasaki ve kanm da benimle birlikte oraya kadar geldiler. Kanm öylesine yavaş yürür ki bana yetişebilmek için soluk soluğa kalmıştı.</span></p>

  <p class="P_css1"><span class="C_Current__And__No_Bold__And__No_Italic">Daha az sıkıntı verir düşüncesiyle Japon giysileri içinde gelmiştim. Karımın yardımıyla beni çırılçıplak soydular, sonra yumuşak yüzeyli, sert tahta bir yatağa uzatarak çeşitli biçimlere soktular. Yuka-ndan, tavandan, fotoğraf makinesi gibi bir şey iniyor, gövdemin biçimine göre ayarlanıyordu. Uzaktan, büyük, karmaşık bir aygıtı ayarlamaya çalıştıkları için kamerayı odağına yerleştirmek zaman alıyordu. Ekim sonlarında olduğumuz için yatak soğuktu, elim de hâlâ ağrıyordu. Ne soğuk ne de ağrı sıkıntı veriyordu, çünkü çok gergindim.</span></p>

  <p class="P_css1"><span class="C_Current__And__No_Bold__And__No_Italic">Her açıdan, boynumun, sırtımın filmleri çekilmişti -önce soluma, sonra sağıma, sonra da sırtüstü yatmıştım- her seferinde soluğumu tutmam söylenmeden önce kameranın ayarlanması gerekmişti. To-ranomon Hastanesi’nde yaptıkları gibiydi.</span></p>

  <p class="P_css1"><span class="C_Current__And__No_Bold__And__No_Italic">Odama geri götürüldüm, yatağa yatmama yardım ettiler. Filmler daha nemliyken röntgenleri getirdiler. Dikkatle inceledikten sonra Dr. Fukushima, iğneyi yapacağını söyledi. İki Xilokainli iğne elinde hazırdı.</span></p>

  <p class="P_css1"><span class="C_Current__And__No_Bold__And__No_Italic">“Lütfen böyle gelin,” dedi. “İşimizi kolaylaştırır.”</span></p>

  <p class="P_css1"><span class="C_Current__And__No_Bold__And__No_Italic">“Peki,” diyerek yataktan kalktım, oldukça sert ve güvenli bir tavırla pencereye, karşısına geçtim.</span></p>

  <p class="P_css1"><span class="C_Current__And__No_Bold__And__No_Italic">“Şimdi iğne yapacağız. Hazırız. Korkmanız gerekmez, pek ağrıtmayacak.”</span></p>

  <p class="P_css1"><span class="C_Current__And__No_Bold__And__No_Italic">“Korkmuyorum. Lütfen yapın.”</span></p>

  <p class="P_css1"><span class="C_Current__And__No_Bold__And__No_Italic">“Çok iyi.”</span></p>

  <p class="P_css1"><span class="C_Current__And__No_Bold__And__No_Italic">İğnenin boynuma girişini hissedebiliyordum. Demek olup olacak buymuş, diye düşündüm. Sararmadığımı sanıyorum, titremiyordum bile. Sakindim, ölümü göze almaya hazır olmama karşın ölecek gibi değildim. Dr. Fukushima iğneyi çıkardı; asıl iğneyi yapmadan önce kanama olup olmadığına bakacaktı. Vitamin iğneleri için olağan bir işlemdir bu; böylece sıvının bir kan damarına akması önlenir. Dikkatli her doktor bu önlemi alır; Dr. Fukushima da böylesine önemli bir durumda aynı şeyi yapmıştı.</span></p>

  <p class="P_css1"><span class="C_Current__And__No_Bold__And__No_Italic">Birden canı sıkılmış gibi oldu. “Olmayacak,” dedi. “Bir yanlışlık var - bu iğneyi bunca zamandır yaparım, hiçbir zaman bir damara değmedim, ama bakın, kanı görüyor musunuz? Bir kılcal damarı delmiş olacağım.”</span></p>

  <p class="P_css1"><span class="C_Current__And__No_Bold__And__No_Italic">“Yeniden deneyecek misiniz?”</span></p>

  <p class="P_css1"><span class="C_Current__And__No_Bold__And__No_Italic">“Hayır. Yarına kadar olmaz. Yarın sizi buralara kadar yine yoracağım için üzülüyorum, ama her şey düzelir. İlk kez böyle bir şey oluyor.”</span></p>

  <p class="P_css1"><span class="C_Current__And__No_Bold__And__No_Italic">Kaderimin ertelenmesinden bir biçimde rahatlamıştım. Bugünlük kurtuldum, diye sevindim. Yarına kadar beklemektense bugün her şeyin olup bitmesini isterdim, ister yaşayayım, ister öleyim, diye düşünmeye başlamıştım.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, fısıldayarak. “Çok dikkatli. Azıcık bir kan sonuçta, insan devam etmez mi?” dedi.</span></p>

  <p class="P_css1"><span class="C_Current__And__No_Bold__And__No_Italic">Dr. Sugita, “Hayır, haklı. Kim olsa tüm bu hazırlıkları yapıp anestezi uzmanını da sağladıktan sonra bir damla kan için vazgeçmezdi. Vazgeçmiş olması çok iyi bir doktor olduğunu gösteriyor. Tüm doktorlar böyle olmalı. Bu işten çok şey öğrendim,” yorumunu yaptı.</span></p>

  <p class="P_css1"><span class="C_Current__And__No_Bold__And__No_Italic">Yeniden randevu alıp hemen eve döndüm. Arabada bile Dr. Sugita, Dr. Fukushima’nın davranışını övüp durdu ve iğneyi Bayan Sasaki yapsaydı daha iyi olurdu, diye konuşmasını sürdürdü. Sonunda aşırı dikkat yüzünden böyle olduğuna karar verdiler; ön hazırlıklarla böylesine gerilmemeliydi, kanısına vardılar.</span></p>

  <p class="P_css1"><span class="C_Current__And__No_Bold__And__No_Italic">Karım hepten vazgeçmemi istiyordu: “Bir sinirle böyle oynamak tehlikeli. Ben baştan beri karşıyım.”</span></p>

  <p class="P_css1"><span class="C_Current__And__No_Bold__And__No_Italic">Anlaşılan biz Satsuko’dan önce eve dönmüştük. Keisuke köpek kulübesi önünde Leslie ile oynuyordu.</span></p>

  <p class="P_css1"><span class="C_Current__And__No_Bold__And__No_Italic">Akşam yemeğini de odamda yedim; dinlenmem gerektiğini söylediler. Elim yeniden ağrımaya başladı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">29 Ekim</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün evden tıpkı dün çıktığım saatte çıktım, aynı insanlar bana eşlik ettiler. Yazık ki sonuç da aynıydı. Dr. Fukushima yine bir kılcal damarı deldi, yine iğnenin ucunda kan vardı. Dikkatli hazırlıklarından sonra öyle üzülmüştü ki, biz de onun adına üzüldük. Durumu birlikte tartıştık ve bir süre için bu işten vazgeçmeyi kararlaştırdık. Dr. Rıkushima kendisi de yeniden deneyip bir kez daha başansız olmak istemiyor gibiydi. Bu kez içten rahatladığımı hissettim.</span></p>

  <p class="P_css1"><span class="C_Current__And__No_Bold__And__No_Italic">Saat dörtte eve dönmüştüm. Odamdaki köşede yeni çiçekler vardı; Rokansai’nin sepet biçimi bir vazosu içinde amarantlar ve krizantemler vardı. Kyotolu çiçek düzenleme öğretmeni gelmiş olmalı. Satsuko, yaşlı kayınbabasına iyilikseverlik gösterisinde bulunmak için özellikle mi uğramıştı acaba? İyileşirken bu çiçeklerin bana sevinç vereceğini düşünmüş olabilir mi? Kafu’nun yazısı bile değişmişti. Şimdi Suga Tatheiko’nun bir resmi vardı - uzun ve dar bir resim, bir ışık kulesi ve üzerinde fener yanıyor. Tatheiko genellikle resimlerine ya Çin ya da Japon şiirleri ekler; bu resimde yukandan aşağı doğru yazılmış Manyoshu’dan bir şiir vardı.</span></p>

  <p class="P_css1">&#160;</p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Sevgilim nerde bugün?</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Yapayalnız bir yaprak gibi</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Yüce yüce dağları aşıp</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Uzak kıyılara mı savruluyor?</span></span></p>

  <p class="P_css1">&#160;</p>

  <p class="P_css1"><span class="C_Current__And__Underline">9 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dr. Fukushima’ya son gidişimden bu yana on gün geçti; karımın dediği gibi artık kendimi daha iyi hissetmeye başladım. Son günlerde Neo-Grelan ve Sedes alıyorum; bu rastgele ilaçların etkisi şaşırtıcı. Bu gidişle gömüleceğim yeri bile araştırmaya başlayabilirim. Geçen bahardan bu yana düşünüp duruyordum - Kyoto’ya gitmek için iyi bir fırsat sayılmaz mı?</span></p>

  <p class="P_css1">&#160;</p>

  <p class="P_css1"><span class="C_Current__And__Underline">10 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">“Biraz iyileştin mi geziye çıkmak istersin. Böyle acele etmen gerekli mi? Ya trende elin ağrımaya baş-larsa?” dedi karım.</span></p>

  <p class="P_css1"><span class="C_Current__And__No_Bold__And__No_Italic">“Ama kendim çok iyi hissediyorum. Kasımın onu oldu; bilirsin Kyoto’ya kış erken gelir.”</span></p>

  <p class="P_css1"><span class="C_Current__And__No_Bold__And__No_Italic">“Bahara kadar bekleyemez misin?”</span></p>

  <p class="P_css1"><span class="C_Current__And__No_Bold__And__No_Italic">“Bu tür şeyler ertelenemez. Belki de Kyoto’yıı son kez göreceğim.”</span></p>

  <p class="P_css1"><span class="C_Current__And__No_Bold__And__No_Italic">“Ne biçim konuşmaya başladın yine. Kiminle gitmeyi planlıyorsun?”</span></p>

  <p class="P_css1"><span class="C_Current__And__No_Bold__And__No_Italic">“Hastabakıcıyla gidersem yalnız kalırım, onun için Satsuko’yıı da götüreceğim.”</span></p>

  <p class="P_css1"><span class="C_Current__And__No_Bold__And__No_Italic">Aslında gezinin asıl amacı buydu. Gömülmek bahaneydi.</span></p>

  <p class="P_css1"><span class="C_Current__And__No_Bold__And__No_Italic">“Nanzenji’de Itsuko’nun evinde mi kalırsınız?”</span></p>

  <p class="P_css1"><span class="C_Current__And__No_Bold__And__No_Italic">“Bayan Sasaki de geleceğine göre onlara fazla yük olur. Satsuko da orada kalmak istemediğini, onlara yeterince gittiğini söylüyor.”</span></p>

  <p class="P_css1"><span class="C_Current__And__No_Bold__And__No_Italic">“Zaten Satsuko giderse kavga çıkar.”</span></p>

  <p class="P_css1"><span class="C_Current__And__No_Bold__And__No_Italic">“Onları birbirlerini parçalarken görmek eğlenceli olur,” dedim; bu karımın başka bir konuya geçmesine fırsat sağladı.</span></p>

  <p class="P_css1"><span class="C_Current__And__No_Bold__And__No_Italic">“Nanzenji dedim de, Eikando Tapınağındaki akçaağaçlar kimbilir ne güzeldir şu anda. Son gördüğümden bu yana kaç yıl geçti acaba?”</span></p>

  <p class="P_css1"><span class="C_Current__And__No_Bold__And__No_Italic">“Eikando için çok erken. Bu mevsimde en güzel Tukao’dakilerdir, ama bacaklarım bu denli ağrırken sonbahar yapraklarının güzelliğini seyredecek kadar dolaşabileceğimi sanmam.”</span></p>

  <p class="P_css1">&#160;</p>

  <p class="P_css1"><span class="C_Current__And__Underline">12 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">İki otuz ekspresiyle Kyoto’ya hareket ettik. Karım, Oshizu ve Nomura geçirmeye geldiler. Camın yanında oturup Satsuko’yu yanıma ve Bayan Sasa-ki’yi karşı koltuğa oturtmayı planlamıştım, ama tren kalkar kalkmaz, çok cereyan olacağını söyleyip beni öteki koltukta oturmak zorunda bıraktılar. Ne yazık elim çok ağrıyordu. Susadığımı söyleyerek garsonun çay getirmesini sağladım, yanıma gizlice almış olduğum Sedes haplarından ikisini korkarak yuttum. Satsuko ya da Bayan Sasaki görseler biliyo-ıoım başıma dert açarlardı... Evden ayrılmadan önce tansiyonum 15,4 ile 9,3’tü; ama trene binmeden önce heyecanlanmaya başladığımı anlamıştım. Hiç kuşkusuz, aylardan bu yana ilk kez Satsuko’nun yanında oturma fırsatını elde edecektim; üçüncü bir kişinin daha yanımızda olmasına karşın Satsuko garip ve kışkırtıcı bir görünümdeydi. (Sade bir etek-ceket giymişti, ama bluzu parlak bir kumaştandı ve Fransız malı olduğu anlaşılan beş sıra yapay taştan bir kolye göğsüne sarkıyordu. Japonlar da buna benzer çok kolye yapıyorlar, ama bunun abartılmış büyüklükte taşlı bir tokası vardı; Japonlar nedense onu taklit edemiyorlar.)</span></p>

  <p class="P_css1"><span class="C_Current__And__No_Bold__And__No_Italic">Tansiyonum yükseldikçe sık sık çişim geliyor, bu da tansiyonumu büsbütün yükseltiyor. Neyin neye yol açtığını söylemek güç. Bir kez Yokohama’dan önce, bir de Atami’den önce uzun koridorda sallana sallana tuvalete gittim. Bayan Sasaki peşimden gelirken korkuyla titriyordu. Çiş etmem öyle uzun sürüyor ki ikinci gidişimde Tanna Tünel i’ni geçmiştik bile. Vagona dönerken neredeyse düşüyordum, bir yolcunun omzuna yapışarak kurtardım kendimi.</span></p>

  <p class="P_css1"><span class="C_Current__And__No_Bold__And__No_Italic">Yerimize döndüğümüzde Bayan Sasaki, nabzıma bakmak için eğilerek, “Tansiyonunuz yükseldi mi?” diye sordu. Ne yaptığımı bilmezcesine elini ittim.</span></p>

  <p class="P_css1"><span class="C_Current__And__No_Bold__And__No_Italic">Saat sekiz otuz da Kyoto’ya gelinceye kadar aynı şey bir daha bir daha yinelendi. Itsuko ve iki yetişkin oğlu, Kikutaro ile Keijiro bizi peronda bekliyorlardı.</span></p>

  <p class="P_css1"><span class="C_Current__And__No_Bold__And__No_Italic">“Oğlanlar ve siz istasyona kadar gelerek zahmet etmişsiniz,” derken Satsuko olağandışı kibardı.</span></p>

  <p class="P_css1"><span class="C_Current__And__No_Bold__And__No_Italic">“Hiç de değil. Bizim için bir zevktir.”</span></p>

  <p class="P_css1"><span class="C_Current__And__No_Bold__And__No_Italic">Kyoto İstasyonu’nda raylar üstündeki köprülere tırmanmak öylesine yorucu ki, Kikutaro beni sırtına almak isteyerek, “Sizi merdivenlerden yukarı taşıyayım, Büyükbaba,” dedi.</span></p>

  <p class="P_css1"><span class="C_Current__And__No_Bold__And__No_Italic">“Saçma. Daha o kadar çelimsiz değilim.” Ama Bayan Sasaki’nin arkamdan itmesine sevinmiştim. Sırf gururumdan, aralarında dinlenmeksizin yürüdüm ve soluksuz kaldım. Herkes tedirgin bana bakıyordu.</span></p>

  <p class="P_css1"><span class="C_Current__And__No_Bold__And__No_Italic">“Bu kez ne kadar kalacaksınız?”</span></p>

  <p class="P_css1"><span class="C_Current__And__No_Bold__And__No_Italic">“En aşağı bir hafta. Sizde de bir gece geçirmek isterim, ama şimdilik Kyoto Oteli’nde olacağım.”</span></p>

  <p class="P_css1"><span class="C_Current__And__No_Bold__And__No_Italic">İki odalı bir yer ayırtmıştım; birinde iki tek yatak, ötekinde ise bir tek kişilik yatak vardı.</span></p>

  <p class="P_css1"><span class="C_Current__And__No_Bold__And__No_Italic">“Bayan Sasaki, siz öteki odada yatar mısınız? Bu odayı ben Satsu ile paylaşacağım.”</span></p>

  <p class="P_css1"><span class="C_Current__And__No_Bold__And__No_Italic">Herkesin önünde ona özellikle Satsu diyordum. Itsuko’nun yüzünde garip bir bakış vardı.</span></p>

  <p class="P_css1"><span class="C_Current__And__No_Bold__And__No_Italic">“Ben öteki odayı istiyorum,” diye Satsuko karşı çıktı. “Bayan Sasaki’ye burada yatmasını söyleyin Baba,” dedi.</span></p>

  <p class="P_css1"><span class="C_Current__And__No_Bold__And__No_Italic">“Benimle neden aynı odada yatmayacakmışsın? Evde, Tokyo’da yatmamış miydin?” Bunlari Itsuko duysun diye söylüyordum. “Gerekirse Bayan Sasaki yakınımızda, lütfen Satsu, burada yat.”</span></p>

  <p class="P_css1"><span class="C_Current__And__No_Bold__And__No_Italic">“Sigara içemem.”</span></p>

  <p class="P_css1"><span class="C_Current__And__No_Bold__And__No_Italic">“Tabii içersin. İstediğin kadar iç, haydi.” “İçersem azarlanırım.”</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki, “Öylesine öksürük nöbetleri var ki,” diye araya girdi. “Önünde sigara içilince boğulacakmışçasına öksürüyor.”</span></p>

  <p class="P_css1"><span class="C_Current__And__No_Bold__And__No_Italic">“Oğlum o bavulu buraya getir,” diyerek Satsuko bana aldırmadan öteki odaya geçti.</span></p>

  <p class="P_css1"><span class="C_Current__And__No_Bold__And__No_Italic">“Elinizin ağrıları geçti mi?” Geldiğimizden bu yana Itsuko ürküyor gibiydi, ama sonunda bir-iki şey söyleyebilmişti.</span></p>

  <p class="P_css1"><span class="C_Current__And__No_Bold__And__No_Italic">“Tabii geçmedi. Hep ağrıyor.”</span></p>

  <p class="P_css1"><span class="C_Current__And__No_Bold__And__No_Italic">“Gerçekten mi? Annem mektubunda iyi olduğunuzu yazmıştı.”</span></p>

  <p class="P_css1"><span class="C_Current__And__No_Bold__And__No_Italic">“Ona öyle söyledim. Yoksa buraya gelmeme izin vermezdi.”</span></p>

  <p class="P_css1"><span class="C_Current__And__No_Bold__And__No_Italic">Satsuko, çabucak makyajını tazeleyerek üç sıra inci ve yeni bir bluzla içeri geldi.</span></p>

  <p class="P_css1"><span class="C_Current__And__No_Bold__And__No_Italic">“Açlıktan ölüyorum. Baba. Haydi lokantaya gidelim.”</span></p>

  <p class="P_css1"><span class="C_Current__And__No_Bold__And__No_Italic">Itsuko kendisinin ve çocukların yemek yemiş olduklarını söyledi. Biz de üçümüz oturduk. Satsuko’ya bir şişe Ren şarabı ısmarladım. Yemekten sonra oturma salonunda bir saat kadar konuştuk.</span></p>

  <p class="P_css1"><span class="C_Current__And__No_Bold__And__No_Italic">Satsuko çantasından her zamanki Kool paketini çıkartarak Bayan Sasaki’ye sordu: “Yemekten sonra bir sigara içebilirim, değil mi? Duman burada fazla rahatsız etmez.”</span></p>

  <p class="P_css1"><span class="C_Current__And__No_Bold__And__No_Italic">Şaşkınlıkla bir de uzun, kırmızı ağızlık çıkardığını gördüm. Tırnak cilası da aynı renkti ve daha önce gördüğüm renkten daha koyuydu; dudak boyası da aynı renkti. Parmakları şaşırtacak kadar beyazdı. Belki de bu çaıpıcılığı Itsuko’ya göstermek istiyordu.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">13 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Saat onda, Satsuko, Bayan Sasaki, ben, üçümüz Itsuko’yla ailesini ziyarete gittik. Daha önceden de bu eve gelmiş olduğumu söylediler, ama anımsayamadım. Kocası hayattayken onları sık sık Yoshida-yama’da ziyaret etmiştim, Nanzenji’ye taşındıklarından bu yana Itsuko ile çocuklarını pek görmedim.</span></p>

  <p class="P_css1"><span class="C_Current__And__No_Bold__And__No_Italic">Bugün Kikutaro, Büyük Mağaza’daki işine gitmişti; Kyoto Üniversitesi’nde mühendislik öğrencisi olan Keijiro evdeydi. Satsuko, gömülecek bir yer aramak için benimle dolaşmaktan sıkılacağını söyleyerek izin istedi; kentin merkezine alışverişe gidiyordu. Öğleden sonra Takao’da sonbahar yapraklarını görmek istiyordu, ama yalnız gitmekten hoşlanmadığı için birisini bulmalıydı. Keijiro, mezarlıklara bakmaktan daha iyi olacağını söyleyerek gönüllü olduğunu belirtti. Itsuko, Bayan Sasaki ve ben, otelin lokantasında hafif bir öğle yemeği yiyip Honenin Tapınağından başlayarak birkaç yere uğramayı kararlaştırdık. Planımız uyarınca, Satsuko, beraberindekiler ve Kikutaro ile Saga’da bir Handa akşam yemeği için buluşup birlikte yiyecektik.</span></p>

  <p class="P_css1"><span class="C_Current__And__No_Bold__And__No_Italic">Uzun zamanlar önce dedelerim, Kyota’ya çok uzak olmayan Omi’de tüccarlık yaparlarmış, ama son dört-beş kuşaktır ailem Edo’da yaşamış ve ben kendim de Honjo’da doğmuşum, ama aslında Edolu-yum; köküm kentin geçmişinin derinliklerine uzanıyor; adı “Tokyo” olarak değiştirilmeden önceki zamanlara. Yine de bugünkü Tokyo’yu sevmiyorum. Bana Tokyo’nun eski günlerini anımsatan şirinliğiyle Kyoto’ya özlem çekiyorum. Kim Tokyo’yu böylesi-ne sevimsiz ve karmaşık bir kent biçimine soktu? Eski Tokyo’nun iyi niteliklerinden habersiz olan köy kökenli kaba politikacılar değil mi? Sumida Irmağı’ nda ak levreklerin yüzdüğünü hiç bilmeyenler, o güzelim kanallarımızı çamurdan yarıklara çevirenler onlar değil mi?</span></p>

  <p class="P_css1"><span class="C_Current__And__No_Bold__And__No_Italic">İnsan öldükten sonra nereye gömüleceği sanırım pek önemli değil, ama benim için tüm anlamını yitirmiş, sevimsiz bir yer olan Tokyo gibi bir yere gömülmek hoşuma gitmiyor. Büyükannemle büyükbabamın ve annemle babamın mezarlarının da başka yere taşınmasını istiyorum. Şu anda bile ilk gömüldükleri yerde yatmıyorlar. Büyükannemle büyükbabamın kemikleri iki kez tedirgin edildi. Bir keresinde, semtin tümü endüstrileştiği için tapınakları Fııkagawa’dan Asakusa’ya taşınmış, sonra da tapınak büyük depremde yanınca Tama Mezarlığı’na taşınmışlardı. Yani Tokyo’daki mezarlar, yıkımdan kurtulmak için sürekli taşınıyorlar. Kyoto çok daha güvenilir bir yer. Neyse ne, dedelerimiz Kyoto yakınlarından geliyor ve Tokyo’daki akrabalarımız buraya sık sık ziyarete gelirler. Mezarların başında durup bir günnük yakar, “Demek, yaşlı adam burada yatıyor,” derler. Tama Mezarlığı gibi yabancı topraklarda yatmaktan iyidir.</span></p>

  <p class="P_css1"><span class="C_Current__And__No_Bold__And__No_Italic">Manjuin’de merdivenlerden inerken, Itsuko, “Honenin en iyisi değil mi?” diye sordu. “Bu tapınak yoldan çok uzakta; üstelik özel bir ziyaret için gelmedikçe kimse bu tepeye tırmanmaz.”</span></p>

  <p class="P_css1"><span class="C_Current__And__No_Bold__And__No_Italic">“Ben de öyle düşünüyorum.”</span></p>

  <p class="P_css1"><span class="C_Current__And__No_Bold__And__No_Italic">“Honenin, şimdi kentin içinde sayılır, tramvay yoluna da yakın; kiraz ağaçlan çiçek açtığı zaman kanal kıyısı çok neşeli oluyor; yine de tapınak alanının sessizliğine girer girmez sakinleşiyorsunuz. Bence sizin için en iyi yer orası.”</span></p>

  <p class="P_css1"><span class="C_Current__And__No_Bold__And__No_Italic">“Nichire Mezhebi’ni sevmiyorum, onun için An Toprağa dönmek isterim. Bana bir mezar yeri verirler mi dersin?”</span></p>

  <p class="P_css1"><span class="C_Current__And__No_Bold__And__No_Italic">“Geçenlerde başrahibe sordum; oraya sık sık gittiğim için onları iyi tanırım, bu işi seve seve yapabileceğini, Arı Toprak inancında olmanıza gerek olmadığını da söyledi.”</span></p>

  <p class="P_css1"><span class="C_Current__And__No_Bold__And__No_Italic">İncelemelerimizi orada sona erdirerek kentin batı eteklerine doğru yola çıktık ve Sağa Han’a öbürlerinden çok önce ulaştık. Beklerken, dinlenmemiz için özel bir oda açtılar. Sonunda önce Kiku-taro geldi, altı buçukta da Satsuko’yla Keijiro göründüler.</span></p>

  <p class="P_css1"><span class="C_Current__And__No_Bold__And__No_Italic">Satsuko yeniden Kyoto Oteli’ne gittiklerini, çok bekleyip bekletmediklerini sordu.</span></p>

  <p class="P_css1"><span class="C_Current__And__No_Bold__And__No_Italic">“Tabii bekledik. Neden doğru buraya gelmediniz?”</span></p>

  <p class="P_css1"><span class="C_Current__And__No_Bold__And__No_Italic">“Hava soğuyor gibi geldi, üstümü değiştirmek istedim. Siz de kendinize dikkat etmelisiniz, Baba.”</span></p>

  <p class="P_css1"><span class="C_Current__And__No_Bold__And__No_Italic">“Kuşkusuz satın aldığı yeni giyecekleri denemek istemiştir; şimdi üzerinde beyaz bir bluzla lameli mavi bir kazak vardı. Yüzüğünü de değiştirmişti, nedense o çok sözü edilen kedigözünü takmıştı.</span></p>

  <p class="P_css1"><span class="C_Current__And__No_Bold__And__No_Italic">“Mezar seçtiniz mi?”</span></p>

  <p class="P_css1"><span class="C_Current__And__No_Bold__And__No_Italic">“Aşağı yukarı Honenin’e karar verdim. Tapınağıyla birlikte iyi bir yer gibi.”</span></p>

  <p class="P_css1"><span class="C_Current__And__No_Bold__And__No_Italic">“İyi. Ne zaman Tokyo’ya dönüyoruz?”</span></p>

  <p class="P_css1"><span class="C_Current__And__No_Bold__And__No_Italic">“Saçmalama. Bu işler öyle kolay değil; şimdi taşçı ustasıyla uzun uzun konuşup mezar taşını kararlaştırmalıyım.”</span></p>

  <p class="P_css1"><span class="C_Current__And__No_Bold__And__No_Italic">“Ama Baba, sizi anıtlar kitabını incelerken görmüştüm ya? Küçük, beş halkalı bir ‘Pagoda’ istediğinizi söylemiştiniz.”</span></p>

  <p class="P_css1"><span class="C_Current__And__No_Bold__And__No_Italic">“Düşüncemi değiştirmeye başladım. Pagoda istediğimden emin değilim.”</span></p>

  <p class="P_css1"><span class="C_Current__And__No_Bold__And__No_Italic">“Nasıl bir şey olmalı bilmiyorum. Gerçi beni pek ilgilendirmez ya.”</span></p>

  <p class="P_css1"><span class="C_Current__And__No_Bold__And__No_Italic">“İlgilendirir Satsu,” biraz duraklayarak, “Satsu-ko seni çok ilgilendirir,” dedim.</span></p>

  <p class="P_css1"><span class="C_Current__And__No_Bold__And__No_Italic">“Nasıl?”</span></p>

  <p class="P_css1"><span class="C_Current__And__No_Bold__And__No_Italic">“Yakında anlarsın.”</span></p>

  <p class="P_css1"><span class="C_Current__And__No_Bold__And__No_Italic">“Neyse bir an önce bitirin şu işi; Tokyo’ya dönmek istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Acelen ne? Boks maçı mı var?”</span></p>

  <p class="P_css1"><span class="C_Current__And__No_Bold__And__No_Italic">“Onun gibi bir şey.”</span></p>

  <p class="P_css1"><span class="C_Current__And__No_Bold__And__No_Italic">Öbürleri: Itsuko, Kikutaro, Keijiro ve Bayan Sasaki, sol elindeki yüzüğe gözlerini dikmiş bakıyorlardı. Satsuko her zamanki gibi sanki hiç oralı değildi. Oturduğu yerde sol elini öylesine tutuyordu ki, sanki kedigözünün pırıltısını göstermek istiyordu.</span></p>

  <p class="P_css1"><span class="C_Current__And__No_Bold__And__No_Italic">Gergin sessizliği bozarak Kikutaro konuştu:</span></p>

  <p class="P_css1"><span class="C_Current__And__No_Bold__And__No_Italic">“Satsuko Yenge, bu taş kedigözü dedikleri taş mı?”</span></p>

  <p class="P_css1"><span class="C_Current__And__No_Bold__And__No_Italic">“Evet.”</span></p>

  <p class="P_css1"><span class="C_Current__And__No_Bold__And__No_Italic">“Böylesine bir taş milyonlar mı edermiş?”</span></p>

  <p class="P_css1"><span class="C_Current__And__No_Bold__And__No_Italic">“Dediğin doğru, böylesine bir taş üç milyon eder.”</span></p>

  <p class="P_css1"><span class="C_Current__And__No_Bold__And__No_Italic">“Satsuko Yenge, Büyükbabamın üç milyonunu almış olduğuna göre çok iyi bir insan olmalısın.”</span></p>

  <p class="P_css1"><span class="C_Current__And__No_Bold__And__No_Italic">“Dinle, Kikutaro, artık bana yenge demeyi bırak. Sen de artık çocuk değilsin. Aramızda üç-beş yaş fark varken bana orta yaşlı biri gibi davranamazsın.”</span></p>

  <p class="P_css1"><span class="C_Current__And__No_Bold__And__No_Italic">“Size ne diyebilirim ki? İstediğiniz kadar genç olun, yengem değil misiniz?”</span></p>

  <p class="P_css1"><span class="C_Current__And__No_Bold__And__No_Italic">“Satsu de, yeter. Sen ve Keijiro, ikiniz de. Yoksa size yanıt vermem.”</span></p>

  <p class="P_css1"><span class="C_Current__And__No_Bold__And__No_Italic">“Sizin için önemli olmayabilir Satsuko Yenge -özür dilerim ağzımdan kaçtı - ama Jokichi Dayı kızmaz mı?”</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">“Neden kızsın? O kızarsa ben de ona kızarım.”</span></p>

  <p class="P_css1"><span class="C_Current__And__No_Bold__And__No_Italic">Itsuko kaşlarını çatarak, “Babam belki Satsu diyebilir, ama ben çocuklarımın öyle söylemesini doğru bulmam. Satsuko deseler daha iyi olur.”</span></p>

  <p class="P_css1"><span class="C_Current__And__No_Bold__And__No_Italic">Bana içki içmek yasak, Itsuko da içmez, sanırım istediği halde Bayan Sasaki de içmeye yanaşmadı, ama Satsuko ve iki oğlan neşeyle içtiler. Saat dokuz olmuştu, yemek hâlâ bitmemişti. Geciktiğimiz için Satsuko, Itsuko ve ailesini evlerine götürerek oradan otele döndü. Bayan Sasaki ile ben Han’da kaldık.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">14 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Sekizde kalktım. Buranın yerel yemeği olan Sağa fasulye ezmesi yedim. Saat on sularında Itsuko’ ya, birlikte Honenin’e gitmek için uğradığımda biraz fasulye de ona götürdüm. Satsuko geçen yaz Ha-ruhisa ile birlikte buradayken tanıştığı birkaç geyşa dostunu Gion Çayhanesi’ne çağırmak için telefon etmişti; öğle yemeğini birlikte yiyip sinemaya gideceklerdi, gece de onları kabareye götürecekti.</span></p>

  <p class="P_css1"><span class="C_Current__And__No_Bold__And__No_Italic">Itsuko, tapınağın başrahibiyle beni tanıştırdı, hemen benim için seçilmiş mezar yerine gittik. Tapınağın bulunduğu yer gerçekten sessizdi; daha önceden de buraya birkaç kez gelmiştim; gerçekten büyük bir kentte olduğunu düşünmek bile şaşırtıcıydı. Bir bakışta, altüst olmuş çöp yığınına dönen Tokyo ile karşılaştıracak bir yam olmadığı hemen anlaşılıyordu. Buraya karar verdiğim için sevinçliyim. Dönüşte, öğle yemeği için Itsuko ile Tankuma Lokantası’na girdik; saat ikiye doğru otele döndük. Saat üçte tapınağın taş yontucu ustası beni görmeye geldi; başrahipten duymuş olmalıydı. Salonda konuştuk. Itsuko ile Bayan Sasaki de oradaydılar.</span></p>

  <p class="P_css1"><span class="C_Current__And__No_Bold__And__No_Italic">Ne tür bir mezar taşı istediğimden hâlâ emin değilim. Öldükten sonra ne tür bir mezar taşının altında yatacağımın hiç önemli olmadığını biliyorum, ama doğrusu beni ilgilendiriyor bu. Herhangi bir taş olamazdı. Bugünlerde herkesin yaptırdığı sıradan taşlarla yetinmeyecek kadar huysuzum; yazısı uyumlu bir dikdörtgen blok ve biri günnük yakmak, biri de su vermek için iki delik. Hiç kuşkusuz ailenin geleneksel biçimine uymalıyım; ama ben beş kemerli bir pagoda’ya karar vermiştim. Eski türde olması gerekmez, diye düşünüyordum; son dönem Kamakura iyi olabilirdi. Kawakatsu’nun kitabında, “Orta Kamakura’dan son dönem Kamakura’ya geçişin tipik örneği, su halkası alta doğru kavanoz biçiminde daralıyor, ateş halkasının dönen kenarı kalın ve aynı biçimde hava halkası, eter halkası ve gotik süsleriyle karakteristik,” diye tanımladığı Dushu-mi’deki Anrakuji Tapınağı gibi beş halkalı bir pagoda olabilir. Yoshino dönemine ait klasik bir örnek olduğu söylenen bir de Uji’deki Zenjoji pagodası var.</span></p>

  <p class="P_css1"><span class="C_Current__And__No_Bold__And__No_Italic">Aklımda başka bir şey daha vardı. Kawakatsu’ nun kitabındaki fotoğraflar arasında Kuzey Kyoto Sekijoji Tapınağı’nda olağanüstü güzellikte bir Ami-da üçlüsü var: Ortadaki Amida Buda’sı, biri Kannon yontusu ve öbürü Seishi yontusu olan iki Bodhisatt-va yanlarda oturuyor. Kannon yontusu biraz bozulmuş, ama Seishi çok iyi korunmuş. Alın tacı, göğe uzanan taşlı sütunları, cennet giysisi, nur çemberi gibi Kannon süslerinin tıpkısı onda da var; tacın önünde değerli taşlardan bir vazo var ve Bodhisattva dua edercesine ellerini kavuşturmuş. “Granitten böyle-sine güzel bir Budist yontusuna sık rastlanmaz... Ortadaki figürün arkasındaki yazı Gennin Dönemi’nin ikinci yılında (1225) yapılmış olduğunu belirliyor. Ülkemizde kaidesi ve nur çemberiyle birlikte tek bir taş blokundan yontulmuş en eski Budist yontusu olması açısından ve ilk dönem Kamakura Budist stilini gösterdiği için de çok değerli bir kalıntı.”</span></p>

  <p class="P_css1"><span class="C_Current__And__No_Bold__And__No_Italic">Aklıma yeni bir şey geldi. Kannon ve Seishi’nin gizli bir örneği gibi Satsuko’nun yüzü ve gövdesi, benim mezar taşıma bir Bodhisattva gibi yontula-maz mıydı? Ne derlerse desinler, dinsel inancım yok, benim için her inanç olabilir; tek tanrım Satsu-ko. Onun imgesi altında yatmaktan güzel bir şey olamaz.</span></p>

  <p class="P_css1"><span class="C_Current__And__No_Bold__And__No_Italic">Asıl sorun bu isteği nasıl yerine getirmekti. Benzerlik çok açık seçik olmamalıydı ve imge yalnızca onu andıracağı için, karımdan da, Jokichi’den de, Satsuko’nun kendisinden bile gizleyebilirdim. Granit yerine yumuşak bir taş kullanarak figürü titizce, ama belli belirsiz bir kabartma biçiminde yontturabilirdim, benden başka kimse bu benzerliği anlayamazdı. Herhalde yapılabilirdi. Canımı sıkan tek şey, yontu ustasına bu gizi açıklamak zorunlu-ğuydu. Kime başvurabilirdim? Böylesine güç bir işi kim üstlenebilirdi? Orta yetenekte bir sanatçı, böylesine ince bir işi yapamazdı; dostlarım arasında da kimse yoktu. Diyelim böyle bir dostum var ve bu dostum çok yetenekli; dileğimin amacını öğrenince bu işi üstlenir miydi? Böylesine aşağılayıcı ve çılgın planın gerçekleşmesine yardımcı olabilir miydi? Daha başındayken bu işi kabul etmemesi daha olası değil mi? (Ben de böylesine utanç verici bir dilekte bulunmak yürekliliğini gösteremem ya. Yaşlı adamın aklını yitirdiğini düşünürse ayıp olurdu.)</span></p>

  <p class="P_css1"><span class="C_Current__And__No_Bold__And__No_Italic">Durumu böylece aklımdan geçirdikten sonra akla daha yatkın bir çözüm buldum. Bodhisattva’yı yalnızca bir uzman yontabilirdi, ama herhangi bir zanaatkâr çok derin olmayan çizgili bir kabartmayı, rölyefi yapabilirdi. Kawakatsu bu tür yapıtlardan da söz ediyor: Kyoto’nun kuzeybatısındaki Imamiya Tapınağı’nda “Dört yöne bakan taştan Budalar, ‘Ka-mo Irmağı Taşı’ diye bilinen sert bir taşın dört bir yüzüne oyulup basılmış yontular bunlar. Japonya’da eski Buda anıtlarının en önemlisi, Tenji Dönemi’nin ikinci yılında (1125) yapılmış.” Kitapta bu dörtlü Bu-daların oyma kopyaları var: Amida, Sakya, Yakushi ve Miroku.</span></p>

  <p class="P_css1"><span class="C_Current__And__No_Bold__And__No_Italic">Bunlara ek olarak, Kawakatsu, tek bir taş üzerine yontulmuş bir Amida üçlüsünden, bir Seishi Bodhisattva’yı da gösteriyor. “Başka örneklerde de görüldüğü gibi, yanındaki Bodhisattvalarla birlikte üçlü Kurtuluş Amida’sını temsil ediyor ve uzun, sert bir kumtaşının üç cephesine yontulmuş; üç cepheden en iyi korunmuş olan bu cephede bir bulut üstünde dünyaya doğru yüzen Bodhisattva Seishi’nin güzel figürü var. Dua edercesine ellerini kavuşturup çömelmiş, cennet giysileri esintiyle uçuşan figüre son Heian Dönemi’nin havasını veriyor ve o dönemde Kurtuluş Amida’sı ile yanındakileri yaratmak sanatı çok gelişmişti.” Çeşitli Budalar bağdaş kurmuş erkekçe oturuyorlar, ama bu Seishi usulca kadın gibi çömeliyor. Özellikle bu Bodhisattva ilgimi çekmişti.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">15 Kasım</span></p>

  <p class="P_css1"><span class="C_Current__And__No_Bold__And__Italic">(Devam</span><span class="C_Current__And__No_Bold__And__No_Italic">)</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dört cephede de figürler istemem; tek bir Seis-hi Bodhisattva’sı yeter de artar. Onun için de kare bir taş bloka gereksinim yok; önü bir Bodhisattva yontacak kalınlıkta bir taş yeterli; adım, tarihler ve öldükten sonra alacağım ad, gerekirse arkaya yazılabilir. Taş kalemiyle yontma tekniğini .bilseydim iyi olacaktı. Çocukluğumda, törenlerde tapınağa giderken, tılsım satan gezgin satıcıların önünden geçerdim; pirinç bir tılsımın üstüne keski bıçağı gibi bir sesin eşliğinde çocuğun adı, yaşı ve adresi yazılırdı. O alet çok ince çizgiler üretirdi - belki de yontu kalemiydi. Bu iş çok güç olmasa gerek.</span></p>

  <p class="P_css1"><span class="C_Current__And__No_Bold__And__No_Italic">Aklıma birden, yontucuya örneği göstermeden yaptırmak düşüncesi geldi. İlk iş, Nara dolaylarında Budist eşyaları yapanların olduğu yerde becerikli bir desenci bulmakta ve ona Imamiya Tapınağındaki Buda yontularındaki gibi çömelmiş Seishi Bodhi-sattva’sını kopya ettirmek gerekiyordu. Sonra çeşitli pozlarda Satsuko’nun fotoğraflarını gösterecek ve Satsuko’nun yüz ve gövdesini andıracak biçimde Bodhisattva’yı yeniden çizdirecektim. Deseni ondan sonra bir yontucuya götürüp taşa geçirmesini isteyecektim. Hem istediğim Bodhisattva’ya kavuşacak, hem de gizimi kimsecildere açmamış olacaktım. Cennet giysileri esintiyle uçuşan, göğsünden taşlı kolyeleri sarkan, alnına taç geçirilmiş Satsuko’ nun taştan imgesi; benim Satsuko Bodhisattva’mın imgesi altında sonsuza dek uyuyabilirdim.</span></p>

  <p class="P_css1"><span class="C_Current__And__No_Bold__And__No_Italic">Saat üçten beşe kadar taş yontucusuyla birlikte otelin salonunda mezar taşlarından söz ederken, Itsuko ile Bayan Sasaki de yanımızdaydı. Satsuko’ nun adını ağzıma almadım, ama Kawakatsu’nun kitabından öğrendiklerimden bilgili bilgili söz ettim. Helan ve Kamakura pagodaları ve Budist yontuculuğu konusunda bilgilerimle bir yandan onları şaşırtırken bir yandan da Satsuko Bodhisattva’ya ilişkin planlarımı içime gömdüm.</span></p>

  <p class="P_css1"><span class="C_Current__And__No_Bold__And__No_Italic">“Öyleyse ne tür bir taş istersiniz, efendim? Aslında bir uzmanı bile utandırıyorsunuz, size ne yapılması gerektiğini ben söyleyemem.”</span></p>

  <p class="P_css1"><span class="C_Current__And__No_Bold__And__No_Italic">“Daha karar veremedim. Bir süre önce daha değişik bir şey geldi aklıma, onun için belki bir-iki gün düşünüp yeniden gelmenizi rica edebilirim. Sizi bu kadar beklettiğim için özür dilerim.”</span></p>

  <p class="P_css1"><span class="C_Current__And__No_Bold__And__No_Italic">Taş yontucusundan biraz sonra Itsuko da çekip gitti. Ben de odama gidip masaj yaptırdım. Yemekten sonra dışarı çıkmaya karar vererek taksi çağırttım.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki kaygılandı, beni engellemeye çalıştı:</span></p>

  <p class="P_css1"><span class="C_Current__And__No_Bold__And__No_Italic">“Bu saatte nereye gideceksiniz? Akşamları soğuk oluyor. Yarına bırakamaz mısınız?”</span></p>

  <p class="P_css1"><span class="C_Current__And__No_Bold__And__No_Italic">“Buraya yakın. Yürüyebilirim bile.”</span></p>

  <p class="P_css1"><span class="C_Current__And__No_Bold__And__No_Italic">“Bir o eksikti. Geceleri üşütmeyin diye karınız ne kadar uyardı sizi.”</span></p>

  <p class="P_css1"><span class="C_Current__And__No_Bold__And__No_Italic">“Ama alacağım birkaç şey var. Siz de gelin. On dakika ya sürer ya sürmez.”</span></p>

  <p class="P_css1"><span class="C_Current__And__No_Bold__And__No_Italic">Gitmekte direndiğim için, Bayan Sasaki de sinirli sinirli beni izledi. Gitmek istediğim yer, otelden beş dakika uzaklıkta, Kavvaramachi’nin doğusunda, Nijo üstünde bir kırtasiye dükkânıydı. Dükkânın sahibi eski dostumu orada buldum. Selâmlaştıktan sonra iki bin papele en iyi cins Çin zencefıri aldım. Kenarları altın yaldızlı yirmi tabaka beyaz, kalın Çin kâğıdıyla geç Kuwano Tetsujo Dönemi’nden olduğu söylenen mor benekli, çok güzel bir Kwangtung mürekkep taşına da on bin ödedim.</span></p>

  <p class="P_css1"><span class="C_Current__And__No_Bold__And__No_Italic">“Bunca yıldan sonra hâlâ eskisi kadar sağlıklı görünüyorsunuz.”</span></p>

  <p class="P_css1"><span class="C_Current__And__No_Bold__And__No_Italic">“Her şey diyebilirsiniz, ama sağlıklı diyemezsiniz. Pek gecikmeden burada kendime bir mezar yeri aramaya geldim.”</span></p>

  <p class="P_css1"><span class="C_Current__And__No_Bold__And__No_Italic">“Şaka ediyorsunuz. Sizin gibi bir insan daha çok yıllar yaşar. Başka bir isteğiniz var mı? Bazı yazılar görmek ister misiniz?”</span></p>

  <p class="P_css1"><span class="C_Current__And__No_Bold__And__No_Italic">“Aslında aklımda bir şey var, ama sizde bulunur mu bilmem?”</span></p>

  <p class="P_css1"><span class="C_Current__And__No_Bold__And__No_Italic">“Nedir o?”</span></p>

  <p class="P_css1"><span class="C_Current__And__No_Bold__And__No_Italic">“Garip gelecek, ama yetmiş santimetre uzunluğunda kırmızı ipekliden astarlık kumaşla pamuk-yün karışımı yastıklık pamuk istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Hı... Ne için kullanacaksınız?”</span></p>

  <p class="P_css1"><span class="C_Current__And__No_Bold__And__No_Italic">“Hemen kopya çıkarmam gerekiyor, onun için bir de silgi istiyorum.”</span></p>

  <p class="P_css1"><span class="C_Current__And__No_Bold__And__No_Italic">“Anlıyorum. Yontu için, değil mi? Ona benzer bir şey olmalı. Karıma sorayım, o bir baksın.”</span></p>

  <p class="P_css1"><span class="C_Current__And__No_Bold__And__No_Italic">Birkaç dakika sonra karısı, ev olarak kullandıkları arka kısımdan geldi; elinde bir parça kırmızı ipekli ve yastıklık pamuk vardı.</span></p>

  <p class="P_css1"><span class="C_Current__And__No_Bold__And__No_Italic">“Bunlar olur mu?”</span></p>

  <p class="P_css1"><span class="C_Current__And__No_Bold__And__No_Italic">“Çok iyi, çok iyi. Artık gidebilirim. Borcum ne?”</span></p>

  <p class="P_css1"><span class="C_Current__And__No_Bold__And__No_Italic">“Başka bir borcunuz yok. Bunları alabilirsiniz.” Bayan Sasaki iyiden iyiye şaşkına dönmüştü. “Tamam. İşim bitti. Haydi gidelim.”</span></p>

  <p class="P_css1"><span class="C_Current__And__No_Bold__And__No_Italic">Arabaya bindim, otele döndük. Satsuko hâlâ dışardaydı.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">16 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Bugün, gün boyunca otelde kalıp dinlenmem gerekiyordu. Tokyo’dan ayrılalı beri, günlerim daha hareketli geçiyor. Oradayken yalnız günlüğümü yazardım. Dinlenmem gerek. Ayrıca Bayan Sasaki’ye de izin verdim. Uzun bir süredir Kyoto’yu görmek istermiş, bu yöreye ilk gelişiymiş; Nara’yı gezmek amacıyla izin istedi. Kendi hesaplarım için bundan iyisi olamazdı. Yol göstersin diye Itsuko’yu da kadının yanına kattım.</span></p>

  <p class="P_css1"><span class="C_Current__And__No_Bold__And__No_Italic">Yani Itsuko’ya uzun bir süredir Nara’yı görmemiş olduğunu ve bu fırsattan yararlanması gerektiğini söyledim. Itsuko çoktan emekliye aynlmışçası-na, kocası hayattayken de pek sokağa çıkmazdı. Ona, “Şu ara yeni bir aile mezarlığı konusunda karar vermek üzere olduğuma göre, hiç olmazsa Nara tapınaklarını gidip görmen gerek,” dedim. Onlara günlük araba kiralayarak tadını çıkarmalarını söyledim. “Nara yolunda, Uji’de ve Byodin’de durursunuz,” diye öneride bulundum. “Bir gün içinde her şeyi görmek güç olacak, ama sabah erken çıkarsanız, yanınıza yiyecek de alırsanız -örneğin pirinç kurabiyesi ve ham o- Todaiji’yi gezmeyi öğlene kadar bitirirsiniz. Büyük Buda’nın önündeki çay bahçesinde öğle yemeği yersiniz, ondan sonra Shin Ya-kushiji’ye, kentin batısındaki Lotus Tapınağı’na ve Yakushiji’ye gidersiniz. Günler kısaldı, gezinizi aydınlıkta yapmalısınız. Kyoto’ya dönmeden Nara Oteli’nde akşam yemeği yersiniz. İstediğiniz kadar oyalanın, geç saate kadar sizi beklemiyorum. Beni düşünmeniz gerekmez. Satsuko gün boyunca burada kalacağını söyledi.”</span></p>

  <p class="P_css1"><span class="C_Current__And__No_Bold__And__No_Italic">Sabah yedide Itsuko arabayla Bayan Sasaki’yi almaya geldi.</span></p>

  <p class="P_css1"><span class="C_Current__And__No_Bold__And__No_Italic">“İyi günler, Baba. Hep erken kalkarsınız, değil mi?” dedi. Elindeki bez çıkını açarak içinden bambu tabakasına sarılı iki paket çıkardı, gece masasının üstüne bıraktı.</span></p>

  <p class="P_css1"><span class="C_Current__And__No_Bold__And__No_Italic">“Dün biraz pirinç kurabiyesiyle hamo almıştım, size ve Satsuko’ya da birkaç tane getirdim. Kahvaltıda yersiniz.”</span></p>

  <p class="P_css1"><span class="C_Current__And__No_Bold__And__No_Italic">“Sağ olasın.”</span></p>

  <p class="P_css1"><span class="C_Current__And__No_Bold__And__No_Italic">“Nara’dan istediğiniz bir şey var mı? Oranın pastalarından getireyim mi?”</span></p>

  <p class="P_css1"><span class="C_Current__And__No_Bold__And__No_Italic">“Bana bir şey getirmen gerekmez, ama Yakushiji’ye gidince Buda’nın Ayak İzi Taşı’na mutlaka bakın.”</span></p>

  <p class="P_css1"><span class="C_Current__And__No_Bold__And__No_Italic">“Buda’nın Ayak İzi Taşı mı?”</span></p>

  <p class="P_css1"><span class="C_Current__And__No_Bold__And__No_Italic">“Evet. Sakya’nın ayak izlerinin bulunduğu bir taş. Onun insanüstü güçlerinden birisi de yerden on santim yukarıdan yürüyebilmek ve gerisinde tabanının izlerinin görüntüsünü bırakmaktı. Üzerinde yürüdüğü böceklere yedi gün süreyle hiçbir zarar gelmemişti. Bu yontulmuş ayak izi taşlarından Çin ve Kore’de de var. Burada, Japonya’da, Nara’daki Ya-kushiji Tapınağı’nda da var. Sakın kaçırmayın.”</span></p>

  <p class="P_css1"><span class="C_Current__And__No_Bold__And__No_Italic">“Kaçırmam tabii. İyi öyleyse, biz gidelim, Ben Bayan Sasaki’ye iyi bakanın, ama Baba, lütfen kendinizi yormayın.”</span></p>

  <p class="P_css1"><span class="C_Current__And__No_Bold__And__No_Italic">“Günaydın!” Gözlerini uykulu uykulu ovuşturarak, Satsuko yan odadan çıktı geldi.</span></p>

  <p class="P_css1"><span class="C_Current__And__No_Bold__And__No_Italic">“Sizi bu kadar erken uyandırıp uykunuzdan alıkoymak ayıp oldu,” diye ondan özür diledi Bayan Sasaki. “Bugün için size teşekkür ederim.” Satsuko’ ya bol bol teşekkürler yağdırarak Itsuko ile aynldı-lar.</span></p>

  <p class="P_css1"><span class="C_Current__And__No_Bold__And__No_Italic">Satsuko’nun üzerinde kapitone mavi bir sabahlık, içinde gecelik, ayağında da sabahlığına uygun pembe çiçek desenli mavi saten terlikler vardı. Yastığını da getirmişti. Bayan Sasaki’nin yatağını es geçerek sofaya gitti; benim İskoç kareli diz örtümü üzerine çekip yeniden uyumaya başladı. Gözleri kapalı, burnu tavana bakıyor, benimle hiç ilgilenmiyordu. Bir gün önce kabareden geç döndüğü için hâlâ uykusu mu vardı, yoksa benim konuşmalarımdan sıkılmamak için uyur mu görünüyordu, bilemedim.</span></p>

  <p class="P_css1"><span class="C_Current__And__No_Bold__And__No_Italic">Yataktan kalktım, yıkandım, yeşil çay ısmarladım ve pirinç kurabiyeleri kemirmeye başladım. Kahvaltı için yeterince vardı. Satsuko’nun uykusunu bozmamak için sessizce yiyordum. Bitirdiğimde o hâlâ yatıyordu.</span></p>

  <p class="P_css1"><span class="C_Current__And__No_Bold__And__No_Italic">Yeni mürekkep taşımı çıkardım, masanın üstüne koydum; üzerine biraz su döktüm. Yavaş yavaş zencefır parçasını sürterek mürekkep yapmaya başladım. Parçanın yarısını kullandıktan sonra, yastık-lık pamuğu iki büyük, iki küçük top yapacak biçimde dörde böldüm ve kırmızı ipeğe sararak kopya silgisi haline getirdim.</span></p>

  <p class="P_css1"><span class="C_Current__And__No_Bold__And__No_Italic">“Baba, sizi yarım saat yalnız bırakabilir miyim? Aşağı yemek salonuna inmek istiyorum.”</span></p>

  <p class="P_css1"><span class="C_Current__And__No_Bold__And__No_Italic">Kendimle uğraşırken fark etmemiş olacağım. Satsuko uyanmıştı. Divanda dizleri üzerine oturmuştu, mavi sabahlığı içinden dizkapakları görünüyordu. Aklıma, çömelmiş Seishi Bodhisattva’sınm pozu geldi.</span></p>

  <p class="P_css1"><span class="C_Current__And__No_Bold__And__No_Italic">“Burada bunca pirinç kurabiyesi varken neden yemek salonuna ineceksin? Al, istediğin kadar.”</span></p>

  <p class="P_css1"><span class="C_Current__And__No_Bold__And__No_Italic">“Peki, alırım.”</span></p>

  <p class="P_css1"><span class="C_Current__And__No_Bold__And__No_Italic">“Kabuki’ye gittiğimiz günden bu yana, ilk kez birlikte hamo yiyoruz, değil mi?”</span></p>

  <p class="P_css1"><span class="C_Current__And__No_Bold__And__No_Italic">“Sanırım... Baba, ne yapıyordunuz?”</span></p>

  <p class="P_css1"><span class="C_Current__And__No_Bold__And__No_Italic">“Şimdi mi?”</span></p>

  <p class="P_css1"><span class="C_Current__And__No_Bold__And__No_Italic">“Neden zencefir mürekkebi yapıyorsunuz?”</span></p>

  <p class="P_css1"><span class="C_Current__And__No_Bold__And__No_Italic">“O kadar meraklı olma. Haydi, hamo’yıı dene. Öğrendiklerinin insanın ne zaman işine yarayacağı belli olmaz. Gençken birkaç kez Çin’e gitmiştim, hem orada hem burada, Japonya’da, insanları kopya çıkartırken görmüştüm. Çinliler bu sanatta çok beceriklidirler; açık havada esintili bir günde bile beyaz kâğıdı ıslatıp yapıtın üzerine yayarlar ve mürekkebi bastırarak nefis eserler ortaya çıkarırlar. Japon-lar, çok titizlikle, sinirli ve dikkatli, her boyutta kopya silgisini ıslatıp, mürekkep ya da mürekkep macunuyla her ince çizgiyi tek tek ve peş peşe sürterler. Zaman zaman siyah mürekkep, zaman zaman da kırmızı zencefir kullanılır. Ben kendim özellikle kırmızı zencefir kopyaları severim.”</span></p>

  <p class="P_css1"><span class="C_Current__And__No_Bold__And__No_Italic">“Bu kez nasılsa hamo çok lezzetli.”</span></p>

  <p class="P_css1"><span class="C_Current__And__No_Bold__And__No_Italic">Satsuko çay içerken, rahat ve gelişigüzel anlatım için fırsat yakaladım: “Bu yuvarlak pamuk yastıklar, kopya etmeye yarar,” dedim.</span></p>

  <p class="P_css1"><span class="C_Current__And__No_Bold__And__No_Italic">“Ne işe yarar onlar?”</span></p>

  <p class="P_css1"><span class="C_Current__And__No_Bold__And__No_Italic">“Siyah ya da kırmızı mürekkebe batırırsın ve yontulmuş bir taş yüzeyine bastırarak kopya çıkarırsın. Ben kırmızı kopyalar yapmaktan çok hoşlanırım.”</span></p>

  <p class="P_css1"><span class="C_Current__And__No_Bold__And__No_Italic">“Ama burada bir taşınız yok ki?”</span></p>

  <p class="P_css1"><span class="C_Current__And__No_Bold__And__No_Italic">“Bugün taşa gereksinim yok: Başka bir şey kullanacağım.”</span></p>

  <p class="P_css1"><span class="C_Current__And__No_Bold__And__No_Italic">“Ne kullanacaksınız?”</span></p>

  <p class="P_css1"><span class="C_Current__And__No_Bold__And__No_Italic">“Senin ayaklarının tabanını bastırıp bu kare Çin kâğıtları üstüne kopyalarını çıkaracağım.”</span></p>

  <p class="P_css1"><span class="C_Current__And__No_Bold__And__No_Italic">“Ne demeye yapacaksınız bu işi?”</span></p>

  <p class="P_css1"><span class="C_Current__And__No_Bold__And__No_Italic">“Buda’nın Ayak İzi Taşı’nı senin ayaklanndan yaptırmak istiyorum, Satsu. Öldüğüm zaman küllerim o taşın altına konacak. O da benim Nirvana’m Olacak.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">17 Kasım</span></p>

  <p class="P_css1"><span class="C_Current__And__No_Bold__And__Italic">(Devam)</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Başlangıçta amacımı Satsuko’dan gizlemeyi düşünmüştüm; onun ayak izlerini Buda’nınkiler gibi taş üstüne yontacak, küllerimi o taşın altına gömdürecek ve benim mezar taşım, Utsugi Tokusuke’nin mezar taşı, bu olacaktı. Ama dün birden düşüncemi değiştirdim, ona karşı açık olmaya karar verdim. Neden bunu yaptım? Neden Satsuko’ya gizimi açtım?</span></p>

  <p class="P_css1"><span class="C_Current__And__No_Bold__And__No_Italic">Nasıl tepki göstereceğini görmek istiyor olabilirim; yüzündeki ifade ya da davranışında bir değişiklik... Amacımı anlattıktan sonra kare Çin kâğıdı üzerinde kendi ayağının kırmızı izine gözlerini diktiği zaman neler hissedecekti? Ayaklarıyla öylesine övünür ki, onların kırmızı mührünü Buda’nınkini andırırcasına beyaz kâğıt üzerinde görünce sevinçten çılgına dönecekti. O andaki mutlu yüzünü görmek istiyordum. Hayatında duyduğu en çılgınca şey olduğunu söyleyeceğini biliyordum, ama içten içe çok mutlu olacaktı.</span></p>

  <p class="P_css1"><span class="C_Current__And__No_Bold__And__No_Italic">Kısa bir süre sonra gerçekleşeceği artık anlaşılan ölümümden sonra, kendi kendine düşünecekti; “O çılgın ihtiyar, şimdi benim güzel ayaklarımın altında yatıyor ve şu anda ben bu zavallı adamın kemiklerini ayaklarımla çiğniyorum.” Bu ona bir tür heyecan verecek, ama belki de itici gelecek. Belki bu itici duygu hiçbir zaman yok olmayacak.</span></p>

  <p class="P_css1"><span class="C_Current__And__No_Bold__And__No_Italic">Yaşamımda Satsuko’ya körkütük âşık oldum, ona karşı kötülük besliyorsam içimde, öldükten sonra öcümü nasıl alabilirim ki? Öldükten sonra belki insanın öç alma duyguları ortadan kalkar. Yine de inanamıyorum. Gövde ile birlikte isteğin de öleceği akla yatkın, ama bazı ayrıcalıklar olabilir. Örneğin, benim bir kısım isteklerim onun istekleri içinde varlıklarını sürdürebilirler. Benim mezarım üzerinde yürürken ve bunak ihtiyarın kemiklerini çiğnediğini düşünürken, ruhum hâlâ yaşadığına göre gövdesinin tüm ağırlığını ve kadife tabanlarının dokunuşunu hissedebilirim. Öldükten sonra bile onu hissedeceğim. Hissedemeyeceğime inanamıyorum. Aynı biçimde, Satsuko da onun ağırlığını sevinçle taşıyan ruhumun varlığının farkında olacak. Belki de benim küle dönmüş kemiklerimin arada bir tıkırdadıklarını, kıkırdadıklarını, yakındıklarını ve gıcırdadıklarını bile duyacaktır. Mezarıma yalınayak basıyor olsaydı, bunlar olamazdı. Kendi ayaklarının simgesini taşıyan o Buda Ayak İzi taşını düşünmek bile, taşın altında kemiklerimin ağladığını ona duyuracak. Hıçkırıklarla bağıracağım: “Acıtıyor!.. Acıtıyor!.. Açıtsa da mutluyum! Bundan daha mutlu olmamıştım hiç, hayattayken bile böylesine mutlu değildim! Daha hızlı çiğne! Daha hızlı!”</span></p>

  <p class="P_css1"><span class="C_Current__And__No_Bold__And__No_Italic">“Bugün taş kullanmayacağım, başka bir şey kullanacağım” demiştim ona. Bu düşünceden gerçekten iğrenmiş olsaydı, yüzünün ifadesi değişirdi. Yalnızca, “Ne demeye?” demekle yetinmişti. Kendi ayaklarını örnek alarak Buda’nın Ayak İzi taşını yontturacağımı ve öldükten sonra küllerimin bu taşın altında yatacağını söyledikten sonra bile beni eleştirmedi. Planıma karşı bir tepkisi olsun olmasın, bir dalavere sezinlediğini anladım.</span></p>

  <p class="P_css1"><span class="C_Current__And__No_Bold__And__No_Italic">Neyse, otelde tuttuğumuz dairenin benim yattığım kısmın yanında sekiz sedirlik Japon stili oturma kısmı var. Bir çocuk çağırıp iki büyük hasır yaygı istedim ve sedirlere boya geçmesini önlemek için ikisini üst üste koydum. Sedirlerin bir ucuna bir tepsi içinde mürekkep taşı ve kopya aletlerini, öteki ucuna divandan getirdiğim Satsuko’nun yastığını koydum.</span></p>

  <p class="P_css1"><span class="C_Current__And__No_Bold__And__No_Italic">“Oldu. Bak, Satsu ne kolay. Gel bu sedirlerin üzerine uzan. Gerisini ben yaparım.”</span></p>

  <p class="P_css1"><span class="C_Current__And__No_Bold__And__No_Italic">“Üzerimi değişmem gerekmez, değil mi? Mürekkep üstüme sıçramaz değil mi?”</span></p>

  <p class="P_css1"><span class="C_Current__And__No_Bold__And__No_Italic">“Tabii sıçramaz. Ben yalnız tabanlarına mürekkep süreceğim.”</span></p>

  <p class="P_css1"><span class="C_Current__And__No_Bold__And__No_Italic">Satsuko söylediklerimi yaptı. Sırtüstü yattı, bacaklarını güzelce yan yana uzattı ve tabanlarını iyi görebilmem için ayaklarını geriye eğdi.</span></p>

  <p class="P_css1"><span class="C_Current__And__No_Bold__And__No_Italic">Hazırlıklar tamamlanmıştı, ilk önce birinci kopya silgisini kırmızı mürekkebe batırdım, sonra daha açık bir renk elde edebilmek için ikinci kopya silgisini sürdüm. Ayaklarını beş-altı santimetre ayırarak, sağ ayağının tabanına dikkatlice, her çizgiyi belirlemek için mürekkebi sürmeye başladım.</span></p>

  <p class="P_css1"><span class="C_Current__And__No_Bold__And__No_Italic">Parmak altı yumuklarla, ayak köprüsü altındaki çizgiler oldukça uğraştırdı beni. Sol elimin ağrısından ötürü beceriksizdim. Mürekkep üstüne sıçramayacak, yalnız tabanların boyanacak, demiştim ama, ayaklarının üstüne ve geceliğinin eteklerine sık sık taşırdım mürekkebi. Ayaklarını ha bire silip yeniden mürekkeplemekten hoşlanıyordum. Gergindim, ama kendimi iyi hissediyordum. Heyecanım geçmeksizin yineleyip duruyordum.</span></p>

  <p class="P_css1"><span class="C_Current__And__No_Bold__And__No_Italic">Sonunda iki ayağı da istediğim gibi mürekkepledim. Sonra ayaklarını teker teker havaya kaldırdım ve tabanının kopyasını çıkartmak için kare kâğıt tabakaya bastırdım. İstediğim gibi bir kopya elde edemiyordum. Yirmi kâğıt tabakanın tümü boşa gitti. Kırtasiyeciye telefon ettim ve hemen kırk tabaka daha yollamasını istedim. Bu kez yöntemi değiştirdim. Ayağındaki mürekkepleri tümüyle yıkadım, hatta parmak aralarındakini de. Sonra onu bir iskemleye oturtarak, çok rahatsız bir biçimde kendim sırtüstü yattım ve ayaklarının tabanlarını boyadım. Sonra kâğıda bastırarak kopyalarını çıkarttım.</span></p>

  <p class="P_css1"><span class="C_Current__And__No_Bold__And__No_Italic">Başlangıçta, planım, Itsuko ve Bayan Sasaki dönmeden işi bitirmek ve odadaki izleri silmekti. Boyanmış kâğıtları çocuğa verecek, düzinelerce kopyayı saklaması için kırtasiyeciye yollayacak ve bir şey olmamışçasına onlan karşılayacaktım... Ne yazık ki, işler umduğum gibi gitmedi. Sandığımdan çok erken, saat dokuza doğru döndüler. Kapının vurulduğunu işittim, daha yanıt bile vermeden içeri girdiler. Satsuko hemen banyoya geçti. Japon oturma odasının her yanına, beyaz üstüne kırmızı lekeler sıçramıştı. Itsuko ve Bayan Sasaki, şaşkın şaşkın bakıştılar. Bayan Sasaki sesini çıkarmadan tansiyonumu ölçtü.</span></p>

  <p class="P_css1"><span class="C_Current__And__No_Bold__And__No_Italic">Ciddi ciddi, “Yirmi üç onda iki,” diye açıkladı.</span></p>

  <p class="P_css1"><span class="C_Current__And__No_Bold__And__No_Italic">Ertesi gün Satsuko’nun, saat on bire doğru bana haber bile vermeden Tokyo’ya dönmüş olduğunu öğrendim. Kahvaltıda göremeyince her zamanki gibi uyuyor sanmıştım. O sırada havaalanına gitmek üzere yola çıkmış bile. Kötü haberi Itsuko verdi.</span></p>

  <p class="P_css1"><span class="C_Current__And__No_Bold__And__No_Italic">“Ne zaman öğrendin?” diye sordum.</span></p>

  <p class="P_css1"><span class="C_Current__And__No_Bold__And__No_Italic">“Şimdi. Bir yere gitmek ister mi, diye soracaktım, resepsiyondaki adam, Bayan Utsugi’nin taksiyle Osaka Havaalanı’na gittiğini söyledi.”</span></p>

  <p class="P_css1"><span class="C_Current__And__No_Bold__And__No_Italic">“Saçma. Herhalde önceden biliyordun.”</span></p>

  <p class="P_css1"><span class="C_Current__And__No_Bold__And__No_Italic">“Saçmalamayın. Nereden bilebilirim ki.” “Yalanı bırak. Sen de bu işe ortaksın.” &lt;cYanılıyorsunuz. İlk kez resepsiyondaki adamdan duydum. Havaalanına biraz erken gideceğini, ama o oraya ulaşmadan babasına ya da başkasına duyurmamasını rica etmiş. Çok şaşırdım.”</span></p>

  <p class="P_css1"><span class="C_Current__And__No_Bold__And__No_Italic">“Seni yalancı. Eminim onu kızdırdın, o da çekti gitti. Sen de Kugako da hep insanlan aldatır, sıkıntı yaratırsınız.”</span></p>

  <p class="P_css1"><span class="C_Current__And__No_Bold__And__No_Italic">“Çok kötüsünüz. Böyle bir şey nasıl söyleyebilirsiniz?”</span></p>

  <p class="P_css1"><span class="C_Current__And__No_Bold__And__No_Italic">“Bayan Sasaki!”</span></p>

  <p class="P_css1"><span class="C_Current__And__No_Bold__And__No_Italic">“Evet Efendim?”</span></p>

  <p class="P_css1"><span class="C_Current__And__No_Bold__And__No_Italic">“Beni ‘evet efendileyip’ durmayın. Eminim Itsu-ko size söylemiştir; siz ikiniz birlikte beni kandırdınız. İkiniz de Satsuko’yıı kızdırmak için elinizden geleni yaptınız.”</span></p>

  <p class="P_css1"><span class="C_Current__And__No_Bold__And__No_Italic">“Öyle sanıyorsanız, isterseniz Bayan Sasaki dışarı çıksın. Bayan Sasaki, siz lütfen oturma odasına geçin, babama birkaç şey söylemem için iyi bir fırsat bu. Bana yalancı diyebildiğine göre, ben de aynı açıklıkla konuşabilirim.”</span></p>

  <p class="P_css1"><span class="C_Current__And__No_Bold__And__No_Italic">“Tansiyonu çok yüksek. Korkarım dikkatli olmalısınız.”</span></p>

  <p class="P_css1"><span class="C_Current__And__No_Bold__And__No_Italic">“Evet, evet, anlıyorum.”</span></p>

  <p class="P_css1"><span class="C_Current__And__No_Bold__And__No_Italic">Ve Itsuko başladı:</span></p>

  <p class="P_css1"><span class="C_Current__And__No_Bold__And__No_Italic">“Satsu’ya kötü davrandığımı sanıyorsunuz, ama bu doğru değil. Tokyo’ya erken dönmesi için özel bir nedeni olmalı. Baba, acaba sizin hiçbir bilginiz yok mu bu konuda?” Benimle kavga edebilmek için alaycı olmuştu.</span></p>

  <p class="P_css1"><span class="C_Current__And__No_Bold__And__No_Italic">“Ben de başkaları da Haruhisa ile arasının iyi olduğunu biliyoruz,” diye yanıtladım. “Öyle açıkça anlatıyor ki, Jokichi de her şeyi biliyor. Kimse için bir sır değil bunlar. Ama bir şey kanıtlamaz bu. Kimse aralarında ilişki olduğuna inanmıyor.”</span></p>

  <p class="P_css1"><span class="C_Current__And__No_Bold__And__No_Italic">“Gerçekten mi?” Itsuko alayla gülümsedi. “Size söylemem doğru mu bilemiyorum, ama Jokichi’nin davranışı garip. Satsu ve Haruhisa arasında bir şey olsa bile Jokichi sanki gözlerini yumacak. Onun hayatında da bir başkası olduğuna, Satsu’dan başka birisi olduğuna inanıyorum. Satsu ve Haruhisa bu konuda ağızlarını açmayacaklar tabii. Aslında üçü de aralarında anlaşmışlar...”</span></p>

  <p class="P_css1"><span class="C_Current__And__No_Bold__And__No_Italic">O anda anlatamayacağım şiddette bir öfke ve nefret içimi kemirmeye başlamıştı. Bir damar çatlatmak korkusuyla, kadına bağırmamak için kendimi tutmaya çalıştım. Yine de başım dönüyordu. Benim öfkemi gören Itsuko da sapsarı kesildi.</span></p>

  <p class="P_css1"><span class="C_Current__And__No_Bold__And__No_Italic">“Bu tür konuşmaları bırak! Sus ve evine git!”</span></p>

  <p class="P_css1"><span class="C_Current__And__No_Bold__And__No_Italic">Sesimi elimden geldiğince alçaltmıştım, ama konuşurken titriyordum. Neden böyleşine öfkelenmiştim? Bir sırrın ortaya dökülmesi mi beni öfkelendirmişti, yoksa uzun bir süredir bildiğim, ama aklımdan çıkarmaya çalıştığım bir şeyi duymuş olmam mı beni bu duruma sokmuştu?</span></p>

  <p class="P_css1"><span class="C_Current__And__No_Bold__And__No_Italic">Itsuko gitmişti. Dünkü aşırı yorgunluk ve geceki uykusuzluk sonucu, sırtım, boynum ve omuzlarımdaki ağrılar artmıştı. Üç Adalin hapı ile üç Atrak-sin aldım. Bayan Sasaki ağrı veren yerlere Salonpas uyguladı ve yattım. Yine de uyuyamadım. Luminal iğnesi olmayı düşündüm, ama çok uyursam diye korktum ve vazgeçtim. Uyumaktansa öğleden sonra trenini yakalayıp (hiç uçağa binmedim) Satsuko’ nun peşinden eve gitmeye karar verdim. Mainichi gazetesinden bir dostum son anda bana yer ayırtabildi.</span></p>

  <p class="P_css1"><span class="C_Current__And__No_Bold__And__No_Italic">Bayan Sasaki gitmemek için yalvardı. “Tansiyonunuz böyle yüksekken yola çıkamazsınız!” diye gerçekten karşı koydu. “Lütfen, normale düşünceye kadar birkaç gün dinlenin!” dedi. Ama onu dinlemedim.</span></p>

  <p class="P_css1"><span class="C_Current__And__No_Bold__And__No_Italic">Itsuko özür dilemek için geri geldi ve Tokyo’ya kadar bana eşlik edeceğini söyledi. Gelmeye kalkarsa başka bir vagonda gitmesi gerekeceğini söyledim; onu görmek bile beni sinirlendiriyordu.</span></p>

  <p class="P_css1">&#160;</p>

  <p class="P_css1"><span class="C_Current__And__Underline">18 Kasım</span></p>

  <p class="P_css1">&#160;</p>

  <p class="P_css1"><span class="C_Current__And__No_Bold__And__No_Italic">Dün, Kyoto’dan öğleden sonra 15:02 ekspresiyle ayrıldım. Bayan Sasaki’yle ben birinci mevkidey-dik, Itsuko İkincideydi. Saat dokuzda Tokyo’ya ulaştık. Satsuko, Jokichi, Kugako ve karım, peronda bizi bekliyorlardı. Benim için bir de tekerlekli iskemle getirmişlerdi; ya yürümekte güçlük çekeceğimi düşünmüşler ya da yürümemem gerektiğine karar vermişlerdi. Itsuko’nun işgüzârlık edip her şeyi telefonla ayarlamış olduğu kuşkusuzdu.</span></p>

  <p class="P_css1"><span class="C_Current__And__No_Bold__And__No_Italic">“Saçma bu! Ben felçli değilim!”</span></p>

  <p class="P_css1"><span class="C_Current__And__No_Bold__And__No_Italic">Öylesine öfkeli ve sinirliydim ki, ne yapacaklarını şaşırdılar, ta ki, yumuşak bir el avucumu tutun-caya kadar. O el Satsuko’nun eliydi.</span></p>

  <p class="P_css1"><span class="C_Current__And__No_Bold__And__No_Italic">“Bakın, Baba, şimdi benim söyleyeceklerimi yapın.</span></p>

  <p class="P_css1"><span class="C_Current__And__No_Bold__And__No_Italic">Boyun eğerek yatıştım, iskemleyi hemen itmeye başladılar. Asansörle bir yeraltı geçidine götürüldüm, uzun, karanlık koridorda gitmeye başladım. Yanımdakilerin tümü beni arkamdan izliyordu. Tekerlekli iskemle öylesine hızlı gidiyordu ki, bana yetişmekte güçlük çekiyorlardı. Karım oldukça gerilerde kalmış olmalı, Jokichi dönüp onu aramak zorunda kaldı. Tokyo İstasyonu’nun yeraltı geçidinin genişliği ve karmaşıklığı beni şaşkına çevirmişti. Özel bir koridordan mahkemeye çıkılan Marunouc-hi Kapısı’ndan dışarı çıktık. İki otomobil bekliyordu. Bir yanıma Satsuko, öteki yanıma Bayan Sasa-ki’yi alarak bir arabaya ben bindim; öbürleri ikinci arabaya bindiler.</span></p>

  <p class="P_css1"><span class="C_Current__And__No_Bold__And__No_Italic">“Özür dilerim, Baba. Size haber vermeden ayrıldığım için üzgünüm.”</span></p>

  <p class="P_css1"><span class="C_Current__And__No_Bold__And__No_Italic">“Bir işin vardı herhalde.”</span></p>

  <p class="P_css1"><span class="C_Current__And__No_Bold__And__No_Italic">“Yok, değil. Dün sizi oyalamaktan yorgun düşmüştüm. Sabahtan akşama ayağımla oynanmasından hiç hoşlanmam. Beni tüketmek için bir gün yetti. Onun için kaçtım. Özür dilerim.” Sesinin tonunda düşünceli bir hava vardı; her zamanki gibi değildi. “Yorgun olmalısınız, Baba. Benim uçağım saat 12:20’de kalktı ve ikide buradaydı. Uçakla gelmek çok farklı değil mi?”</span></p>

  <p class="P_css1">&#160;</p>

  <p class="P_css1">&#160;</p>

  <p class="P_css1">&#160;</p>

  <p class="P_css1">&#160;</p>

  <p class="P_css1">&#160;</p>
  <hr style="text-align:left; width:30%;" />

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_53_1" id="ref_footnotebookmark_end_53_1">1</a></span> <span class="C_Current__And__No_Bold">Kabuki: Geleneksel Japon tiyatrosu. Oyuncuların hepsi erkektir. (Çev.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_53_2" id="ref_footnotebookmark_end_53_2">2</a></span> <span class="C_Current__And__No_Bold">Yen: Japon para birimi</span></p>
</body>
</html>
