<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-26.html" xml:lang="tr-TR">
    <div class="Basic-Text-Frame">
      <p class="x1" id="toc_marker-27">Spor ve sporcunun psikolojisi</p>

      <p class="foto-italik-1"><span class="char-style-override-12">*</span></p>

      <p class="Paragraph-Style-2">“Spor, yalnız beden kabiliyetinin bir üstünlüğü sayılmaz”</p>

      <p class="Paragraph-Style-2">Mustafa Kemal Atatürk</p>

      <p class="foto-italik-1"></p>

      <p class="Normal para-style-override-8"><span class="char-style-override-13">Sporcunun eğitimi başlı başına bir disiplin gerektirmektedir. Her alanda başarıyı zirveye taşımak hedef olduğu gibi sporcunun hedefi de başarısını uluslar arası boyutlara çıkartabilmektir.</span></p>

      <p class="Normal para-style-override-8"><span class="char-style-override-13">Bu amaca ulaşmak ise sporcunun yalnızca bireysel gayretiyle asla mümkün olmaz.</span></p>

      <ul class="List-1">
        <li class="Paragraph-Style-3">Aksine tıpkı bir saatin bütün dişlileri doğru çalıştığında saat doğru gösterdiği gibi birçok etkenin bir arada olacağı kolektif bir çalışma gerekmektedir.</li>

        <li class="Paragraph-Style-3">Bu açıdan spor dalları artık günümüzde birer bilim dalı haline gelmiştir.</li>
      </ul>

      <p class="Normal para-style-override-8"><span class="char-style-override-13">Bu bilim akademisin içinde sporcudan başka, antrenör, sporcu koçları, spor malzemeleri, sporcu sağlığı ve spor hekimi gibi birçok meslek iç içe girmiştir.</span></p>

      <ul class="List-1">
        <li class="Paragraph-Style-3">Bütün bunlar sporcu için bir bakıma avantaj öte yandan da üzerinde kurulan baskı sebebiyle dezavantaj durumundadır.</li>

        <li class="Paragraph-Style-3">Kendisine yapılan onca yatırım, onca emek, onca beklenti sporcuyu “başaramazsam” korkusuyla karşı karşıya getirmekte ve spordan alacağı zevki bile unutturmaktadır. Bu açıdan sporcunun en evvel iyi bir araştırma sonucunda ortaya çıkartılması gerekmektedir.</li>

        <li class="Paragraph-Style-3">Tesadüfen sporcu olunamadığı gibi tesadüfen de başarı elde edilemez.</li>

        <li class="Paragraph-Style-3">Profesyonelleştikçe sporcuların kondisyonları ve yetenekleri hemen hemen aynı olur. Yarışmalar aynı kategoride yapılmaktadır. Bunu özellikle olimpiyatlarda veya Avrupa veya dünya şampiyonası gibi elemeli sportif faaliyetlerde çok daha iyi fark ederiz.</li>
      </ul>

      <p class="Normal para-style-override-8"><span class="char-style-override-13">Böylesi durumlarda sporcunun elindeki en önemli araç psikolojik üstünlük veya kendine özgüvendir.</span></p>

      <ul class="List-1">
        <li class="Paragraph-Style-3">Bu konuda sporcuların kesinlikle psikolojik desteğe ihtiyacı vardır. Bu ihtiyaç sadece antrenörün verdiği destekle geçiştirilemez. Ayrıca sporcu psikologu da devreye girmelidir.</li>
      </ul>

      <p class="Normal para-style-override-8"><span class="char-style-override-13">Çünkü böylesi müsabakalarda kazanmanın en etkin yolu rakibini iyi tanımak ve kendini iyi hazırlamak olduğu kadar beyin olarak da müsabakaya kendini hazır ve dinç hissetmektir.</span></p>

      <ul class="List-1">
        <li class="Paragraph-Style-3">Yarışmacı veya sporcu ne kadar ön hazırlık yaparsa yapsın, fizik ve kondisyonu ne kadar iyi olursa olsun eğer müsabaka anında psikolojik olarak çöküntü yaşıyorsa o müsabakayı kaybetmeye mahkûmdur.</li>

        <li class="Paragraph-Style-3">Maç sonrası veya müsabaka sonrası kaybedenlerle yapılan röportajlarda genel olarak sporcular “psikolojik olarak hazır değildim” diyerek kendini ifade etmektedir.</li>

        <li class="Paragraph-Style-3">Bir yarışmaya psikolojik hazırlanma çok önemli olduğu gibi futbolcunun performansını artırma amacına yönelik her girişim de önemlidir. Şöyle ki, müsabaka öncesi hedeflenen düzenli bir antrenman programı, özel beslenme programları, performans testleri, biyomekanik ve sağlık analizleri sırasıyla çok önemlidir. Ondan sonraki adım ise psikolojik analizdir. Bunu da sporcu psikologları yapmalıdır.</li>

        <li class="Paragraph-Style-3">Bu aşama müsabaka öncesi son aşamadır. Bu aşamada sporcuya müsabaka yapacağı mekâna alışmasından tutun da seyircinin üzerinde oluşturacağı baskı, çalıştırıcı baskısı, kendi benliğinin baskısı, müsabaka anındaki hava şartlarının etkisi, rakiplerinin şöhretinin etkisi, sevenlerinin beklentisinin baskısı, kendini çekemeyenlerin veya öyle zannettiklerinin baskısı hep sporcunun üzerinde bir yük olarak durmaktadır.</li>

        <li class="Paragraph-Style-3">Bu konularda kesinlikle maç öncesi, son aşama olarak psikolojik destek gerekmektedir.</li>

        <li class="Paragraph-Style-3">En zirve yarışmalarda kazanan sporcular bu tür psikolojik destek alan sporculardır. Psikolojik desteğin en önem kazandığı müsabakalar da bu final yarışmalarıdır.</li>

        <li class="Paragraph-Style-3">Çevresini ve beynini saran iç ve dış bu etkenlere karşı direnebilen ortaya koyduğu özgüven iradesiyle bu sıkıntıları maç sonrasına bırakabilen futbolcular, kolay kolay kaybetmezler…</li>

        <li class="Paragraph-Style-3">Psikolojik hazırlık sporcuya sadece moral verme demek değildir. Performansı artırmaya yönelik, bazı teknik hareketleri öğretmeye veya öğrenilmiş ise geliştirmeye yönelik olarak da kullanılır.</li>

        <li class="Paragraph-Style-3">Yarışma anını hayalinde canlandırıp zihninde yapacağı figürleri veya hareketleri gözden geçirmesi bile uygulamaya geçildiği anda başarıyı elde etmesine yardımcı olabilecek önemli bir faktördür.</li>

        <li class="Paragraph-Style-3">Bu bahsettiğimiz durumlar bir bakıma yapacağı harekete konsantre olma ve onu beyninde tamamlama hareketidir. Müsabakaya çıkacağı zaman müsabaka yapacağı ana kadar o hareketlerden başka hiçbir şeye beynini ayırmama durumudur.</li>

        <li class="Paragraph-Style-3">Bunun en görsel örnekleri uzun atlamada, halter kaldırmada veya ne bileyim atletizmde, başlama düdüğü öncesi sporcuların beden hareketleri ve yüzlerindeki konsantre olmuş ifadelerdir.</li>

        <li class="Paragraph-Style-3">Sporcu bu anı beyninde birkaç kez canlandırdığında müsabaka anında pek zorlanmayacaktır.</li>
      </ul>

      <p class="Normal para-style-override-8"><span class="char-style-override-13">Bu şekilde konsantrasyon aynı zamanda kendisine dışarıdan gelebilecek seyirci baskısı, rakip oyuncunun göz hapsine alması gibi dikkat dağıtıcı etkenlerden korunmasını sağlar.</span></p>

      <ul class="List-1">
        <li class="Paragraph-Style-3">Sporcunun aldığı antrenman veya spor eğitimi aynı olsa da bireysel olarak ruh yapısı farklı olabilir. Kimi çok heyecanlıdır. Kimi tez panikler. Kimi çabuk öfkelenir… Kimi çok umursarken kimi hiç umursamaz. Kimi antrenmanda bile “nasıl olsa kazanırım” duygusuyla gevşek davranmaktadır.</li>

        <li class="Paragraph-Style-3">Böylesi durumlar müsabaka öncesi tespit edilip müsabakaya başlamadan evvel normal seviyeye çekilmelidir. Heyecanlar yatıştırılmalı, kaygılar giderilmeli, zihin olarak müsabakaya konsantre olunmalıdır.</li>

        <li class="Paragraph-Style-3">İşte böyle bireysel durumlar spor psikologunun denetiminde normale çekilebilir.</li>

        <li class="Paragraph-Style-3">Sporcunun yüksek gerilimli müsabakalarda deneyimi arttıkça kendini kontrol etmesi de daha kolaylaşacaktır. Bu da bir deneyim ve tecrübe işidir.</li>

        <li class="Paragraph-Style-3">Sporcular müsabaka anında deneyim ve tecrübenin yanında kendilerine özel metotlar da geliştirebilirler. Bu, onların rahatlamasına ve kendine özgüven duymasına yardımcı olan figürlerdir. Kimi müsabakaya inancı gereği hep besmele çekerek çıkar. Kimi sağ ayağıyla sahaya girer. Kimi uğur sayar ve koluna pazıbent takar. Kimi aynı duyguyla bir yarışmada kullandığı eşofmanı veya ayakkabıyı diğer yarışmalarda da müsabaka anında kullanır.</li>

        <li class="Paragraph-Style-3">İnanç gereği söylenenler tamam ama uğur getirir düşüncesiyle yapılanlar tamamen psikolojik rahatlama çabalarıdır. Bu konuda onlara müdahale edilmesi de kesinlikle aksi etki yapar. Bu beraberinde başarısızlığı getirecektir.</li>
      </ul>

      <p class="Normal para-style-override-8"><span class="char-style-override-13">Yalnız şunu da belirtmekte yarar vardır. İnanç gereği söylenenler ve okunan dualar tamam ama uğur getirir düşüncesiyle yapılan nesnel hareketler çocuğun küçükken spor psikolojisi eğitimi almadığının bir delilidir.</span></p>

      <p class="Normal para-style-override-8"><span class="char-style-override-13">Yani küçüklükten itibaren çocuk sporculara antrenmanlar ve sportif hareket ve kurallar verilirken ona spor ve sporcu psikolojisi eğitimi de verilmelidir.</span></p>

      <p class="Normal para-style-override-8"></p>

      <p class="Normal para-style-override-8"></p>
    </div>
  </div>
</body>
</html>
