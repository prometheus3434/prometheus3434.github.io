<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-10.html" xml:lang="tr-TR">
    <div class="Basic-Text-Frame">
      <p class="x1" id="toc_marker-11">Ailede “baba” olmak çok mu zor?</p>

      <p class="Normal para-style-override-16"><span class="char-style-override-27">*</span></p>

      <p class="Paragraph-Style-2">“Hayatta ya baban olacak, ya da baba olacaksın”</p>

      <p class="Normal para-style-override-8"></p>

      <p class="Normal para-style-override-8"><span class="char-style-override-13">Baba evde çocuklar için belli bir yaşa kadar rol modeldir. Baba dünyanın en güçlü insanıdır. En bilgilisidir. En yiğididir. En sevgi dolu olanıdır… Bütün “en”ler baba ile birlikte anne için de geçerlidir.</span></p>

      <p class="Normal para-style-override-8"><span class="char-style-override-13">Bu konuda çocukları bekleyen ilk hayal kırıklığı evde anne veya baba arasında iletişimsizlik sebebiyle çıkan bir tartışma ve daha fenası birbirini aşağılama durumlarıdır. Hele aile içi şiddet çocuğun hayal dünyasını allak bullak eder.</span></p>

      <p class="Normal para-style-override-8"><span class="char-style-override-13">Bu aşağılamalar çocuğun beyninde rol model olduğu insanları sorgulamaya başlaması ve hayal kırıklığı yaşaması demektir.</span></p>

      <p class="Normal para-style-override-8"><span class="char-style-override-13">Konuya baba açısından baktığımızda baba, daha eşinin çocuğuna hamile olduğu günden babalığa hazırlanmalıdır. Bu nasıl olur?</span></p>

      <p class="Normal para-style-override-8"><span class="char-style-override-13">Kendi çocuğunu taşıyan hanımına o çocuğun hamileliği döneminde yardımcı olarak.</span></p>

      <p class="Normal para-style-override-8"><span class="char-style-override-13">Bu sadece güç yardımı demek değildir. Anne nasıl çocuğuna anne olmanın duygusuyla kendini dolduruyorsa baba da aynı duyguyu beyninde yaşamaya başlamalıdır.</span></p>

      <p class="Normal para-style-override-8"><span class="char-style-override-13">Örneğin hamile eşine “Bugün bebeciğimiz ne durumda?” diye bir sevecen ilgi sorusu anne için dünyaları bağışlamak olacaktır.</span></p>

      <p class="Normal para-style-override-8"><span class="char-style-override-13">Yani babalar da çocuk beklemektedir. Ve bu beklentiyi eşiyle paylaşmalı ona hissetmelidir.</span></p>

      <p class="Normal para-style-override-8"><span class="char-style-override-13">Genelde babalar bu hatanın içinde olurlar. Anneler bebeciği dokuz ay karnında taşırken anne olmaya adapte olmaktadır ama baba çocuğunu kucağına alana kadar olayın farkına varmamaktadır.</span></p>

      <p class="Normal para-style-override-8"><span class="char-style-override-13">Çocuk kucağına verildiğinde ise apışıp kalmakta, gizli açık bir mahcubiyet duymakta ve ne yapacağını bilememektedir.</span></p>

      <p class="Normal para-style-override-8"><span class="char-style-override-13">Elbette ki bir erkek çocuk annesinden baba olarak doğmamıştır. Babalık da sonradan öğrenilecek bir kavramdır.</span></p>

      <p class="Normal para-style-override-8"><span class="char-style-override-13">Peki nasıl bir şeydir babalık?</span></p>

      <ul class="List-1">
        <li class="Paragraph-Style-3">Baba önce sevmesini bilecektir. Eşini sevecektir. Eşinin annesini akrabalarını çevresini sevecektir. Kişi sevdiğine saygılı olur. Yardım eder. Onu benimser…</li>

        <li class="Paragraph-Style-3">Baba ayrıca sabır denen bir süreçle tanışmalıdır.</li>

        <li class="Paragraph-Style-3">Çocuklarının ve eşinin kendisini anlamadığından dert yanmak yerine sorunun nerede olduğuna kafa yorup anlaşmazlığı gidermeye çalışmalıdır.</li>

        <li class="Paragraph-Style-3">Özellikle ergenlik döneminde çocuğundaki isyankârlığı asla kendine karşı bir tavır olarak algılamayacaktır.</li>

        <li class="Paragraph-Style-3">Evladına yine bebekliğinde olduğu gibi yakınlığı ve hatta arkadaşlığını sürdürecektir.</li>

        <li class="Paragraph-Style-3">Bütün gayretlerine rağmen iletişimde bir sorun yaşanıyorsa profesyonel yardım alacak. Bu konuda kendini yetersiz bulmanın utanılacak bir durum olmadığını bilecek.</li>
      </ul>

      <p class="Normal para-style-override-8"><span class="char-style-override-13">Bu konuda anneler daha kolay yardım ister. Baba ise kendini en iyi bilen zanneder. Yardım istemeyi kendine zül sayar. Oysa deneyimlerini ortaya koymanın yetmediğinde yardım almak hem kendini hem aileyi rahatlatacaktır.</span></p>

      <ul class="List-1">
        <li class="Paragraph-Style-3">Baba çocuğuna rol model olduğu için verdiği sözde durmasını bilecek, duramayacağı sözü vermeyecek. Asla çocuğuna yalan söylemeyecek. Onu kandırmayacak.</li>

        <li class="Paragraph-Style-3">Çok çalışan bir baba olmak başarılı ve ideal bir baba olmak için yetmez. Aynı zamanda çok iyi bir baba olabilmek de gerekir. Çok iyi bir koca olmak da gerekir.</li>
      </ul>

      <p class="Normal para-style-override-8"><span class="char-style-override-13">Bu bakımdan istediği kadar iş yoğunluğu olsa da çocuklarına ve eşine ayıracak zamanı mutlaka olacak.</span></p>

      <p class="Normal para-style-override-8"><span class="char-style-override-13">Bu ayırdığı zaman içinde bizzat onlarla olacak. Çocuğunu alıp gezmeye gittiğinde orada bir arkadaşına takılıp yanında da çocuğunun olması çocuğuyla ilgilenmek değildir. O an çocuğundan başka kimseyle ilgisi olmayacak.</span></p>

      <p class="Normal para-style-override-8"><span class="char-style-override-13">Bu durum baba için çok ama çok önemli bir görüşmesi kadar önemli olmalıdır.</span></p>

      <p class="Normal para-style-override-8"><span class="char-style-override-13">Bu önemli görüşme gerektiğinde randevu defterinde “çocuğuma ayrılacak zaman” diye not edilecek.</span></p>

      <p class="Normal para-style-override-8"><span class="char-style-override-13">Üstelik birden fazla çocuğu varsa, hepsini bir arada çıkartmak değil, hepsine ayrı ayrı böyle zaman ayırmak gerekecek.</span></p>

      <p class="Normal para-style-override-8"><span class="char-style-override-13">“Ben bunları nasıl yapabilirim ki?” diyebilirsiniz. Zaten onun için diyoruz ki baba olmak öyle kolay bir iş değildir. Ama böyle bir baba çocuğunu büyüdüğünde de yanında bulur. Ya da büyüdüğünde de çocuğunun yanında olmasını isteyen baba böyle olmalı, böyle davranmalıdır.</span></p>

      <ul class="List-1">
        <li class="Paragraph-Style-3">Ailede herkes etkili ve otoriter bir baba görmek ve hissetmek ister.</li>
      </ul>

      <p class="Normal para-style-override-8"><span class="char-style-override-13">Her ne kadar günümüz çağdaş sosyolog ve psikologları “aile içi demokrasi” gibi pırıltılı sözlerden bahsetseler de insanın yapısı gereği çocuklar ve hatta eşler evde sözü dinlenen, her şeyi çekip çeviren, kendisine güven duyulan bir baba aramaktadır.</span></p>

      <p class="Normal para-style-override-8"><span class="char-style-override-13">Sözü edilen baba akşam eve suratı bir karış gelen, astığım astık kestiğim kestik bir baba tipi değildir. Gerektiğinde kararlılığını gösteren, gerektiğinde çocuklarına kol kanat geren, gerektiğinde çocuğunun ve eşinin hakkını korumasını bilen etkili ve güvenilir bir babadır.</span></p>

      <ul class="List-1">
        <li class="Paragraph-Style-3">Böyle bir baba çocuğunu kötü arkadaşlardan korur.</li>

        <li class="Paragraph-Style-3">Çocuğunun ev dışındaki hayatıyla da ilgilenir. Arkadaşlarının kim olduklarını bilir. Çocuğuna kötü arkadaş olabilecek kimseleri kollar ve bunları çocuğundan uzaklaştırır veya çocuğunu bunlardan uzaklaştırır.</li>

        <li class="Paragraph-Style-3">Çocuğunun isteklerini gereği kadar yerine getirir. Aşırı isteklerine de otoriter bir şekilde hayır diyerek onu frenler.</li>
      </ul>

      <p class="Normal para-style-override-8"><span class="char-style-override-13">Yapılan istatistikler göstermiştir ki ailede baba olmadığında veya ideal bir baba olmadığında çocuklar çocukluğunu yaşayamadan büyümektedir. Fakir ve yoksul büyümektedir. Çocukları istismar eden kötü niyetli insanların hedefinde olarak büyümektedir. Çünkü tek kelimeyle sahipsiz büyümektedir. Anne çocuğuna temiz olmayı, tutumlu olmayı vb. öğretebilir ama örneğin erkek çocuğuna toplum içinde erkeğe özel davranışlara sahip olmayı ancak ideal bir baba öğretebilir.</span></p>

      <p class="Normal para-style-override-8"><span class="char-style-override-13">Gelecek nesillerin daha iyiye gitmesi için, anne ve babalar birinci önceliklerini çocuklarının geleceklerini hazırlamaya göre planlamalıdır. Kendisinin büyümesine yetiştirilmesine kendi anne babası ön ayak olmuştur. Bu çocukluk dönemi istenilen seviyededir veya değildir ama o artık geride kalan bir hayattır. Bundan sonra artık kendisi anne veya baba olmuştur. Dolayısıyla çocukluğunda arzu edip de kavuşamadığı duygu ve düşüncelere kendi imkânlarıyla kavuşmaya çalışması eğer kendi çocuğunu ikinci dereceye itecek bir sebep ise kendi için beslediği duygu ve düşüncelerinden yine çocuğu için vazgeçmek zorundadır.</span></p>

      <p class="Normal para-style-override-8"><span class="char-style-override-13">Aksi takdirde kendisi tam ve ideal bir çocuk olarak yetişemediği gibi kendi çocuğunu da tam ve ideal olarak yetiştiremeyecektir. Bu hayatın acımasız bir kuralıdır.</span></p>

      <p class="Normal para-style-override-8"></p>
    </div>
  </div>
</body>
</html>
