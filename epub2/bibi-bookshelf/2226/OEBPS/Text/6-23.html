<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6-23.html" xml:lang="tr-TR">
    <div class="Basic-Text-Frame">
      <p class="x1" id="toc_marker-24">Spor ve yönetici psikolojisi</p>

      <p class="foto-italik-1"><span class="char-style-override-12">*</span></p>

      <p class="Paragraph-Style-2">Bilmek, hâkim olmaktır.</p>

      <p class="foto-italik-1"></p>

      <p class="Normal para-style-override-8"><span class="char-style-override-13">Profesyonel olmayı gerektiren dalların en önemlilerinden biridir spor.</span></p>

      <p class="Normal para-style-override-8"><span class="char-style-override-13">Ama ne enteresan ve ne acıdır ki Türkiye’deki birçok spor yöneticisi kesinlikle amatördür. Son zamanlarda birkaçı farklılaşmaya çalışmaktadır o kadar.</span></p>

      <ul class="List-1">
        <li class="Paragraph-Style-3">Türk spor dünyasında işin profesyonel tarafını hiç bilmeyen, sadece bir şirket sahibi veya belli bir konumda bulunduğu için spor kulübünde de bir yere gelen insanlar var.</li>
      </ul>

      <p class="Normal para-style-override-8"><span class="char-style-override-13">Özellikle büyük futbol kulüplerinin bırakın başkanını, as başkanını, teknik direktörünü, menajerlerini vb. hemen her taraftar bilir… Çünkü bu kimseler sürekli medyada olur. Sürekli her konuda engin (!) görüşlerine başvurulur. Onlar da her konuda çok bilir ve çok konuşur. Kendisine uzatılan bir mikrofona da “bu benim işim değil” diyerek cevap vermeyene rastlanmamıştır.</span></p>

      <ul class="List-1">
        <li class="Paragraph-Style-3">Avrupa’da ise bir spor kulübün başkanını tanıyan insan çok çok azdır. Hele hele her gün gazetelere röportajlar demeçler veren bir başkan yok gibidir. İnsanlar takım antrenörünü bile çok nadir görür. Herkes olaya sadece sportif açıdan bakabilir. Her futbolcunun menajeri vardır. Her şeyiyle o ilgilenir. Teknik adamlar veya teknik direktörler maç öncesinde basın karşısına geçip seyircilere uçuk vaatlerde bulunmazlar. Burada eğitimin de çok önemli bir rol oynadığına inanıyorum.</li>
      </ul>

      <p class="Normal para-style-override-8"><span class="char-style-override-13">Daha fenası Türkiye’deki birçok spor kulübü bu yöndeki profesyonel yardımların kesinlikle mantıksız olduğuna inanıyor. Avrupa’dakiler ise her konuda yardım alınması gerektiğine inanıyor ve bunun da meyvelerini alıyorlar.</span></p>

      <ul class="List-1">
        <li class="Paragraph-Style-3">Türkiye’de özellikle futbolda bir diğer sorgulanması gereken durum da ısrarla bilgi ve vaat bekleyen seyirciyi tatmin etme çabasıdır. Teknik direktörler, seyircinin psikolojik baskısı yüzünden veya aksine seyirciyi yönlendirme adına uçuk vaatlerde bulunurlar. Oysa sahada ne olacağını kimse kestiremez. Bu bir futbol realitesidir. Bu tür vaatler sonucu seyirci de ister istemez sonuç bekler hale getirilmiştir.</li>

        <li class="Paragraph-Style-3">Son zamanlarda Türkiye’de spor adına oluşturulan gündeme bir bakar mısınız? Bir spor kulübünün bir futbolcusunun oynayıp oynamaması konusu, bırakın takımın antrenörünü, kulüp başkanını bile aşıp toplumda spor gündeminin merkezine oturtuluyor.</li>
      </ul>

      <p class="Normal para-style-override-8"><span class="char-style-override-13">İnsanlar kim haklıydı, kim haksızdı konusunda birbirlerini kıracak kadar münakaşalara giriyorlar. Peki konuşulan konunun içeriğine bakar mısınız? Tüm konuşulanlar futbol adına yapılıyor ama bu gündemi alt üst eden konuşmalarda bir tek futbol konuşulmuyor.</span></p>

      <ul class="List-1">
        <li class="Paragraph-Style-3">Bir spor yorumcusu, futbol fanatizmi adına kendilerini de sarıp sarmalayan böylesi dedi kodular hakkında konuşurken şöyle bir tespitte bulunmuştu:</li>
      </ul>

      <p class="Normal para-style-override-8"><span class="char-style-override-13">“Ne enteresandır, bundan sekiz on sene önce toplum, bir teknik direktörün kendisini değil futbol takımının yapacağı maçları… Hedefledikleri sonuçları… Aldıkları başarılar veya yenilgiler hakkındaki teknik analizleri konuşuyordu. Bugün bir teknik direktörün kişiliği konuşuluyor.</span></p>

      <p class="Normal para-style-override-8"><span class="char-style-override-13">Enteresan bir tespitti ama doğru bir tespitti. Çünkü spor bir meslek ise mesleğin gereğini yerine getirebilmek de bir eğitim ve altyapı gerekiyordu.</span></p>

      <ul class="List-1">
        <li class="Paragraph-Style-3">Türkiye’de genel anlamıyla ne futbolcu, ne teknik direktör ne de kulüp başkanı bu kategoride geçer not alabilecek durumda değildir.</li>

        <li class="Paragraph-Style-3">Yapılan günübirlik bir başarıyla bir futbolcu bir anda yıldız oluyorsa veya düne kadar herkesin yıldız bir futbolcu zannettiği bir kimse bir maçta kendisinden umulmadık şekilde düşük bir performans gösterdiğinde yuhalanıyorsa, bu değerlendirmede bir yanlışlık vardır.</li>
      </ul>

      <p class="Normal para-style-override-8"><span class="char-style-override-13">Doğrusu nedir?</span></p>

      <ul class="List-1">
        <li class="Paragraph-Style-3">Bir futbolcu günübirlik elde ettiği başarısıyla değil, ayağı topa değdiği günden en son geldiği seviyeye kadar tüm futbol hayatı takip edilip total performansıyla ölçülüp ona göre yeri ve konumu belirlenmelidir.</li>

        <li class="Paragraph-Style-3">İkincisi de futbolcunun kendisi ve özel hayatı değil oynadığı futbol konuşulmalıdır. Futbolcu da özel hayatını ve kendisini daha fazla otokontrole tabi tutmalıdır. Çünkü futbolculuğu sebebiyle tanınmış ve şöhret olmuştur. Bu şöhreti şımarıklığa veya magazin dünyasında boy göstermeye kullanmak yerine yine mesleğindeki kariyerine katkı için değerlendirmenin çabası içinde olmalıdır.</li>
      </ul>

      <p class="Normal para-style-override-8"><span class="char-style-override-13">Artık bu kısır döngü Türk futbolunda öylesine kangrenleşmiştir ki, yenilen takım ve teknik direktörü yenilgi sonunda suç işlemiş pozisyonuna düşerler. Ağzı olan herkes o takımın futbolcuları ve teknik direktörü hakkında ağzına geleni sayar. Hiçbir otorite de bu eleştirinin böyle olmaması gerektiğini söyleyemez haldedir.</span></p>

      <p class="Normal para-style-override-8"><span class="char-style-override-13">Oysa bir maçta yenen taraf olacağı gibi yenilen taraf da olacaktır. Maç izlemenin keyfini bir yana bırakıp “bizim takım yenmeli” veya “bizim takım yenilmemeli” moduna girmek hem stres yapmaktadır. Hem futbolun güzelliğini gölgelemektedir.</span></p>

      <ul class="List-1">
        <li class="Paragraph-Style-3">Yensek de yelinsek de güzel bir maç izlemek varken, maç sonrası birbirine döner bıçaklarıyla saldıran taraftar bu sakat mantığın getirdiği acı sonuçtur.</li>

        <li class="Paragraph-Style-3">Bu konuda eğitimli toplumlarda böylesi sorunlar pek yaşanmaz. Çünkü eğitimli insan kimsenin gazına gelmez. Sporun anlamını bilir. Yenildiğinde kendisini yenen karşı taraftarı tebrik edebilmenin centilmenliğini yaşar.</li>

        <li class="Paragraph-Style-3">Futbolcunun kendi kişiliğiyle veya tutum ve davranışlarıyla değil futboluyla ilgilenir. Bir maçta kötü oynadı diye onu silip atmaz. Ya da bir maçta süper oynadı diye göklere çıkartmaz. Çünkü bilir ki bu bir performans ve kondisyon işidir. Bir insanın her anının bir olmadığını kendisinden bilir.</li>

        <li class="Paragraph-Style-3">Yine bilir ki ister futbolda olsun, ister basketbolda veya voleybolda olsun başarı bir ekip işidir ve toplam kalitededir.</li>

        <li class="Paragraph-Style-3">Ülkemizde futbolcu yetiştiren bir örgün eğitim kurumu yoktur.</li>
      </ul>

      <p class="Normal para-style-override-8"><span class="char-style-override-13">Böyle olduğu için de minikler mahalle aralarında top sektiren çocuklar arasından seçilir. İşte bu ilkel yöntem nice kabiliyetli çocuğun fark edilmemesiyle, nice çocuğun da tarladan karpuz toplar gibi alınıp başka konulardaki yeterliliğine bakılmaksızın kulüplere getirilmesiyle sonuçlanmaktadır.</span></p>

      <ul class="List-1">
        <li class="Paragraph-Style-3">Bu çocuklar arasından attığı gol kadar şöhret olanlar diğer alanlarda eğitimsiz olduğu ve bireysel altyapısı olmadığı için ulaştığı şöhreti taşıyamaz.</li>
      </ul>

      <p class="foto-italik-1"><span class="char-style-override-14">*</span></p>

      <p class="Normal para-style-override-8"><span class="char-style-override-13">Büyük bir ticari sektör haline geldiği içindir ki futbolla sadece futbol içindekiler ilgilenmez. Meslek dışında birçok kesim de futboldan beslenmektedir. Gazeteler en çok spor sayfalarına yer vermektedir. Televizyonlarda spor programları neredeyse bütün programlar kadardır. Bu programlarda konuşulanlar ahkâm kesmek olsa da futbolu da futbolcuyu da teknik direktörü de taraftarı da etkilemektedir.</span></p>

      <ul class="List-1">
        <li class="Paragraph-Style-3">Bu kadar yoğun bir medya baskısı sahaya çıkan futbolcudan kenardaki antrenöre, kulüp başkanına kadar herkesi etkilemektedir. Çünkü taraftarı yönlendiren en etkili unsurdur.</li>
      </ul>

      <p class="Normal para-style-override-8"><span class="char-style-override-13">Bu yayınlar ise gücünü reytingden almaktadır. Reyting ise heyecan vererek seyirciyi ekranda tutma çabasıdır. Dolayısıyla bir kısır döngü olarak medyanın söz sahipleri, sahada olanlara da teknik direktöre de şans tanınamamaktadır.</span></p>

      <p class="Normal para-style-override-8"><span class="char-style-override-13">Bir iki kez sahada başarısız olan futbolcu veya takım veya teknik direktör ekranlarda sehpaya çıkartılıp idam edilecekmiş gibi insafsızca eleştirilmektedir.</span></p>

      <ul class="List-1">
        <li class="Paragraph-Style-3">Bu insafsız eleştiriden kurtulmak için sürekli kazanmak, sürekli gol atmak gerekir ki bu da bir sporcu için veya futbol takımı için imkânsız bir şeydir. Dolayısıyla saha dışındaki aşırı baskı, saha içindekini sürekli stres altında tutmaktadır.</li>
      </ul>

      <p class="Normal para-style-override-8"><span class="char-style-override-13">Teknik direktörler olsun futbolcular olsun maç öncesi ve maç sonrası basının karşısına çıkmaktan kendini alamaz. Basın ordusu sahadakilerden daha fazladır. Her biri bir taraftan bir şey sorar. Cevap vermemek ayrı bir dert vermek ayrı bir derttir.</span></p>

      <p class="Normal para-style-override-8"><span class="char-style-override-13">Çünkü medyanın spor bölümüne haber lazımdır. Magazin lazımdır… Dolayısıyla konu maçlardan da öte futbolcuların özel hayatlarına, dedikodularına kadar uzanmıştır… Öyle ki şöhrete ulaşan ama yaş oyarak henüz olgunluğa ermemiş nice genci bu sistem ister istemez etkilemektedir.</span></p>

      <ul class="List-1">
        <li class="Paragraph-Style-3">“Filan futbolcu şunu dedi.”, “O bunu yaptı.”, “Ben demedim.”, “Sen görürsün” şeklindeki dedi kodu türü haberler, futboldan başka işlerle uğraşmaması gereken gençleri, bilerek bilmeyerek medyanın figüranı haline getirmektedir.</li>
      </ul>

      <p class="Normal para-style-override-8"><span class="char-style-override-13">Öyle olduğu için de medya bu sektörde hakemden daha belirleyici ve etkileyici rol almaya başlamıştır.</span></p>

      <p class="Normal para-style-override-8"><span class="char-style-override-13">Bu sebepledir ki medyanın abarttığı veya amiyane tavırla şişirdiği bir isim ister istemez kendini dev aynasında görebilmekte ve “ben neymişim” diyebilmektedir.</span></p>

      <p class="Normal para-style-override-8"><span class="char-style-override-13">İşin garibi bir süre sonra herkes onu öyle görmeye başlamaktadır. Bu kimse de egosuna yenik düşüp sahada ayaklarıyla değil el kol kaş göz gibi beden hareketleriyle gündeme gelmeye başlamaktadır. Sonra da o delikanlı hakkında gelsin spekülasyonlar.</span></p>

      <ul class="List-1">
        <li class="Paragraph-Style-3">Ülkemizde asrın skandalı gibi ortaya çıkan ama sonra bir tepsi baklava çalanlara uygulanan hukuki yaptırımdan daha az bir yaptırımla konu unutulmaya terk edilen “şike davaları” bu sebeplerden dolayı sonuçsuz kalır. Çünkü spor ülkemizde çok gelişmiş ülkelerdeki kadar profesyonelliğe henüz erişememiştir.</li>

        <li class="Paragraph-Style-3">Biz isterseniz sporumuzu eleştirmeyi bir yana bırakıp iyi bir sporcu nasıl olmalıdır konusunda konuşalım.</li>
      </ul>

      <p class="Normal para-style-override-8"><span class="char-style-override-13">Önce sporun bir insanın psikolojisi üzerindeki etkilerine değinelim.</span></p>

      <p class="Normal para-style-override-8"></p>

      <p class="Normal para-style-override-8"></p>
    </div>
  </div>
</body>
</html>
