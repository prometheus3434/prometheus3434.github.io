<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sait Faik Abasiyanik - Alemdag'da Var Bir Yilan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre1"><span style="font-size: 1em;"><br /></span></p>

  <h1 class="calibre1" style="text-align: center;"><span style="font-size: 1em;"><i><b>Hişt, Hişt!...&nbsp;</b></i></span><br /></h1>

  <p class="calibre1"><span style="font-size: 1em;"><br /></span></p>

  <p class="calibre1">Yürüyordum. Yürüdükçe de açılıyordum. Evden kızgın çıkmıştım. Belki de tıraş bıçağına sinirlenmiş<span style="font-size: 1em;">tim. Olur; olur! Mutlak tıraş bıçağına sinirlenmiş olacağım.</span></p>

  <p class="calibre1">Otların yeşil olması, denizin mavi olması, gökyüzünün bulutsuz olması, pekâlâ bir meseledir. Kim demiş mesele değildir, diye? Budalalık! Ya yağmur yağsaydı... Ya otların yeşili mor, ya denizin mavisi kırmızı olsaydı... Olsaydı o zaman mesele olurdu, işte.</p>

  <p class="calibre1">Çukulata renginde bir yaprak, çağla bademi renkli bir keçi gördüm. Birisi arkamdan:</p>

  <p class="calibre1">— Hişt, dedi.</p>

  <p class="calibre1">Dönüp baktım. Yolun kenarındaki daha boyunu bosunu almamış taze devedikenleriyle karabaşlar erik lezzetinde bana baktılar. Dişlerim kamaştı. Yolda kimsecikler yoktu. Bir evin damını, uzakta uçan bir iki kuşu, yaprakların arasından denizi gördüm. Yoluma devam ederken:</p>

  <p class="calibre1">— Hişt hişt, dedi.</p>

  <p class="calibre1">Dönüp bakmak istedim. Belki de çok istediğim için dönüp bakamadım. Olabilir. Gökten bir kuş hişt hişt ederek geçmiştir. Arkamdan yılan, tosbağa, bir kirpi geçmiştir. Bir böcek vardır belki hişt hişt diyen.</p>

  <p class="calibre1">Hişt! dedi yine.</p>

  <p class="calibre1">Bu sefer belki de isteksizlikten dönüp baktım çalıların arasına birisi saklanıyormuş gibi geldi bana.</p>

  <p class="calibre1">Yolun kenarına oturdum. Az ötemde bir eşek otluyor. Onun da rengi çağla bademi, ağzı, dişleri, kulakları boynu ne güzel. Otluyor. Otları adeta çatırdata çatırdata yiyor. Belki de bu çıtırtılı, çatırtılı sesi <span style="font-size: 1em;">"hişt hişt" diye duymuşumdur. Eşeğin ot koparışının sesinden apayrı bir ses:</span></p>

  <p class="calibre1">— Hişt hişt hişt, dedi.</p>

  <p class="calibre1">Hani bazı kulağınızın dibinde çok tanıdığınız bir ses isminizi çağırıverir. Olur değil mi? Pek enderdir. <span style="font-size: 1em;">Belki de kendi kafanızın içinden sizin sevdiğiniz, hatırladığınız bir ses, ses olmadan sizi çağırmıştır.</span> <span style="font-size: 1em;">Olabilir.</span></p>

  <p class="calibre1">Birdenbire güneşi, buluta benzemez garip ve san bir sis kapladı. Bir kirli el, çağla bademi eşeğin sırtından bir kumaş çekip aldı. Her zamanki kül rengi, yer yer havı dökülmüş eski mantosunu giydirdi eşeğe. <span style="font-size: 1em;">Yola indim. İstediği kadar hişt desin. İsterse sahici sulu bir dost olsun. İsterse kimseler olmasın, kendi kendime kulağıma hişt hişt diyen bir divane olayım, ben, aldırmayacağım.</span></p>

  <p class="calibre1">Belki bir kuştur. Belki tosbağadır. Belki de kirpidir. Belki de yakın denizden seslenen bir balık, bir canavardır. Karabataktır. Mihalâki kuşudur.</p>

  <p class="calibre1">İyisi mi ben kendim hişt hişt derim. O zaman tamamı tamamına pek hişt hişt seslenişine benzemeyen, benzemesin diye uğraştığım bir mırıldanmadır, tutturdum.</p>

  <p class="calibre1">Birdenbire, önümde bir adamla bir kadın gördüm. Kalpazankaya yolunu sordular. Üstündesiniz dedim. Sanki yol hareket etti. Yürümediler. İki adımda benden uzaklaştılar. Koyunların arasına yüzükoyun uzanmış papazın oğlunu gördüm. Yüzünden apdal, çilli horoza benzer bir mahluk kalktı. Ağzının salyasını sildi. Kuzuyu bacaklarından tuttu. Kuzu ile yere yıkıldı. Kuzuyu burnundan öptü. Papazın oğ<span style="font-size: 1em;">lu çirkin, apdal, otuzbirli bir yüzle baktı. Şimdi bir çiçek tarlasında idim. Bana hişt hişt diyen mutlak bir kuştu. Vardır böyle kuşlar. Cık cık demezler de hişt hişt derler. Kuştu kuş.</span></p>

  <p class="calibre1">Bir adam yer belliyordu. Belin demirine basıyor, kırmızıya çalan bir toprak altını, üste aktarıyordu.</p>

  <p class="calibre1">— Merhaba hemşerim, dedi.</p>

  <p class="calibre1">— Ooo! Merhaba! dedim.</p>

  <p class="calibre1">Tekrar işine daldı. Hişt hişt, dedim. Aldırmadı. Bir daha hişt, dedim. Yine aldırmadı. Hızlı hızlı hişt hişt hişt!</p>

  <p class="calibre1">— Buyur beğim, dedi.</p>

  <p class="calibre1">— Bir şey söylemedim, dedim.</p>

  <p class="calibre1">Küçük parmağını kulağına soktu. Kaşıdı. Çıkarıp parmağına baktı. Belin sapma siler gibi yaptı.</p>

  <p class="calibre1">— Hişt hişt, dedim.</p>

  <p class="calibre1">Yüzünü göğe kaldırdı. Kuşlara baktı. Denize baktı. Dönüp şüphe ile bana baktı.</p>

  <p class="calibre1">— Bu sene enginarlar nasıl? dedim.</p>

  <p class="calibre1">— İyi değil, dedi.</p>

  <p class="calibre1">— Baklayı ne zaman keseceksin?</p>

  <p class="calibre1">— Daha ister, dedi.</p>

  <p class="calibre1">Nefes alır gibi "hişt" dedim.</p>

  <p class="calibre1">Yine şüphe ile denize, şüphe ile göğe, şüphe ile bana baktı.</p>

  <p class="calibre1">— Kuşlar olmalı, dedim.</p>

  <p class="calibre1">— Benim de kulağıma bir hışırtı gelir amma, dedi, ne taraftan gelir? Zati bu sırada şu kulağım ağırlaştı.</p>

  <p class="calibre1"></p>

  <p class="calibre1"><span style="font-size: 1em;">— Bir yıkatmalı, dedim, benim de geçenlerde ağırlaşmıştı...</span><br /></p>

  <p class="calibre1">— Yıkattın mı?</p>

  <p class="calibre1">— Yıkatmadım, hacet kalmadı, doktora gittim. Alıverdi; pislikmiş.</p>

  <p class="calibre1">— Çocuklar nasıl? diye sordum.</p>

  <p class="calibre1">— İyiler, dedi. Dokuzdu sekiz kaldı. Biliyorsun dokuzuncunun macerasını ya...</p>

  <p class="calibre1">— Sus, sus, dedim. Yürekler acısı. Haydi allahaısmarladık!</p>

  <p class="calibre1">— Haydi güle güle.</p>

  <p class="calibre1">Biraz uzaklaşınca:</p>

  <p class="calibre1">— Hişt hişt.</p>

  <p class="calibre1">Bu sefer yakaladım. Bahçıvandı. Oydu oydu.</p>

  <p class="calibre1">— Hadi hadi yakaladım bu sefer seni, dedim.</p>

  <p class="calibre1">— Yok vallahi, dedi, vallahi daha kesmedim bakla, senden ne diye saklayayım, parasıyla değil mi?</p>

  <p class="calibre1">— Sen değil misin hişt hişt diyen?</p>

  <p class="calibre1">— Ben de duyarım bir ses, amma bulamam nereden gelir?</p>

  <p class="calibre1">Nereden gelirse gelsin dağlardan, kuşlardan, denizden, insandan, hayvandan, ottan; böcekten, çiçekten. Gelsin de nereden gelirse gelsin!... Bir hişt hişt sesi gelmedi mi fena. Geldikten sonra yaşasın çiçekler, böcekler, insanoğulları...</p>

  <p class="calibre1">— Hişt hişt.</p>

  <p class="calibre1">— Hişt hişt.</p>

  <p class="calibre1">— Hişt hişt.</p>

  <p class="calibre1" style="text-align: right;"><b>Mülkiye, (15), 8 Mayıs 1953'te</b></p>

  <p class="calibre1" style="text-align: right;"><b>"31 Mart" adıyla yayımlanmıştır.</b></p>

  <p class="calibre1" style="text-align: right;"><b>Vatan, 31 Mayıs 1953</b></p>

  <p class="calibre1"></p>
</body>
</html>
