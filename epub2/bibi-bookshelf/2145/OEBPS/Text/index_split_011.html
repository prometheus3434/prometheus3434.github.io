<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Sait Faik Abasiyanik - Alemdag'da Var Bir Yilan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre1" style="text-align: center;"><i><br /></i></p>

  <h1 class="calibre1" style="text-align: center;"><i><b>Eftalikus'un Kahvesi</b></i></h1>

  <p class="calibre1" style="text-align: center;"><i><br /></i></p>

  <p class="calibre1">Bir genç adam yanıma geldi:</p>

  <p class="calibre1">— Merhaba, dedi.</p>

  <p class="calibre1">— Ooo, merhaba, dedim.</p>

  <p class="calibre1">Sonra benimle çoktandır tanışmak istediğini, bir fırsatını bulamadığını söyledi. Yürümeye başladık. <span style="font-size: 1em;">Öyle şeyler soruyordu ki, samimi olup olmadığını anlayabilmek zordu. Sordukları samimi ise onun hesabına, değilse benim hesabıma dikkatli bulunmak lazım geliyordu. Öyle ya, ya alay ediyorsa... Cepheyi ona göre alır, bir fırsatını bulup tüymek hayırlı olur.. Ama ciddi ise bu samimiyeti çocukluğa, toyluğa vermeli. Nasıl olsa bir gün kafasında senin için daha çok histen doğan hayranlık duygusu silinip gidecektir. Bu hayranlığa da fazla güvenmeye gelmez. Sürüp gitmesi benim için de, onun için de iyi bir şey ya. Onun için şüpheliyim. İkimizin de uzun uzun yerimizde saydığımıza bir işaret olmaz mı?</span></p>

  <p class="calibre1">Genç adamın niyeti yazı yazmak olduğuna göre benimle alay etmek için samimi olması ihtimali çok kuvvetli ama, ne yapalım, fazla zeki ve dikkatli görünmeye de gelmez; bu da bir nevi ukalalık olur. İyisi mi, alay etmesi ihtimaline karşı yapılacak en doğru hareket, işi samimiyete dökmek, yutmuş görünmek. Çok zeki biri ise sonuna kadar bu hayran rolünde seninle oynayabilir. Varsın oynasın; bununla bir şey kazanmış olmaz. Sahiden samimi ise ne mutlu. Olabilir. Sen o yaşta bugün hiç hoşlanmadığın yazıcıları, onlara yaklaşmaya bile cesaret edemeden başka dünyadan insanlar gibi seyretmemiş miydin?</p>

  <p class="calibre1">Şimdi bile hayranlıktan kurtulamadığın Frenk muharrirleri yok mu? Gide'i görsen, bu seksenlik ihtiyarı nasıl hayranlıkla seyretmezsin, konuşma fırsatı bulsan kim bilir ne olmadık sualler sormazsın.</p>

  <p class="calibre1">— Sizinle böyle bir kahvede oturabileceğim hiç aklıma gelmezdi.</p>

  <p class="calibre1">Yan gözle yüzüne bakıyorum. Alay etmiyor vallahi. O alay etmiyorsa ben mi etmeliyim? diye düşünü<span style="font-size: 1em;">yorum.</span></p>

  <p class="calibre1">— Sizin hikâyelerinizi...</p>

  <p class="calibre1">Sonradan belki de pişman olacağı cümlesini tamamlatmamak için hemen müdafaaya geçmeli. Genç <span style="font-size: 1em;">adam hem de eleştirmeci olmak istediğini söylüyor. Öylesine pişman olacak ki. Rotayı değiştirmeli.</span></p>

  <p class="calibre1">— Siz de hikâye mi yazarsınız?</p>

  <p class="calibre1">— Benim yaşımda herkes gibi şiir yazıyorum. Bir iki hikâye de denedim ama beceremedim. Daha çok tenkide çalışıyorum. Neşredilmiş, bilmediğim Türkçe bir hikâye yok, diyebilirim. Ama sizin...</p>

  <p class="calibre1">— Şu karşıdaki adama bakın. Anadan doğma kördür. Bakın, karşı tarafa "Mahmut Bey" diye sesleniyor. <span style="font-size: 1em;">Demek ki Taksim sinemasının önünde olduğunu, karşıdaki börekçi dükkânında da Mahmut Bey isimli bir adam bulunduğunu biliyor. Bize bir seziş gibi gelen korkunç ilim ona kim bilir kaç seneye mal oldu.</span></p>

  <p class="calibre1">— Mesela siz bundan hemen güzel bir...</p>

  <p class="calibre1">— Olabilir ama, ben bu hikâyeyi yazmayacağım. Yalnız düşünüyorum; acaba kör, etrafın havasından, gürültüsünden mi nerede bulunduğunu anlıyor. Yoksa adımlarını mı sayıyor? Siz ne fikirdesiniz? Sağ<span style="font-size: 1em;">dan şu kadar, faraza doksan sekiz adım yürürsem Taksim sinemasının önünde olacağım. Evden çıkarken saat dokuza bir mi vardı? Ağır yürüyorum. Şimdi saat tam dokuz olmalı. Börekçi Mahmut'un saat dokuzda dükkândan ayrıldığı görülmemiştir.</span></p>

  <p class="calibre1">Gözlerindeki karanlık, dışarının tahassüslerinden, kafasında bir aydınlık yaratmış olabilir. Belki de Şiş<span style="font-size: 1em;">li'den yürüyor, Harbiye'deki seslerle Taksim bahçesinin önündeki sesler arasında bizim farkına varmadığımız neler olabilir? Havada da bir değişiklik var mıdır? Hatta gözlerindeki zifiri karanlıkta bile ruhi bir zifiri karanlık farkları bulunabilir mi? Ama, bana öyle geliyor ki, daha çok seslerden, bizim için bilinmeyen, ama onun için hiç şaşmayan, değişmeyen, değişmez mahiyetini muhafaza eden gürültü</span><span style="font-size: 1em;">lerden...</span></p>

  <p class="calibre1">Biz sokağın hendesesinin de farkında değiliz. Ama o, münhanileri, müstatilleri, sokağın haritasını, teferruatını kafasına çizmiş olabilir. Belki semtlerin kokuları da vardır. Dükkânlar da ayrı ayrı kokabilir. <span style="font-size: 1em;">Onun tabanının bildiği çukurlar da, tümsekler de bulunabilir. Körlük ne kadar modası geçmiş bir edebiyata benziyor. Kılı kırk yaran bir edebiyata...</span></p>

  <p class="calibre1">Ben bütün bunları kafamda düşünürken genç arkadaşım durmadan beni öven sözler söylüyor. Belki de bu sözlerin tesiriyle kör hakkında uzun uzun düşünüyorum.</p>

  <p class="calibre1">Kör adamı Mahmut Bey, karşı taraftan alıp beriki kaldırıma geçirdi. Adımını yaya kaldırımına atar atmaz kör:</p>

  <p class="calibre1">— Sadık Ağabey, merhaba, dedi.</p>

  <p class="calibre1">— Ooo, merhaba, Mösyö İvan, bu sabah erkencisin, dedi Sadık Bey.</p>

  <p class="calibre1">İvan:</p>

  <p class="calibre1">— Ne erkeni yahu, dedi. Saat dokuzu on geçiyor.</p>

  <p class="calibre1">Taksim'deki saat tam dokuzu on bir geçiyordu.</p>

  <p class="calibre1">Bu kadarı fazlaydı. Yanımdaki genç arkadaş, bu sırada hikâyelerimden hangilerini beğendiğimi soruyordu.</p>

  <p class="calibre1">— Bilmem, dedim. Sonra "İşittiniz mi?" dedim.</p>

  <p class="calibre1"></p>

  <p class="calibre1">— Neyi?</p>

  <p class="calibre1">— Kör, saatin tam dokuzu on geçtiğini söyledi, dedim. İki dakika evvel.</p>

  <p class="calibre1">— Yok canım, dedi.</p>

  <p class="calibre1">— Vallahi, dedim.</p>

  <p class="calibre1">— Olur şey değil, dedi.</p>

  <p class="calibre1">Olur şeydi. Birdenbire işi keşfetmiştim. Mahmut Bey, körü almak üzere karşıya geçtiği zaman otomobil kornalarından duyamadığım bir konuşma yapmıştı körle. Saati o zaman sormuş olabilirdi.</p>

  <p class="calibre1">Genç arkadaşla artık iyice dost olmuştuk. Bazılarını çekiştirebiliyorduk. Hikâyelerimi beğenmeyen eleştirmeciler hakkında onun beni müdafaa etmesini zevkle dinliyordum. Tam bu sırada bir beş dakika, körün nasıl bildiğini düşünüyormuş gibi sustuk.</p>

  <p class="calibre1">Sonra:</p>

  <p class="calibre1">— Hikâyelerinizi nasıl yazarsınız? dedi.</p>

  <p class="calibre1">Güldüm. Alay edip etmediğini anlamak üzere yüzüne baktım. Hayır, vallahi alay etmiyordu. Ne iyi çocuktu bu.</p>

  <p class="calibre1">— Sizin, dedi, en çok "Lüzumsuz Adam"ı severim. Sonra "Baba-oğul"u, bir de "Tespih" hikâyeniz vardır, o da hoştur, dedi. "Kameriyeli Mezar" da fena değildir.</p>

  <p class="calibre1">Mahcup, ama ağzım kulaklarımda susuyordum.</p>

  <p class="calibre1">— Ama, sorduğuma cevap vermediniz ki? dedi.</p>

  <p class="calibre1">— Ne sormuştunuz?</p>

  <p class="calibre1">— Hikâyeyi nasıl yazarsınız? demiştim.</p>

  <p class="calibre1">— Bilmem, diyebildim.</p>

  <p class="calibre1">Düşündüm: Setin üstündeki kahvenin altından körün sesi geliyordu. Sadık Efendi ile bağıra bağıra konuşuyorlardı.</p>

  <p class="calibre1">— Bilmem, dedim yine, işte böyle körü körüne. İşte mesela şimdi bir hikâye yazıyorum. Hem ismini bile koydum, dedim.</p>

  <p class="calibre1">— Nedir ismi? Demek önce ismini koyarsınız hikâyenin, demedi.</p>

  <p class="calibre1">— Yok ama bu isim hoşuma gitti de onun için, demedim.</p>

  <p class="calibre1">— Nedir? diye sormadı.</p>

  <p class="calibre1">— Eftalikus kahvesi. Hatta kahvesini de bir kenara atıp yalnızca Eftalikus da olur. Hem de hikâye ile münasebeti de ikinci derecede olabilir.</p>

  <p class="calibre1">O demediklerimi anlamış gibiydi:</p>

  <p class="calibre1">— Demek böyle yazarsınız siz hikâye, dedi.</p>

  <p class="calibre1">— Nasıl? diye bu sefer ben sordum.</p>

  <p class="calibre1">— Ne bileyim, dedi. Evvelâ ismini korsunuz. Sonra bir defa kurarsınız. Bir neticeye bağlarsınız.</p>

  <p class="calibre1">— Yok yahu, dedim. Öyle yapmam. Doğrusunu ister misiniz? Ben hikâyenin nasıl yazıldığını da pek bilmem, dedim.</p>

  <p class="calibre1">Paraları vermek üzere ayağa kalktık. Genç adam parayı bana verdirtmemek için samimi bir acele gösterdi.</p>

  <p class="calibre1">Yanımızda, kahvesine tavla oynayan iki kişi, bu ben vereceğim, sen vereceksin münakaşasına gülümseyerek baktılar. <span style="font-size: 1em;">Garson benim kasketimden ve kirli muşambamdan, vakti hâlime dair pek acele bir karar vermiş oldu</span><span style="font-size: 1em;">ğunu tahmin ettiğim bir hesapla benim paramı almakta bir tereddüt geçirdi. Ve o sırada genç arkadaş</span> <span style="font-size: 1em;">da kahveleri ödedi.</span></p>

  <p class="calibre1">Ben:</p>

  <p class="calibre1">— Ayıp ettiniz, dedim.</p>

  <p class="calibre1">Eftalikus'un merdivenlerini indik.</p>

  <p class="calibre1">İşte hikâyelerimi nasıl yazdığımı şimdilik merak eden dostum, yarın incir çekirdeği doldurmayacak mevzuları yazan bir hikâyecinin iyi bir hikâyeci olmadığını yazacağına göre, bilmem hikâyem oldu mu? <span style="font-size: 1em;">Olmadıysa ne yapalım? Bizim hikâye anlayışımız da böyle efendim.</span></p>

  <p class="calibre1" style="text-align: right;"><b class="calibre4">Varlık, (361), 1 Ağustos 1950</b></p>

  <p class="calibre1"></p>
</body>
</html>
