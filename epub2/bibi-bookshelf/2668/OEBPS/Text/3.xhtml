<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body>
<h3 class=" sigil_not_in_toc">ÜÇÜNCÜ DERS </h3>
<h2 id="sigil_toc_id_3">EVRENİN MİMARİSİ</h2>

<p>20. yüzyılın ilk yarısında Einstein genel görelilik kuramıyla uzayın ve zamanın dokusunu açıklarken Bohr ve genç arkadaşları maddenin garip kuantum doğasını denklemlerle yansıttı.</p>

<p>20. yüzyılın ikinci yarısında fizikçiler, bu iki yeni kuramı doğanın birbirinden çok farklı alanlarına uygulayarak, bu temeller üzerine yeni yapılar inşa etti: Makro ölçekte evrenin yapısı ile mikro ölçekte temel parçacıklar. Bunların ilkinden bu derste söz edeceğim, ikincisinden de bir sonrakinde.</p>

<p>Bu ders genellikle basit çizimlerden oluşuyor. Bunun nedeni bilimin, deneylerden, ölçümlerden, matematikten, kesin çıkarımlardan öte bir görüş olmasıdır. Bilim her şeyden önce bir gözünde canlandırma eylemidir. Bilimsel düşünce nesneleri önceden gördüğümüzden farklı biçimde “görme” yeteneğinden beslenir. Görüşler arasındaki bu yolculuğun alçakgönüllü bir seçkisini sunmayı denemek istiyorum.</p>

<p>İlk resim, evreni binlerce yıl boyunca algılandığı biçimde gösteriyor. Aşağıda yeryüzü, yukarıda da gökyüzü var.</p>

<img alt="ilk resim" src="../Images/ilk%20resim.jpg"/>

<p>Yirmi altı yüzyıl önce Anaksimandros’un güneşin, ayın ve yıldızların nasıl olup da etrafımızda döndüklerini anlamaya çalışırken yarattığı ilk büyük bilimsel devrim, evrenin bu resminin yerine bir başkasını koydu:</p>

<img alt="resim 2" src="../Images/resim%202.jpg"/>

<p>Şimdi gök artık yalnızca yukarıda değil, dünyanın tüm çevresindedir, dünya da uzayda düşmeden yüzen kocaman bir taştır. Kısa süre içinde birileri (belki Parmenides, belki Pythagoras) uçan bu dünya için daha uygun biçimin, tüm yönlerin eşit olduğu bir küre olduğunu fark etti, Aristoteles’de dünyanın ve onun çevresindeki gök cisimlerinin içinde hareket ettiği göğün küreselliğini doğrulayan ikna edici bilimsel savlar tanımladı. Bunun sonucu olarak ortaya çıkan resim de şöyleydi:</p>

<img alt="resim 3" src="../Images/resim%203.jpg"/>

<p>Bu, Aristoteles’in <i>Gökyüzü Üzerine</i> başlıklı kitabında tarif ettiği evrendi ve Ortaçağ’a dek Akdeniz çevresindeki uygarlıkların tipik dünya görüşü olarak kaldı. Dante’nin okulda öğrendiği dünya imgesi buydu.</p>

<p>Büyük devrimsel devrim olarak bilinen şeyi başlatan bir sonraki sıçrama Copernicus sayesinde oldu. Copernicus’un dünyası Aristoteles’inkinden çok farklı değildi:</p>

<img alt="resim 4" src="../Images/resim%204.jpg"/>

<p>Yine de çok temel bir fark vardır: Antik dönemlerde göz önünde tutulmuş, sonra terk edilmiş bir fikri yeniden ele alan Copernicus, gezegenlerin dansının merkezinde dünyanın değil, güneşin olduğunu anladı ve bunu kanıtladı. Gezegenimiz diğerleri gibi bir gezegen konumuna geldi. Büyük bir hızla hem kendi etrafında hem güneş çevresinde dönüyordu.</p>

<p>Bilgi genişlemeye devam etti, kısa süre içinde araçlarımız gelişti ve güneş sisteminin çok sayıda diğer sistem den yalnızca biri olduğunu, güneşimizin diğer yıldızlar gibi bir yıldızdan başka bir şey olmadığını öğrendik. Yüz milyar yıldızdan oluşan engin bir yıldız bulutu olan galaksi içinde minicik bir zerre:</p>

<img alt="zerre" src="../Images/zerre.jpg"/>

<p>Öte yandan 1930’larda astronomların nebulalar -yıldızlar arasındaki beyazımsı bulutçuklar- üzerine yaptıkları kesin ölçümler, galaksinin kendisinin de, gözün en gelişmiş teleskoplar yardımıyla bile göremeyeceği kadar geniş muazzam galaksi bulutu içinde, yüzlerce milyar galaksi arasında bir toz zerreciğinden başka bir şey olmadığını gösterdi. Evren artık tekdüze ve sınırsız bir enginlik haline geldi. Bir sonraki resim bir çizim değil, yörüngedeki Hubble teleskobunun çektiği, gökyüzünün en güçlü teleskobumuzla görebildiğimiz en derin görüntüsünü gösteren bir fotoğraftır: Çıplak gözle bakıldığında kapkara gökyüzünün küçücük bir parçası gibi görünebilir. Hubble teleskobu sayesindeyse sağa sola saçılmış çok uzak galaksiler ortaya çıkar. Resimdeki her siyah noktacık bizimkine benzer yüz milyar güneş barındıran bir galaksidir. Birkaç yıldır bu güneşlerin büyük bölümünün çevrelerinde gezegenleri olduğunu gözlemliyoruz. Yani evrende bizimkine benzeyen binlerce milyar kere milyar gezegen var. Hangi yöne bakarsanız bakın hep aynı şey görülür.</p>

<img alt="boyle1" src="../Images/boyle1.jpg"/>

<p>Ama bu sonsuz tekdüzelik de göründüğü gibi değildir. Birinci derste gösterdiğim gibi evren düz değil, eğridir. Galaksilerin saçıldığı evrenin dokusunu, bazen kara delikleri oluşturan büyük yanklar oluşturacak kadar çalkantılı deniz dalgalarına benzer dalgalanmalarla hareket ettiğini hayal etmemiz gerekir. Öyleyse büyük dalgalarla yarılmış bu evreni temsil etmek için çizimlere geri dönelim.</p>

<img alt="boyle2" src="../Images/boyle2.jpg"/>

<p>Son olarak, bugün bu uçsuz bucaksız, esnek ve galaksilerle dolu evrenin, yaklaşık on beş milyar yıl önce çok sıcak ve çok yoğun küçük bir buluttan doğduğunu biliyoruz. Bu görüşü yansıtabilmek için artık evreni değil, onun tüm tarihini çizmemiz gerekir. Ana hatlarıyla şöyle:</p>

<img alt="boyle3" src="../Images/boyle3.jpg"/>

<p>Evren küçük bir top gibi doğmuş, sonra bugünkü kozmik boyutlarına ulaşacak biçimde patlamıştır. Bilgimizin en büyük ölçeğinde bugünkü evren görüşümüz budur.</p>

<p>Başka bir şey daha var mı? Öncesinde bir şey var mıydı? Olabilir. Bundan birkaç ders sonra söz edeceğim. Benzer ya da farklı başka evrenler var mı? Bilmiyoruz.</p>
</body>
</html>