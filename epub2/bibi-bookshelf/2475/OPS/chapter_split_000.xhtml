<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Beyaz Yakalının Kara Kitabı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
			<h1><span><span><st c="0">1. </st><st c="4">BÖLÜM</st></span></span><br /><st c="9">İYİ BİR İZLENİM BIRAK</st></h1>
			<p><st c="31">Her sabah, aklımda aynı soruyla yataktan kalkıyorum.</st></p>
			<p><st c="84">Hayır, öyle paralel evrenler, uzayda hayat olup olmadığı, insanlığın bu ruh tüketen saçma sistemi neden kurduğu, Angelina ve Brad’in yeniden birleşip birleşmeyeceği gibi hayati önem taşıyan büyük sorular değil bunlar. </st><st c="303">Saat 7:02’de- Evet yanlış duymadınız 7:02, üç sene önce alarmı yediye kurmaya çalışırken elimin ayarını kaçırıp, yanlışlıkla yedi sıfır sıfır yerine, sıfır ikiye getirip, sonra da üşengeçlikten düzeltmediğim için - neyse, her sabah, saat 7:02’de alarmım, o sinir bozucu kuş sesiyle çalmaya başladığında, aklımda hep aynı soruyla gözümü açıyorum: “Ne vardı biraz daha uyusaydım?”</st></p>
			<p><st c="681">Bu sorunun yersiz olduğunu çok iyi biliyorum tabii. </st><st c="734">Eğer işe vaktinde ulaşmak istiyorsam, saat 7:45’te evden çıkmak zorundayım. </st><st c="810">Yani yataktan yüzü gözü şişmiş, saçları bir fırtınadan çıkmışçasına tepesine dikilmiş olarak fırlayan ve henüz iki kere ikinin kaç ettiği sorusuna bile cevap veremeyecek halde olan bu kadının, ütülü gömleği, özenli ama aşırı olmayan makyajı ve sanki o uyurken minik cüceler gelip de saçlarına fön çekmiş gibi mükemmel görünen saçlarıyla, evinin kapısından dışarı adım atmasına yalnızca 43 dakika var. </st><st c="1211">Çünkü Allah korusun, beyaz gömleğinde bir kırışıklık, çorabında minik bir delik veya rimelinde bir bozukluk olursa, bütün gün ofisin alay konusu olmaya mahkûm.</st></p>
			<p><st c="1370">Ben Gül. </st><st c="1380">30 yaşındayım. </st><st c="1395">Uluslararası bir şirketin pazarlama departmanında “marketing director” yani daha az havalı bir deyişle “pazarlama müdürü” olarak çalışıyorum. </st><st c="1537">Üniversite son sınıfta staj için başladığım bu şirkette tam 8. </st><st c="1600">Yılımı doldurdum. </st><st c="1618">10. </st><st c="1622">Yılınızı doldurduğunuzda size gümüş bir tabak ve asla kullanmayacağınız bir dolma kalem hediye ediyorlar. </st><st c="1728">Yani iki yıl sonra, üzerine adım kazınmış bu iki anlamsız objeyi evdeki büfenin raflarında, gururla toz tutmaya bırakabileceğim.</st></p>
			<p><st c="1856">Bu pozisyona gelmem hiç kolay olmadı. </st><st c="1895">Çok kan, ter ve gözyaşı akıtmam gerekti. </st><st c="1936">Kimi zaman kendimin, kimi zaman da başkalarınınkini. </st><st c="1989">Ama işte buradayım. </st><st c="2009">Yakın bir gelecekte, üst yönetim kadrolarındaki yerimi almaya hazırlanıyorum. </st><st c="2087">Her sabah saat yedi sıfır ikide yataktan çıkıyorum ve savaşa yeniden başlıyorum. </st><st c="2168">Şimdi size anlatacağım hikâye ise benim başarı hikâyem. </st><st c="2224">Örnek bir azim ve kararlılık öyküsü. </st><st c="2261">Bu plaza ismi verilen fildişi kulelerde, en tepeye kadar çıkmak istiyorsanız, hangi kurallara göre oynamanız gerektiğini anlatacağım.</st></p>
			<p><st c="2394">Ya da toplantı veya sunum diliyle söylersek; “Anlatıyor olacağım.”</st></p>
			<p><st c="2461">Dilerseniz beni bir rehber olarak kabul edin. </st><st c="2508">Açık ofislerin labirente benzeyen koridorlarında yolunuzu gösterecek olan bir harita… Ya da sadece ilham almak için kulak verin. </st><st c="2637">Ha tabii ibret almak için de olabilir. </st><st c="2676">Siz karar verin.</st></p>
			<p><st c="2692">Eğer iş hayatında başarılı olmak için ne yapmak gerektiğini merak ediyorsanız, her oyun gibi, bu kurumsal oyunun da kendi içinde, öğrenilmesi gereken çok önemli kuralları var. </st><st c="2869">Eğer uymaya gönlünüz yoksa, sizi daha ilk yarıda oyun dışına alacak olan bir kırmızı kart görmeniz çok mümkün. </st><st c="2980">Bana soracak olursanız, bu hayatı fazla üzülmeden yaşamanın ilk kuralı “İyi bir izlenim bırakmak.”</st></p>
			<p><st c="3078">İş görüşmesinde, toplantıda, kafeteryada yemek yerken hatta tuvalette yöneticinizle aranızda yalnızca ince bir suntadan oluşan bir duvarla, işemeye çalışırken… Bırakacağınız izlenim her zaman en iyisi olmak zorunda.</st></p>
			<p><st c="3294">Eski asistanımız Ruhsar’ın, son performans değerlendirmesinden sonra apar topar şirketten gönderilmesinin en büyük nedeni, randevuları birbirine karıştırıp ortalığı arap saçına çevirmesi değil, geçirdiği gıda zehirlenmesine rağmen ofise gelmesi ve Sermin Hanım’la aynı anda tuvalete girme gafletinde bulunmasıdır.</st></p>
			<p><st c="3608">Lütfen az sonra söyleyeceğim şeyi bir kâğıda not alın: “Yarattığınız algı, gerçek karakterinizden daha önemlidir.”</st></p>
			<p><st c="3723">Aldınız mı? </st><st c="3736">Güzel. </st><st c="3743">Bu kâğıdı hiç kaybetmeyin. </st><st c="3770">Çünkü karanlıkta kaldığınızda bir fener gibi yolunuzu aydınlatacak olan, bu notları yakarken çıkan alev olacak.</st></p>
			</section>
	<div id="charCountTotal" value="3881"></div></body>
</html>
