<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre2">ÇÖP RÜZGÂRI </span></p>
<p class="calibre1"></p>
<p class="calibre1"><span class="calibre2">Lcipzig davası tanığı, Hitler toplama kampı mahpusu, AlmanyalI işsiz, yoldaş Tsahov'a ithaf edilmiştir.</span></p>
<p class="calibre1"></p>
<p class="calibre1"><span class="calibre2">Bırakın da deliliğimi benim Aklımı alanları getirin.</span></p>
<p class="calibre1"><span class="calibre7">Binbir Gece Masalları</span></p>
<p class="calibre1"></p>
<p class="calibre1"><span class="calibre2">DÜNYANIN </span>üzerinde sabah kızıllığı gezindi ve pırıl pırıl yeni bir giin, 16 Temmuz 1933 günü başladı. Gelgelelim sabah on bire doğru bu gün, enerji fazlalığının etkisiyle -sıcaktan, toz tüten toprağın boşluğu bulandıran viranlığından, ısıtıcı ışığın uyandırdığı her ı anlı nefesin çürüyüşünden ötürü- eskiyiverdi ve yaz günü, huzursuz, ağır, gözlere zarar bir hal aldı.</p>
<p class="calibre1">Işık büyük, sıcak pencereden içeri sızıyor ve demir bir karyolada, üzerinde adi çamaşırlar, rüya hareketlerinin heyecanı içinde yapayalnız uyuyan adamı aydınlatıyordu. Uyuyan adam yaşlı değildi, fakat alelade yüzü, yaşamını idame ettirme gayretinden epeydir grileşmişti ve bitimsiz, yorgun bir çaresizlik ifadesi, bedeninin yüzeydeki bir parçası gibi, kemik sertliğiyle duruyordu suratında.</p>
<p class="calibre1">Günlerden pazardı. Dairenin diğer odasından Zelda adındaki esmer karısı çıktı uyuyan adamın, Rus Asyası'ndan bir Ortadoğulu. Ürkek bir özenle kocasının üstüne yorganını örttü ve uyandırdı onu:</p>
<p class="calibre1">"Kalk Albert. Gün başladı, bir şeyler bulacağım..."</p>
<p class="calibre1">Albert gözlerini açtı -önce birini, sonra diğerini- ve dünyadaki her şeyi öyle belirsiz, öyle yabancı gördü ki, büzüştü, yüreği kıpırdandı ve kâbusunda annesinin kaybolduğunu hisseden, ayaklanıp düşmanca üzerine yürüyen bulanık nesneler karşısında gözlerini kısan bir çocuk gibi ağlayıverdi... Zelda Albert'in yüzünü okşadı, Albert sakinleşti, gözleri durdu - temiz, alabildiğine solgun, kör gibi kıpırtısız bakan gözleri. Var olduğunu ve yaşamaya devam etmesi gerektiğini hemen anımsayamadı, vücudunun ağırlığını ve duyumsanışını unutmuştu. Bir zamanlar tombul ve sevimli bir varlık olan, açlıktan sararmış Afgan kadını Zelda daha da eğildi üzerine.</p>
<p class="calibre1">"Kalk Albert... İki patatesim ve balık yağım var."</p>
<p class="calibre1">Albert Lichtenberg, karısının bir hayvana dönüşmüş olduğunu gördü hırsla: Yanaklarındaki ayva tüyleri yün gibi olmuştu, gözleri kudurmuş gibi parlıyordu ve ağzı açgözlülük ve şehvet tükürükleriyle doluydu; bir ölünün delilik nidalarını savuruyordu yüzüne. Albert ona bağırdı, onu yanından kovdu. Üzerini giyinirken Zelda'nın yere yatmış ağladığını görüyordu; bacağı açılmıştı -hayvansı pasaklılığı yüzünden oluşmuş yabani su kabarcıklarıyla kaplıydı bacak, yalamıyordu bile onları, hiç değilse organlarına özen gösteren maymundan da beterdi.</p>
<p class="calibre1">Albert asasını aldı ve gitmek istedi: Düşünceleri kararmıştı, eskiden kadın olan bu varlık gençliğini emip bitirmişti, yoksulluğu, işsizliği, iktidarsızlığı için başının etini yiyor, geceleri çırılçıplak üzerine oturuyordu. Artık o bir hayvan, bilinci çıldırmış bir pislikti, kendisi ise mezara kadar, ebediyen bir insan, bir uzay fizikçisi olarak kalacaktı; açlık midesini ta kalbine değin paralasa bile boğazından yukarı çıkamayacak ve hayat, kafasının mağarasında gizlenecekti.</p>
<p class="calibre1">Albert asasıyla Zelda'ya vurdu ve sokağa, güney Almanya taşrasına çıktı. Roma inancının çanları çalıyordu sokakta; gözleri İsa sevgisinin yaşlarından ziyade aşk bezlerinin nemiyle dolu, beyaz,</p>
<p class="calibre1">mutlu genç kızlar çıkmaktaydı küçük kiliseden.</p>
<p class="calibre1">Albert güneşe baktı ve uzaktaki bir insana gülümser gibi gülümsedi ona. Hayır, güneş değildi, tüm dünyayı aydınlatan bu enerji kaynağı değildi insanoğlunun sonunu getirecek olan yeryüzünde - ne de kuyrukluyıldızlar ve kara göktaşları: Onlar böylesi kiiçük bir hareket için fazlasıyla büyüktü. İnsanlar kendi kendilerine azap çektireceklerdi, perişan olacaklardı ve en iyiler savaşarak ölürken, en kötüler hayvana dönüşecekti.</p>
<p class="calibre1">Katolik manastırının önündeki basamaklara Romalı bir din .ulamı çıktı; coşkulu, terden ıslak ve kıpkırmızıydı - insanın işeme urganına benzer bir tanrı elçisi. Sonra kiliseden yaşlı kadınlar çık-iı. bir zaman içlerinde kabaran tutkular şimdi irin akıtıyordu; karınlarında, o mezarsı karanlıkta, aşk ve annelik kalıntıları çürü-mekteydi. Din adamı basamaklardan sıcak meydanı kutsadı ve kilise avlusundaki dairesinin serinliğine çekildi.</p>
<p class="calibre1">Kulenin küçük çanları, söylenen duaları manastırın gotik, ıstıraplı doruğundan, güneşin yakıcı sıcağıyla dumanlanmış, bulanık gökyüzüne yükselterek çalmayı sürdürüyordu. Ebedi çanlar da, gazete ve kitaplarda yazılan, gece kahvelerinde müzikle söylenen şevin aynını söylüyorlardı: "Azap çek - azap çek - azap çek!"</p>
<p class="calibre1">Fakat Albert Lichtenberg yirmi yıldır duymaktaydı dünyaya yayılmış bu tekdüze "Azap çek!" sesini ve azaba, yavaşlamaya, hayatın imhasına davet giderek güçleniyordu - sadece yürek günahsızca çarpmaktaydı, her şeyden habersiz, masum ve açık.</p>
<p class="calibre1">Albert şehirde bir yerde, sıcak sellerinin ortasına oturdu; gün, bir ayrıntı gibi titiz, devlet idamı gibi katı, meçhul birinin merhametini bekler gibi sabırsızlıkla sürmekteydi üzerinde. Lichtenberg muindeki ağaca dokundu. Onunla aynı azabı çekerek bu tozlu, manevi varoluşta serin bir rüzgâr bekleyen ahşap bitkiyi dikkat ve şelkatle seyre koyuldu.</p>
<p class="calibre1">"Kimsin sen?" diye sordu Lichtenberg.</p>
<p class="calibre1">Dallar ve yapraklar yorgun adama doğru eğildi. Albert dostluğa heveslenen yapayalnız birinin tutku ve gayretiyle yakınındaki bir dalı tuttu - bu duygu karşısında yeryüzündeki tüm kutlu sevgi anlamsızlaşır. Ağaçtan ölü kelebekler döküldü, canlı bir güve kuru boşluğa uçtu.</p>
<p class="calibre1">Lichtenberg elindeki asayı sıktı; katı bilincinde öfke, yoluna devam etti, kemiği yarıp çıkan kıllar gibi kafasının içinde ayaklanan düşünceleri hissetti. Tüten perişan havada şehir meydanını gördü. Büyük Katolik katedrali uykulu bir binyıl gibi, taşa dönüşmüş bir acı gibi pürdikkat ve sözsüz dikilmekte, kendini inşa edenlerin mezarlarına yaslanmaktaydı. Aşağıda çöp birikiyordu: Yüz kadar nasyonal-sosyalist, dünya görüşlerini açığa vuran iş giysileri içinde, bir Adolf Hitler anıtı monte ediyorlardı. Essen'de kaliteli bronzdan yapılmış bu anıt hazır vaziyette kamyonla getirilmişti. Üzerinde vinç bulunan diğer bir kamyon anıtı aşağı indirdi, dört yük arabası da bu esnada içlerinde tropik bitkiler olan deniz mavisi kutular getirdiler. Nasyonal-sosyalistler giysilerine acımadan çalışıyorlardı; çamaşırları ter içindeydi, kemikleri aşınıyordu, ama neyse ki yeterince giysileri de sucukları da vardı, çünkü o an milyonlarca makine ve asık çehreli insan, melalin ve insan kemiklerinin sürtünmesiyle tek bir insanın ve yardımcılarının şanına hizmet için çırpınıyordu Almanya'da.</p>
<p class="calibre1">Şehrin merkezî caddesinden bir kalabalık çıktı yekvücut; birkaç bin kişi, karınlarının derinliklerinden doğan bir şarkı söylemekteydi hep birlikte - Lichtenberg yemek borusunun bassosunu ve titreyen bağırsakların tenorunu açık seçik işitiyordu. Kalabalık, anıta yaklaştı; insanların yüzlerinde mutluluk geziniyordu: Güç ve anlamsızlığın zevkiyle ışıldıyorlardı, niceliklerinin karanlık kudreti sayesinde yemek ve gece huzuru bahşedilecekti her birine. Anıta yanaştılar; kalabalığın öncüleri, bronzdan yapılma insanı selamladı koro halinde, sonra çalışanlara yardıma giriştiler ve çöpler bir afet gücüyle yükseldi, öyle ki Lichtenberg ruhunun bile kepeklendiğini hissetti. Başka binler ve milyonlar da şimdi yalnızca varlıklarıyla, kadim yurtlarının ve çağdaş insanlığın kurtarıcısına sevgilerini ifade etmek için ihtiyar, çetin toprağını çiğniyorlardı</p>
<p class="calibre1">Almanya'nın. Milyonlar hiç çalışmadan, yalnızca selama durabilirlerdi artık; onların da haricinde öyle sürüler ve kabileler vardı ki, kalem odalarında, oturdukları yerden, kendileri sessiz ve isimsiz kalarak, yazıyla, şekille, müzikle, fikirle, psikolojiyle kahra-man-kurtarıcının saltanatını doğruluyorlardı. Selamlayanlar da, sessizler de kara ekmeği hak edecek kadar bile çalışmıyor, buna rağmen yağ yiyor, üzüm şarabı içiyor, sadık birer eş besliyorlardı. Üstüne üstlük. Almanya'da hükümetin şanını ve ona sadakati koruyan silahlı ordular yürüyordu - bu dilsiz, pürdikkat insanlar her gün jambonla besleniyorlardı; hükümet kahramanlara yaraşan bekârlık ruhunu destekliyor, ama Yahudi kadınlarından frengi kapmasınlar diye de kılıf sağlıyordu kendilerine (bilinçli Alman kadınları frengi olmaz, vücutlarının kusursuz irsi yapısı sayesinde kötü koku bile yaymazlardı).</p>
<p class="calibre1">Lichtenberg de çalışmıyordu - ıstırap çekiyordu. Gördüğü bü-lün insan kitleleri ya açlık ve delilikten ölüyor ya da devlet muhafaza güçlerine katılıp yürüyorlardı. Kimdi onları doyuran, giydiren, iktidar ve avarelik lüksüyle donatan?.. Proletarya nerede yaşıyordu? Yoksa çalışmaktan ve görünmezlikten yorulmuş da ölmüş müydü? Kimdi, yoksul, kudretli ve suskun, bu dünyayı geçindiren. kendini idollerle çevreleyerek, yaratıcılıktan değil, dehşet ve kudurmuş sevinçten tükenen?</p>
<p class="calibre1">Albert Lichtenberg eski Katolik meydanının ortasında bitap halde dikiliyor, bu hayali krallıkta:şaşkınlık içinde etrafına bakınıyordu; varlığını güçlükle duyumsuyor, kendisine dairen ufak şeyi anımsamak için çaba harcıyor, çoğunlukla da büsbütün unutuyordu kendisini; belki acı çeken bilinciydi, içindeki hayatı, hiç değilse mutsuz hafızasızlığında korunsun diye söndüren!..</p>
<p class="calibre1">Her tür düşünceye yabancı, bir ölü gibi umarsız, kamyonun radyatörüne yanaştı Lichtenberg. Demir titrek bir sıcaklık yayıyordu; binlerce insan metale dönüşmüş, dinleniyordu motorun içinde, artık ne sosyalizm istiyorlardı, ne de hakikat, ucuz benzinle beslenip gidiyorlardı. Lichtenberg ölüp giden kardeşliğin üzerine eğilir gibi, makineye eğildi; radyatörün aralıklarından mekanizmanın mezar karanlığını gördü, insanlık onun girintilerinde yolunu kaybetmiş ve can vermişti. Boş fabrikaların arasında dilsiz işçiler dikiliyordu tek tük; her birinin payına on devlet muhafızı düşüyordu ve her işçi, egemen emniyet gücünü beslemek, avutmak ve silahlandırmak için günde yüz at gücü sarf ediyordu. Bir sefil emekçi, on muzaffer beyefendiyi geçindiriyordu, ne var ki bu on beyefendi sevinmiyor, yoksullara ve yalnızlara doğrulttukları silahlarını ellerinde sıkarak huzursuz yaşıyorlardı.</p>
<p class="calibre1">Otomobilin radyatörünün üstünde altın işlemeli kumaştan bir şerit asılıydı, siyah harflerle şöyle yazıyordu üzerinde: "Almanların bilge, mert, yüce önderi Adolfa hürmet edin! Hitler'e ebediyen şan olsun!" Yazının her iki tarafında, bir böceğin ayak izlerine benzeyen gamalı haç işaretleri vardı.</p>
<p class="calibre1">"Muhteşem on dokuzuncu yüzyıl, yanıldın!” dedi Lichtenberg tozlu havaya ve düşüncesi, fiziksel güce dönüşerek durdu birdenbire. Ağır asasını kaldırıp makinenin göğsüne, radyatöre vurdu, peteklerini ezesiye. Nasyonal şoför sessizce direksiyondan ayrıldı ve zayıf fizikçinin gövdesini sıkıp, kafasını aynı radyatöre eşit güçle vurdu. Lichtenberg yerdeki çerçöpün içine düştü ve orada hissiz vaziyette yattı; acı değildi hissettiği artık - zaten somut bir beden ve ben olarak duyamıyordu kendisini pek, kafasını ise demir darbelerden çok, çöp gerçekliği ağrıtıyordu...</p>
<p class="calibre1">Gün hafif, beyaz bir ışıkla parlıyordu üzerinde, gözlerini kırpmadan bakıyordu ona; toz dolu göz çukurlarından yaşlar süzülüyordu gıdıklayıcı kiri yıkamak için. Şoför tepesinde dikiliyordu; ömrü boyunca yediği hayvanlar -inekler, koçlar, koyunlar, balıklar, yengeçler- içinde sindirildikten sonra, yüzünde ve bedeninde kudurganlık ve saklı bir vahşilik ifadesi bırakmışlardı adamın. Lichtenberg ayağa kalktı, asasıyla şoförün hayvansı gövdesini dürttü ve makineden uzaklaştı. Şoför, böylesine ihtiyatsız bir mertlik vakıası karşısında şaşkın, kalakaldı ve Lichtenberg'e ikinci kez vurmayı unuttu.</p>
<p class="calibre1">Güney rüzgârı Fransa, İtalya ve İspanya'dan gündelik çöpleri, şehir kokularını, coşkulu gürültü artıklarını, bir insanın kesili-veren sesini taşıyarak arşınlıyordu meydanı... Lichtenberg yüzünü rüzgâra verdi; uzak bir kadının sızlanışını, kalabalığın mutsuz çığlığını, hızla giden arabaların gıcırtısını, Akdeniz kıyısındaki ıslak çiçeklerin şarkısını duydu. Bu belirsizliğe verdi dikkatini, civardaki suskun telaşın üzerinde feryat eden havanın uzun, muti akışına.</p>
<p class="calibre1">Derken anıtın yanındaki emekçilere yaklaştı. İnsanların işleri bilmek üzereydi. Dökme demir silindirin üzerinde, üstte kafa ile biten, bronzdan yarım bir insan bedeni duruyordu.</p>
<p class="calibre1">Anıtın yüzünde yemeyi ve öpülmeyi seven açgözlü dudaklar vardı, yanakları dünyaya yayılan şanından şişmanlamıştı; paralı heykeltıraş alelade alnına sert bir kırışık kondurmuştu ki, bu yarım bedenin insanlığın kaderini organize etme işine ne sancılarla yoğunlaştığı görülsün ve gergin, kaygılı ruhu açığa çıksın. Heykelin göğsü öne fırlıyor, sanki bir kadının göğsüne uzanıyordu, şişkin dudakları tatlı bir tebessümde donmuştu, tutkuya ve nutka hazır-eğer anıta bedeninin alt yarısı eklenseydi, bu adam genç bir kıza sevgili olabilirdi, lâkin salt üst bedeniyle ancak bir ulusa önderlik edebilirdi.</p>
<p class="calibre1">Lichtenberg gülümsedi; hâlâ bir tesellisi vardı - kazara, unutkanlığa kapılıp düşünebiliyordu.</p>
<p class="calibre1">"Muhteşem on dokuzuncu yüzyıl!" dedi yüksek sesle, kendisini çevreleyen boğucu sıcak, makine ve insan havasına; nasyo-ııal-sosyalistleronun anlaşılmaz konuşmasına kulak verdiler: Önderleri bir vakitler düşünce ve sözü bir eşe benzetmişti - düşünce yalnızca, kocaya gösterilen türden bir sadakati öndere gösterirse faydalıdır; ama eğer yarı karanlık gecede çaresizliğin yuvalandığı evlerde, ahlaksızca şüphelere düşerek ve salt kendi üzüntüsüyle /iııa yaparak tatmin olmayı umuyorsa, o zaman düşünce anlamsızdır, tertipli bir kafa onu yok etmelidir, komünizm ve Versailles anılaşmasının toplamından daha tehlikelidir çünkü. "Büyük yüzyıl!" dedi Lichtenberg. "Vaktinin sonunda Adolf Hitler'i yarattın: İnsanlığın yöneticisini, Avrupa'nın kaderinin en derinlerine nüfuz eden hareketin en tutkulu kahramanını!.."</p>
<p class="calibre1">"Doğru! Heil Hitler!" diye bağırdı orada bulunan nasyonal-sosyalist kitle.</p>
<p class="calibre1">"Heil Hitler!.. Asırlarca hüküm süreceksin sen - tüm imparatorluk hanedanlarından güçlüsün: Egemenliğinin sonu gelmeyecek, ona kendin de gülene ya da ölüm seni otların altındaki ortak evimize taşıyana kadar! Ne gam! Senden sonra başkaları gelecek, senden daha sertleri... Makinenin sırtında, matematiğin kasvetli, yoksul kamburunda özgürlüğün değil, sarsılmaz despotluğun kurulması gerektiğini ilk anlayan sen oldun! Makinenin hür bıraktığı işsizleri, bütün karamsarlan ve yolunu yitirmişleri bayrakların altında, şanının ve muhafazanın alaylarında topluyorsun... Yakında bütün canlılar silah arkadaşların olacak ve ordunu doyurmak için makinelerin başında kalan az sayıda yorgun insan seni yok edemeyecek. İmparatorlar ölürdü, çünkü muhafız alaylarını besleyen insanlar er geç pes derdi. Sense ölmeyeceksin, çünkü muhafız alayını mekanizmalar, devasa üretim güçleri besleyecek! Sen yok olmayacak ve krizin üstesinden geleceksin..."</p>
<p class="calibre1">"Heil Hitler!.."</p>
<p class="calibre1">"Hiçbir zaman üretime katılmayan milyonlarca insanı kan ter içinde bırakacak bir meslek icat ettin; bunlar ülkede dolaşacak, ayakkabı ve kıyafet eskitecek, yiyecek fazlasını yok edecekler, sevinç ve ter içinde senin adını yüceltecek, vadelerini dolduracak ve ölecekler... Bu yeni sanayi dalı, şanına şan katsın diye halka ilham aşılama işi, krize son verecek ve yalnızca kaslarını değil, yüreğini de meşgul edecek halkın, huzur ve refahtan yorgun düşürecek onu... Yurdumu aldın elimden ve herkese bir iş verdin - şanını taşıma işini..."</p>
<p class="calibre1">Lichtenberg bitkince çevresine bakındı. Çöplü meydanın merkezindeki güneş aralıksız tutuşuyordu, kuru haşereler ve türlü küçük varlık öfkeyle bağrışıyordu havada, insanlar ise susuyordu.</p>
<p class="calibre1">"Yeryüzü tanrılarla doluyor, sıradan insanın izini bulamıyorum, insanların hayvanlara döndüğünü görüyorum... Ama ne yapabilirim ki? Sadece bunu!.."</p>
<p class="calibre1">Vücudunun gücünü bütün aklıyla çarpan Lichtenberg bastonunu iki kere anıtın kafasına indirdi, metale zarar veremeyen baston parça parça oldu; mekanik yarım beden, mutsuz insanın hiddetini hissetmedi.</p>
<p class="calibre1">Nasyonal-sosyalistler Lichtenberg'in gövdesini zapt ettiler, iki kulağını kopardılar, cinsel organını ezerek yok ettiler, kalan bedenini ise üzerinde yürüyerek çiğnediler. Lichtenberg acısını soğukkanlılıkla kavrıyor ve kaybolan organları için üzülmüyordu, çünkü aynı zamanda ıstırabının da vasıtalarıydı onlar, dünyayı saran bu havasızlıkta, hareketin garazkâr katılımcılarıydı. Ayrıca o sıcak, sevgili, yekpare insan bedeninin vaktinin geçtiğini çoktandır kabullenmişti: Herkesin sakat olması gerekiyordu. Derken güçsüzlükten sızıp yaralarının kabuk bağlamasına fırsat verdi. Geceleyin ayıldı; yıldız yoktu, ince, keskin bir yağmur serpiştiriyordu, o kadar ince ki, kuru ve sinirli düşüyordu sanki, kepek gibi.</p>
<p class="calibre1">Bir yabancı kaldırdı Lichtenberg'i anıtın kaidesinden, bir yere götürdü. Lichtenberg, halen yabancı şefkatli ellerin bulunmasına, geceleyin saklanıp, yabancı bir kötürümü sessizce evlerine taşımalarına şaşırdı. Ne var ki adam kısa süre sonra siyah bir avlunun derinlerine taşıdı onu, çirkef çukurunun üzerindeki ambarın kapısını açtı ve Lichtenberg'i oraya attı.</p>
<p class="calibre1">Lichtenberg gündelik atıkların sıcak rutubetine gömüldü, görünmez ve yumuşak bir şey yedi, sonra çürüyen, ucuz maddenin içinde ısınıp tekrar uyudu.</p>
<p class="calibre1">Tutumlu ev sahibi çöpünü uzun süre dökmüyordu, bu yüzden Lichtenberg mutfak çöpünün ortasında, vücuduna girip sindirile-bilecek şeyleri kayıtsızca tüketerek uzun süre yaşadı. Bedenine aldığı yaralardan ve pislikten- deri veremine benzer, yekpare, kara bir intan yayılmış, üzerinde ise gür tüyler bitmiş ve her şeyi örtmüştü. Koparılan kulaklarının yerinde de saçtan çalılar büyümüştü, yine de kafasının sağ tarafıyla duyabiliyordu hâlâ. Yürüye-miyordu artık - erkeklik organının yanı sıra bacakları da zarar görmüş, laf dinlemez olmuşlardı. Lichtenberg, karısı Zelda'yı yalnızca bir kez anımsadı, esef ve sevgi duymadan, sırf kemikten kafasının içinde bir düşünce olarak. Balık derilerinin arasında yatarken -ekmek kabuğu çok seyrek denk geliyordu, patates kabuğuysa asla- kendi kendine çeşitli sözler mırıldanıyordu. Neden dilini koparmadıklarına hayret ediyordu, devletin bir ihmalkârlığı olmalıydı: İnsandaki en tehlikeli şey hiç de cinsel organ değildi, o her daim tekdüze, boyun eğen bir gericiydi, ama düşünce - işte o bir fahişeydi, hatta daha da kötüsü: Sürekli kendisine hiç de ihtiyaç duyulmayan yerlerde geziniyor ve beş kuruş ödemeyene veriyordu kendini! "Yüce Adolf! Dekart'ı unuttun: Eyleme geçmesi yasaklandığında korkusundan düşünmeye başlamış ve dehşete kapılarak, varolduğunu, yani yine eyleme geçtiğini kabul etmişti. Ben de düşünüyorum ve varım. Ve ben yaşadığıma göre - demek ki sen var olamazsın! Sen yoksun!"</p>
<p class="calibre1">"Dekart aptalın teki!" dedi yüksek sesle Lichtenberg ve serseri düşüncelerinin sesine kulak verdi: Düşünen var olamaz, benim düşüncem yasaklanmış hayattır ve yakında öleceğim... Hitler düşünmez, tutuklar sadece, Alfred Rosenberg yalnızca anlamsız şeyler düşünür, Roma papası ise hiçbir zaman düşünmemiştir, ama işte hepsi de vardır değil mi!</p>
<p class="calibre1">Var olsunlar bakalım: Bolşevikler yakında anılarında kısa bir paranteze çevirecek onları..."</p>
<p class="calibre1">Bolşevikler! Lichtenberg ekinlerle, çiçeklerle örtülü ıslak, serin yurdunun üzerinde temiz, normal bir güneş ışığı ve ağır makinenin peşi sıra ilerleyen ciddi, düşünceli bir insan canlandırdı aklının bulanık derinliğinde. Birdenbire o uzak, handiyse üzgün emekçiden utandı ve kederlenen yüzünü örttü karanlıkta... Bedenini tükettiği, artık ümit duyamadığı için acılandı; akşam güneşinin çocuksu, uykulu ışığıyla aydınlanan beyaz bulut dağlarının geçtiği serin bir çavdar tarlası göremeyeceği, bir daha hiç sık otlar arasında yürüyemeyeceği için hüzünlendi. Kendi boşluğunda durmuş, sessizce tüm dünyayı düşünen o dev, ciddi Bolşevik'in arkadaşı olamayacaktı - burada, çöp rüzgârı ile zehirlenerek, kuşkulardan boğularak, insan kafasından Avrupa toprağına dökülen kepeğin içinde ölecekti.</p>
<p class="calibre1">Gündelik artıklar giderek azalıyordu. Lichtenberg bütün yumuşak ve az çok değerli yiyecekleri yedi. En sonunda çöp kutusunda yalnızca teneke ve seramik mamullerin kırıkları kaldı.</p>
<p class="calibre1">Puslu bir zihinle uyudu Lichtenberg ve rüyasında iriyarı bir kadının onu okşadığını gördü; ama tüm yapabildiği kadının yakın sıcaklığında ağlayıp acıklı acıklı bakmaktı ona. Kadın konuşmadan sıkıştırıverdi onu, öyle ki bir anlığına bacaklarının kendi güçleriyle koşabileceğini hissetti - ve acıdan haykırarak yabancı bir bedeni kavrayıverdi. Uyurken bacağını kemiren bir sıçanı yakalamıştı; sıçan hayatta kalmak için kudretli, makul bir sabırsızlık içinde çırpınıyordu, dişleri adamın avucunda kayboluyordu; o zaman boğdu sıçanı Lichtenberg. Sonra hayvanın açtığı yaranın tadına baktı; yara delik ve nemliydi, sıçan epeyi kanını emmiş, üstteki etini yemiş ve hayatsız bırakmıştı - şimdi Lichtenberg’in gücü ölü hayvanın içinde defnolmuştu.</p>
<p class="calibre1">Lichtenberg varlığının yoksul kalıntısını koruma ihtiyacı hissetti; düşünce emeği ve yorgunluğundan tükenen, açlığı iliğinde kemiğinde hisseden, hiçbir şeyden zevk almayan zayıf bedenine acımıştı. Ölü sıçana uzandı ve onu yemeye koyuldu, otuz yıl boyunca kıt geliriyle biriktirdiği etini ve kanını geri almayı arzulu-yordu. Küçük hayvanı tüylerine varana kadar yedi ve varlığını geri almış olmanın verdiği tatmin hissiyle uyuyakaldı.</p>
<p class="calibre1">Sabahleyin bir köpek, küçük bir dilenci kız gibi, korkarak çöplüğe sokuldu. Lichtenberg bu köpeğin aslında acı ve yokluktan hayvan akılsızlığına düşmüş bir insan olduğunu hemen anladı ve daha fazla korkutmadı onu. Ne var ki köpek insanı fark eder etmez dehşetten titremeye başladı, gözleri ölüm kederinden nemlendi -korkudan gücünü yitirmişti, zar zor uzaklaştı oradan. Lichtenberg gülümsedi: Bir zamanlar uzayı kavramak için çalışır, uzak yıldızlar üzerindeki olası kristalimsi örtüler üzerine hayalbaz hipotezler kurardı. Tüm bunlar gizli bir amaca hizmet ediyordu - evreni akılla fethetmek. Şimdi ise biliyordu ki, insanlar yıldızlı evrene ulaşa-bilselerdi daha ilk gün birbirlerinden kaçışır ve yapayalnız, birbirlerinden milyarlarca kilometre uzaklıkta yaşarlardı, yeryüzü ise kuşların yuvalandığı bir bitki cennetine dönüşürdü.</p>
<p class="calibre1">Gündüz sokaktaki polis gücü Lichtenberg'i sığınağından çıkardı ve diğer suçlu ve isimsizlerle birlikte, üç sıra tel örgüyle çevrili toplama kampına götürdü. Kamp meydanının ortasında, oraya uzun süreliğine tıkılan insanların kazdığı zeminlikler vardı.</p>
<p class="calibre1">Kamp bürosunda Lichtenberg'e hiçbir şey sormadılar, karşıla-rındakini, insan olamayacağını varsayarak incelediler. Yine de her ihtimale karşın süresiz hapse mahkûm ettiler, kişisel siciline ise şunları işlediler: "Sosyal hayvanın muhtemel yeni bir türü, tüylerle kaplı, el ve ayakları güçsüz, cinsel özellikleri belirgin değil, toplumsal dolaşımdan çıkarılan bu şahsı belirli bir cinsiyete mal etmek olanaksız, kafasının dış özelliklerine bakılırsa geri zekâlı, bazı kelimeler söylüyor, belirgin bir coşku duymaksızın bir cümle telaffuz etti -’Hitler'in üst yarım bedeni'- ve sustu. Süresiz mahkûmiyet."</p>
<p class="calibre1">Kamp sahasında tek bir ağaç vardı. Lichtenberg köklerinin dibine küçük bir in kazdı ve kalan meçhul ömrünü geçirmek için oraya yerleşti. Önceleri mahkûmlar ona pek yanaşmıyor, kendisi de onlardan uzakta duruyordu. Fakat sonra bir komünist Lichtenberg'i sevdi. Siyah, dikkatli gözleri olan, yaşam gücünün ve hareketsizliğin etkisiyle yüzünü sivilceler basmış genç bir adamdı bu. Albert'i, küçük, kısa bir beden gibi kucağında taşıyor ve tasalanmamak gerektiğini söylüyordu ona: Güneş doğuyor ve batıyor, ormanlarda dallar büyüyordu, tarihi zaman sosyalizmin okyanusuna dökülmekteydi; faşizm ise tüm dünyada koca bir istihza ile son bulacaktı - suskun, alçakgönüllü kitleler, canlı ve bronzdan idol-lerin hükümdarlığını yok edip gülümseyeceklerdi.</p>
<p class="calibre1">Lichtenberg kampta yaşarken yavaş yavaş huzur buldu. Mahkûmların işten döndükleri, kendilerine çorba pişirip sohbet ettikleri akşam saatini bekliyordu sadece. Lichtenberg'i çalışmaya göndermiyorlardı, çünkü o ancak yerde sürünebiliyordu. Şimdi hiçbir şey için ne üzülüyor ne de korkuyordu: geçirdiği ömür, kadınlara sevgisi, akıbeti... Bütün gün ininde yatıyor ve rezil tozun havada kamaşmasını, trenlerin, hükmetme işiyle meşgul olan hükümet memurlarını oraya buraya götürmek üzere toprak set boyunca koşturuşlarını dinliyordu. Tel örgünün ardından sesler yükselip de muhafızların silahları gümbürdediğinde ise insanları karşılamaya çıkıyordu Lichtenberg - onlara beslediği tutkulu, ferah hislerin sevinci içinde.</p>
<p class="calibre1">En çok komünistlerle arkadaşlık ediyordu: Bu aç esirler akşamları çocuklar gibi oyun oynuyor ve koşturuyorlardı, kendilerine gerçeklikten fazla inanıyorlardı, zira gerçeklik yalnızca yok edilmeyi hak ediyordu ve Lichtenberg ardında sabırlı bir mertliğin gizlendiği bu toplu, çocukça telaşa katılmak için aralarında sürünüp duruyordu. Sonra mutluluk içinde sabaha kadar uyuyor ve yoldaşlarını işe göndermek üzere erkenden uyanıyordu. Bir keresinde yiyecek arayışı içinde yabani otları karıştırırken bir gazete parçası buldu ve "Evren - insansız boşluk" broşürünün yakıldığını okudu. Daha beş yıl önce basılan bu broşürde, neredeyse bütünüyle minerallerle dolu olan uzayın ıssızlığı kanıtlanmaya çalışılıyordu. Kitabın yok edilmesi dünyanın da insansız ve mineralli bir yere dönüştüğünü gösteriyordu, fakat Lichtenberg'i üzmedi bu; her gün akşam olsun ve ilk yurtlarının ot bürümüş avlularında oyun oynayıp hayal kuran çocuklar gibi kendilerini dostluğa veren o yorgun, tutsak insanların arasında bir saatçik mutlu olabilsin yeterdi.</p>
<p class="calibre1">Yazın sonunda sıradan bir gece, Lichtenberg ansızın uyanıverdi. Ağacın yanında duran bir kadın uyandırmıştı onu. Kadın uzun bir yağmurluk giyinmişti, başında buklelerini gizlemeyen küçük, yuvarlak bir şapka vardı, bedeni narindi, kıyafetinin altında üzgün bir duruşu vardı - bir genç kız olmalıydı. Yanında iki muhafız dikiliyordu.</p>
<p class="calibre1">Lichtenberg'in kalbi hızlı hızlı atmaya başladı keder içinde: Âşık olma ve hatta bacaklarının üzerinde dikey hareket edebilme kabiliyetinden yoksun olduğu halde iki ayağının üzerinde doğrulmayı denedi, kadının karşısında utanç ve korkuyla eziliyordu, bastonunun yardımıyla ayakta kalmayı başardı. Kadın yürüdü, Lichtenberg de onu izledi, ayaklarının sertleşen gücünü tekrar hissederek. Ona hiçbir şey soramıyordu, heyecanı dinmek bilmiyordu, biraz gerisinde kalarak yürüyor ve yalnızca yanağını görebiliyordu yüzünün, kız ise sürekli Lichtenberg’in olmadığı tarafa, önlerindeki yolun karanlığına bakıyordu.</p>
<p class="calibre1">Kampın bürosunda onları üç askerden oluşan bir mahkeme beklemekteydi. Kadın Lichtenberg'in arkasında durdu. Hâkim, Lichtenberg'e kurşuna dizileceğini bildirdi, zira beden ve akıl gelişimi Alman ırkçılık teorisi ve devlet kuramının öngördüğü seviyeye uymuyordu: Halk organizmasının hayvanlık seviyesine düşmüş şahıslardan kesin şekilde temizlenmesi, ırkın asaletsiz varlıklarla zehirlenmesinin önlenmesi amaçlanmaktaydı.<a id="footnote1"></a><sup class="calibre4"><a href="#bookmark1">1</a></sup><sup class="calibre4"></sup> "Söz sizin!" diyerek konuşma hakkı verdi hâkim Lichtenberg'e.</p>
<p class="calibre1">"Ben suskunum," dedi Lichtenberg.</p>
<p class="calibre1">"Gedviga Votmann!" dedi hâkim. "Siz yerel komünist örgütünün üyesisiniz. Ulusal devrim zamanından beridir ulu önderle alay eden bu ifadeniz yüzünüzden silinmiyor. Yine aynı zamandan beridir, tutukluyken, ulusal servisin iki üst düzey subayının evlilik ve karşılıklı sevgi teklifini geri çevirerek irsi onurlarını aşağıladınız. Mahkemenin kararı, Tötonların milli dehasının şahsi düşmanı olan sizi yok etmek. Bir sözünüz var mı?"</p>
<p class="calibre1">"Var," diye yanıtladı Lichtenberg'in yol arkadaşı, dudağında zekâ ve ironiden kaynaklanan bir tebessümle. "İki subayın aşkını geri çevirdim çünkü benim kadın olduğum, onların ise erkek olmadıkları ortaya çıktı..."</p>
<p class="calibre1">"Nasıl erkek olmadıkları?!" diye haykırdı hâkim duyduğu şeyden sarsılarak.</p>
<p class="calibre1">"Çocuk doğurma, birinci sınıf Alman ırkını çoğaltma kabiliyetlerini yitirdikleri için kurşuna dizilmeliler! Onlar, Almanlar, yalnızca Fransız usulü sevmeyi becerebiliyorlardı. Töton usulü değil: Kendileri ulusun düşmanlarıdır!"</p>
<p class="calibre1">"Siz komünist misiniz?” diye sordu mahkeme üyesi.</p>
<p class="calibre1">"Aşikâr," dedi Votmann. "Ama bundan konuşmak istiyorsanız bana silahınızı vermenizi rica edeceğim!"</p>
<p class="calibre1">Ricasını geri çevirdiler.</p>
<p class="calibre1">Hâkim kumandana alışıldık idam emrini verdi.</p>
<p class="calibre1">"Sıradaki piç çiftini getirin!" diye emretti sonra hâkim.</p>
<p class="calibre1">Lichtenberg ve Gedviga Votmann kampın sınırları dışına çıkarıldı. Dört subay, ellerinde hazır revolverler, refakat ediyorlardı onlara. En önde giden iki suçlu, başlarının üzerinde kampta kendi elleriyle yaptıkları birer tahta tabut taşıyorlardı.</p>
<p class="calibre1">Gedviga Votmann eskisi gibi narin ve morali yerinde yürüyor, sanki ölüme değil de yeniden doğmaya gidiyordu. O da Lichtenberg'in soluduğu çöp havasını soluyordu, açlık, tutsaklık çekiyor, komünizmi bekliyor ve ölmeye gidiyordu - ama keder, hastalık, korku, esef karşısında bedeninden ve bilincinden en ufak tavizde bulunmuş değildi; tüm gücünü olduğu gibi koruyarak terk ediyordu yaşamı, bu güç ki ona zor ama kalıcı bir zafer kazandırabilirdi. Düşmanın yıkıcı güçleri giysisinin sınırında durmuş, yanaklarına bile değmemişti - sağlıklı ve suskun, bir gece vakti tabutunun altında yürüyor, gerçekleşmeyen hayatına üzülmüyor, ehemmiyetsiz bir şey olarak görüyordu onu. Peki, o zaman neden öfkeyle ve mahvına değin savaşmıştı işçi sınıfı için, ebedi şahsi mutluluğu için savaşır gibi?</p>
<p class="calibre1">Gedviga Votmann'dan sağduyunun ıslak kokusu ve sağlıklı, kalın bacaklarının ter kokusu yayılıyor gibi geliyordu Lichtenberg'e - sıcak, bulanık rüzgâr hiçbir şeyi kurutamamıştı içinde ve onuru, refakatçi askerlerle çevrili yalnız bedeninin içinde öylece duruyordu.</p>
<p class="calibre1">Tabutçular kırlık vadinin kuytu dibi boyunca ilerlediler. Kısa süre sonra çoktan terk edilmiş seramik fabrikasının yapıları göründü, ölüme mahkûm edilenleri fabrika duvarları arasındaki dar yere geçirdiler.</p>
<p class="calibre1">Lichtenberg, Geldviga Votmann'a yakın duruyor ve akıl kaybından ağlıyordu. Bu tanımadığı kadını düşünmek öyle üzüyordu ki onu, sanki dünyanın sonu yaklaşıyordu da o bir tek bu fani arkadaşının ölümüne acıyordu. Alay duvarın arkasına geçti, tabutçular belirsiz bir nesnenin ardında kaldılar. Lichtenberg'in solundaki refakatçi subay, güçlü bir mekanizma için kazılmış bir çukurun kenarına denk gelmişti, dikkatlice ve kazasız belasız yürüyordu kıyısında; gelgelelim Lichtenberg ansızın itiverdi onu, boş gördüğü yere bir şey sokuşturmaya yönelik çocukça bir alışkanlıkla. Subay aşağıda kayboldu, demir gıcırtısı ve çatlayan kemiklerin sesiyle aynı anda haykırışı yükseldi oradan. Diğer üç refakatçi çukura doğru atılacak gibi oldular, Gedviga Votmann ise yağmurluğunun ucu uçuşarak, ses çıkarmadan, bir kuş gibi refakatçilerden ve Albert Lichtenberg'den ebediyen kurtuldu. Üç subay, suçlunun en fazla birkaç adım uzaklaşmış olabileceğini düşünerek arkasından atıldı, derhal yakalayıp geri getireceklerdi onu.</p>
<p class="calibre1">Lichtenberg tek başına kalakalmıştı, şaşkınlık içinde. Çukurdaki subay çoktan susmuştu. Kafalarında tabut taşıyan suçlular ileriye bir yere gitmiş, bir daha da dönmemişlerdi. Uzakta, engin tarlanın boşluğunda iki el silah atıldı: Gedviga Votmann giderek daha da çok ve dönmemecesine uzaklaşıyordu; onu hiç kimse yakalayamazdı. Lichtenberg kadını tutup getirmelerini istemeye başlamıştı, artık onsuz yapamıyordu, kısacık bir an için bile olsa bir kez daha bakmak istiyordu ona.</p>
<p class="calibre1">Dönen olmadı. Lichtenberg yere uzandı. Gecenin içinde uzaklardan bir sağır kurşun sesi daha yükseldi, güçsüz ve tekinsiz. Bunun ardından kamp çanları savaş alarmı verdi. Lichtenberg doğruldu ve Gedviga'nın bedeniyle aynı mezarın içinde ebedi huzura çekilmiş olması gereken yerden uzaklaştı; on yıl sonra, tabutlar ve bedenler çürüdüğünde, fani naaş bozulduğunda, Albert'in iskeleti Gedviga'nın iskeletini kucaklayabilirdi - uzun binyıllar boyunca. Lichtenberg bunun gerçekleşmediğine yandı.</p>
<p class="calibre1">Sabah Lichtenberg tanımadığı bir işçi kasabasına vardı, altı ya da sekiz ev vardı burada. Aydınlık bir sonbahar günü başlıyordu, yorgun çöp, insansız yolda, evlerin arasında kıpırdanıyor, güneş en üst boşluğuna tırmanıyordu uzaklarda. Albert kimseye rastlamadan en uçtaki eve kadar vardı. Kasaba sınırındaki kuyunun yanında buldu kendisini, burada bir Hitler anıtıyla karşılaştı: Terk edilmiş, bronzdan bir yarım beden; dehanın yüzünün karşısına taştan bir vazo yerleştirilmişti, içinde demir çiçeklerden bir buket vardı. Lichtenberg metalik yüze dikkatlice baktı, bir ifade aradı.</p>
<p class="calibre1">Anıttan uzaklaşıp eve girdi. Evin içinde kimse yoktu, tozlu bir yatağın içinde ölü bir erkek çocuğu yatıyordu. Lichtenberg tuhaf, hafif bir güç buldu kendisinde, hızlıca iki ev daha ziyaret etti ama içlerinde ne bir insana ne de hayvana rastlayabildi; arazilerdeki ağaçların kabukları soyulmuş, kurumuştu; helaların deliklerinden lıiçbir koku yayılmıyordu.</p>
<p class="calibre1">Bu ölü ya da sürgün kentin en son evinin içinde ise bir kadın oturuyor, tek eliyle tavana asılmış bir beşiği sallıyor, diğeriyle beşiğin içinde uyuyan çocuğu sarıp sarmalıyordu durmadan. Lich-lenberg kadına bir şey sordu ama yanıt alamadı. Gözlerini kırpmadan. sabırdan umarsızlaşmış uzun, yoğun bir kederle beşiğe bakıyordu. Yüzünün rengi açlık ve yorgunluktan faşist gömleklerinin kahverengisine dönmüştü, derisinin altındaki dış et, iç beslenmeye harcanmıştı, öyle ki canı kemiklerinden akıp gitmişti, güz yapraklarının ağaçtan dökülmesi gibi; hatla kafatasının içindeki beyin de gövdesine dağılmıştı, bu yüzden kadın şimdi akılsız yaşıyordu, hafızası gözlerini kırpması gerektiğini unutmuştu, bedeni küçük bir kızınki kadar ufalmıştı, yalnızca acısı içgüdüsel olarak faaliyet gösteriyordu. Ucuz beşiği sonsuz bir enerjiyle sallayıp duruyor ve uyuyan çocuğu yorulmak bilmez, esirgeyici bir şefkatle Lichtenberg'in hissetmediği soğuktan koruyordu.</p>
<p class="calibre1">"Uyumuş artık," dedi Albert.</p>
<p class="calibre1">"Hayır, bir türlü uyumak bilmiyorlar," diye yanıtladı bu kez anne. "İki haftadır sallıyorum onları. Üşüyüp duruyorlar, uyuya-mıyorlar."</p>
<p class="calibre1">Lichtenberg beşiğe eğildi; kadın yorganı açtı: Beşiğin içinde, küçük bir ikiz yastığın üzerinde iki ölü çocuğun kararmış kafaları, gözleri açık, yüzleri birbirine dönük şekilde duruyordu; Lichtenberg yorganı büsbütün kaldırdı ve beş-altı yaşlarında biri erkek biri kız iki çocuk gördü, baştan aşağı ceset lekeleriyle kaplıydılar artık. Erkek, bir elini kız kardeşinin üzerine koymuştu, onu gelip çatan ebediyetin dehşetinden korumak için; kız ise avucunu yanağının altına koymuş, güven dolu ve kadınsı bakıyordu; ayakları avluda en son oynamalarından sonra yıkanmamıştı ve her iki çocuğun da ince derisi soğuktan morarmıştı.</p>
<p class="calibre1">Anne, ölü çocukların üzerlerini örttü tekrar.</p>
<p class="calibre1">"Nasıl üşümüşler gördün mü," dedi, "o yüzden uyuyamıyor-lar!"</p>
<p class="calibre1">Lichtenberg parmağıyla dört çocuk gözünün gözkapaklarını örttü ve anneye:</p>
<p class="calibre1">"İşte şimdi uyudular!" dedi.</p>
<p class="calibre1">"Uyuyorlar," diye onayladı kadın ve beşiği sallamayı bıraktı.</p>
<p class="calibre1">Lichtenberg mutfağa gitti, bir mobilyayı yakıt niyetine kullanarak ocağı yaktı ve ateşin üzerine suyla dolu büyük bir tencere koydu. Su kaynadığında Albert kadının yanına gitti ve şimdi et haşlayacağını, uyumamasını söyledi - birazdan birlikte öğle yemeği yiyeceklerdi; eğer kendisi mutfakta yanlışlıkla uyuyakalırsa, kadın ete bakmalıydı ve yemek hazır olduğunda uyanmasını beklemeden yalnız başına yemeliydi. Kadın beklemeyi de öğle yemeğini de kabul etti ve Albert’e tencereye özel, iyi bir parça koymasını buyurdu - çocukları için.</p>
<p class="calibre1">Lichtenberg ateşi olabildiğince güçlendirdi mutfakta, eline bir pala aldı ve kılla kaplı kasıklarından daha sağlıklı olan sol ayağını kesmeye koyuldu. Kesmesi zordu, çünkü pala uzun zamandır bi-lenmemişti ve et ele gelmiyordu; o zaman Albert bıçağı aldı ve etini kemik boyunca alelacele kesti, büyük bir katman halinde dizine kadar ayırdı onu; bu katmanı da iki parçaya ayırmayı başardı -biri iyi, diğeri daha kötü- ve haşlanmaları için kaynayan tencerenin içine attı. Ardından dışarı, çitle ayrılmış avluya doğru süründü ve yüzünü toprağa çevirip yattı. Bereketli yaşam, sıcak bir sel gibi akıyordu içinden, en yakındaki kuru zeminin kanını emişini duyabiliyordu. Ama hâlâ düşünüyordu; başını kaldırdı, çevresindeki boş yeri süzdü, gözlerini Almanya'nın kurtarıcısının uzak anıtında durdurdu ve alışkanlık icabı kendisini unuttu.</p>
<p class="calibre1">İki saat sonra bütün çorba suyunu çekmiş, et kendi yağıyla kızarmış, ateş ise sönmüştü.</p>
<p class="calibre1">Akşamleyin bu eve bir polis ve yanında bir doğuluya ait, endişeli yüzüyle genç bir kadın geldi. Polis, genç kadının yardımıyla bir devlet suçlusunu arıyordu, polisin niyetini bilmeyen kadın ise devletin yardımıyla zavallı deli kocasını.</p>
<p class="calibre1">Polis ve yol arkadaşı evde, yüzünü eşit derecede ölü iki çocuğun yattığı beşiğe gömmüş ölü kadını buldular. Burada bir erkek yoktu.</p>
<p class="calibre1">Mutfak ocağında besleyici ve henüz sıcak etle dolu tencereyi gören yorulmuş polis akşam yemeği yemek üzere oturdu.</p>
<p class="calibre1">"Dinlenin, Frau Zelda Lichtenberg," diye öğütledi polis.</p>
<p class="calibre1">Ne var ki heyecanlı kadın onu dinlemedi ve amaçsızca evden dışarı çıktı - mutfağın avlu kapısından.</p>
<p class="calibre1">Zelda yerde ne olduğunu bilmediği, gözleri yere dönük bırakılmış ölü bir hayvan gördü. Ayakkabısıyla dokundu ona, karşısındakinin belki de kıllarla kaplı ilkel bir insan olabileceğini gördü, yine de büyük ihtimalle iri bir maymundu, biri tarafından sakat bırakılmış ve şaka olsun diye insan kıyafeti parçaları giydirilmişti üzerine.</p>
<p class="calibre1">Az sonra dışarı çıkan polis Zelda'nın tahminini doğruladı, bu yatan, maymun ya da Almanya için gereksiz başka bir şey, bilim-dışı bir hayvandı; üzerine kıyafet giydirenler de genç Naziler ya da Stahlhelmler<a id="footnote2"></a><sup class="calibre4"><a href="#bookmark2">2</a></sup> olmalıydı - politik amaçlarla.</p>
<p class="calibre1">Zelda ve polis, insan yaşamının sonuna kadar tüketildiği boş kasabayı terk ettiler.</p>
<p class="calibre1"><a id="bookmark3"></a><span class="calibre2">DÖNÜŞ</span></p>
<p class="calibre1"></p>
<p class="calibre1"><span class="calibre2">MUHAFIZ ALAYI </span>yüzbaşısı Aleksey Alekseyeviç İvanov terhis edilmiş, ordudan ayrılıyordu. Bütün savaş boyunca görev yaptığı kıtadan, olması gerektiği gibi gidişine üzülerek, sevgi ve saygıyla, müzik ve şarapla yolcu ettiler onu. Yakın arkadaş ve yoldaşları İvanov’la birlikte demiryolu istasyonuna geldiler ve orada son bir kez vedalaştıktan sonra yalnız bıraktılar kendisini. Ne var ki tren uzun saatler boyunca gelmedi, ardından, bu saatler de bittiğinde, ek rötar yaptı. Soğuk sonbahar gecesi başlıyordu artık; gar savaş sırasında yıkılmıştı, geceyi geçirecek bir yer yoktu ve İvanov oradan geçen bir arabaya binip kıtasına döndü. Ertesi gün arkadaşları İvanov'u tekrar yolcu ettiler; yine şarkılar söylüyor, gidenle ebedi dostluklarının şerefine kucaklaşıyor, ama artık duygularını daha kısaca ifade ediyorlardı ve daha küçük bir arkadaş grubu toplanmıştı.    '</p>
<p class="calibre1">Sonra İvanov ikinci kez gara gitti; dünkü trenin halen gelmediğini öğrendi. Geceyi geçirmek için kıtaya dönebilirdi aslında, fakat üçüncü bir veda faslından geçmeye, yoldaşlarını rahatsız etmeye çekindi ve peronun ıssız asfaltında sıkılmak üzere garda kaldı.</p>
<p class="calibre1">İstasyonun çıkış makasının önünde, makasçının sağlam kalmayı başarabilmiş kulübesi duruyordu. Kulübenin önündeki sıratla astarı vatkah iş ceketi ve kalın başörtüsü ile bir kadın oturmaklaydı; dünkü gibi bugün de eşyalarının yanında oturuyor, treni bekliyordu. Dün gecelemek üzere kıtaya giderken İvanov bu yalnız kadını da davet etsem mi diye düşünür gibi olmuştu, hemşirelerin sıcak barakasında kalıverirdi, ne diye bütün gece donsundu -makasçının kulübesinde ısınıp ısınamayacağı belli değildi. Ama o düşünedursun araba hareket etmiş ve İvanov da kadını unutmuştu.</p>
<p class="calibre1">Şimdi de kadın dünkü yerinde eskisi gibi kıpırtısız durmaktaydı. Bu istikrar ve sabır, kadının yüreğinin sadakatine ve değişmezliğine işaret ediyordu-en azından eşyaları ve belli ki geri dönmeye hazırlandığı evi hususunda. İvanov ona yaklaştı: Belki o da yalnız başına sıkılmaktansa kendisiyle oturmayı yeğlerdi.</p>
<p class="calibre1">Kadın yüzünü İvanov'a döndü, o zaman tanıdı onu İvanov. Bir genç kızdı bu, adı "Maşa - hamamcının kızı" idi, çünkü bir zamanlar kendisini böyle tanıtmıştı insanlara, zira gerçekten de bir hamam görevlisinin kızıydı. İvanov savaş zamanı gidip geldiği bir hava taburunda arada bir rastlardı ona; hamamcının kızı Maşa oranın yemekhanesinde ücretli aşçı yardımcısı olarak çalışıyordu.</p>
<p class="calibre1">Çevrelerindeki sonbahar doğasına yılgın, üzücü bir hava hâkimdi o saat. Maşa'yı da İvanov'u da buradan evlerine götürmesi gereken tren gri boşluğun kim bilir neresindeydi şimdi. İnsanın yüreğini avutup şenlendirebilecek tek şey başka bir insanın yüreğiydi.</p>
<p class="calibre1">İvanov Maşa ile sohbete başladı ve kendisini iyi hissediverdi. Maşa şirin kızdı, ruhu saftı, büyük işçi elleri ve sağlıklı, genç bedeniyle iyi biriydi. O da evine dönüyor ve yeni sivil hayatında şimdi nasıl yaşayacağını düşünüyordu: Ordudaki kız arkadaşlarına alışmıştı; onu ablalarıymış gibi seven, ona çikolatalar armağan eden, gerçek bir ablanınki gibi bütün erkek kardeşlerini tek bir sevgiye sığdırıp kimseyi ayırmayan yüreği ve uzun boyu yüzünden ona "Koca Maşa" diye lakap takan pilotlara alışmıştı. Şimdi çoktandır uzaklaştığı akrabalarının yanına dönmek Maşa için yadırgadığı, tuhaf ve hatta korkutucu bir durumdu.</p>
<p class="calibre1">İvanov ve Maşa ordunun dışında yetim kalmış gibi hissediyorlardı kendilerini; ne var ki İvanov uzun süre yılgın, kederli bir halde kalamazdı; böyle anlarda birinin uzaklan kendisine gülüp onun yerine mutlu olduğunu, kendisinin ise asık suratlı bir enayi gibi kalakaldığını düşünüyordu. Bu yüzden çabucak hayat davasına yöneliyor, yani kendisine bir meşguliyet ya da teselli yahut kendi deyişiyle basit bir geçici sevinç buluyor ve böylece yılgınlığından sıyrılıyordu.</p>
<p class="calibre1">İvanov Maşaya yanaştı, onu yanağından yoldaşça öpmesine izin vermesini rica etti.</p>
<p class="calibre1">"Küçük bir öpücük..." dedi İvanov. "Tren iyice gecikti çünkü, sıkıldım beklemekten."</p>
<p class="calibre1">"Yalnızca tren geciktiği için mi?" diye sordu Maşa ve dikkatle baktı İvanov'un yüzüne.</p>
<p class="calibre1">Eski yüzbaşı otuz beş yaşında gösteriyordu; yüzünün rüzgârlarla kavrulmuş, güneşte yanmış derisi kahverengiye dönmüştü; gri gözleri Maşa'ya alçakgönüllü, hatta utangaçça bakıyordu ve lafını sakınmıyorsa da kibar ve nazikçe konuşuyordu İvanov. Yaşını başını almış birine ait o boğuk, hırıltılı ses, koyu renk kaba yüz ve bu yüzdeki güç ve korunmasızlık ifadesi hoşuna gitmişti Maşa' nın. İvanov piposunun tüten ateşini duyarsız başparmağıyla söndürdü ve öpücük izninin çıkmasını beklerken içini çekti. Maşa İvanov'dan uzaklaştı. Tütün, kavrulmuş ekmek, biraz da şarap kokusu geliyordu yüzbaşıdan - ateşten gelen veyahut kendileri ateş yaratabilecek o saf maddelerin kokusu. İvanov'un salt tütün, peksimet, bira ve şarapla beslenirmiş gibi bir hali vardı.</p>
<p class="calibre1">İvanov ricasını tekrarladı.</p>
<p class="calibre1">"Şöyle bir öpeceğim Maşa, dikkatli olacağım... Amcanız olduğumu farz edin."</p>
<p class="calibre1">"Farz ettim bile... Babam olduğunuzu farz ettim, amcam değil."</p>
<p class="calibre1">"Demek öyle... O halde izin vereceksiniz..."</p>
<p class="calibre1">"Babalar kızlarından izin istemezler," dedi Maşa gülerek.</p>
<p class="calibre1">Daha sonra İvanov, Maşanın saçlarının ormanda dökülmüş güz yaprakları gibi koktuğunu itiraf edecekti kendisine ve hiçbir zaman unutamayacaktı o saçları... İvanov demiryolundan biraz uzaklaştı, Maşa ile kendisine akşam yemeği niyetine sahanda yumurta pişirmek üzere küçük bir ateş yaktı.</p>
<p class="calibre1">Geceleyin tren geldi ve İvanov ile Maşa'yı onların oralara, memleketlerine götürmek üzere yola koyuldu. İki gün birlikte gittiler, üçüncü gün Maşa yirmi yıl önce doğduğu şehre vardı. Maşa vagondaki eşyalarını topladı ve İvanov'dan sırtındaki torbayı daha rahat asmasını rica etti, fakat İvanov torbayı kendi omuzlarına astı ve Maşanın peşi sıra vagondan indi, oysa daha bir günlük yolu vardı gideceği yere.</p>
<p class="calibre1">İvanov'un ilgisi şaşırtmış ve etkilemişti Maşa'yı. Doğup büyüdüğü, ama şimdi kendisi için handiyse gurbete dönüşmüş şehirde birdenbire yalnız kalmaktan korkuyordu. Maşanın anne babası buradan Almanlar tarafından sürülmüş ve meçhul bir şekilde ölmüştü, memleketinde bir kuzeniyle iki teyzesi kalmıştı ve Maşa onlara yürekten bağlı değildi.</p>
<p class="calibre1">İvanov demiryolu memuruna şehirde konaklama işlemini yaptırdı ve Maşa ile kaldı. Aslında bir an önce, dört yıldır görmediği karısının ve iki çocuğunun kendisini bekledikleri evine gitmesi gerekirdi. Ne var ki İvanov ailesiyle karşılaşacağı sevinçli ve endişe verici saati erteliyordu. Neden böyle yaptığım kendisi de bilmiyordu - belki de bir süre daha özgür dolaşmak istediği için.</p>
<p class="calibre1">Maşa, İvanov'un medeni halini bilmiyordu, genç kızlara özgü çekingenliğinden ötürü sormamıştı da. İvanov'a temiz kalpliliğinden güvenmiş, başka hiçbir şey de düşünmemişti.</p>
<p class="calibre1">İki gün sonra İvanov yoluna devam etti, memleketine doğru. Maşa yolcu etti onu garda. İvanov alışkanlıkla öptü onu ve hayalini ebediyen anımsayacağına söz verdi şefkatle.</p>
<p class="calibre1">Maşa gülümsedi ve yanıt olarak şöyle dedi:</p>
<p class="calibre1">"Ne diye ebediyen anımsayasınız beni? Buna gerek yok, hem zaten unutacaksınız... Ben sizden hiçbir şey istemiyorum ki, unutun gitsin beni."</p>
<p class="calibre1">"Sevgili Maşa'm benim! Daha önce nerelerdeydiniz, neden</p>
<p class="calibre1">çok çok önce rastlamadım ki size?"</p>
<p class="calibre1">"Savaştan önce okuldaydım, çok çok önce ise daha doğmamıştım..."</p>
<p class="calibre1">Tren geldi ve vedalaştılar. İvanov gitti ve yalnız kalan Maşa' nın ağladığını görmedi, ne de olsa o kimseyi unutamazdı, ne kız arkadaşlarını, ne yoldaşlarını, ne de kaderin bir kez yoluna çıkardığı herhangi birini.</p>
<p class="calibre1">İvanov vagonun penceresinden bir daha büyük ihtimalle ömrünce görmeyeceği bu şehrin yol üzeri evciklerine baktı; başka bir şehrin aynı bunlara benzeyen bir hanesinde de karısı Lyuba'nın, çocukları Petka ve Nastya ile yaşadığını ve kendisini beklediğini düşündü; daha kıtadayken karısına telgraf göndermiş, vakit kaybetmeden yola çıkacağını, en kısa zamanda onu ve çocukları öpmek istediğini yazmıştı.</p>
<p class="calibre1">Lyubov Vasilyevna, İvanov'un karısı, üç gün üst üste, batıdan gelen bütün trenleri karşılamaya çıkmıştı. İşten izin alıyor, iş normunu tamamlamıyor, geceleri sevinçten uyuyamıyor, duvar saatinin sarkacının yavaş ve duyarsızca salınışını dinliyordu. Dördüncü gün Lyubov Vasilyevna, gündüz gelirse babalarını karşılasınlar tüye gara çocukları Petka ile Nastya'yı gönderdi, gece trenini karşılamaya ise yine kendisi çıktı.</p>
<p class="calibre1">İvanov altıncı gün geldi. Oğlu Pyotr karşıladı onu; Petruşka şimdi on iki yaşındaydı ve babası, yaşından büyük gösteren bu ciddi yeniyetmeyi hemen tanıyamamıştı. Babası, Pyotr'un kısa boylu, zayıf, buna karşın koca kafalı ve koca alınlı bir çocuk olduğunu gördü, yüzü de sanki gündelik kaygılara alışmışçasına sakindi, küçük kahverengi gözleri âleme bulanık ve hoşnutsuz bakıyordu, sanki her yerde yalnızca düzensizlik görürmüş gibi. Petruş-ka'nın üstü başı düzgündü: Potinleri paralanmıştı ama hâlâ iş görüyordu, pantolonu ve hırkası da eskiydi, babasının eski sivil giysilerinden biçilmişlerdi, ama sökükleri yoktu - kimi yerleri onarılmış, lüzumlu yerlerine küçük yamalar konmuştu ve Petruşka başlan ayağa küçük, orta halli, ama gayretli bir köylüye benziyordu.</p>
<p class="calibre1">Babası şaşırıp iç geçirdi.</p>
<p class="calibre1">"Babam sen misin?" diye sordu Petruşka, İvanov kendisini kaldırarak sarılıp öptüğünde. "Babamsın demek!"</p>
<p class="calibre1">"Evet, babanım... Merhaba, Pyotr Alekseyeviç!"</p>
<p class="calibre1">"Merhaba... Niye böyle uzun sürdü gelmen? Beklemekten bir hal olduk."</p>
<p class="calibre1">"Tren yavaş geldi Petya... Annen ve Nastya nasıllar? Sıhhatleri yerinde mi?"</p>
<p class="calibre1">"Normal," dedi Pyotr. "Kaç nişanın var?”</p>
<p class="calibre1">"İki, Petya, üç de madalyam."</p>
<p class="calibre1">"Biz de annemle göğsünde boş yer kalmamıştır diye düşünmüştük. Annemin de iki madalyası var, hizmetlerinden ötürü verdiler ona... Niye böyle az eşyan var - bir çanta!"</p>
<p class="calibre1">"Başka bir şeye ihtiyacım yok."</p>
<p class="calibre1">"Sandığı olanın savaşması daha mı zor?" diye sordu oğul.</p>
<p class="calibre1">"Zor tabii," diye onayladı baba. "Bir çantayla daha kolay. Orada kimsenin sandığı olmaz zaten."</p>
<p class="calibre1">"Ben olur diye düşünmüştüm. Ben olsam malımı sandıkta saklardım - çantada kırılır, buruşur."</p>
<p class="calibre1">Babasının eşya torbasını alıp eve doğru yollandı, babası ise peşinden gitti.</p>
<p class="calibre1">Anne, evin önündeki basamaklarda karşıladı onları; yüreği kocasının bugün geleceğini hissetmiş gibi, yine izin almıştı işlen. Fabrikadan çıkınca önce eve uğramıştı, sonra da gara gelecekti. Semyon Yevseyeviç'in eve gelmiş olmasından korkuyordu: Bazen gündüz uğramayı severdi kendisi; böyle bir alışkanlığı vardı - gün ortası gelip beş yaşındaki Nastya ve Petruşka ile otururdu. Gerçi Semyon Yevseyeviç hiç eli boş gelmezdi, her zaman çocuklar için bir şeyler getirirdi - şekerleme ya da şeker, beyaz francala yahut ihtiyaç kuponu. Semyon Yevseyeviç'ten hiçbir kötülük görmemişti Lyubov Vasilyevna; birbirlerini tanıdıkları bu iki yıl boyunca Semyon Yevseyeviç ona karşı hep iyiydi, çocuklara ise öz babaları gibi, hatta kimi babalardan daha bile özenli yaklaşıyordu. Fakat hugün Lyubov Vasilyevna, kocasının Semyon Yevseyeviç'i görmesini istemiyordu; mutfağı ve odayı toplamıştı, ev temiz olmalı, içinde yabancı hiçbir şey bulunmamalıydı. Daha sonra, yarın veya yarından sonraki gün kendisi anlatırdı kocasına gerçeği olduğu gibi. Ne mutlu ki Semyon Yevseyeviç bugün gelmemişti.</p>
<p class="calibre1">İvanov karısına yaklaştı, sarıldı ona ve öylece durdu ayrılmadan, sevdiğinin unuttuğu, tanıdık sıcaklığını hissederek.</p>
<p class="calibre1">Küçük Nastya evden çıktı ve hiç anımsamadığı babasına bak-lı, sonra elleriyle bacağına yapışıp onu annesinden uzaklaştırmaya çalıştı ve ağladı. Petruşka, omuzlarında torba, babasıyla annesinin yanında suspus duruyordu; biraz bekleyip şöyle dedi:</p>
<p class="calibre1">"Yeter sarıldığınız, Nastka ağlıyor, anlamıyor."</p>
<p class="calibre1">Baba, anneden ayrıldı ve korkudan ağlayan Nastya'yı kucağına aldı.</p>
<p class="calibre1">"Nastka!" diye seslendi ona Petruşka. "Kendine gel - kime diyorum ben! Babamız o, akrabamız!.."</p>
<p class="calibre1">Eve girdiklerinde baba elini yüzünü yıkadı ve masanın başına oturdu. Bacaklarını uzattı, gözlerini yumdu ve yüreğinde sessiz bir sevinç, sakin bir hoşnutluk duydu. Savaş geçmişti. Bu yıllar boyunca binlerce verst yol gitmişti ayakları, yüzünde yorgunluk kırışıkları vardı ve kapalı gözkapaklarının altındaki gözlerini bir acı kesiyordu - artık loş ya da karanlık bir yerde dinlenmek istiyordu gözleri.</p>
<p class="calibre1">O otururken bütün ailesi könuk odasında ve mutfakta koşturuyor, bayram yiyecekleri hazırlıyordu. İvanov evdeki tüm nesneleri sırayla inceledi - duvar saatini, kap kacak dolabını, duvardaki lermometreyi, sandalyeleri, pencere önlerindeki çiçekleri, Rus yapımı mutfak ocağını... Burada uzun zaman onsuz yaşamış, özlemişlerdi onu. Şimdi dönmüştü ve onlara bakıyor, her biriyle, o yokken kasvet ve yoksulluk içinde yaşamış bir akrabasıyla tanışır gibi yeni baştan tanışıyordu. Evin yerleşik, öz kokusunu çekiyordu içine - ağaç çürüğünü, çocuklarının vücutlarının sıcaklığını, ocak kömürlüğünden gelen yanık dumanı. Bu koku eskiden de, dört yıl önce de böyleydi, dağılmamış ve değişmemişti o yokken. İvanov savaş sırasında çeşitli ülkelerde yüzlerce eve girmiş çıkmışsa da başka hiçbir yerde duymamıştı bu kokuyu; oraların başka kokuları olurdu, kendi evininkine benzemeyen. İvanov Maşa' nın kokusunu da anımsadı, saçlarının nasıl koktuğunu; ama onlar orman yaprağı, otlarla kaplı yabancı bir yol kokuyordu: evin değil, yine endişeli bir hayatın kokusu. Maşa, hamamcının kızı ne yapıyordu acaba şimdi, sivil hayata uyum sağlayabilmiş miydi? Yolu açık olsundu...</p>
<p class="calibre1">İvanov evde herkesten çok Petruşka'nın çabaladığını gördü. Kendi bir yandan çalışırken, bir yandan da annesi ile Nastya'ya neyin yapılıp yapılmaması gerektiği ve nasıl doğru yapılacağı konusunda emirler veriyordu. Nastya, Petruşka'ya itaat ediyor ve babasından yabancı bir adammış gibi korkmuyordu artık; hayatta her şeyi dürüstçe ve ciddiyetle yapan bir çocuğun canlı, dikkatli yüzüne sahipti; iyi bir yüreğe de sahip olduğu belliydi, zira Petruşka'ya hiç darılmıyordu.</p>
<p class="calibre1">"Nastka, maşrapanın içindeki patates kabuklarını boşalt, kaba ihtiyacım var..."</p>
<p class="calibre1">Nastya maşrapayı boşaltıp çalkaladı. Bu arada annesi bir telaş mayasız yoğrulmuş börek yapıyordu, Petruşka’nın ateşini yaktığı ocağa koymak için.</p>
<p class="calibre1">"Çabuk ol anne, çabuk!" diye emrediyordu Petruşka. "Ocağım hazır, görmüyor musun? Alışmışsın ağır çalışmaya, senden <span class="calibre3">stahanovka<a id="footnote3"></a><sup class="calibre4"><a href="#bookmark4">3</a></sup></span> olmaz!"</p>
<p class="calibre1">"Şimdi hazırlıyorum Petruşa, şimdi," diyordu anne uslu uslu. "Kuru üzüm koyacağım, o kadar, baban uzun zamandır kuru üzüm yememiştir. Çoktandır saklıyorum bu üzümü."</p>
<p class="calibre1">"Yemiştir," dedi Petruşka. "Ordumuza üzüm de veriliyor. Savaşçılarımız, görmüyor musun nasıl koca suratlılar, az yemek yeiniyorlar... Nastka, ne diye oturdun bakayım - misafirliğe mi geldin? Patates soy, öğlene kızartırız tavada... Bir börekle koca aileyi doyuramazsın!"</p>
<p class="calibre1">Anne böreği hazırlarken Petruşka da, ateş boşa yanmasın diye büyük bir maşayla ocağa lahana çorbasıyla dolu bir font tencere koydu ve derhal ocağın içindeki ateşe de bir emir savurdu:</p>
<p class="calibre1">"Niye karman çorman yanıyorsun - oraya buraya sıçrayıp durmasana! Düzgün yan. Tam yemeğin altını ısıt, ormanda ağaçlar boşuna mı büyüyüp odun oldular... Ya sen Nastya, ne diye yongaları gelişigüzel sokuşturdun ocağa, sana öğrettiğim gibi yerleştirecektin. Patatesi de yine kalın kalın soyuyorsun, ince soyman lazım - ne diye patatesin içini kazıyorsun? Böyle yaptığında besinimiz boşa gidiyor... Sana kaç kez söyledim, şimdi de son kez söylüyorum, bir dahakine ensene tokadı yersin!”</p>
<p class="calibre1">"Petruşa, neden Nastya'ya musallat oluyorsun?" dedi anne ürkekçe. "Ne yaptı sana? Elinden gelir mi onun bunca patatesi, hem de kuaför gibi incecik, içine hiç dokunmadan soymak?.. Babamız döndü, sen hâlâ sinirleniyorsun!"</p>
<p class="calibre1">"Sinirlenmiyorum, faydalı bir şey söylüyorum... Babamı doyurmamız gerek, savaştan geldi, sizse malımızı bozuyorsunuz... Patates kabuklarında bir yıl boyunca ne kadar gıdamız boşa gitti?.. Domuzumuz olsaydı bir yılda sadece kabukla besleyip sergiye gönderebilirdik, sergide bize madalya verirlerdi... Anladınız mı ne olurmuş, bir şeyden anladığınız yok!"</p>
<p class="calibre1">İvanov böyle bir oğlunun olduğunu bilmiyordu ve şimdi oturduğu yerden onun aklına şaşırmaktaydı. Ama ürkek Nastya daha çok hoşuna gitmişti, o da küçücük elleriyle ev işlerine yetişiyordu, hem elleri de artık alışkın ve becerikliydi. Demek ki çocuklar çok-landır ev işlerine alıştırılmışlardı.</p>
<p class="calibre1">"Lyuba," diye sordu İvanov karısına, "neden bana hiçbir şey söylemiyorsun - bütün bu zamanı bensiz nasıl geçirdin, sağlığın nasıl, işte neler yapıyorsun?.."</p>
<p class="calibre1">Lyubov Vasilyevna kocasından nişanlı kız gibi utanır olmuştu, uzaklaşmıştı ondan. Kocası kendisiyle konuştuğunda kızarıyordu ve yüzü, gençliğindeki gibi utangaç, korkulu bir hal alıyordu, İvanov'un pek beğendiği...</p>
<p class="calibre1">"Fena değil, Alyoşa... Fena değildi halimiz. Çocuklar pek hastalanmadı, büyüttüm onları... Bir tek geceleri evde, yanlarında olabiliyorum, bu kötü. Tuğla fabrikasında çalışıyorum, preste, uzak işyerim..."</p>
<p class="calibre1">"Nerede çalışıyorsun?" dedi İvanov, anlamamıştı.</p>
<p class="calibre1">"Tuğla fabrikasında, preste. Mesleğim yok biliyorsun, önceleri avluda vasıfsız işçiydim, sonra eğitim verdiler bana, prese geçirdiler. Çalışmak güzel, ama işte çocuklar hep yalnız hep yalnız... Nasıl oldular baksana. Kendi kendilerine yapıyorlar her şeyi, yetişkin gibi oldular," dedi sessizce Lyubov Vasilyevna. "İyi bir şey mi bu, kendim de bilmiyorum Alyoşa..."</p>
<p class="calibre1">"Göreceğiz Lyuba... Artık hep birlikte yaşayacağız, zamanla anlarız neyin iyi neyin kötü olduğunu..."</p>
<p class="calibre1">"Sen varken her şey daha iyi olacak, yoksa ben tek başıma doğru nerede, yanlış nerede bilemiyorum, korkuyorum. Çocukları nasıl yetiştireceğimizi kendin düşün şimdi..."</p>
<p class="calibre1">İvanov ayağa kalktı ve konuk odasının içinde gezindi.</p>
<p class="calibre1">"Yani genel olarak keyfiniz fena değildi diyorsun ha?"</p>
<p class="calibre1">"Fena değildi Alyoşa, hepsi geçti işte, atlattık. Yalnız seni çok özledik, bir daha hiç yanımıza gelmeyeceğinden, orada başkaları gibi öleceğinden korktuk..."</p>
<p class="calibre1">Demir kabın içine koyduğu böreğin üzerinde ağladı kadın, gözyaşları hamura damladı. Böreğin üzerine yumurta sürmüştü az önce, hâlâ avucunu hamurun üzerinde gezdiriyor, bayram böreğini gözyaşlarıyla yağlamaya devam ediyordu.</p>
<p class="calibre1">Nastya annesinin bacağına sardı kollarını, yüzünü eteğine gömdü ve kaşlarını çatıp sert sert babasına baktı.</p>
<p class="calibre1">Babası ona eğildi.</p>
<p class="calibre1">"Neyin var?.. Naslenka, neyin var? Kızdın mı bana?"</p>
<p class="calibre1">Onu kucağına alıp başını okşadı.</p>
<p class="calibre1">"Neyin var kızım? Tamamen unutmuşsun sen beni, savaşa gittiğimde küçüktün...”</p>
<p class="calibre1">Nastya başını babasının omzuna yasladı ve o da ağladı.</p>
<p class="calibre1">"Neyin var, Nastenka'm benim?"</p>
<p class="calibre1">"Annem ağlıyor, ben de ağlarım."</p>
<p class="calibre1">Şaşkınlık içinde ocak kömürlüğünün önünde dikilen Petruşka hoşnutsuzdu.</p>
<p class="calibre1">"Neyiniz var hepinizin?.. Ocakta ateş boşa yanıyor, bunlar keyif yapıyorlar. Baştan mı yakacağız bunu, yeni odun kuponunu kim verecek bize! Öncekinin hepsini aldık da yaktık bile, ambarda az bir şey kaldı - on odun, onların da biri kavak... Hamuru ver ;ınne, sıcak hava soğumadan."</p>
<p class="calibre1">Petruşka ocaktan lahana çorbasının durduğu font tencereyi çıkardı ve odunluğun üzerindeki ateşi eşeledi, Lyubov Vasilyevna ise aceleyle, Petruşka'ya yaranmaya çalışırcasına ocağa iki börek lepsisi koydu, ikinci böreğe yumurta sürmeyi unutmuştu.</p>
<p class="calibre1">Kendi evi tuhaf geliyordu İvanov'a, tam olarak anlayamıyor-«Iıı onu. Karısı eskisi gibiydi, yüzü sevimli, utangaç, gerçi artık fe<span class="calibre2">na </span>halde yorgun; çocukları da kendinden doğan o çocuklardı işte, bidece savaş sırasında epey büyümüşlerdi, olması gerektiği gibi, r'akat bir şeyler İvanov'un dönüş sevincini bütün yüreğiyle hissetmesine engel oluyordu - herhalde ev yaşantısından fazlasıyla u/aklaşmıştı ve en yakınlarını, öz ailesini bile anlamakta güçlük çekiyordu. Petruşka'ya, büyümüş ilk gözağrısına bakıyor, annesi <span class="calibre2">ve </span>kız kardeşine verdiği emir ve öğütleri dinliyor, onun ciddi, kay-i’ilı yüzünü izliyor ve utanarak, bu çocuğa karşı babalık duygusunun. bir oğula karşı duyulan sıcaklığın kendisinde yetersiz oldu-l'iıııu itiraf ediyordu. İvanov'un Petruşka'ya karşı kayıtsızlığından ıl.ıluı da çok utanmasının nedeni, onun sevgi ve ilgiye diğerlerin<span class="calibre2">den </span>daha fazla ihtiyaç duyduğunu bilmesiydi, çünkü bu çocuğa bakınca içi acıyordu insanın. İvanov, kendisi yokken ailesinin nail bir hayat sürdüğünü tam olarak bilmiyor ve Petruşka'nın kişili-i'iııiıı neden böyle olduğunu henüz açıkça anlayamıyordu.</p>
<p class="calibre1">Etrafında ailesiyle masanın başında oturan İvanov görevinin farkına vardı. Bir an önce işe girişmeli, yani para kazanmak ve çocukları doğru yetiştirmesinde karısına yardım etmek için çalışmaya başlamalıydı - o zaman her şey yavaş yavaş iyiye doğru giderdi ve Petruşka diğer çocuklarla birlikte koşturur, kitabını okurdu, elinde maşa, ocağın başında emirler yağdırmaktansa.</p>
<p class="calibre1">Petruşka masada herkesten daha az yedi, ama döktüğü bütün kırıntıları da toplayıp ağzına attı.</p>
<p class="calibre1">"Ne yapıyorsun Pyotr," dedi ona babası, "kırıntıları yiyorsun ama börek dilimini bitirmedin... Yesene! Annen biraz daha keser sana sonra."</p>
<p class="calibre1">"Hepsini bitirebilirdim," dedi Petruşka kaşlarını çatıp, "ama yeter bu kadarı."</p>
<p class="calibre1">"Çok yemeye başlarsa Nastya'nın da kendisine bakıp çok yemesinden korkuyor," dedi Lyubov Vasilyevna safça, "kıyamıyor yemeğe."</p>
<p class="calibre1">"Siz de her şeye pek kolay kıyıyorsunuz," dedi Petruşka aldırmazca. "Ben size daha çok düşsün diye uğraşıyorum."</p>
<p class="calibre1">Babayla anne oğullarının sözlerinden irkilip birbirlerine baktılar.</p>
<p class="calibre1">"Sen neden az yiyorsun?" diye sordu baba küçük Nastya'ya. "Pyotr'dan mı ömek alıyorsun yoksa?.. İyice ye, yoksa böyle küçük kalırsın..."</p>
<p class="calibre1">"Ben büyüdüm," dedi Nastya.</p>
<p class="calibre1">Küçük bir dilim börek yemişti, daha büyük olan diğer dilimi ise önünden uzaklaştırmış ve üzerini peçeteyle örtmüştü.</p>
<p class="calibre1">"Neden böyle yapıyorsun?" diye sordu annesi. "Böreğine yağ süreyim ister misin?"</p>
<p class="calibre1">"İstemem, tok oldum ben..."</p>
<p class="calibre1">"Böylece ye madem... Neden ittin böreğini?"</p>
<p class="calibre1">"Semyon amca gelir. Ona bıraktım. Börek sizin değil, kendim yemedim onu. Yastığımın altına koyacağım, yoksa soğur..."</p>
<p class="calibre1">Anne, kendisinin de, 1 Mayıs'ta pişirdiği böreği Semyon Yev-seyeviç gelene kadar soğumasın diye yastıklarla örttüğünü anımsadı.</p>
<p class="calibre1">"Kimmiş bu Semyon amca?" diye sordu İvanov karısına.</p>
<p class="calibre1">Lyubov Vasilyevna ne diyeceğini bilemiyordu, şöyle dedi:</p>
<p class="calibre1">"Bilmem ki kim... Çocukların yanına gelip gidiyor, karısıyla çocuklarını Almanlar öldürmüş, bizim çocuklara alıştı, oynamaya I’,eliyor onlarla."</p>
<p class="calibre1">"Nasıl oynamaya?" dedi İvanov şaşkın bir ifadeyle. "Ne oynu-yorlarmış senin evinde? Kaç yaşında bu adam?"</p>
<p class="calibre1">Petruşka çabucak annesiyle babasına baktı; annesi babasına yanıl vermemişti, yalnızca üzgün gözlerle Nastya'ya bakıyordu, babası ise kötü kötü güldü, sandalyesinden kalkıp bir sigara yaktı.</p>
<p class="calibre1">"Bu Semyon amcanın sizinle oynadığı oyuncaklar nerede?" diye sordu neden sonra babası Petruşka'ya.</p>
<p class="calibre1">Nastya sandalyesinden indi, başka bir sandalyeye çıktı, konsoldaki kitapları aldı ve babasına götürdü.</p>
<p class="calibre1">"Bunlar oyuncak-kitaplar," dedi Nastya babasına. "Semyon amca bana yüksek sesle okuyor onları: Bak ne komik bir ayıcık, lıenı oyuncak, hem de kitap..."</p>
<p class="calibre1">İvanov kızının verdiği oyuncak-kitapları eline aldı: Ayı Miş-ka. oyuncak top. Donma nenenin oturduğu ve torunuyla birlikte kelen eğirdiği ev...</p>
<p class="calibre1">Petruşka ocağın baca kapağını kapamanın vakti olduğunu anımsadı, yoksa evin içindeki sıcaklık çıkıp giderdi.</p>
<p class="calibre1">Kapağı kapayıp şöyle dedi babasına:</p>
<p class="calibre1">"Semyon Yevseyeviç senden yaşlı!.. Bize faydası dokunuyor, ı ılıat bırak onu..."</p>
<p class="calibre1">Her ihtimale karşın pencereden bakan Petruşka kazara görü-\ erdi ki, gökte süzülen bulutlar eylül ayında süzülmesi gereken imden değildi.</p>
<p class="calibre1">"Nedense bulutlar kurşuni süzülüyor," dedi Petruşka. "Her-lıalde kar düşürecekler! Yoksa yarın sabah kış mı bastıracak? O /.ııııan ne yaparız biz? Patates hep tarlada, evde hazırlık yapılmadı... Görüyor musun şu işi!.."</p>
<p class="calibre1">İvanov oğluna bakıyor, sözlerini dinliyor ve onun karşısında bir çekingenlik hissediyordu. Karısına sorup kesin olarak öğrenmek istiyordu, iki yıldır ailesini ziyaret eden bu Semyon Yevseyeviç kimin nesiydi ve kime geliyordu bu adam - Nastya'ya mı, yoksa alımlı karısına mı... Fakat Petruşka ev işleriyle Lyubov Vasil-yevna'mn dikkatini dağıttı:</p>
<p class="calibre1">"Anne, bana yarın için ekmek kartlarını ve liste fişlerini veri-ver. Gazyağı fişlerini de ver - yarın son gün, odun kömürü de almak lazım, sen de gittin çuvalı kaybettin, kendi paketimize koyuyorlar sadece odunu, nereden bulacaksan bul o çuvalı ya da bezlerden yenisini dik, çuvalsız yapamayız. Nastka da yarın avluya su almaya gelenleri içeri sokmasın, çok su çekiyorlar kuyudan: Kış gelince su dibe çökecek ha, kovayı indirmeye ipimiz yetişmeyecek, kar yutacak halimiz yok ya, hem onu eritmeye de odun gerek."</p>
<p class="calibre1">Bunları söylerken bir yandan da ocağın önünü süpürüp mutfak eşyalarım düzgünce yerleştirmişti Petruşka. Sonra ocaktaki lahana çorbasının durduğu font tencereyi çıkardı.</p>
<p class="calibre1">"Biraz börek atıştırdık, şimdi de etli lahana çorbası yiyelim ekmekle," dedi Petruşka. "Baba, sen de yarın mıntıka şurasına ve askerlik şubesine uğrasan fena olmaz, hemen kayda geçirilirsen daha çabuk alırız senin gıda kartlarını."</p>
<p class="calibre1">"Uğrarım," diye kabullendi baba boyun eğerek.</p>
<p class="calibre1">"Uğra, unutma - sabah uyuyup kalır, unutursun."</p>
<p class="calibre1">"Unutmam," diye söz verdi baba.</p>
<p class="calibre1">Savaştan sonraki ilk toplu öğle yemeklerini -etli lahana çorbası- konuşmadan yedi aile, Petruşka bile sakin sakin oturuyordu; baba, anne ve çocuklar talihsiz bir sözcük ile sessizce bir arada olmanın mutluluğunu bozmaktan korkarmış gibiydi.</p>
<p class="calibre1">Sonra İvanov karısına sordu:</p>
<p class="calibre1">"Giysi durumunuz nedir Lyuba - her şeyiniz eskimiş olmalı?"</p>
<p class="calibre1">"Eskileri giyiyorduk, şimdi yenilerini de alırız," dedi Lyubov Vasilyevna gülümseyerek. "Çocukların üzerlerinde ne varsa onararak yaptım, senin takım elbiseni, iki pantolonunu ve bütün çamaşırlarını bozup onlara diktim. Bilirsin işte, fazla paramız yoktu, çocukların da bir şekilde giydirilmesi gerekiyordu..."</p>
<p class="calibre1">"İyi etmişsin," dedi İvanov. "çocuklar için hiçbir şeye acıma."</p>
<p class="calibre1">"Acımadım, bana aldığın paltoyu da sattım, pamuklu ceketle geziyorum şimdi."</p>
<p class="calibre1">"Ceketi kısa, öyle gezerse soğuk alabilir," diye fikrini söyledi Petruşka. "Hamamda ateşçi olarak işe gireceğim, maaşımla ona palto alırım. Pazarda satıyorlar, baktım fiyatlarına, uygun şeyler var..."</p>
<p class="calibre1">"Sensiz de, senin maaşın olmadan da idare ederiz," dedi baba.</p>
<p class="calibre1">Öğle yemeğinden sonra Nastya burnuna büyük bir gözlük tak-11 ve pencerenin kenarına oturup annesinin tek parmaklı eldivenlerini onarmaya koyuldu, annesi çalışırken iş eldivenlerinin altına giyiyordu şimdi onları - soğumuştu havalar, sonbahar gelip çatmıştı.</p>
<p class="calibre1">Petruşka kız kardeşine baktı ve kızdı ona:</p>
<p class="calibre1">"Neden yaramazlık ediyorsun, neden Semyon amcanın gözlüğünü taktın?.."</p>
<p class="calibre1">"Gözlüğün arkasından bakıyorum ben, takmadım."</p>
<p class="calibre1">"Daha neler! Görüyorum ben! Gözlerini bozacaksın, kör olacaksın, sonra bütün hayatın boyunca birileri bakacak sana, emekliler gibi. Hemen çıkar o gözlüğü - sana diyorum! Eldivenleri de bırak, annem kendisi onarır ya da ben el atarım işim bitince. Deflerini al da çizgi çiz, en son ne zaman çalıştığını unutmuşsundur!"</p>
<p class="calibre1">"Nastya okula mı gidiyor?" diye sordu baba.</p>
<p class="calibre1">Anne, kızlarının henüz küçük olduğunu, ama Petruşka'nın ona her gün çalışmasını öğütlediğini, bir de defter aldığını ve çizgi çiz-&lt; I i içliğini söyledi. Petruşka kardeşine sayıları da öğretiyordu, ka-kık çekirdeklerini toplayıp çıkarıyordu karşısında, harfleri ise I yubov Vasilyevna'nın kendisi öğretiyordu Nastya'ya.</p>
<p class="calibre1">Nastya eldiveni bıraktı ve konsolun çekmecesinden defterini, dolmakalemiyle kalemliğini çıkardı, her şeyin düzgün bir şekilde yerine getirilmesinden memnun kalan Petruşka ise annesinin pamuklu ceketini giyip avluya ertesi gün için odun kesmeye çıktı; Petruşka genellikle kestiği odunları gece eve taşıyıp ocağın arkasına dizerdi, orada kuruyup sonra daha bir sıcak ve bereketli yansınlar diye.</p>
<p class="calibre1">Lyubov Vasilyevna akşam yemeğini erkenden hazırladı. Kocasıyla baş başa oturup konuşabilmek için çocukların erken uyumalarını istiyordu. Fakat yemekten sonra uzun süre uyumadı çocuklar; tahta divanda yatan Nastya epeyce bir vakit yorganın altından babasına baktı, yaz kış uyuduğu Rus ocağının üzerine yatan Petruşka ise dönüp duruyor, sızlanıyor, bir şeyler mırıldanıyordu, yatışması daha zaman alacaktı. Ama gecenin ilerleyen vakitlerinde Nastya yorgun gözlerini yumdu, Petruşka ise ocağın üzerinde horlamaya koyuldu.</p>
<p class="calibre1">Petruşka'nın uykusu hafif ve tedirgindi: Geceleyin bir şey olacağından ve kendisinin duymayacağından korkardı hep - yangın çıkabilirdi, hırsızlar eve girebilir ya da annesi kapının çengelini takmayı unutabilir, kapı gece vakti açılıp bütün sıcaklık dışarı kaçabilirdi. Bu kez Petruşka, mutfağın yanındaki odada konuşan ebeveynlerinin tedirgin seslerinden uyandı. Saat kaçtı -gece yarısı mı, yoksa sabaha karşı mı- bilmiyordu ama annesiyle babası uyumuyorlardı.</p>
<p class="calibre1">"Alyoşa, gürültü etme, çocuklar uyanacak," diyordu annesi sessizce. "Gerek yok ona sövmene, o iyi bir insan, çocuklarını sevdi senin..."</p>
<p class="calibre1">"Onun sevgisine ihtiyacımız yok," dedi baba. "Ben kendim severim çocuklarımı... Yabancıların çocuklarını sevmiş, bak sen! Maaş vekâletnamesi gönderiyordum sana, kendin de çalışıyordun, nene gerekti bu Semyon Yevseyeviç? Kanın mı tutuşuyor yoksa halen?.. Ah, Lyuba, Lyuba! Bense orada ne iyi şeyler düşünmüştüm senin hakkında. Demek beni aptal yerine koydun..."</p>
<p class="calibre1">Baba sustu, sonra piposunu yakmak için bir kibrit çaktı.</p>
<p class="calibre1">"Ne diyorsun sen Alyoşa, neler diyorsun!" diye haykırdı anne yüksek sesle. "Çocuklarımızı büyüttüm, neredeyse hiç hastalanmadılar, kiloları da yerinde..."</p>
<p class="calibre1">"E ne olmuş yani!.." dedi baba. "Başkaları dört çocukla kaldı, onlar da fena geçinmediler, çocukları da bizimkilerden kötü büyümedi. Sen şu Petruşka nasıl bir insan olmuş ona bak - dede gibi akıl yürütüyor, okumayı unutmuştur sorsan."</p>
<p class="calibre1">Ocağın üzerindeki Petruşka içini çekti ve yalandan horlamaya başladı, konuşmanın devamını dinlemek için. "Öyle olsun," diye düşündü, "dedeysem dedeyim, ama sen de hazır yemeklerle gününü gün etmişsin!"</p>
<p class="calibre1">"Evet ama hayattaki en zor ve önemli şeyleri öğrendi," dedi anne. "Okuyup yazmadan da geri kalmayacak.”</p>
<p class="calibre1">"Kimin nesi bu senin Semyon? Yeter beni lakırdıya tuttuğun," dedi baba öfkeyle.</p>
<p class="calibre1">"İyi bir insan."</p>
<p class="calibre1">"Seviyor musun onu yoksa?"</p>
<p class="calibre1">"Alyoşa, ben senin çocuklarının annesiyim..."</p>
<p class="calibre1">"Evet, sonra? Dürüstçe cevap ver!"</p>
<p class="calibre1">"Ben seni seviyorum Alyoşa. Ben anneyim, kadın oluşum çok eskidendi, bir tek seninle, ne zamandı anımsamıyorum bile."</p>
<p class="calibre1">Baba susuyor ve piposunu içiyordu karanlıkta.</p>
<p class="calibre1">"Seni özlüyordum Alyoşa... Evet, çocuklar yanımdaydı, ama yerini tutamazlardı, seni bekleyip durdum, uzun korkunç yıllar boyunca, sabahlan uyanmakistemezdim."</p>
<p class="calibre1">"Mesleği ne, nerede çalışıyor?”</p>
<p class="calibre1">"Fabrikamızda malzeme teminatında çalışıyor."</p>
<p class="calibre1">"Anlaşıldı. Dolandırıcı."</p>
<p class="calibre1">"Dolandırıcı değil. Bilmiyorum... Bütün ailesi Mogilyov'da ölmüş, üç çocuğu varmış, kızı gelinlik yaşındaymış."</p>
<p class="calibre1">"Önemli değil, karşılığında başka bir hazır aileyi almış - ha-lun da yaşlı değil, yüzü gözü hoş, yine yaşayacak sıcak bir yer bulmuş işte kendisine."</p>
<p class="calibre1">Anne yanıt vermedi. Sessizlik oldu, fakat kısa süre sonra Pet-ruşka annesinin ağladığını duydu.</p>
<p class="calibre1">"Çocuklara seni anlatıyordu, Alyoşa," dedi neden sonra ve Petruşka annesinin gözlerinde kocaman gözyaşlarının durduğunu hissetti. "Çocuklara senin orada hepimiz için savaştığını, acılar çektiğini anlatıyordu... Peki neden? diye soruyorlardı ona. İyi biri olduğu için, diyordu..."</p>
<p class="calibre1">Baba güldü ve piposunun ateşini düşürdü.</p>
<p class="calibre1">"Demek böyle de biriymiş bizim Semyon-Yevsey! Bir kere bile görmedi ama övgüler düzüyor bana. Şahsiyete bakın siz!"</p>
<p class="calibre1">"Görmedi seni. Özellikle uyduruyordu, çocuklar senden uzaklaşmasınlar, babalarını sevsinler diye."</p>
<p class="calibre1">"Ama neden, neden yapsın bunu? Seni bir an önce elde etmek için mi? Ne istiyordu, kendin söyle?"</p>
<p class="calibre1">"Belki de iyi bir yüreği vardır, Alyoşa - o yüzden böyledir. Olamaz mı?"</p>
<p class="calibre1">"Aptalsın sen Lyuba. Bağışla beni lütfen. Hiçbir şey hesapsız yapılmaz."</p>
<p class="calibre1">"Semyon Yevseyiç sık sık çocuklara bir şeyler getirirdi, her gelişinde getirirdi, ya şekerleme, ya beyaz un, ya toz şeker, geçenlerde de Nastya'ya keçe çizme getirdi, ama ayağına uymadı - küçük numara. Kendisi bizden hiçbir şey istemiyor. Bizim de ihtiyacımız yoktu, onun armağanları olmadan da geçinir giderdik biz, alışkınız sonuçta, ama başkalarıyla ilgilendiği zaman ruhunun hafiflediğini söylüyor, o zaman ölen ailesi için daha az kederleniyor-muş. Görürsün onu sen de - düşündüğün gibi bir şey değil bu..."</p>
<p class="calibre1">"Bütün bunlar safsata!" dedi baba. "Beni aptal yerine koyma... Sıkıldım senden Lyuba, ben yaşamak istiyorum daha."</p>
<p class="calibre1">"Bizimle yaşa, Alyoşa..."</p>
<p class="calibre1">"Ben sizinle yaşayacağım, sen de Senka-Yevseyka'yla devam edeceksin, öyle mi?"</p>
<p class="calibre1">"Etmeyeceğim, Alyoşa. Bize bir daha hiç gelmeyecek, bir daha gelmemesini söyleyeceğim ona."</p>
<p class="calibre1">"Demek bir şeyler oldu ha, devam etmeyeceğim dediğine göre?.. Ah Lyuba ah, bütün kadınlar böylesiniz."</p>
<p class="calibre1">"Ya siz nasılsınız?" diye sordu anne gücenerek. "Ne demekmiş - hepiniz böylesiniz? Ben böyle değilim... Gece gündüz demeden çalıştım ben, lokomotif ocaklarına konulması için ateşe dayanıklı tuğla yaptık. Yüzüm zayıfladı, çirkinleştim, herkese yabancıyım, dilenci gelip sadaka istemez benden. Ben de zorlandım, çocuklar evde yalnızdı. Bazen eve bir gelirdim ocak yanmıyor, yiyecek bir şey yok, içerisi karanlık, çocuklar mutsuz, ev işlerini öyle hemencecik öğrenmediler, Petruşka da küçüktü... O zamanlar Semyon Yevseyeviç gelip gitmeye başladı evimize. Gelip çocuklarla otururdu. Yapayalnız yaşıyor. 'Size misafirliğe gelebilir miyim, evinizde ısınırım biraz?' diye sordu bana. Bizim ev de soğuk, odunlarımız nemli, dedim ona, bana dedi ki: 'Önemli değil, benim bütün ruhum donmuş, hiç değilse sizin çocuklarınızın yanında oturuveririm, benim için ocağı yakmanıza da gerek yok.' Tamam, dedim, gelin gidin şimdilik: Siz varken çocuklar da o kadar korkmazlar. Sonraları ben de alıştım ona, o geldiğinde hepimiz daha iyi oluyorduk. Ona bakıp seni anımsıyordum, sana sahip olduğumuzu... Sensizlik o kadar üzücü, o kadar kötüydü ki; bir kişi bari gelsin diyordum, o zaman o kadar da sıkılmayız, vakit de daha hızlı geçer. Sen yokken zamanı ne yapacaktık ki!"</p>
<p class="calibre1">”Ee, sonra, sonra ne oldu?" dedi baba sabırsızca.</p>
<p class="calibre1">"Sonrası yok. Şimdi geldin işte Alyoşa."</p>
<p class="calibre1">"İyi bari, madem öyle," dedi baba. "Uyku vakti."</p>
<p class="calibre1">Ama anne babadan rica etti:</p>
<p class="calibre1">"Bekle, uyuma daha. Hadi konuşalım, öyle mutluyum ki yanında."</p>
<p class="calibre1">"Durulmak bilmiyorlar," diye düşünüyordu Petruşka ocağın üzerinde, "barıştılar, yetmiyor mu; annem erken kalkıp işe gidecek, hâlâ gözü eğlencede - erken sevindi, bıraktı ağlamayı."</p>
<p class="calibre1">"Ya bu Semyon seviyor muydu seni?" diye sordu baba.</p>
<p class="calibre1">"Bekle, gidip Nastya'nın üzerini örteyim, uykusunda üstünü açıyor, üşüyor sonra."</p>
<p class="calibre1">Anne Nastya'nın yorganını örttü, mutfağa girip ocağın önünde durdu, Petruşka uyuyor mu dinlemek için. Petruşka annesini anladı ve horlamaya başladı. Annesi geri gitti, sesi duyuldu:</p>
<p class="calibre1">"Herhalde seviyordu. Şefkatle bakıyordu bana, görüyordum, benim neyim var ki - güzellik mi kaldı? Acı bir hayatı olmuş Alyoşa, birini sevmesi gerekiyordu."</p>
<p class="calibre1">"Bir kere öpüverseydin onu, madem böyle bir durum gelişti aranızda," dedi baba kibar bir sesle.</p>
<p class="calibre1">"Yok daha neler! Ama kendisi iki kere öptü beni, ne kadar is-temediysem de."</p>
<p class="calibre1">"İstemiyorsan neden böyle yaptı peki?"</p>
<p class="calibre1">"Bilmiyorum. Kendine hâkim olamadığını, karısını anımsadığını söylüyordu, karısına biraz benziyormuşum."</p>
<p class="calibre1">"O da bana benziyor mu?"</p>
<p class="calibre1">"Hayır, benzemiyor. Sana kimse benzemiyor, sen bir tanesin Alyoşa."</p>
<p class="calibre1">"Demek ben bir taneyim öyle mi? Saymaya birden başlanır böyle: Bir, sonra iki."</p>
<p class="calibre1">"Yanağımdan öptü sadece, dudağımdan değil."</p>
<p class="calibre1">"Bunun önemi yok - nerden öptüğünün."</p>
<p class="calibre1">"Hayır, önemi var Alyoşa... Ne anlarsın ki sen neler çektiğimizden?”</p>
<p class="calibre1">"Nasıl yani? Bütün savaş boyunca çarpıştım ben, ölümü seni gördüğümden daha yakın gördüm..."</p>
<p class="calibre1">"Sen savaştın, benim de burada kanım donuyordu seni düşündükçe, acıdan ellerim titriyordu, ama çocukları doyurmak, faşist düşmanlar karşısında devlete faydalı olmak için dinç br şekilde çalışmak gerekiyordu."</p>
<p class="calibre1">Anne sakin sakin konuşuyor, ama yüreği sıkışıyordu; Petruşka annesine acıdı: Kunduracıya fazla para ödememek için ayakkabılarını, Nastya ile kendisininkileri de, onarmayı öğrendiğini ve patates karşılığında komşuların elektrikli ocaklarını tamir ettiğini biliyordu.</p>
<p class="calibre1">"Öyle yaşamaya devam edemezdim, sana duyduğum o özlemle," dedi anne. "Devam etseydim ölürdüm, biliyorum ki ölürdüm, üstelik ortada çocuklarım vardı... Başka bir şey hissetmeye ihtiyacım vardı Alyoşa, bir parça mutluluğa, dinlenebilmem için. Birisi beni sevdiğini söyledi, çok eskiden senin davrandığın gibi hassas davranıyordu bana..."</p>
<p class="calibre1">"Bu kim, yine mi şu Semyon-Yevsey?" diye sordu baba.</p>
<p class="calibre1">"Hayır, başka biri. Sendikamızın mıntıka şurasında öğretmen, göçmen..."</p>
<p class="calibre1">"Canı cehenneme, kimse kim! Evet ne oldu, avuttu mu seni?"</p>
<p class="calibre1">Petruşka’nın bu öğretmenden hiç haberi yoktu ve neden bilmediğine şaşırdı. "Bak sen şuna, annemiz de yaman kadınmış,” diye fısıldadı kendi kendine.</p>
<p class="calibre1">Anne, babayı yanıtladı:</p>
<p class="calibre1">"Onunlayken gün yüzü görmedim, sonra daha da kötü oldum. Ruhum ölüyordu, onun için ona uzanmıştı, ama bana yakın olduğunda, iyice yakın olduğunda duygularımı kaybettim, o an sadece ev kaygılarımı düşünüyordum ve yakınım olmasına izin verdiğime pişmandım. Yalnızca seninle huzurlu, mutlu olabileceğimi, seninle, sen yakınken dinlenebileceğimi anladım. Sensiz gidecek yerim yok, çocuklar için bile sakınamam kendimi... Bizimle yaşa Alyoşa, iyi oluruz!"</p>
<p class="calibre1">Petruşka, babasının sessizce yataktan kalktığım, piposunu yaktığını ve tabureye oturduğunu duydu.</p>
<p class="calibre1">"Onunla kaç kere çok yakınlaştınız?" diye sordu baba.</p>
<p class="calibre1">"Yalnızca bir kere," dedi anne. "Bir daha hiç olmadı. Kaç kere gerekiyordu?"</p>
<p class="calibre1">"Kaç kere istersen, senin bileceğin iş," dedi baba. "Neden peki çocuklarımızın annesi olduğunu ve yalnızca benimle, o da çok eskiden kadın olduğunu söyledin..."</p>
<p class="calibre1">"Bu gerçek, Alyoşa..."</p>
<p class="calibre1">"Nasıl oluyor, gerçek bunun neresinde? Onunla da kadın oldun, öyle değil mi?"</p>
<p class="calibre1">"Hayır, olmadım onunla kadın, olmak istedim ama yapamadım... Sensiz mahvolduğumu hissediyordum, birisi benimle olsun istiyordum, canım bumuma gelmişti, yüreğim kararmıştı, çocuklarımı sevemiyordum artık ve biliyorsun ya, onlar için her şeye katlanırım ben, canıma bile acımam onlar için!.."</p>
<p class="calibre1">"Bekle!" dedi baba. "Bu ikinci Senka-Yevseyka konusunda yanıldığını söylüyorsun, gün yüzü görmemişsin onunla güya, ama yine de mahvolmamışsın, ölüp gitmemişsin, sağlam kalmışsın."</p>
<p class="calibre1">"Mahvolmadım," diye fısıldadı anne, "yaşıyorum."</p>
<p class="calibre1">"Demek yine yalan söylüyorsun bana! Nerede senin şu gerçeğin?"</p>
<p class="calibre1">"Bilmiyorum," fısıldadı anne. "Çok az şey biliyorum."</p>
<p class="calibre1">"Tamam. Ben çok şey biliyorum, senden daha çok badire atlattım," dedi baba. "Alçağın tekisin, hepsi o."</p>
<p class="calibre1">Anne susuyordu. Babanın sık ve güçlükle nefes aldığı duyuluyordu.</p>
<p class="calibre1">"İşte evdeyim," dedi. "Savaş bitti, sense yüreğimden yaraladın beni... Madem öyle, yaşa Senka ve Yevseyka'larınla! Beni rezil kepaze ettin, ama ben de insanım, oyuncak değil..."</p>
<p class="calibre1">Baba karanlıkta üstünü ve ayakkabılarını giyinmeye koyuldu. Sonra gaz lambasını yaktı, masanın başına oturdu ve kolundaki saati kurdu.</p>
<p class="calibre1">"Saat dört," dedi kendi kendine. "Karanlık daha. Kadın çok ama evinin kadını olacak tek bir tane yok' diyenler doğru demiş."</p>
<p class="calibre1">Ev sessizleşti. Tahta divan üzerinde uyuyan Nastya rüyasında düzenli nefes alıyordu. Petruşka sıcak ocağın üzerinde yastığına yapışmış, horlaması gerektiğini unutmuştu.</p>
<p class="calibre1">"Alyoşa!" dedi anne yumuşak bir sesle. "Alyoşa, bağışla beni!"</p>
<p class="calibre1">Petruşka babasının inlediğini duydu, sonra bir cam çıtırdadı; perdenin aralıklarından, annesiyle babasının olduğu odanın daha da karardığını ama ışığın halen yandığını görüyordu. "Lambanın camını ezdi," diye tahmin etti Petruşka, "hiçbir yerde de bulunmuyor."</p>
<p class="calibre1">"Elini kestin," dedi anne. "Kanın akıyor, konsoldan havlu al."</p>
<p class="calibre1">"Sus!" diye bağırdı baba, anneye. "Sesini duymaya tahammülüm yok... Çocukları uyandır, çabuk uyandır!.. Uyandır dendi sana! Nasıl bir anneleri olduğunu anlatacağım onlara! Bilsinler!"</p>
<p class="calibre1">Nastya korkudan haykırıp uyandı.</p>
<p class="calibre1">"Anne!" diye seslendi. "Yanına gelebilir miyim?"</p>
<p class="calibre1">Nastya geceleri annesinin yatağına gelip yorganının altında ısınmayı seviyordu.</p>
<p class="calibre1">Petruşka ocağın üzerinde oturdu, ayaklarını aşağı indirdi ve herkese şöyle dedi:</p>
<p class="calibre1">"Uyku vakti! Ne diye uyandırdınız beni? Daha gün doğmamış, dışarısı karanlık! Ne diye gürültü ediyorsunuz, lambayı yakıyorsunuz?"</p>
<p class="calibre1">"Uyu Nastya, uyu, erken daha, şimdi geleceğim yanına," diye yanıtladı anne. "Sen de Petruşka, kalkma, konuşma da daha fazla."</p>
<p class="calibre1">"Siz niye konuşuyorsunuz? Babam ne istiyor?" dedi Petruşka.</p>
<p class="calibre1">"Sana ne benim ne istediğimden!" diye seslendi baba. "Çavuş musun nesin başımıza!"</p>
<p class="calibre1">"Sen niye lambanın camını eziyorsun? Annemi niye korkutuyorsun? Zaten zayıf, patatesi yağsız yiyor, yağı da Nastka'ya veriyor."</p>
<p class="calibre1">"Annen ne yapıyordu, nelerle meşguldü burada biliyor musun sen peki?" diye haykırdı baba acıklı bir sesle, küçük çocuk gibi.</p>
<p class="calibre1">"Alyoşa!" dedi kocasına Lyubov Vasilyevna ürkekçe.</p>
<p class="calibre1">"Biliyorum, her şeyi biliyorum ben!" dedi Petruşka. "Annem senin için ağladı, seni bekledi, geldin, hâlâ daha ağlıyor. Şensin bir şey bilmeyen!"</p>
<p class="calibre1">"Daha bir şeyden anladığın yok!” dedi baba öfkeyle. "Şu doğurduğumuz döle bak!"</p>
<p class="calibre1">"Her şeyi bal gibi de anlıyorum," diye yanıtladı Petruşka ocağın üzerinden. "Sen kendin anlamıyorsun. İşimiz gücümüz var.</p>
<p class="calibre1">yaşamamız gerek, sizse aptallar gibi kavga ediyorsunuz..."</p>
<p class="calibre1">Petruşka sustu; yastığına uzandı ve istemeden, işittirmeden ağladı.</p>
<p class="calibre1">"Fazla şımarmışsın sen bu evde," dedi baba. "Ama artık umurumda değil, evin reisi olabilirsin..."</p>
<p class="calibre1">Gözyaşlarını silen Petruşka babasını yanıtladı:</p>
<p class="calibre1">"Eh, bir de baba olacaksın, dediğin lafa bak, bir de yaşlısın, savaşlara gitmişsin... Yarın sakatlar kooperatifine git, Hariton amca çalışıyor orada, tezgâhın arkasında duruyor, ekmek kesiyor, kimsenin hakkını yemiyor. O da savaşa gitti geldi. Git ona sor, herkese anlatıp anlatıp gülüyor, kendim duydum. Karısı Anyuta şoförlük öğrenmiş, ekmek dağıtıyor şimdi, kendisi de iyi kadın, çalmıyor ekmeği. Onun da bir dostu olmuş, misafirliğe gidermiş yanına, ikramda bulunurmuş kendisine. Bu tanıdığının nişanı da varmış, kolu yok, ihtiyaç kuponları veren mağazanın da başı..."</p>
<p class="calibre1">"Ne saçmalıyorsun sen, uyu hadi, birazdan hava ağaracak," dedi anne.</p>
<p class="calibre1">"Siz de beni uyutmamıştınız demin... Havanın ağarmasına çok var daha. Bu kolsuz, Anyuta'yla arkadaşlık kurmuş, keyifleri yerindeymiş. Hariton da savaştaymış. Sonra Hariton geldi, Anyuta' yla kavga etmeye başladı. Bütün gün kavga ediyor, gece de şarap içiyor, meze yiyor, Anyuta ise ağlıyor, hiçbir şey yemiyor. Kavga etti, etti, sonunda pestili çıktı, bıraktı Anyuta'ya eziyet etmeyi, bir kolsuza mı kaldın, aptal karı, dedi ona, sen yokken ben Glaşkalar da gördüm, Aproskalar da, Maruska da oldu, senin adaşın Nyuşka da oldu, üstüne bir de Magdalinka oldu hayatımda. Durmuş gülüyor bir de. Anyuta teyze de gülüyor, sonraları kendi de övünür oldu hem - onun Hariton'undan iyisi yokmuş, faşistleri öldürmüş, peşindeki bir dolu kadından da rahat yüzü göremiyormuş. Hariton amca anlatıyor bize her şeyi dükkânda, tane hesabıyla ekmek alırken. Şimdi uslu uslu yaşıyorlar, iyiler. Hariton amca da gülüyor, 'Kandırdım Anyuta'mı,' diyor, kimse olmadı - ne Glaşka, ne Nyuşka, ne Aproska, ne de üstüne Magdalinka gördüm, asker dediğin yurdunun evladıdır, aptallık edecek zamanı olmaz, yüreği düşmana karşı dikilir. Anyuta'yı mahsus korkuttum ben...’ Yat uyu baba, ışığı söndür, ateş niye tütsün ki camsız camsız..."</p>
<p class="calibre1">İvanov, Petruşka'sının anlattığı hikâyeyi şaşkınlıkla dinlemişti. "Bak şu orospu çocuğuna!" diye düşündü baba, oğlu için. "Az kaldı benim Maşa'yı da anlatacaktı..."</p>
<p class="calibre1">Petruşka uykuya yenik düşüp horlamaya başladı; bu sefer sahiden de uyumuştu.</p>
<p class="calibre1">Gün iyice aydınlandığında uyandı ve çok uyudu da sabahtan beri evde hiçbir iş yapamadı diye korktu.</p>
<p class="calibre1">Evde yalnızca Nastya vardı. Yere otunmuş, annesinin çok önce aldığı resimli kitabını karıştırıyordu. Her gün incelerdi onu, çünkü başka bir kitabı yoktu, okurmuş gibi parmağını gezdirirdi harflerin üzerinde.</p>
<p class="calibre1">"Ne diye sabah sabah kirletiyorsun kitabı? Yerine koy onu!" dedi Petruşka kardeşine. Annem nerede, işe mi gitti?"</p>
<p class="calibre1">"İşe," diye yanıtladı sessizce Nastya ve kitabı kapadı.</p>
<p class="calibre1">"Babam nereye kayboldu?" Petruşaevi kolaçan etti, mutfağı, odayı. "Torbasını aldı mı yanına?"</p>
<p class="calibre1">"Aldı," dedi Nastya.</p>
<p class="calibre1">"Sana ne dedi peki?"</p>
<p class="calibre1">"Bir şey demedi, ağzımı ve gözlerimi öptü.”</p>
<p class="calibre1">"Öyle mi..." dedi Petruşka ve düşüncelere daldı.</p>
<p class="calibre1">"Yerden kalk," diye buyurdu kardeşine. "Gel yüzünü yıkayayım güzelce, giydireyim seni, dışarı çıkacağız..."</p>
<p class="calibre1">Bu sırada babaları garda oturmaktaydı. Sabah sabah koca bir bardak votka içmiş ve öğle yemeğini yemişti yol kuponunu bozdurup. Daha geceleyin, Maşa'yı bıraktığı şehre gitmeye karar vermişti, onu orada tekrar bulmak ve belki de bir daha hiç ayrılmamak için ondan. Saçları tabiat kokan bu hamamcı kızından yaşça çok büyük olması kötüydü. Neler olacağını görecekti işte, şimdiden bir şey bilemezdi. Yine de İvanov, Maşa'nın kendisini gördüğüne hiç değilse birazcık sevineceğini umuyordu; bu da kendisine yetecek, artık onun da yeni bir yakın arkadaşı olduğu anlamına gelecekti, hem de çok güzel, neşeli ve iyi kalpli. Sonrasını görecekti artık!</p>
<p class="calibre1">Az sonra, İvanov'un daha dün geldiği yöne giden tren yanaştı. Eşya torbasını aldı ve binmeye hazırlandı İvanov. "Beklemiyordur Maşa beni," diye düşünüyordu. "Kendisini nasılsa unutacağımı ve bir daha hiç görüşmeyeceğimizi söylemişti, oysa ben onun yanına temelli gidiyorum."</p>
<p class="calibre1">Vagon sahanlığına girdi ve tren hareket edince savaştan önce yaşadığı, çocuklarının doğduğu küçük şehrine son kez bakmak üzere orada kaldı. Terk ettiği evine bir kere daha bakmak istiyordu; vagondan seçebilirdi onu, çünkü yaşadığı evin bulunduğu sokak hemzemin demiryolu geçidine çıkıyordu ve tren de oradan geçecekti.</p>
<p class="calibre1">Tren hareket etti ve istasyon makaslarından usulca geçip boş sonbahar tarlalarına girdi. İvanov vagonun korkuluklarına tutunup sahanlıktan, memleketi olan şehrin evlerine, binalarına, ambarlarına, yangın kulesine baktı. Uzaktaki iki uzun bacayı tanıdı; Birisi sabun, diğeri tuğla fabrikasına aitti; orada, tuğla presinin başında Lyuba çalışıyordu şimdi; gönlünce yaşasındı madem öyle. Belki bağışlayabilirdi onu, ama ne anlamı vardı? Sonuç itibariyle yüreği hınçla dolmuştu ona karşı; hem, savaş zamanı, kocasından ayrı düşünce sıkılmamak, yalnız kalmamak için başkasıyla öpüşen ve yaşayan birine acıması olamazdı. Lyuba'nın yaşamakta zorlandığı için, yokluk ve kedere yenildiği için Semyon ya da Yevsey ile yakınlaşmış olması onu haklı çıkarmıyor, aksine bir şeyler hissettiğini kanıtlıyordu. Sevgi dediğin de zaten yokluk ve kederden oluşurdu; insan hiçbir şeyin yokluğunu çekmese ve kederlenmese başka bir insanı sevmezdi ki hiç.</p>
<p class="calibre1">İvanov, sahanlıktan vagona geçecek, yatıp uyuyacaktı, yaşadığı, çocuklarını bıraktığı eve son kez bakma arzusunu yitirmişti; boş yere eziyet etmenin âlemi yoktu kendisine. Geçide daha çok var mı diye görmek için ileriye baktı ve hemen gördü onu. Demiryolunu şehre giden bir köy yolu kesiyordu burada; bu toprak yolun üzerinde yük arabalarından dökülen saman ve kuru ot yığınları, söğüt çubukları ve at pisliği duruyordu. Genellikle bu yoldan insan geçmezdi, pazarın kurulduğu iki günü dışında haftanın; nadiren kuru ot dolu arabasıyla şehre giden ya da köyüne dönen bir köylü geçerdi. Şimdi de öyleydi; köy yolu boştu; sadece şehirden, yolun saptığı sokaktan iki çocuk koşarak gelmekteydi; biri büyük, diğeri daha küçük, büyük olan küçüğün elini tutmuş, hızla çekiyordu onu peşi sıra, küçük ise ne kadar acele etse, bacaklarını nasıl gayretle çalıştırsa da büyüğe bir türlü yetişemiyor, büyük olan onu sürüklüyordu peşinden. Şehrin en son evinin önünde durdular ve garın olduğu tarafa doğru baktılar, herhalde oraya gidip gitmemeyi düşünüyorlardı. Sonra geçidi geçen yolcu trenine baktılar ve yol boyunca doğruca trene koştular, sanki birdenbire yakalamak isler gibi onu.</p>
<p class="calibre1">İvanov'un dikildiği vagon geçidi ardında bıraktı. İvanov vagona gitmek ve diğer yolcuların rahatsız etmeyecekleri üst sıraya yatıp uyumak üzere torbasını yerden aldı. Fakat o iki çocuk trenin en a/.ından son vagonuna yetişebilmişler miydi acaba? İvanov sahanlıktan dışarı sarktı ve arkasına baktı.</p>
<p class="calibre1">El ele tutuşmuş iki çocuk hâlâ yol boyunca geçide doğru koşuyorlardı. İkisi aynı anda düşüverdiler, sonra kalkıp tekrar ileri doğru koştular. Büyükleri, boş olan elini havaya kaldırdı ve yüzünü giden trendeki İvanov'a çevirip elini ona doğru salladı, sanki birini kendisine dönmeye çağırıyordu. Derken yine yere düştüler. İvanov, büyüğün tek ayağında keçe çizme, diğerinde galoş olduğunu seçebildi - o yüzden öyle sık düşüyordu.</p>
<p class="calibre1">Gözlerini yumdu İvanov, düşen güçsüz çocukların acısını görmek ve hissetmek istemiyordu; kendi göğsü de, sanki içine hapsedilmiş, inleyen yüreği ömrü boyunca boş yere çarptıktan sonra anı ;ık şimdi hürriyetine kavuşmuş da bütün varlığını sıcaklık ve huşuyla doldurmuşçasına ısınmıştı. Birdenbire eskiden de bildiği her şeyi tanıyıverdi, çok daha kesin ve gerçek olarak. O âna kadar bir başkasının hayatını, onurunun ve kendi çıkarlarının ardından hissetmişti, şimdi ise ansızın çıplaklaşan yüreğiyle dokunmuştu ona.</p>
<p class="calibre1">Vagonun basamaklarından bir kez daha baktı trenin kuyruğuna, uzaklaşan çocuklarına. Bunların kendi çocukları olduğunu biliyordu artık, Petruşka ve Nastya. Herhalde tren geçitten geçerken kendisini görmüş olacaklardı; Petruşka eve, annesinin yanına çağırmıştı onu, kendisi ise dikkat etmemişti onlara, başka bir şey düşünüyordu ve tanımamıştı çocuklarını.</p>
<p class="calibre1">Şimdi Petruşka ve Nastya trenin çok arkasından koşuyordu, rayların yanındaki kumlu yol boyunca; Petruşka yine küçük Nast-ya'nın elini tutuyor, ayakları koşmaya yetişemediğinde peşinden sürüklüyordu onu.</p>
<p class="calibre1">İvanov eşya torbasını vagondan toprağa fırlattı, sonra vagonun alt basamağına indi ve çocuklarının peşi sıra koştukları o kum yola indi trenden.</p>
<p class="calibre1"><span class="calibre2">FRO</span></p>
<p class="calibre1"><a id="bookmark1"><sup class="calibre4"><a href="#footnote1">1</a></sup></a></p>
<p class="calibre1"><span class="calibre2"> Balla ve cellat yardımıyla idam daha sonra yürürlüğe girmişti.</span></p>
<p class="calibre1"><a id="bookmark2"><sup class="calibre4"><a href="#footnote2">2</a></sup></a></p>
<p class="calibre1"><span class="calibre2"> </span><span class="calibre3">Alnı.</span><span class="calibre2"> Çelik miğfer, </span><span class="calibre3">-ç.n.</span></p>
<p class="calibre1"><a id="bookmark4"><sup class="calibre4"><a href="#footnote3">3</a></sup></a></p>
<p class="calibre1"><span class="calibre2"> Sovyetler Birliğinde 193()'lu ve 40'lı yıllarda yüksek üretim seviyesini lut-turabilmiş kişiye verilen ad. Eirkekler için: </span><span class="calibre3">stahanovets. -ç.n.</span></p>
</body>
</html>
