<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-26</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-22">GÖZLER, HANGİ SIRLARI AÇIK EDER?  </p>
			<p class="paragraf"><span class="CharOverride-3"><span><img alt="4.jpg" class="_idGenPageitem-6" src="../Images/4_fmt40.jpeg"/></span> Bizler toplum olarak insanları gözünden okumayı severiz. Gözü ışıl ışıl, gözünün feri gitmiş, gözleri fer fecir okuyor, boş gözlerle bakıyor gibi. Bu sözler boşuna değil kuşkusuz. Beyin yüzümüze gözümüze bazı izler bırakıyor olabilir mi? Bilimsel olarak bir insan yüzünden gözünden anlaşılabilir mi?</span>  </p>
			<p class="paragbos">  </p>
			<p class="paragraf">Gözler kalbin aynasıdır derler ve bu ifade büyük oranda doğrudur. Fakat göz dediğimizde yüzümüzdeki göz çukurlarının içinde duran yuvarlak organları düşünürsek yanılgıya düşeriz. Gözler, sadece gözbebeğinin çapı ve hareketleriyle bile çok fazla bilgi sunar. Mesela karşınızdaki insanın gözbebeklerinin genişlemesi, siz bunu bilinçli olarak fark etmeseniz de o kişinin sizden korkması ya da sizden hoşlandığı için heyecanlanması anlamlarına gelir. Çoğumuz bunu bilinçsizce algılarız. Hatta kendi gözlerimizle de benzer bir cevabı bilmeden karşı tarafa veririz. Aynalama sisteminin doğal bir sonucudur bu. Ayrıca gözler sürekli sağa sola kayar, hiç yerinde durmaz. Bu hareketler, kişilerin konuşmaları ya da dinlemeleri esnasında önemli bilgiler verir. Siz konuşurken gözünüze dimdik bakan birisi, tehditkâr ya da duruma göre aşırı dikkatli olduğu mesajını veriyor olabilir. Birine bir şey anlatırken gözlerimizi yanlara nasıl devirdiğimize bağlı olarak, görsel bir sahne mi yoksa kelimelerden kurulu bir kavram mı düşündüğümüze dair mesajlar veririz karşı tarafa. Sağ üst tarafa kayan gözler genellikle görsel bir sahnenin hatırlanması sırasında meydana gelen zihin tarama sürecinin bir göstergesi olarak kabul edilir. Bunlar sinir fizyolojisi açısından anlaşılır konulardır. Çünkü göz hareketlerimizi kontrol eden bölgeler, özellikle orta beyin dediğimiz, duygusal, dürtüsel ve temel yaşam işlevlerinden sorumlu bölgelerin kavşağında bulunan, bilinçsiz ve merkezi kısımlara çok yakındır. Bu nedenle, gözlerimizin birçok hareketi tamamen istemsiz ve bilinçdışıdır.  </p>
			<p class="paragraf">Gözlerimizle verdiğimiz bu sinyaller dikkat edildiğinde herkesin okuyabileceği bilgiler değildir. İşin uzmanları elbette küçük işaretleri bile detaylıca okuyup, zihninizden geçenleri siz söylemeden tahmin edebilirler. Ama benim de dahil olduğum sıradan insanlar, bu işaretlerin çoğunu bilinçdışı olarak alırlar ve mesajların değerlendirme sonuçlarını da anlık duygusal sinyaller olarak deneyimlerler. Lakin bildiğiniz gibi gözler sadece gözbebeklerinden ibaret değillerdir. Gözkapaklarımız, kaşlarımız ve gözlerimizi çevreleyen bölgenin kasları da bilinçsiz işaretlerden sorumlu yapılardır. Gözlerin belli belirsiz kısılması, kaşların hafifçe çatılması ya da gevşemesi, göz kenarlarının kırışması gibi birçok mikro mimik, dikkat, kızgınlık, rahatlama veya onaylamama-tiksinme gibi işaretler taşıyabilir. Bunlar nispeten daha kolay görülebilen ve belli bir mesafeden bile bilgi verebilen yöntemlerdir. Birçok usta kumar oyuncusu bu tip belirsiz/örtük yüz ve beden işaretlerini okuyarak kumarda rakiplerine karşı üstünlük gösterebilmektedir. Nasıl olduğunu bilmesek de örüntü okuma yeteneklerimiz de kendiliğinden güçlenir.  </p>
			<p class="paragraf">Bu yetenekler hepimizde mevcuttur ama verilerden aldığımız hislere ve duygusal mesajlara güvenmek için yeterince deneyimli olmamız gerekir. Duygusal kontrol, farkındalık ve deneyim, işin temel sırrı gibi görünüyor.  </p>
		</div>
</body>
</html>