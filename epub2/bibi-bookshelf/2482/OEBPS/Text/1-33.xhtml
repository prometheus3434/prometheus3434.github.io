<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-33</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-29">BEYNİMİZ NASIL KARAR ALIYOR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt52.jpeg"/></span> <span class="CharOverride-3">Kararlarımızı nasıl veriyoruz? O sırada beyinde neler oluyor?  </span></p>
			<p class="paragbos">  </p>
			<p class="paragraf">Karar verme süreci kolayca tanımlayabileceğimiz bir konu değil maalesef. Duygusal, mantıksal, refleks birçok kararımız var. Fakat temelde şunu söyleyebilirim ki insan ekonomide öğretildiği gibi pek de akılcı, yahut rasyonel bir varlık değil. Zira beynimizin karar verme sırasında yaptığı işlere bakınca, herhangi bir durumda kararlarımızı vermeden önce, beynimizin bilinçsiz ve dilsiz kısımlarında birçok işlem yapıldığını görüyoruz. Beynimizin derinliklerinde yer alan ödül-ceza sistemi ve limbik sistem dediğimiz duygusal ve dürtüsel devreler, hızla birtakım hesap kitaplar yapıyor ve eldeki verileri yine hızla gözden geçirerek, otomatik ve bilinçsiz olarak aldıkları kararları beynimizin bilinçli işlerini yöneten üst katmanlarına, yani beyin kabuğuna yolluyorlar. Bilincimiz bundan sonra devreye girerek o kararı uygulamaya koymak işini gerçekleştiriyor. Beynin esas işi bizi otomatik pilota bağlayıp bilinçli dikkatimizi daha yeni ve zorlu sorunlar için serbest bırakmak olduğundan, bu devre çoğu zaman işimize yarıyor. Ama sözgelimi bir market alışverişine gittiğimizde, o bilinçsiz devrelere önceden yüklenen kodlarla otomatik nice kararlar alıyoruz. Sepetimize doldurduğumuz ürünlerin bazen önemli bir kısmı, aslında mantıksal olarak pek ihtiyaç duymadığımız, fakat ilkel beynimizin “Al, topla, al ve daha güzel ol, al ve daha rahat ol” gibi ilkel ve yaşamda kalmaya yönelik komutlarından kaynaklanıyor. Bilinçli zihnimiz ise karar verildikten çok sonra, tabiri yerindeyse, bu seçimimize “mantıklı bahaneler” üretiyor. Mesela aylarca televizyon reklamlarında zihnimize yerleştirilmiş bir “sağlık-iyilik-zenginlik-cinsellik” mesajlarından biri veya birkaçına bulanmış bir marka yahut ürünü sepetimize bilinçsiz olarak ekliyor ve ardından da almaya karar verdiğimiz şeyin “bize faydalarına” veya “avantajlarına” dair, çoğu aslında bilgiye ve gerçeğe dayanmayan, “Bu marka organikmiş, bu ürün en etkili temizlik maddesiymiş” gibi birçok bahane üretebiliyoruz. Kısacası gün içinde çoğunlukla bu otomatik sistemle alınan kararları bir nevi robot gibi uygulamaktayız.  </p>
			<p class="resim"><span><img alt="45.jpg" class="_idGenPageitem-44" src="../Images/45_fmt.jpeg"/></span>  </p>
			<p class="paragraf">Bir başka ilginç bulgu, bir harekete karar verdiğimiz sırada beynimizin elektrik faaliyetlerinin incelenmesi sırasında karşımıza çıkıyor. Libet deneyi olarak bilinen meşhur deneyde, denekler ekranda dönen ve saat kadranına benzeyen bir kadranın ibresini belli bir noktada durdurmaya karar verip, ibreyi durduracak olan düğmeye basıyorlar. Dönen kadranı sürekli gözleriyle izlediklerinden, zihinlerinde o kararı verdikleri sırada kadranın hangi sayıyı gösterdiğini de görebiliyorlar. Bir başka deyişle, “Karar verdim” dedikleri anın nereye denk geldiğini söyleyebiliyorlar. Bu arada EEG yöntemiyle beyinlerinden kaydedilen elektriksel faaliyetler de inceleniyor. Deneklerin “karar verdikleri an” olarak ifade ettikleri andan yaklaşık yedi saniye kadar önce beyinlerinde “hazırlık potansiyeli” denen özel bir elektriksel faaliyet de izleniyor. Araştırmacılar bu faaliyete bakarak kararın ne zaman verildiğini yedi saniye öncesinden görebiliyorlar. Fakat denekler, bundan habersizler. Onlar sadece “Karar verdik” dedikleri andan, yani beyinlerinde dalgasal olarak o karar verildikten yaklaşık yedi saniye sonra kararlarının bilinçli olarak farkında oluyorlar. Bu tip deneyler çokça yapıldı, bolca tartışıldı ve hâlâ da tartışılmaya devam ediyor. Bazı araştırmacılar ve düşünürler, bu tip deneylerin özgür iradenin var olmadığını gösterdiğini bile düşünüyorlar. Onlara göre özgür irademiz, rahat yaşayalım diye zihnimizin bize bir oyunu. Çünkü kararlar bizden “yedi saniye önce”, beynimizdeki bazı merkezlerin faaliyetleri aracılığıyla veriliyor gibi görünüyor. Ben bu görüşte olmayanlardanım. Bana sorarsanız bu tip deneyleri açıklamanın başka yolları da var. Mesela belki de daha yavaş, kapasitesi sınırlı ve sinirsel olarak maliyetli bir işlem olan bilinçli düşünme eyleminden tasarruf amacıyla, hızlı bilinçdışı devrelerle yavaş bilinç arasındaki farkı kapatan bir maskeleme yazılımımız olabilir. Bu da bizi gereksiz bir zihinsel boşluktan kurtarıyor ve hayatta kalmamızı kolaylaştırıyor olabilir. Kararın beyinde alındığı anla uygulama arasında geçen o yedi saniye, aslında çok uzun bir süre. Eğer böyle bir tampon mekanizması olmasaydı o süre boyunca felç olmuş gibi beklemek durumunda kalabilirdik.  </p>
			<p class="paragraf">  </p>
			<p class="paragbos"><span><img alt="4.jpg" class="_idGenPageitem-6" src="../Images/4_fmt53.jpeg"/></span><span class="CharOverride-3"> Peki bilinçaltımıza yönelik mesajlar bizi gerçekten etkiliyor mu?  </span></p>
			<p class="paragbos">  </p>
			<p class="paragraf">Kararlarımızı nasıl verdiğimizle ilgili otomatik pilot işlevinden bahsederken ve diğer konularda da sıklıkla vurguladığım gibi, aslında yaşamımız büyük oranda bilinçdışı zihnimize bağlı. Kararlarımızı o veriyor, biz üzerinde düşünecek zaman bile bulamadan kendimizi bir şeyler yaparken buluveriyoruz. Bilgisayar diliyle söylersek, bütün duyu organlarımızdan beynimize saniyede 11 milyon “bit”lik veri akışı gerçekleşiyor ve biz bunun ancak 40 bitlik bir kısmından haberdar olabiliyoruz bilinçli olarak. Bu çok küçük bir miktar ve şu anda bu satırları okumak için bile bu kadar dikkat yeterli olabiliyor. Dolayısıyla geri kalan milyonlarca bitlik bilgi bilinçdışı dediğimiz beyin sistemlerinde, bizim şuurlu olarak farkında olmadığımız süreçlerle işleniyor. Baktığınızda gördüğünüz sahneleri düşünün. Görme alanınızla bu sayfayı yahut içinde bulunduğunuz mekânı izlerken aslında gerçekten gördüğünüz, yahut gözünüzün odağında kalan kısım, bütün görme alanınızın küçücük bir parçasıdır. Diğer kısımları ise sadece hafifçe “fark edersiniz”. Bu dış kısımlara çevresel görme alanı diyoruz. Çevresel görme alanında bulunan obje, nesne yahut mesajlar doğrudan bilinçli zihninize ulaşmaz, fakat yine de beyin tarafından algılanıp işlenerek bizim üzerimizde çeşitli etkiler yapar. Bu konuda düzenlenen oldukça incelikli deneyler sayesinde, aslında bilinçli olarak görmediğimizi sandığımız uyaranları beynimizin bilinçdışı sistemleri sayesinde algıladığımız ve davranışlarımızı buna göre yönlendiren içsel bir bilinçdışı sistemin varlığı rahatlıkla gösterilebilmekte.  </p>
			<p class="paragraf">Bazı beyin hasarları ve Alzheimer gibi rahatsızlıklarda, insanlar bilinçli olarak öğrendikleri şeyleri birkaç dakika içinde unutabilirler. Bu nedenle mesela bu kişilerle tanıştırıldıktan birkaç dakika sonra sizi unuturlar ve yeniden tanıştırıldığınızda sanki sizi ilk defa görüyorlarmış gibi her şey yeni baştan yaşanır. Fakat diyelim ki tanıştırılmalarınızdan birinde o kişiye canını acıtacak, yahut onu üzecek bir şey yaparsanız, bir sonraki tanışmanızda, sizi hiç hatırlamasa bile, bir öncekinde yaptığınız o rahatsız edici harekete bağlı olarak, size karşı hoşnutsuzluk gösterecektir. Mesela bir deneyde, böyle bir hafıza kaybı yaşayan bir hastayla tanıştırılan doktor, onunla tokalaşırken avucunun içine yerleştirilmiş bir cihazla hastanın eline hafif acı veren bir elektrik şoku verir. Hasta irkilerek elini çeker. Ertesi gün aynı doktor, daha önce defalarca olduğu gibi hasta ile tanıştırılır. Hasta yine aynı nazik yeni tanışma hareketlerini tekrar eder, fakat doktor tokalaşmak üzere elini uzattığında hasta tokalaşmaya yanaşmaz. Bu sakınma, hastanın beyninde bilinçli olarak hafıza depolayan bölgelerde hasar olmasına rağmen, duygusal ve bilinçdışı belleğin çalışmakta olduğunun göstergesidir. Aslında çoğu zaman bilinçli zihnimizin bildiğinden çok daha fazla bilgi ve örüntü ile sürekli olarak yönlendirilmekteyiz. Bunların etkilerini de çoğu zaman iç sıkıntısı, bunalma, çekingenlik, neşe veya sevinç gibi duygular halinde yaşıyoruz. Neden öyle olduğunu ise çoğu zaman anlayamıyoruz.  </p>
			<p class="paragraf">Bu özellikleri bildiğiniz takdirde insanlara bir mesaj vereceğiniz zaman, aslında bilinçli ve öğrenen zihinlerine değil, duygusal ve bilinçdışı zihinlerine mesaj vermeniz gerektiği açıktır. Mesela reklamlarda bize hep bu yapılır. Seyrettiğiniz hemen hemen her reklamda bununla ilgili birçok taktik uygulanır: Müzik, istenen duygunun yakalanması için iyi bir araçtır. Bizi derinden bağlayan ve duygularımızla doğrudan bağlantılı olan toplumsal ve insani değerler, şeker reklamlarında bile işe yarar. Ünlüler, daha önce duygusal bağ kurduğumuz simalar olarak, reklamı yapılan ürüne olan ilgimizi artırır. Kullanılan dil kalıpları ve cümleler, kısa ve duygusal içerikli olunca bizi etkileme şansları artar. İçimizdeki her türlü insani duygu; isyan, orijinal olma, güzel görünme, doyma, tatmin, zenginlik, hız, önde olma ve daha niceleri, reklamların en büyük hedef duygulanımları arasındadır. Güzel kadınlar yahut erkekler, hemen hemen hepimizin dikkatini bir anda ilana çeker. Yenilik ve sürpriz seven zihnimiz, hızlı ve beklenmedik kurgulara yahut senaryolara genellikle olumlu tepki verir. Bunların hepsini ve daha fazlasını toplayın, insan topluluklarını etkilemek sanıldığı kadar zor bir iş değildir. Dediğim gibi, bunun için elektromanyetik dalgalara yahut bilimkurgu filmlerindeki yöntemlere ihtiyacımız yok. Beyni biraz anlamak yeter.  </p>
			<p class="paragraf">Bilinçdışı zihnimiz sadece reklamların hedefi değil. Kişisel iletişimimizden tutun da siyasi partilerin söylemlerine kadar her şey bilinçdışı zihnimizi ele geçirebildiği kadar başarılıdır. Dünyanın ve ülkemizin gündemini sıklıkla işgal eden şiddet ve terör eylemleri de insanları öldürmekten ziyade, insanların genelinde korku, panik ve umutsuzluk yaymayı amaçlar. Bu hedefe ulaştıkça da sürdürülebilir hale gelir. Hayatta kalma, güvende olma ve istikrarlı yaşam biyolojik varlıklar olarak en önemli ihtiyacımız olduğundan, iş aramaktan tutun oy vermeye kadar aslında her davranışımızı etkileyen temel dinamiklerimiz buralardan gelir. İşte bunları bilirseniz ve elinizde belirli bir oranda medya gücü varsa, insan topluluklarını istediğiniz gibi yönlendirebilirsiniz. Bu yöntemler bireyler üzerinde çalışmaz; ama topluca insanlardan oluşan gruplarda büyük çoğunluğu etkileyerek, etkilenmeyen kişileri de toplulukla beraber yönlendirebilme riski taşır. Bunun çaresi de bana sorarsanız çok açık: İnsanlar ne kadar bilinçli, kendi zihinleri hakkında ne kadar bilgili ve uyanık olurlarsa, bu tip manipülasyonlardan körü körüne etkilenme olasılıkları da o kadar azalır. Ve bizler eğer böyle bilinçli insanların sayısını artırabilirsek, bizleri olur olmaz yönlere götürmeye kalkan manipülasyon odaklarına karşı da çok önemli bir savunma kalkanı oluşturmuş oluruz. Benim kişisel olarak birkaç yıldır yapmayı çok önemsediğim bir şey bu. Her yerde sinirbilim ve beyin anlatmamın altında, insanların bunları daha çok merak etmesini sağlama dürtüm yatıyor. Ve sizler de medyada sesimizi duyurmamıza zemin hazırlayarak aslında bu sürenin vazgeçilmez bir parçasını oluşturuyorsunuz.  </p>
			<p class="paragraf">Bilinçdışı yönlendirmelerden korkmak, kendinizi korumaya çalışmak tek başına sonuç alınabilecek bir süreç değil. Nasıl işlediğini anladığımızda, üzerimizde yapılmaya çalışılan her türlü, ticari, siyasi, ideolojik, toplumsal yahut inanca dayalı yönlendirme çabalarını daha iyi okumaya ve amacını anlamaya başlayacağız. Bu da hem kendi yolumuzu çizmemizde hem de toplumu kendi görüşlerimiz doğrultusunda yeniden yönlendirme konusunda bize paha biçilmez bir avantaj sağlayacak. Yani sadece korkup âcizlik hissetmek yerine, hızla anlamamız ve öğrenmemiz gereken bir süreçtir aslında bilinçdışı yönlendirme meselesi.  </p>
			<p class="paragraf">Özetle, evet, bilincimizin dahil olamadığı nice mesajlar alıyoruz ve davranışlarımızı büyük oranda onlar şekillendiriyor. Ama biz, paranoyak durumuna düşmeden bunları sakince anlamaya başlarsak, bu tip çabalar bize zarardan ziyade fayda verebilir. Hassas ve zayıf noktalarımızı anlamak, bunları onarmak için en iyi başlangıç noktasıdır.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt54.jpeg"/></span> <span class="CharOverride-3">Son yıllarda sinirbilim birçok konuya el attı. Nöropazarlama da bunlardan biri. Deyim yerindeyse insanların beyinlerini okuyarak onların ne arzuladıklarını anlamak mümkün mü gerçekten?</span>  </p>
			<p class="paragbos">  </p>
			<p class="paragraf">Nöropazarlama, bildiğimiz pazarlama alanıyla beyin bilimlerinin evliliği ya da nişanı gibi. Hatta nişan demek daha doğru olur çünkü oldukça yeni bir alan ve halen metotlarının oturması için zamana ihtiyaç duyduğumuz bir araştırma dalı. Ben şu anda Üsküdar Üniversitesi’nde Türkiye’de şimdilik tek olan Nöropazarlama Yüksek Lisans Programı’nın başkanlığını yürütüyorum. Hem keyifli hem de zor bir alan olduğunu söylemeliyim. Ama gelecek için çok umut vaat eden ve insanı anlamak konusunda farklı kapılar açabilecek olan potansiyeli yüksek bir alan bence. Nöropazarlama 1990’lı yılların başında Amerika ve Avrupa’da hızla gelişmeye başlamış. 1990 yılında Harvard Üniversitesi’nden Profesör Doktor Gerry Zaltman’ın, kısaca fMRI olarak bildiğimiz “fonksiyonel manyetik rezonans görüntüleme” cihazlarını ilk kez pazarlama araştırmalarında kullanmasıyla gündeme gelen nöropazarlamanın isim babası ise Profesör Doktor Ale Smidts olmuş. Smidts 2002 yılında nöropazarlama kelimesini ilk kez kullanarak bu terimin literatüre girmesini sağlayan kişi. 2000’li yıllara kadar nöropazarlama araştırmaları büyük şirketler tarafından, kendi stratejilerini geliştirme yönünde özel olarak yürütülüyordu. 2002 yılında ise Amerika’nın San Francisco şehrinde dünyanın ilk nöropazarlama şirketi olan Sales Brain’in kurulmasıyla bu kavram kurumsal bir nitelik kazanmış oldu. Tüm bu gelişmelerle artık adından sıkça söz ettiren nöropazarlama, ünlü marka danışmanı Martin Lindstrom’un bu konuyla ilgili araştırmalarını derlediği ve ülkemizde de çok satan <span class="CharOverride-4">Buy.ology</span> adlı kitabını yayımlamasıyla birlikte oldukça gözde bir konu haline geldi.  </p>
			<p class="paragraf">En yalın haliyle nöropazarlama, sinirbilimsel yöntemlerle pazarlama faaliyetlerinin planlanması ve yürütülmesi anlamına geliyor. Aslında temelde nöropazarlamada kullanılan yöntemleri ikiye ayırmak mümkün: Biyometrik, yani bedendeki çeşitli değişimlere dair ölçümler ve beynin elektriksel tepkilerini ölçümleme yöntemleri. Yüz okuma (facialcoding), gözbebeklerinin hareketlerinin takibi (eye-tracking), deri iletkenliği (GSR) ve kalbin elektrik faaliyetlerinin kaydedilmesi anlamına gelen elektrokardiyografi (EKG) gibi teknikler, biyometrik ölçümlemeler içinde en sık kullanılanlar. Beynin elektrik faaliyetlerinin kaydedildiği EEG (elektroensefalografi), beynin hangi alanlarının daha fazla çalıştığını gösteren fMRI (fonksiyonel manyetik rezonans görüntüleme), kızılötesi ışınlarla beynin işlevlerini okumayı sağlayan fNIRS (fonksiyonel yakın kızılötesi görüntüleme), zararsız radyoaktif maddelerle beynin işlevsel alanlarının incelenebildiği PET (pozitron emisyon tomografisi), beynin manyetik alanlarını görmemizi sağlayan MEG (manyetoensefalografi) gibi cihazlar, beyin tepkilerini gerçek zamanlı olarak görebilmemizi ve ölçebilmemizi sağlıyor.  </p>
			<p class="paragraf">Kullanım rahatlığı ve maliyeti açısında nöropazarlamada en çok kullanılan cihazlar beyin dalgalarını kaydedip analiz etmemizi sağlayan EEG ve gözbebeği hareketlerini takiple ilgili olan cihazlar. Çeşitli uyaranlara maruz kalındığında beynimizin yaydığı elektromanyetik dalgalarda bölgesel olarak frekans değişimleri meydana geliyor. EEG cihazları bu frekansları ölçümlemeyi sağlayan ve şimdilik bilinen en iyi yöntem... Gözbebeği takip sistemleri ise gözbebeğinin hareketlerini milimetrik olarak ölçerek, deneklerin nereye, hangi süreyle ve ne kombinasyonda baktığını analiz etmemizi sağlıyor. Bu iki yöntem entegre edilerek kullanıldığında kesine yakın sonuçlar elde edebiliyoruz.  </p>
			<p class="resim"><span><img alt="46.jpg" class="_idGenPageitem-45" src="../Images/46_fmt.jpeg"/></span>  </p>
			<p class="paragraf">Günümüzde artık pazarlamayla ilgili faaliyetler çoğunlukla bu yöntemlere göre şekillendiriliyor. Mal/hizmet analizi, fiyatlandırma kararları, marka ve ürün konumlandırma, ambalaj, logo tasarımı, web sitesi tasarımı ve pazarlama iletişimi çalışmaları, nöropazarlamanın aktif olarak kullanıldığı alanlardan sadece birkaçı.  </p>
			<p class="paragbos">  </p>
			<p class="paragraf ParaOverride-11">Nöropazarlamanın odağında, insanların toplumsal normlarla şekillenen “doğru”yu söyleme eğilimini göz ardı ederek zihinlerinin derinliklerinde yer alan “gerçek”in peşine düşmek vardır. İnsanlar, hiç de sanıldığı gibi “akılcı” ve sürekli olarak “akıllıca kararlar veren” canlılar değiller. Kararlarımız çoğu kez duygusal. Beynin “dilsiz ve bilinçsiz” kısımları tarafından yönlendiriliyor. İnsanlar çoğu zaman kendileriyle ilgili herkes için doğru olmayan gerçekleri söylemeyi reddetme ve genel geçer yanıtlar verme eğilimindedirler. Bunlara kararların ve seçimlerin doğru tahlil edilip değerlendirilememesini, dolayısıyla yanlış ifade etme ihtimalini de eklediğimizde, geleneksel yöntemlerin, objektif ve doğru sonuçlara ulaşma konusunda bazı sınırlılıklara sahip olduğunu görüyoruz. Nöropazarlama, bu eksikliği geleneksel araştırma yöntemlerini sinirbilimsel dayanaklarla destekleyerek, yani bu yöntemleri karşımıza değil yanımıza alarak gidermemizi sağlayan bazı araçlar sunuyor. Geleneksel araştırma yöntemlerinin keskin akılcılığına karşı çıkan nöropazarlama araştırmaları, ünlü sinirbilimci Antonio Damasio’nun “İnsanlar karar verirken beyinlerinin rasyonel kısımlarını değil duygusal kısımlarını kullanarak akıldışı kararlar verirler’’ saptamasını, gerçek hayata geçiriyor.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt55.jpeg"/></span><span class="CharOverride-3"> Nöropsikoloji nedir?  </span></p>
			<p class="paragbos">  </p>
			<p class="paragraf">Nöropsikoloji, eskiden ruhbilim olarak adlandırdığımız psikolojinin, gittikçe artan sinirbilim bilgisiyle bir araya gelmesi neticesinde, insan davranışlarının ve davranış bozukluklarının sinirsel temellerinin anlaşılmasını amaçlayan bir bilim dalı. Benim birkaç yıldır üzerinde faaliyet gösterdiğim alan da bu. Bana sorarsanız nöropsikoloji, gelecek yüzyılın en önemli bilimlerinden biri olacak. Çünkü sinirbilim tek başına sinir sisteminin çalışma ilkelerini ortaya koymaya çalışıyor. Psikoloji ise yüzyıllardır insanın ruhsal dünyasının kodlarını çözmenin peşinde. Şimdi her ikisinin farklı bilgi deryalarını bir araya getirme fırsatımız var. Elbette zor bir alan... Zira psikologlar halen biyolojik açıklamalara mesafeli olabiliyorlar. Hatta bunun biyofobi denen aşırı korku ve çekinme tarzındaki bir versiyonu da var. Sinirbilim camiası ise psikolojinin felsefi tarafına yabancı ve insanın maddi bedeninin ötesindeki tezahürler, onları şimdiye dek pek ilgilendirmemiş. İşte bu iki farklı alan, insanda bir araya gelmek zorunda ki evrenin en büyük muamması olan insanı anlamaya birkaç adım daha yaklaşabilelim.  </p>
			<p class="paragraf">Ayrıca sinirbilim artık tek bir bilim dalının, mesela tıbbın ve biyolojinin malı olmaktan çıktı. Her alanda, insanın sinirbilim bilgilerini almaları ve kendi alanlarına uygulamaları gerekiyor. Bunun için hem karmaşık bilimsel bilgiyi herkese ulaştırabilecek hem de sinirbilimsel açıdan farklı alanlarda üretilecek olan fikir ve çalışmalara rehberlik edebilecek bir ara kurum da gerekiyor. İşte benim birkaç sene önce kurduğum “nBeyin” aslında böyle bir işe soyunmuş durumda. Kendi araştırma ve okuma konularımızın yanı sıra, her bilgi alanından insana, sinirbilimleri dalındaki bilgilerle yeni arayışlar ve projeler geliştirmeleri için destek vermeye gayret ediyoruz. Şimdiye kadar çok ilginç geri dönüşler aldık. Özellikle hukukçuların ilgisi çok memnuniyet verici... Zira hak, hukuk, adalet ve asayiş alanlarında, sinirbilim konusunda bilgili ve deneyimli insanlara ihtiyacımız var.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt56.jpeg"/></span><span class="CharOverride-3"> Bilimsel bir araştırmada ortaya çıkan Jennifer Aniston nöronu çok şaşırtıcı gelmişti bana. Bu konudan biraz bahseder misiniz? Gerçekten ünlü insanlarla ilgili nöronlar oluşturuyor muyuz?  </span></p>
			<p class="paragbos">  </p>
			<p class="paragraf">Sadece ünlü insanlarla ilgili değil, yüz tanıma gibi karmaşık işleri de örüntü tanıma sistemi aracılığıyla beceriyoruz. Bu örüntüleri beynin nasıl tanıdığı hâlâ meçhul... Ama bazı araştırmacılar, beyin kabuğumuzdaki sinir hücresi gruplarının “kolonlar” denen yapılar oluşturarak bu örüntüleri yakalama görevi gören minik işlemciler gibi davrandığını düşünüyorlar. Yani bugünkü bilgisayarlarda bulunan mini transistorlar gibi, korteksimiz de dikey olarak yerleşmiş milyonlarca işlevsel birime sahip. Bu birimler, sinir hücrelerinin dikey ağlar şeklinde birbirine bağlanmasından oluşuyor ve bir örüntü tanındığı zaman bu hücreler belirgin bir sırayla ateşleme yapıyorlar. Bir başka deyişle elektrik sinyalleri çıkartıyorlar. İşte bu da o örüntüye verilmesi gereken tepkiler neyse, sırayla onları tetikliyor.  </p>
			<p class="resim_alyazili"><span><img alt="47.jpg" class="_idGenPageitem-46" src="../Images/47_fmt.jpeg"/></span>  </p>
			<p class="resimalti_italik ParaOverride-12"><span class="CharOverride-3">Jennifer Aniston nöronu</span>: Ünlü veya tanıdık birinin  </p>
			<p class="resimalti_italik ParaOverride-13">yüzüne dair herhangi bir ipucu gördüğümüzde  </p>
			<p class="resimalti_italik ParaOverride-13">harekete geçip ateşleme yapan özel sinir hücreleri.  </p>
			<p class="resimalti_italik ParaOverride-13">Deneyde Jennifer Aniston resmi kullanıldığı  </p>
			<p class="resimalti_italik ParaOverride-10">için bu ismi almıştır.  </p>
			<p class="paragraf">Yüzleri de böyle tanıyoruz. Kişiye ait yüz bilgisi, genel bir örüntü olarak beyinde kayıtlıdır ve onun herhangi bir fotoğrafı, silueti yahut o kişiyle ilgili onu çağrıştıracak ismi gibi bilgiler bile, bu örüntü hücrelerini tetikler. Elbette buradan da anlayacağınız gibi mesele Aniston için tek bir hücre değil, en az birkaç bin hücrelik bir birim çalışıyor. Eğer bunlardan uygun bir tanesinden kayıt alırsanız, o hücrenin bu örüntü tanıma ağının bir parçası olarak sadece Jennifer Aniston’a ait resim, görüntü veya bilgilerle harekete geçtiğini görebilirsiniz. Örüntü tanıma ağındaki hücrelerin bir kısmı başka ağlarda da görev aldığından, Aniston’un veya belli bir kişinin yüzüne özgü faaliyet göstermeyebiliyorlar. Ama bazı hücreler sanki sadece o örüntüye tahsis edilmişler gibi.  </p>
			<p class="paragraf">Bu tip haberler medyaya yansıdığında, hem ünlü bir kişiyle ilgili olmasından dolayı hem de fazlaca basitleştirilmesi yüzünden yanlış algıların oluşmasına sebep olabiliyor. Beynimizde “kişilere has” hücreler yok. Onun yerine kişileri tanımamızı sağlayan örüntüleri kaydeden ağlara mensup sinir hücreleri var ve biz bazı tekniklerle onların faaliyetlerini kaydedebiliyoruz. Ama bir grup hücre Jennifer’ın örüntüsünü tam olarak nasıl kaydediyor diye sorsanız, işte bunu net olarak bilen kimse yok. Bence işin güzelliği de burada.  </p>
		</div>
</body>
</html>