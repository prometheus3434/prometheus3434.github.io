<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-16</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-12">NEDEN GÜLERİZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt20.jpeg"/></span><span class="CharOverride-3"> Beynimizin en temel çalışma prensibinin bizi hayatta tutmak ve soyun devamını sağlamak olduğunu düşünürsek neden güldüğümüz hatta buna neden ihtiyaç duyduğumuz bir muamma halini alıyor. Yapılan bilimsel çalışmalarda beynimizde gülme merkezinin bulunduğunu ama neden güldüğümüzü keşfedemediğimizi söylemiştiniz. Gülmek bize yakışıyor. Ama neden gülüyoruz?</span>  </p>
			<p class="paragbos">  </p>
			<p class="paragraf">İnsan türü olarak en sevdiğimiz eylemlerden biri gülmek olsa gerek. Yapılan hesaplamalara göre, sıradan bir insan, günde ortalama 17,5 kez gülüyor ve gülmeyle ilişkili mimikler sergiliyor. (Bu sayı genelde 0 ile 80 arasında değişebiliyor.)  </p>
			<p class="paragraf">Yaygın bir davranış olmasına ve üzerinde neredeyse yüzyıllardır çalışılıyor olmasına rağmen, hâlâ neleri neden komik bulduğumuz net değil. Fakat son yıllardaki işlevsel beyin görüntüleme çalışmaları, her alanda olduğu gibi beyindeki espri yakalama sistemiyle ilgili de ilginç bilgiler veriyor.  </p>
			<p class="paragraf">Popüler komedi dizileri üzerinde yapılan bir çalışmada, izleyenlerin komik buldukları sahnelerde beyinlerinin hangi bölgesinin aktif hale geldiği saptanmış. Çalışma sonuçlarına göre, dizilerde komik bulunan sahneler sırasında beynin sol yarısındaki ön beynin alt bölümü (inferiorfrontal korteks) ve arka şakak lobu (posteriortemporal korteks) “espri yakalayıcı” merkezler olarak görev yapıyor. Beynin sol tarafı, genel olarak, dış duyulardan gelen bilgileri önceden kayıtlı deneyimlerle karşılaştırmak ve bunlara belirli, hazırlanmış tepkiler üretmekten sorumludur. Mizah ise genellikle şaşırtıcı, sürpriz içeren ve beklentilere uymayan olaylarla ilgili olduğundan, sol beynin yakaladığı bu “uyumsuzluk” bizlerde gülme ve espriyi deneyimleme hissi oluşturuyor gibi görünüyor. Araştırmacılara göre, beynimiz bu algılayıcı sistemler sayesinde espriyi yakaladıktan sonra, bunun duygusal bir deneyime dönüştürülmesi işini insula ve amigdala gibi, beynimizin duygusal işlevlerden sorumlu bölgelerine bırakıyor.  </p>
			<p class="resim"><span><img alt="18.jpg" class="_idGenPageitem-20" src="../Images/18_fmt.jpeg"/></span>  </p>
			<p class="paragraf">Elbette güldüğümüz şeyler sadece hareketli görüntüler değil. Sözlü şakalar ve “lafı gediğine koyma” durumları da oldukça hoşlandığımız espri türlerinden. Özellikle fıkralar ve ayaküstü gösterilerdeki metinler genellikle bu yeteneğimiz üzerine inşa ediliyor. Sözlü espriler tabii ki belli bir düzeyde dil işleme yeteneği gerektiriyor. Yani bu şakalardan keyif alabilmek, dildeki yetkinlikle doğru orantılı... O yüzden, bu özellikleri çok gelişmemiş olan çocuklar daha ziyade düşme yahut şaşırma gibi durum komikliklerinden hoşlanıyorlar. Bekleneceği gibi, sözel şakalar beynin şakak (temporal) loblarını uyarır ve buradaki dil çözümleme merkezleriyle değerlendirilir. Yine özellikle beynin sol yanı, mantıksal uyumsuzlukları ve esprileri yakalamakta daha başarılıdır.  </p>
			<p class="paragbos">  </p>
			<p class="paragraf ParaOverride-11">Mizahın genel olarak hoşumuza gittiği açık bir gerçektir. Hoşumuza giden birçok şeyde olduğu gibi, mizahın da doğal bir sonucu olarak dopamin salgısı artar. Çünkü amigdala bölgesinin faaliyete geçmesiyle dopamin salgısı daha da tetiklenir. Ayrıca beyindeki dopamin miktarı aynı zamanda komik hadiselere nasıl tepki vereceğimizi de önceden belirler. Örneğin, ruh halimizin pek iyi olmadığı durumlarda beynimizdeki dopamin miktarı da düşüktür ve bu yüzden her zaman güldüğümüz türden espriler bize pek komik gelmeyebilir. Zira esprilere gülebilmek için, mutluluk hissedebilmeye uygun bir zihin yapısında olmamız gerekiyor.  </p>
			<p class="paragbos">  </p>
			<p class="paragraf">Beynimizde komiklikleri tespit eden bir başka ilginç sistem de ön beynimizde yer alan ve adına “iğ hücreleri” ya da “Von Economo hücreleri” denen özel hücrelerdir. Bu hücreler, insanlar, yüksek maymunlar ve balinalar gibi bazı gelişkin memelilerin beyinlerinde bulundukları için üst düzey bilişsel özelliklerle ilişkilendirilirler. Şekilleri de alışılmışın dışındadır. Mekik biçimli yapılarının yanı sıra, beynin uzak bölgelerine uzanan iki uzun dala sahip hücrelerdir.  </p>
			<p class="paragraf">Şimdiye kadar bu iğ hücreleri beynimizin sadece belli bölgelerinde (anterior [ön] singulat, fronto-insular ve dorsomedial prefrontal korteks bölümlerinde) bulundular. Araştırmalara göre, bu özel biçimli hücreler, sosyal deneyimlerimizi beynimizin diğer bölgelerine iletmekle yükümlüler. Duygusal bir uyarana maruz kaldığımızda bu iğ hücreleri son derece hızlı bağlantılarıyla beynin diğer tüm bölgelerinin bu duygusal girdiden gerektiği şekilde haberdar olmasını sağlamaktalar. Muhtemelen bu özel görevlerinden dolayı, sinir sisteminde en hızlı iletim yapan hücreler arasında ilk sırada yer alıyorlar. Komik bir espri söz konusu olduğunda, “latifeyi” ilk tespit eden hücreler bu iğ hücreleridir ve aynı zamanda haberi her yere ulaştırarak beynin geri kalanının da espriyi anlamasını sağlarlar. Ayrıca iğ hücrelerinin doğumdan sonraki ilk birkaç ayda geliştiklerini, fakat yaklaşık iki yaşına kadar faaliyete geçmediklerini de hatırlatmak isterim. Zira bu yaşlar, utanma, kızgınlık ve suçluluk gibi duygularımızın ortaya çıkmaya başladığı yaşlardır ve bu tip duygular için sağlıklı çalışan bir ön beyin iğ hücre sisteminin varlığı gereklidir.  </p>
		</div>
</body>
</html>