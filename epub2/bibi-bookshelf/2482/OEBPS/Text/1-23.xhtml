<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-23</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-19">ÂŞIK BEYİNDE NELER OLUYOR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt34.jpeg"/></span><span class="CharOverride-3"> Aşk beynin şuursuz hali mi? Beyinde neler oluyor? Hangi hormonlar fışkırıyor, hangileri baskılanıyor? Aşkın gözü kör müdür? Aşk olunca akıl devreden çıkar mı? İlk görüşte aşk mümkün mü?  </span></p>
			<p class="paragbos">  </p>
			<p class="paragraf">Öncelikle aşk denen duygunun tanımını yapmak lazım. Zira özellikle bizim kültürümüzde üzerine çok geniş anlamlar yüklenmiş bir kelimedir bu. Aşkın ne olduğu bana sorulduğu zaman özellikle uzmanlık alanımın içinde kalabilmek adına “Neslimizin devamı amacıyla karşı cinsten bir insana duyulan aşırı tutku” diyorum.  </p>
			<p class="paragraf">Çünkü aşkın diğer kullanımlarına girecek olursak ne bu kitapta ne de hayat boyunca işin içinden çıkabiliriz.  </p>
			<p class="paragraf">Bu anlamda aşk, karşı cinsten birine şiddetli bir duygusal tutunmadır. Bir nevi obsesyon yahut takıntıdır. Gerçekten de beyin görüntüleme çalışmaları başta olmak üzere sinirbilimsel birçok araştırma, durumun en azından beyin açısından tam da bu şekilde olduğunu gösteriyor. Aslına bakarsanız aşk için bir nevi zihinsel rahatsızlık hali de diyebiliriz. Gereklidir de... Zira hastalık olmasa o kadar garip davranış değişikliğiyle birlikte onca şiirler, şarkılar, destanlar nasıl çıkardı ortaya?<span class="CharOverride-3">  </span></p>
			<p class="paragraf">Aşk dediğimiz duygulanımlar, kadında ve erkekte farklı seyreden süreçlerle ortaya çıkar. Fakat bu farklılıklara değinmeden evvel aşkın her iki cinste de ortak olan yanlarına bakalım.  </p>
			<p class="paragbos">  </p>
			<p class="paragraf ParaOverride-11">Âşık olunduğu zaman, beynin “limbik sistem” denen ve duygulanımlarımızı kontrol eden bölgelerinde çok şaşırtıcı bir faaliyet değişimi olur. Âşık olunan kişiyle bir araya gelme dürtüsü o kadar kuvvetli hale gelir ki, bu duygu üst beynin kontrol işlevlerinde ciddi bir azalmaya neden olur. Beyin görüntüleme çalışmalarında deneklere, âşık oldukları kişiyi düşünmeleri söylendiğinde, özellikle taze âşıkların beyinlerinin ön beyin bölgelerinde anlamlı bir suskunluk olduğu görülmüştür. Söz konusu bu bölgeler akıl yürütme, eleştirel düşünme, hata algılama ve strateji değiştirme gibi süreçleri yürüttüğü bilinen bölgelerdir. Dolayısıyla âşık bir insanın sevgilisindeki hataları ve kusurları neden göremediğini, onu neden zihninde ideal bir konuma yerleştirdiğini de anlayabiliyoruz. Yani gerçekten aşkın gözü kördür. En azından aklı kördür diyebiliriz. Zaten böyle olmasa, âşık olunan kişide bin tane kusur bulunabilirdi ve birliktelik hiç gerçekleşmeyebilirdi. O nedenle aklı biraz da olsa kaybetmek, türümüzün devamı için gerekli bir nitelik. Hani demiş ya Âşık Veysel eşine “Güzelliğin on para etmez, bu bendeki aşk olmasa” diye. İşte o misal...  </p>
			<p class="paragbos">  </p>
			<p class="paragraf">Ayrıca aşk söz konusu olduğunda beyin ve beden kimyasında da dikkate değer değişiklikler gözlemleniyor. Mesela stres durumlarında salgılanan kortizol adlı hormon, aşkın alevli safhalarında en fazla artan hormonlardan biridir. Çünkü aşk aslında bir nevi stres halidir. Bu halden kurtulmanın yolu ya sürekli sevgiliyi düşünmektir ya da sevgiliyle bir araya gelmektir. “Cilveloy” türküsünde çok güzel bir söz vardır: “Bir sen söyle bir de ben oy nanayda, cilveloy nanayda/Bu sevdadan kurtulak oy nanayda.”  </p>
			<p class="paragraf">Sevdadan kurtulmanın yolu kavuşmaktır ve yaşanan bütün stres de bu kutlu amaca erişmek uğrunadır. Aşkın sürdürülebilmesinde bu stresin rolü vardır. Aşırı olmayıp ölçülü düzeyde sürekli var olan stres, aşk ilişkisinin uzun zaman sürmesine neden olur. Kaybetme korkusu, kıskançlık gibi duygular, temelde bu stresi besleyen faktörlerdir. Stres faktörleri ortadan kalktığında o tutkulu büyük aşk, yavaş yavaş sahneden çekilir.<span class="CharOverride-3">  </span></p>
			<p class="paragraf">Beyin kimyasallarındaki en büyük değişiklik, dopamin dediğimiz kimyasalda yaşanıyor. Sevgiliyi her düşündüğümüzde, onunla ilgili her işareti, fotoğrafı, mesajı gördüğümüzde, beynin ödül kimyasalı olan dopamin salgısında adeta minik patlamalar gerçekleşiyor. Sadece düşünmenin bile bu kadar büyük zihinsel ödüle neden olduğu bir yerde “onu düşünmek” kısa zamanda bir bağımlılık haline geliyor. Zaten bağımlılık da bizzat dopamin meselesiyle ilgilidir. Bir de kendini iyi hissetme hormonumuz olan serotonin vardır. Serotonin miktarı âşık olunca ciddi oranda düşer. Serotoninin azaldığı önemli klinik sorunlardan biri depresyondur ve tedavisinde –her ne kadar etkileri çok sınırlı ve yan etkileri muhtelif olsa da– beynin serotonin etkinliğini artıran ilaçlardan medet umulur. Aşktaki serotonin azalması, duyguların şiddetine göre, depresyon durumundaki kadar, hatta daha bile ağır olabilmektedir. Bu durum ilk bakışta bir açmazmış gibi görünebilir. Aşk mutluluk veren bir duygudur ama mutluluğumuzun kimyasallarından biri olan serotonin azalır. Tecrübelerimize dayanarak düşündüğümüzde durumu anlamamız pek zor değil. Âşık olunduğunda kederle karışık mutluluk hissedilen garip bir zihinsel durum yaşanır. Sevgiliden ayrı geçirilen her saniye kederlidir. İçte bir daralma, uykusuzluk, hayata karşı isteksizlik, kayıtsızlık gibi depresyon belirtileri ortaya çıkar. Ama sevgiliden haber alınınca ya da sevgiliyi düşünürken salgılanan dopamin, endorfin gibi kimyasallar, bu geçici depresif durumdan çıkılmasını ve kişinin kendini iyi hissetmesini sağlar. Manik-depresif, çift kutuplu rahatsızlık gibi bir haldir aşk... Bazen mani, öfori, hareketlilik ve canlılık, bazen de isteksizlik ve depresyon söz konusudur. Bu gelgitli ruh hali, âşık kişiyi aşkına bağlayan çok önemli bir faktördür. Depresif ruh hallerimiz olmasa, sevgiliyi neden kafaya takalım ki?<span class="CharOverride-3">  </span></p>
			<p class="paragraf">Az önce endorfinden bahsetmiştim. Bu hormon, adının “morfin”e benzemesinden de çağrışım yapabileceği gibi, bedenimizin içsel ağrıkesicisi ve uyuşturucusudur. Egzersiz sonralarında salgılanması artar ve kendimizi daha sağlıklı, daha iyi hissederiz. Aşk da endorfini artıran deneyimlerden biridir. Ağrı sızı hissetme ya da kendinden şikâyetçi olma hallerini en aza indirir. Aynı zamanda, ağrısızlık ve bedensel iyilik algısı, aşk için çoğu zaman gerekli olabilen “risk alma” eylemini de kolaylaştırır. Çünkü bazen sevgilinin gözüne girebilmek için fazlasıyla çılgınca şeyler yapmak gerekebiliyor. Temel ayarlarımızla oynayan böylesi bir duygulanım olmasa, kur yapmak için sergilenen o garip davranışlar ve akla hayale sığmaz evlilik teklifleri zor çıkardı ortaya.<span class="CharOverride-3">  </span></p>
			<p class="paragraf">Aşk halinde beyinde ayrıca noradrenalin, feniletilamin ve asetilkolin gibi daha birçok kimyasalın salgısı artar. Bunlar genel olarak beyinde bir uyanıklık, dikkat, öğrenmeye açıklık, yaratıcılık ve sıra dışı düşünme-davranma devrelerini tetikler. Bu nedenle âşık olduğumuzda çakırkeyifmişiz gibi, bizden beklenmeyen birçok düşünce ve davranışı sergileyebiliriz.<span class="CharOverride-3">  </span></p>
			<p class="paragraf">Buraya kadar anlatmaya çalıştığım değişiklikler, hem kadın hem de erkek beyninde meydana gelir ama zamanlama, şiddet ve ritimleri çoğu zaman farklıdır.  </p>
			<p class="paragbos">  </p>
			<p class="paragraf ParaOverride-11">Aşkta erkeğin sistemi daha basittir: Erkek eğer arayıştaysa ve genel kıstaslarıyla uyumlu bir partner adayıyla karşı karşıyaysa, üstelik şansı olduğunu da düşünüyorsa, alt beyin devreleri kontrolü hemen ele alabilir. Filmlerde kızı görür görmez eli ayağı birbirine dolaşan, dili tutulan genç adam tiplemeleri bu halin karikatürize edilmiş biçimidir. Zira erkeğin duygusal ve dürtüsel beyni faaliyete geçtiğinde, zaten kadınlara göre biraz zayıf olan ön beyni iyice ve hızlıca devreden çıkar. Cinsel suçların büyük oranda erkeklerde görülmesinin bir nedeni de işte bu kontrol zafiyetidir.<span class="CharOverride-3">  </span></p>
			<p class="paragraf ParaOverride-11">Erkeklerin böyle bir duyguya düştükleri anda çoğunlukla yaptıkları ilk şey, kendilerini bir şekilde gösterme davranışıdır. Kendini gösterme davranışı erkekte içgüdüseldir ama duruma, kültüre ve zamana göre şekli değişebilir. İçgüdüsel olarak dişi tarafından seçilmesi gerekiyordur. Bu nedenle ortama ve duruma uygun çeşitli becerilerini göstermesi lazımdır.  </p>
			<p class="paragbos">  </p>
			<p class="paragraf">Ağırlıklı olarak kırsal kesimde yaşayan erkekler fiziksel güçleri ve çevresel problemleri çözme yetenekleriyle kadınları etkilemeye çalışabilirler. Ama günümüzün şehirli erkekleri, daha bilişsel şeyler yaparlar. Mesela espri yapabilmek, sorun çözebilmek, para kazanıyor olmak gibi farklı özelliklerini ortaya çıkartmayı tercih ederler. Çünkü kadının istediği özellikler artık bunlardır. Kadınların ilgisini çeken erkek tipi genelde kendine güvenen, hazırcevap, zekice konuşan, anlaşılır mesajlar verebilen, kaliteli espriler yapabilen kişilerdir. Özellikle erkeklerin hassas sosyal ortamlarda birçok bilinmezin olduğu kalabalık insan grupları içinde espri yapabilmesi, beyin açısından çok zor bir analiz sürecini başarıyla ve eforsuz olarak yapabildiğini gösterir. Zira ortamda bulunan insanların zihinlerini anlamak, onları incitmeden, beklentilerine aykırı şaşırtmacalarla gülümsetebilmek, işlek ve kapasitesi yüksek bir beyne sahip olmak anlamına gelir. Elbette kimse bunu bilinçli olarak düşünmez ama espri yapıldığı zaman gülerek ve kutlayarak karşılık vermek, beğeninin en önemli göstergelerindendir. Yapılan araştırmalar, kadınların kendilerini güldürebilen erkekleri daha fazla tercih ettiklerini gösterirken, erkekler için böylesi bir kıstas pek geçerli değildir. Yani kadınların zekice espriler yapması erkekler için çok çekici bir unsurmuş gibi görünmüyor. Ama erkekler, kendi esprilerine gülen kadınlara karşı ayrıca ilgi duyuyorlar. Çünkü bir kadının bir erkeğin esprisine gülebilmesi, zihinlerinin eşgüdümlü çalışabildiğinin bir göstergesi...<span class="CharOverride-3">  </span></p>
			<p class="paragraf">Tabii ki espri ve zekâ her şey değil. Görünüş her zaman önemli... Hatta fiziksel görünüş insan için aşka açılabilecek ilk ve en önemli kapı. Özellikle erkekler için. Bilimsel çalışmalar bu yönde birçok ipucu verse de, kendi hayatlarımızdan da gayet iyi biliriz ki, iyi ve alımlı giyinmiş, dekolteli ve çekici bir hanımla karşılaşan pek çok erkek, hızla davranış kalıbını değiştirir. Çoğunlukla daha kibar, daha dikkatli, daha esprili ve anlayışlı hale geliverir. Birçoğunun çenesi düşer. Var olan marifetlerini sergilemek için içgüdüsel bir itkiye sahiptirler. Erkek beynindeki en önemli devrelerden biri de işte bu “marifet sergileme, kendini gösterme ve öne çıkma” davranışıdır. Saldırganlık bile aslında çoğu zaman erkeğin, halk arasında “horozluk” denen öne çıkma özelliğinden dolayıdır. Ayrıca bilim, sanat ve düşünce tarihine baktığınızda, ağırlıklı olarak erkek isimleri çıkar karşımıza. Kadın beyni aslında ilişki kurma, duygusal örüntüleri tanıma konusunda çok daha iyidir. Yani sanatsal ve derinlikli işler üretmek üzere çok daha donanımlıdırlar. Fakat erkeklerdeki kendini gösterme dürtüsü, yaptığı işi de göstermeye yöneliktir. Hatta göstermek üzere eser üretebilir. Bu erkeğin tabiatında vardır. Elbette bu genellemeleri yaparken herkesin aynı olmadığını da belirtmek gerekir ki kadın okuyucular kızmasın. Bir Ursula K. Le Guin, bir Sylvia Plath, bir J. K. Rowling ve daha niceleri vardır elbette. Benim bahsettiğim şey, genel biyolojik kuralların hayata nasıl yansıdığıdır.  </p>
			<p class="paragbos">  </p>
			<p class="paragraf ParaOverride-11">Kadında aşk sırasında neler olduğu konusu biraz çetrefillidir. Ama özetlemek mümkün tabii... Kadınlar genel itibariyle bedensel olarak erkekten daha zayıf oldukları için, kaslı ve potansiyel olarak saldırgan olabilecek erkeklerle tanıştıklarında stres yaratan bir deneyim yaşarlar. Bu evrimsel olarak bir korunma refleksidir. Kadın ilk kez bir erkekle karşılaştığında ya da tanıştığında, beynin amigdala adlı stres bölgesi hafifçe faaliyete geçer.<span class="CharOverride-3">  </span></p>
			<p class="paragraf ParaOverride-11">Amigdala, vücudu “sarı alarm” durumuna geçirir ve olası bir tehlikeye karşı temkin ve teyakkuz sağlar. Kadınların çoğunun ilk görüşte hemen diyaloga girmemeleri, ilk karşılaşmada erkekler kadar düşük çeneli olmamaları, hatta bazen Türk filmlerindeki gibi kendilerine aşk teklifiyle yaklaşan jön rolündeki erkeği çat diye tokatlamaları, alarm sisteminin bazen abartılı bazen isabetli çalışmasındandır. Dolayısıyla ilk görüşte aşk, şıpsevdi erkekler için daha olasıdır. Kadınlarda bu biraz daha düşük bir ihtimaldir. Fakat bu gerginlik, en kısa sürede giderilir. Çünkü erkek, maddi imkânları, zekâsı, görünüşü, konuşması ya da sevgi ve merhamet uyandıracak davranışlarıyla kadın beyninde “merhamet ve ısınma reaksiyonu” dediğimiz şeyi başlatabilir. Mesela erkeğin kadını gördükten sonra şaşkınlıktan üzerine bir şeyler dökmesi kadındaki ısınma reaksiyonunu başlatabilir. Bu sahnedeki sorumlu hormon muhtemelen sosyal bağlantı kimyasalımız olan oksitosindir. Oksitosin, beyinden salgılanıp tüm bedene yayılan ve beyin devrelerimizi derinden etkileyen bir hormondur. Bahsettiğim ilk gerginlik durumunda salgılanan oksitosinin en belirgin etkisi, amigdalayı susturmasıdır. Stresli veya korkmuş birine sarılmamız da bu yüzdendir. Sarılma oksitosin artışını sağlar ve amigdaladaki korku veya tehlike uyarımı böylece azalır. Amigdalayı susturan oksitosin, kadının rahatlamasını ve artık belki de gülümsemesini bile sağlar. Eh, gülümseme geldiğinde ne olduğunu biliyoruz artık, erkek de coşar ve muhabbet ilerler.  </p>
			<p class="paragbos">  </p>
			<p class="paragraf">Kadın beyni çok karmaşıktır. Zira hayatın sürdürülmesi ve türün sağ kalması için çok önemli bir görev olan gebelik ve çocuk bakımı sürecinin ana sorumlusudur. Bu nedenle eşini çok iyi seçebilecek, biyolojik ve fizyolojik değişimlerle çok iyi baş edebilecek –ki bu eğitimin önemli bir kısmı, yıllar boyunca âdet döngülerine bağlı bedensel ve davranışsal değişiklikler sırasında yapılır– bebeğin derdinden gayet iyi anlayabilecek, bebeğin ve ailenin ortamını tehdit edebilecek olası sorunlara karşı uyanık kalabilecek ve öngörü geliştirebilecek bir sisteme sahip olmalıdır. İşte bu gibi gerekçeler, milyonlarca yıl boyunca kadın beyninin erkeğinkine göre çok daha karmaşıklaşmasına neden olmuştur.  </p>
			<p class="paragraf">Kadın beynindeki ve zihnindeki aşk/cinsellik algısıyla erkeğinki arasında derinden farklar olabiliyor. Modern toplum her ne kadar aramızdaki farkı aza indirecek bazı fırsatlar ve sorunlar yaratmış olsa da, derinlerde bir yerlerde bu dürtülerimiz aynen duruyor. Çünkü kültürel ve toplumsal yaşamımız henüz biyolojimize yeni bir ayar verebilecek kadar eski değil.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt35.jpeg"/></span><span class="CharOverride-3"> Ayrılık acısı beyinde nasıl bir etki yaratıyor? Sevgilisinden ayrılınca intihar eden gençleri hep duyarız. Neden başa çıkamıyorlar?</span>  </p>
			<p class="paragbos">  </p>
			<p class="paragraf">Ayrılık, insanın en eski ve etkili ihtiyaçlarından biri olan eş bulma, üreme ve buna bağlı olarak tamamlanma arzusunun yarım kalmasının beyinde getirdiği derin bir hoşnutsuzluk ve huzursuzluk halidir. Biyolojik açıdan da edebi açıdan da aslında çok anlaşılır bir şeydir. En temel işlevi genlerini bir sonraki nesle aktarmak, yani üremek olan insan, gelişmiş zihinsel donanımının da etkisiyle, aşk dediğimiz o derin duygulanıma sahiptir ve aslında bir araya gelmesi son derece zor olan iki bireyi bir araya getirebilecek kadar kuvvetli davranışsal ve zihinsel değişiklikler, aşk dediğimiz karmaşık duygulanım sayesinde ortaya çıkar. Ayrılık acısı da işte bu arzunun, beklentinin yarım kalmasından kaynaklanır. Terk eden için aşk acısı yoktur, malum. Ama geride kalan, yani terk edilen, yarım kalmışlık hissi içinde derin bir hayal kırıklığı yaşar. Bunun temel nedenlerinden biri, beynin ödül sisteminin, o kişi ile kurulacak mutlu ve amaca uygun bir geleceğe bağlı olarak yapılanmasıdır. İleriyi tasarlama konusunda son derece uzman olan insan zihni, bu plandaki en derin çöküş olan ayrılık deneyimine de tabii ki şiddetle tepki verir.  </p>
			<p class="paragraf">Bize en çok sorulan soru, aşk veya terk edilme acısının bir çaresinin olup olmadığıdır. Özellikle gençler, yaşadıkları acıları dünyanın en derin kederi gibi algılamaya meyilli olduklarından, ellerinden gelse <span class="CharOverride-4">Sil Baştan</span> filminde olduğu gibi zihinlerini sildirmeye bile razı olacaklar. Halbuki doğal süreç, acının, kederin ve yasın yaşanmasını gerektirir. Eğer bu olumsuz duygular hakkıyla yaşanmazsa, dilsiz ve bilinçsiz alt beyin devrelerinde bunlara dair hiç farkında olmadığımız kalıcı değişimler olur ve bilinçdışından sürekli bizi olumsuz yönde davranmaya yahut düşünmeye zorlayan devreler oluşur. Bunun asgariye indirilmesi için kederin tüm boyutları ile yaşanması, kaybın farkında olunması ve bundan gerekli dersin alınarak hayata devam edilmesi en sağlıklı yoldur. Tabii “ağrıkesicilerin” medeniyetinde insanlara bunu tavsiye etmek zor. Herkes ağrısını kesecek ilaçlar arıyor ve kanser olsalar bile adeta umurlarında değil. Yeter ki “ağrımasın”. Fakat bu yaklaşım, yaşamın bütünü açısından pek sağlıklı değil.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt36.jpeg"/></span> <span class="CharOverride-3">Aşk acısını geçirmenin nispeten kolay bir yolu var mı?</span>  </p>
			<p class="paragbos">  </p>
			<p class="paragraf">Eğer ayrılık acısından mustaripseniz, başta anneniz veya yakın aile çevresinden birileri olmak üzere, sevdiklerinize bol bol sarılın. Mümkünse onlarla, değilse tek başınıza gerektiği kadar ağlayın. Bunlar bedeninizde başta oksitosin olmak üzere birçok faydalı hormonun salgısını artıracak ve özellikle oksitosinin güven verici ve sakinleştirici etkisi, bu derin ve haklı acıyı, görece kısa bir zamanda ve en doğal şekilde atlatmanızı sağlayacaktır. Sevdiklerinizle yeniden tesis edilen yakınlık da ilave bir ödül olarak size geri dönecektir zaten...  </p>
			<p class="resim"><span class="CharOverride-3"><span><img alt="32.jpg" class="_idGenPageitem-31" src="../Images/32_fmt.jpeg"/></span></span>  </p>
		</div>
</body>
</html>