<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-28</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-24">NEDEN UYUYORUZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt42.jpeg"/></span> <span class="CharOverride-3">Uyurken beyin çalışmıyor mu? Beynin dinlenmeye ihtiyacı var mı?</span>  </p>
			<p class="paragbos">  </p>
			<p class="paragraf">İnsan türü olarak genelde gece saatlerinde, bilincimizi tamamen yitirdiğimiz, bedenimizin kontrolünü tamamen kaybettiğimiz ve ara sıra hiç tanımadığımız âlemlere zihnen dalıp çıktığımız, adına da “uyku” dediğimiz bir sürece giriyoruz. Günün yaklaşık üçte birini bu görünüşte son derece verimsiz ve atıl bir durum için harcamak zorundayız gibi görünüyor.  </p>
			<p class="paragraf">Uyku sadece bizim mecbur olduğumuz özel bir durum değil. Memeliler dediğimiz geniş canlı grubunun hemen hemen her üyesi uyumak zorundadır ve bu durum aynen bizler gibi onların da hayatlarının çok önemli bir kısmını işgal eder. Hal böyle olunca, insanlığın düşünce tarihinde de uyku ve uykuyla ilgili konular pek önemli bir yer tutmuştur. Fakat uyku hakkında bilimsel olarak bildiklerimizin büyük çoğunluğu son 50-60 yıldır yapılan çalışmalardan geliyor.  </p>
			<p class="resim"><span><img alt="35.jpg" class="_idGenPageitem-34" src="../Images/35_fmt.jpeg"/></span>  </p>
			<p class="paragraf ParaOverride-11">Uyku hakkında ilk bilmemiz gereken şey, uykunun beden için değil, beyin için gerekli olduğudur.  </p>
			<p class="paragraf ParaOverride-11">Genellikle uyku sürecini dinlenmekle eşdeğer algılıyor olsak da bedensel dinlenme, uykunun sadece bir yan etkisidir aslında. Oysa beden, bir süre uzanıp hareketsiz kaldığında da rahatlıkla dinlenebilir.  </p>
			<p class="paragraf ParaOverride-11">Fakat beynin dinlenmesi o kadar da kolay bir süreç değildir. Gün boyu hem dışarıdan hem de bedenimizden kaynaklanan trilyonlarca bitlik bilgiyi işlemek zorunda kalan beynimiz, algılama sistemlerinin düzgün çalışması için her gün periyodik olarak bir “bakım dönemine ihtiyaç duyar. İşte bu bakım döneminin adına uyku diyoruz.  </p>
			<p class="paragbos">  </p>
			<p class="paragraf">Uyku, temel mekanizması itibariyle beyinde başlatılan ve esasen beynin doğru işlev görebilmesi için gerekli olan bir süreçtir. Beynimizin en alt kısmında, boynumuzun üst tarafında bulunan “beyin sapı” dediğimiz sinir sistemi parçası, otomatik ve yaşamsal işlevlerimizi kontrol eden sinir hücresi topluluklarını içerir. Kalp atım ritmimiz, soluk alıp vermemiz, yutma-kusma gibi reflekslerimiz ve daha birçok yaşamsal işlev, bu bölgelerdeki sinir hücreleri tarafından otomatik olarak kontrol edilir. Ayrıca beyin sapı bölümünde, milyonlarca sinir hücresinin birbirlerine karmaşık bir şebekeyle bağlandığı ve beyin dokumuz içerisinde önemli bir yer tutan “ağsı oluşum” (retiküler formasyon) denilen bir yapı da yer alır.  </p>
			<p class="resim"><span><img alt="36.jpg" class="_idGenPageitem-35" src="../Images/36_fmt.jpeg"/></span>  </p>
			<p class="paragraf">Bu karmaşık şebeke, yaptığı birçok işin yanı sıra üst beynimizin bütün bölümlerinin uyanık ve uyarıları değerlendirebilir bir durumda tutulmasını sağlar. Bedenimizden ve dışarıdan gelen uyarıları alan sinirlerin neredeyse hepsi, bilgileri beynimize ulaştırmadan önce alt kademedeki bu şebekeye uğramak ve orayı da bu verilerden haberdar etmek durumundadır. Bedenimizin hareketlerinden, duyularımızdan, iç ve dış dünyadaki çeşitli değişikliklerden kaynaklanan sayısız sinirsel uyarı, beynimize giderken yolda bu ağsı yapıya da uğrar. Ağsı yapı, bu uyartılar tarafından uyarılarak karşılığında beyin kabuğumuza uyarıcı sinyaller gönderir. Böylece beyni uyanık ve algıya/değerlendirmeye açık bir halde tutar.  </p>
			<p class="paragraf">Beynimiz uykusuz yapamaz. Yunus ve balina gibi suda yaşayan memelilerin, denizde yüzerken nasıl uyuduklarına bakıldığında memeliler için uykunun önemi bir kez daha çıkar ortaya. Bu hayvanlar havadaki oksijeni solumak durumunda olduklarından suyun içinde uyuduklarında boğulma riski yaşayacaklardır. Bundan dolayı yunuslar ve balinalar, uyku dönemleri boyunca beyin yarımkürelerinin bir tanesini uyutup diğerini uyanık tutarlar. Böylece dönüşümlü olarak bir yarımküre dinlenirken diğer uyanık yarımküre, hayvanın hayatta kalmasını sağlar.  </p>
			<p class="resim"><span><img alt="37.jpg" class="_idGenPageitem-36" src="../Images/37_fmt.jpeg"/></span>  </p>
			<p class="paragraf">Öğrencilikte neredeyse âdettir; sınav zamanı yaklaştığında uykusuz geceler ve bol kahveli çalışma seansları bedenin bütün biyolojik ritmini altüst eder. Uykunun gerçekten doğal ve içsel bir “saat” mekanizması tarafından ayarlandığını biliyoruz. Mesela bir insan dışarıdan tamamen yalıtılmış bir ortamda birkaç gün boyunca tutulursa, uyku-uyanıklık döngüsünün yaklaşık 25 saatlik bir döngü boyunca otomatik olarak tekrar ettiği görülür. Dolayısıyla uykumuz ve uyanıklığımız sadece dış dünyanın bize verdiği “zaman belirleme sinyalleri” (‘‘zeitgeber’’: Alm. zaman verici) ile değil, bunun yanı sıra beynimizde yer alan ritmik zaman ölçüm sistemleri tarafından da belirlenir. Fakat özellikle genç öğrenciler, sınav zamanı yaklaştıkça bu ritme karşı koyarak daha fazla uyanık kalmak ve daha çok çalışmak için ellerinden geleni yaparlar.  </p>
			<p class="paragbos">  </p>
			<p class="paragraf ParaOverride-11">Uyku, beynimizin öğrendiği bilgileri pekiştirmesi, yani uzun süreli kullanım için depolayabilmesi adına çok önemli bir süreçtir. Gece uykusunun REM uykusu adı verilen özel bölümlerinde, beynimizde müthiş aktif bir süreç cereyan eder. Bu anlarda insanlardan kaydedilen beyin dalgaları, beynin neredeyse gündüz vakti uyanıkken olduğu kadar aktif bir durumda olduğunu gösterir bize. Bugünkü bilgilerimize göre REM dönemleri, beynimizin gün boyunca aldığı bilgileri ayıklama, temizleme ve kaydetme işini gördüğü zaman aralıklarıdır. Her gece yaklaşık bir buçuk saatte bir ortaya çıkan REM dönemleri, beynimizin neleri kaydedip neleri sileceğini belirleyen en önemli zihinsel faaliyetlerimizdir.  </p>
			<p class="paragbos">  </p>
			<p class="paragraf">Öğrendiğiniz herhangi bir bilgi yahut beceri uykunun özel safhası olan REM döneminde prova edilir, gözden geçirilir ve kaydedilir.  </p>
			<p class="resim"><span><img alt="38.jpg" class="_idGenPageitem-37" src="../Images/38_fmt.jpeg"/></span>  </p>
			<p class="paragraf"><span class="CharOverride-3">RESİM A:</span> Bir tepki zamanı ölçüm deneyi sırasında deneklerin beyinlerinde gözlenen faaliyet kalıbı  </p>
			<p class="resim"><span><img alt="39.jpg" class="_idGenPageitem-38" src="../Images/39_fmt.jpeg"/></span>  </p>
			<p class="paragraf"><span class="CharOverride-3">RESİM B:</span> REM uykusu sırasında benzer bir faaliyet kalıbının ortaya çıkışı. Beyin yeni öğrendiği görevi adeta “prova” ediyor.  </p>
			<p class="paragbos">  </p>
			<p class="paragraf">Sağlıklı ve verimli bir öğrenme için zamanında ve yeterli düzeyde bir uyku şart. Özellikle REM uykusu, öğrendiğiniz yeni şeylerin uzun süreli kayda geçmesi için önemlidir. Bunun yanı sıra, gece uykusu sırasında salgılanan başta melatonin olmak üzere birçok hormon, beden sisteminizin uzun süre sağlıklı çalışabilmesi için gerekli. Melatonin hormonunun salgılanması ışıkla çok hızlı bir şekilde engellendiği için gece karanlık bir ortamda uyumak gerekir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt43.jpeg"/></span> <span class="CharOverride-3">Sağlıklı bir beyin için ne zaman ve ne kadar uyumak gerekir? Biyolojik saatimize aykırı yaşamamız beynimiz için bir sorun mu?  </span></p>
			<p class="paragbos">  </p>
			<p class="paragraf">Uyku beynimizin tam anlamıyla yıkanıp temizlendiği bir süreçtir. Normalde gün içinde tüm dokular gibi beynimiz de bir sürü atık madde üretir. Fakat bu atıkları etkin bir biçimde uzaklaştırabilecek lenf sistemi, birçok organdan farklı olarak, beyinde mevcut değildir. Bundan dolayı, özel bir yıkama mekanizması ile temizlenmek zorundadır. Bu mekanizma ise ancak gece uykusunun özel dönemlerinde devreye girer. Beyindeki damarlar uykunun belli zamanlarında birden genişler, içindeki kan plazmasından süzdükleri büyük miktarlarda sıvıyı beyin hücrelerinin arasına gönderir ve tekrar geri emerler. Böylece beynimiz, kelimenin tam anlamıyla bir gece uykusu boyunca defalarca yıkanıp temizlenir. Uykusuzluk nedeniyle bu temizlikten mahrum kalmak, tahmin edersiniz ki beynimizi ve zihnimizi olumsuz etkileyen birçok soruna neden olacaktır.  </p>
			<p class="paragbos">  </p>
			<p class="paragraf ParaOverride-11">Uyku safhaları ortalama 90 dakikalık aralıklarla tekrar eder. Beynimiz bu sırada gündüz duyular aracılığıyla topladığı hemen hemen her şeyi çöpe atar. Bu ayıklama, uyku dediğimiz süreç içinde olur. Uyku sırasında bilgiler önemli ve önemsiz olarak tasnif edilir. Çoğunluğu oluşturan önemsiz bilgi ve bağlantılar silinir. Ertesi gün için öğrenmeye hazır, organize bir zihinle uyanmaya hazır hale getirilmiş oluruz. Bu işlemlerin özellikle bireylerin rüya gördükleri dönemlerde gerçekleştiğini biliyoruz. Hatıralarımızı ayıklayan mekanizmaların nasıl çalıştığı henüz kesin değil. Fakat “önemli” ve “önemsiz” ayrımının nasıl yapıldığına dair önemli bir ipucumuz var. Bizim için duygusal olarak önem taşıyan tüm bilgiler, “önemli” kategorisinde değerlendiriliyor ve duygusal olarak etkisiz deneyimler depolanmıyor. O yüzden hatırladığımız en eski anılarımıza şiddetli ve yoğun duygusal bileşenler de eşlik eder.  </p>
			<p class="paragbos">  </p>
			<p class="paragraf">Gündüz yapılan ve “şekerleme” dediğimiz uykular akşam uyku saatini etkileyebiliyor. Gündüz bir saatlik uyku gece uykusunu iki saat kadar kısaltabiliyor. Uykusuzluk problemi olan kişilere bu nedenle gündüz şekerlemeleri önerilmiyor. Fakat on dakikalık bir kestirmenin hafıza ve dikkati ölçülebilir oranda artırdığını da biliyoruz. Gündüz uykusu, kısa ve dozunda olduğu zaman beyin için oldukça faydalı ve gece uykusunun da kalitesini yükselten bir etkiye sahip. Bu arada hatırlatmak gerekir ki düzensiz uyku saatleri de uyku sorunlarına neden olur.  </p>
			<p class="paragraf">Sigara, çay, kahve gibi uyarıcı maddelerin uykusuzluk yaptığını biliriz. Alkol, bazı insanların kolay uyumak amacıyla seçtiği bir yol olarak bilinse de beyne ulaşan alkol, uykunun hassas biyokimyasal mekanizmasını ve kalitesini ciddi derecede değiştirir. Kişide derin uyku evrelerine doğru olması gereken doğal geçişler bozulur ve alkol alan kişiler genellikle çok çabuk ve tam dinlenme hissi olmadan uyanırlar.  </p>
			<p class="paragraf">Uyku düzenimiz genetik bir saatle belirlense de çevresel ve yaşamsal faktörler de uykunun süresi ve kalitesi üzerinde belirgin bir etki yapar. Fazla ve yüksek kalorili besinler tüketmek, gün içinde hareket azlığı, uyku saatlerindeki düzensizlik, depresyon gibi duygu durum bozuklukları, uykumuzun kalitesini azaltan faktörlerdir. Bu yüzden düzensiz hayat yaşayan insanlar günde sekiz saatten fazla uyuma eğilimi gösterirler. Oysa hareketli olan, dengeli beslenen ve morali yüksek insanların çok daha az uykuyla yetinebildiklerini görüyoruz.  </p>
			<p class="paragraf">Yapay ışıklandırma hayatımıza girmeden önce doğal ritmimizle çok daha uyum içindeydik. Fakat artık gece yarılarına kadar gündüz gibi aydınlatılmış odalarda yaşayabiliyor ve istediğimiz kadar zihnimizi meşgul edecek işlerle uğraşabiliyoruz. Bu da elbette doğal döngülerimizi olumsuz etkileyen bir durum...  </p>
			<p class="paragraf">Eskiden insanların uyku düzenlerinin nasıl olduğu hakkında Jessa Gamble ve ekibinin yaptığı araştırmalar ilginç ipuçları sunuyor. Çok eskiden insanlar güneşin batmasından birkaç saat sonra uykuya çekiliyorlarmış. Gece yarısı aniden uyanarak yaklaşık 1-2 saat boyunca herhangi bir şey yapmadan uyanık duruyorlarmış. Ardından tekrar uykuya dalıp sabah güneşten önce uyanıyorlarmış. Araştırmacılar bu ritmin, sanayi ve teknoloji öncesi dönemde insanlarda yaygın görülen bir uyku ritmi olduğunu söylüyorlar. Günümüzde deneysel olarak bu ritmi deneyimleyen insanlar, ertesi gün uyanıkken yaşadıkları durumu hiç tatmadıkları derecede yüksek bir uyanıklık şeklinde tarif ediyorlar. Gamble ve arkadaşları bunun sebebini araştırırken gece uyanma sırasında prolaktin olarak bildiğimiz bir hormonun üst düzeyde salgılandığı bulgusuna da ulaşıyorlar. Prolaktin, aslında kadınlarda süt yapımını sağlayan ve normalde uyku dönemlerinde yüksek oranda salgılandığını bildiğimiz bir hormon. Fakat bir sonraki gün deneyimlenen o yüksek uyanıklık durumu kesinlikle araştırılmayı ve denenmeyi hak ediyor.  </p>
			<p class="paragraf">Özetleyecek olursak:  </p>
			<p class="paragbos">  </p>
			<ul>
				<li class="paragraf ParaOverride-14">Uyku çok önemlidir.  </li>
				<li class="paragraf ParaOverride-14">Uyumazsanız öğrenemezsiniz, beyninizi doğru kullanamazsınız.  </li>
				<li class="paragraf ParaOverride-14">Kaliteli ve kısa bir uyku için az yiyin, çok hareket edin, günde en az bir kez gerçekten açlık hissedin, moralinizi yüksek tutun.  </li>
				<li class="paragraf ParaOverride-14">Gece geç saatlere kadar ayakta ve ışıkta kalmayın.  </li>
				<li class="paragraf ParaOverride-14">Hiç uyumadan sürekli okuyup çalışmaktansa azar azar çalışıp arada uyumak çok daha akıllıca bir çözümdür.  </li>
			</ul>
			<p class="paragbos">  </p>
			<p class="paragraf">Herhangi bir uyarıcı kullanmaksızın bilimsel olarak belgelenmiş en uzun uykusuz kalma rekoru, 1965’te 264 saatle –11 gün– 17 yaşındaki Randy Gardner tarafından kırılmış. Bir önceki rekor 260 saatle Honolululu Tom Rounds’a ait... Gardner, rekor denemesi sürecinde ilk gün belirgin bir sorun yaşamazken ikinci günden itibaren odaklanamama, nesneleri dokunarak tanıyamama gibi sorunlarla karşılaşmış. Üçüncü gün Gardner, öfkeli ve dengesiz bir hale gelmiş. On birinci günde ise işler artık çok daha farklı boyutlara ulaşmış. Araştırmacılar, deneyin sonunda odaklanma sorunu yaşayan Gardner’ın, aynı zamanda kısa dönem hafıza sorunları da yaşayarak, halüsinasyonlar eşliğinde paranoyak bir ruh haline büründüğünü bildiriyorlar.  </p>
			<p class="paragraf"><span class="CharOverride-4">Guinness Rekorlar Kitabı</span>, uykusuzluk rekorlarını sağlığa zararlı olarak gördüğünden son yıllarda bu yöndeki rekor kırma çalışmalarını reddediyor. Kitapta belirtilen rekor 1977 yılında 449 saatle –18 gün, 17 saat– Maureen Weston’a ait. Fakat bu noktada bilinmesi gereken bir husus daha var: Mikro uyku... Başka bir deyişle, insanlar özellikle çok uykusuz oldukları zamanlarda gözleri açıkken de bir tür uyku haline girebiliyorlar. O açıdan, Randy’nin bilimsel olarak denetlenmiş uyku rekoru, Weston’a göre daha çok kabul görüyor.  </p>
		</div>
</body>
</html>