<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-31</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-27">ZİHNİMİZİN GİZLİ GÜÇLERİ VAR MI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt48.jpeg"/></span> <span class="CharOverride-3">Beş duyu tanımı doğru mu? Dünyayı gerçekten de beş duyumuzla mı algılıyoruz? En önemlisi de, altıncı his hakkında siz ne düşünüyorsunuz, sezgilerimizin beyinle ilgisi var mı?  </span></p>
			<p class="paragbos">  </p>
			<p class="paragraf">Görme, işitme, tatma, koklama ve dokunma “özel duyular” olarak adlandırılırlar. Özeldirler çünkü bu deneyimlerin olabilmesi için özel organlar ve onları tetikleyen özel uyaranlar gerekir. Görme için göz ve ışık, duyma için kulak ve ses, dokunma için deri ve temas, tat ve koku için dille birlikte koku lobumuz ve kimyasal maddeler gibi birtakım özel uyaranlar gerekir. Özel duyular aynı zamanda yüksek çözünürlüklü, dış dünyadan bilgi veren duyularımızdır. Yemeğin lezzetinden bir müziğin güzelliğine, dokunmanın rahatlatıcı etkisinden gülün kokusuna kadar en fazla bilgiyi bu duyular aracılığıyla alırız. Fakat çok daha başka duyularımız da vardır. Ağrı duyusu bunlardan biridir ve yaşam için çok önemlidir. Onun farklı türevleri olan gıdıklanma, kaşınma ve sıcaklık gibi duyularla birlikte, denge, durum duyusu, kas ve derin doku duyuları, eklem ve deri gerim duyuları gibi birçok ilave bilgi kaynağımız vardır. Bunlardan beynimize akan bilgiler sürekli ve kesintisizdir. Özel duyular dışındaki duyular devamlı olarak bedenimizin pozisyonu, durumu, her bir parçamızın ne yaptığı, kaslarımızın ne kadar kasıldığı, ne kadar gevşek olduğu gibi tonlarca bilgiyi her saniye beynimize taşır. Bunlar, bedenimizden zihnimize bilgi taşıyan ve sayısı 16 civarında olan duyularımızdır.  </p>
			<p class="paragraf">Altıncı his denen şey, söylediğiniz gibi sezgilerle ilgilidir. İşin parapsikolojik kısmı henüz maalesef sinirbilimin alanına girmiyor. Geleceği rüyada görme ya da sezgilerle bilme iddialarının çok fazla olduğu doğru ama bunları sınayabileceğimiz doğru dürüst bir hipotezimiz, mekanizma fikrimiz bile yok. Fakat sinirbilimsel açıdan sezgisel olayların birçoğu daha önce bahsettiğim örüntü tanıma sistemlerinin marifeti olabilir diye düşünüyorum. Mesela örüntü yakalama yeteneği çok gelişmiş bir insan, herkesin baktığı ipuçlarına bakarak onların göremediği sonuçları çıkartabilir. <span class="CharOverride-4">Kimsenin Bilemeyeceği Şeyler</span> adlı kitabımda bahsettiğim Fethiyeli merhum Salih Amca’nın hikâyesi de biraz böyle bir duruma işaret ediyor. Ağustos ayında 12 günlük bir tabiat turundan sonra bir senelik hava tahminleri yapabilen Salih Zeki Söğüt, herkesin görebildiği doğa ve hava olaylarına bakarak, oralardaki gizli örüntüleri okumayı öğrenmiş bir zihne sahipti muhtemelen. Bu nedenle, bilimsel olarak 5 günden fazla hava tahmini yapılamazken, Salih Söğüt bir yıllık şaşmaz tahminlerde bulunabiliyordu. Beynin örüntü tanıma sisteminin kapasitesini bilmediğiniz zaman, böylesi bir becerinin altında kâhinlik ve hatta durugörü gibi şeyler aramak gelebilir insan aklına. Ama bu bilginin öğretilebildiğini, Anadolu’nun başka yerlerinde de benzer şekillerde uygulanageldiğini biliyoruz. Hatta eski zamanlarda “müneccim” dediğimiz insanların doğa gözlemleri yaparak gelecekle ilgili doğru tahminlerde bulunduklarını da anlıyoruz. Bu açıdan bakıldığında işin şekli biraz değişebiliyor. Belki de bazılarının “saçma” diyerek bir kenara attıkları parapsikolojik konuların en azından bir kısmı, beynimizin gizli yeteneklerini anlamaya başladıkça gizemli ya da bilimdışı konular olmaktan çıkacaktır.  </p>
			<p class="resim"><span><img alt="43.jpg" class="_idGenPageitem-42" src="../Images/43_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt49.jpeg"/></span><span class="CharOverride-3"> Geleceği öngörebilmek hakkında ne düşünüyorsunuz, sinirbilimcilerin bu konuda bir fikri var mı?  </span></p>
			<p class="paragbos">  </p>
			<p class="paragraf">Öngörüler dışında, herhangi bir ipucu olmadan geleceği görebilme meselesi, şimdilik bilimin alanının dışında kalıyor. Fakat ben bunu imkânsız bulmuyorum. Konuyu açıklamak için, başta kuantum fiziği olmak üzere, farklı bilim alanlarındaki insanların ortaklaşa bir çalışma kültürü geliştirmelerini çok önemli buluyorum. Çünkü beyinle ve onun çalışma mekanizmasıyla ilgili bilgilerimiz, büyük oranda klasik fizik ve fiziksel etkileşim bilgilerimize dayanıyor. Yani fizikte yaşanan kuantum fiziği devrimi, biyolojide pek yaşanmadı. Özellikle sinirsel anlamda üzerinde çokça çalışmalar yürüttüğümüz atomların, moleküllerin, hormonların, proteinlerin, nörotransmitterlerin ve iyonların “kuantum fiziksel nesneler” olduklarını da biliyoruz. Yani bunlar klasik fizikten çok kuantum fiziğinin kurallarına tabi olmalılar. Fakat ne yazık ki kuantum fiziği biyolojinin içine tam olarak giremedi. Biz hâlâ beynin ince işleyişini, o eski klasik fizik kafasıyla anlamaya çalışıyoruz. Bu o kadar derin ve köklü bir alışkanlık haline geldi ki, yakın vadede bu alışkanlıktan kurtulmamız zor gibi görünüyor.<span class="CharOverride-3">  </span></p>
			<p class="paragraf">Kuantum fiziği neden önemli? Maddenin dokusu, kuantum kurallarından kuruludur. Zihnimiz de beynimiz aracılığıyla bu maddi âleme her düzeyde bağlıdır. Dahası kuantum âleminde, zaman, geçmiş, gelecek, madde gibi şeyler yok. Onun yerine olasılık dalgaları, girişimler, üst üste farklı hallerin aynı anda var olması, aynı anda birden fazla yerde bulunma, dolaşıklık, anlık ve mesafeden bağımsız haberleşme gibi garip durumlar var. Bunlar fizikte bilimin bir parçasıyken biyolojide halen birer fantezi.  </p>
			<p class="paragraf">Dünyada da nörokuantoloji olarak bilinen bilimin kurucusu da bir Türk. Doktor Sultan Tarlacı... İnşallah bu alandaki önemli ilerlemeler, Türkiye’ye ve burada görev yapan bilim insanlarına nasip olur yine. Bunun için tabii ki çalışmak lazım. Çalıştıktan sonra neden olmasın?  </p>
		</div>
</body>
</html>