<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-15</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-11">PSİKOPATLARIN BEYNİ DİĞERLERİNDEN FARKLI MI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt18.jpeg"/></span><span class="CharOverride-3"> Psikopatlar nasıl bir beyin yapısına sahip?</span>  </p>
			<p class="paragbos">  </p>
			<p class="paragraf">“Psikopat” kavramını her kullandığımızda, çok geniş bir yelpazede karşımıza çıkan çeşitli durumlardan bahsediyoruzdur. Yani psikopatlık tek tip ve kolay teşhis edilebilen bir şey değildir. Medyadan ya da filmlerden öğrendiğimiz psikopat tipi, seri cinayetler işleyen suçlu psikopat modelidir genellikle. Fakat bunlar oldukça nadir karşılaşılan vakalardır ve pek de filmlerde gösterildiği kadar stereotipik, yani tek tipli değildir.  </p>
			<p class="paragraf">Bunun yanında davranışsal bozukluklar, suça yönlendirmeyen psikopatoloji ve sosyopatoloji dediğimiz, kişinin bizzat adli suçlara karışmasına neden olmasa da toplumsal ve bireysel ilişkilerinde çeşitli sorunlar ya da diğer insanlardan farklılıklar ortaya çıkmasına neden olan durumlardır.  </p>
			<p class="paragraf">Sosyopati ya da sosyal davranış bozukluğu, bencillik, narsislik ya da çıkarcılık şeklinde kendisini gösterebilir. Bu tip davranış kalıpları suça yönelik olmadığı zaman, özellikle modern toplumda rekabete, diğerlerinin önüne geçmeye dayanan akademisyenlik ya da yöneticilik gibi mesleklerde ciddi avantajlar sağlayabilir. Koruma görevlisi ya da polis gibi asayişten ve düzenden sorumlu kişilerde de hafif psikopatik eğilimler bulunması, bu işlerde daha başarılı olmalarını sağlayabilir. Bizler kendi aramızda akademisyenlerin yaşadıkları birçok iletişim problemini, psikopat özelliklere bağlamayı severiz mesela.  </p>
			<p class="paragraf">Psikopatolojik davranışlar, beyin görüntüleme yöntemlerinin ortaya çıkmasından sonra farklı bir anlam kazandı. Bu görüntüleme yöntemlerinden alınan verilerde, beynin ön bölümünde kalıcı bir faaliyet azalması görüldü. Buna “ön tarafın az çalışması” anlamına gelen “hipofrontalite” de deniyor (hipo: az, frontal: ön).  </p>
			<p class="paragraf">Ön beyin zayıflığının muhtemel iki sonucu vardır. Birincisi, duyguların ve dürtülerin merkezi olan ve limbik sistem denen bölgeleri de içeren duygusal beyin alanlarının ön beyin tarafından kontrol edilmesi ve baskılanmasındaki eksiklik. İkincisi ise empati, sosyal kural ve beklentiler gibi ön beyne atfettiğimiz sosyal ve yüksek zihinsel işlevlerde azalma. Bu ikisi birleştiğinde, hem duygularını kontrol etmekte normal insanlara göre daha çok zorluk çeken hem de diğer insanlara zarar verici ya da hayatlarını zorlaştırıcı bir harekette bulunduğunda onlarla arasında çok daha az empati kuran, onları çok daha az anlayan bir beyin yapısı ortaya çıkar.  </p>
			<p class="paragraf">Yapılan deneyler sayesinde, psikopat eğilimleri olan kişilerin korku filmlerindeki kanlı sahneleri daha hissiz izleyebildiklerini biliyoruz. Dehşetli bir sahne seyrettiklerinde, gördükleri her şeyi detaylarıyla anlamalarına ve bilişsel olarak fark etmelerine rağmen, bedendeki stres sinyalleri olarak bilinen “mikro-terleme” dediğimiz süreç onlarda çok az gerçekleştir. Normal insanlar korku filmlerinden etkilenirler. Çünkü hem ayna nöron sistemi dediğimiz bir empati sistemiyle hem de duygusal açıdan oradaki oyuncuların senaryo gereği maruz kaldıkları durumlarla doğrudan bir bağ kurarlar. Bu nedenle sanki olaylar gerçekten gözlerinin önünde oluyormuş gibi, hatta kendilerinin başına geliyormuş gibi şiddetli duygusal tepkiler verirler ve bu da aynen bedenlerine yansır. Fakat psikopatlarda bu zincir bir yerde kopmuş gibi görünüyor. Anlayabiliyorlar, fakat hissedemiyorlar. Bu nedenle mesela insanları öldüren ya da işkence eden bir psikopat, bizim bildiğimiz anlamda duygusal çalkantılar yaşamıyor. Çoğu zaman acı çeken ve feryat eden bir insanı, ilgi dolu bakışlarla, adeta tarafsız bir gözlemci gibi izleyebilmeleri de bu özelliklerinden dolayıdır.  </p>
			<p class="paragraf">Suç eğilimli bir psikopat yakalanıp adalete teslim edildikten sonra ona ne yapılmalı? Eğer belirgin bir tıbbi sorunu, mesela tümör yahut başka bir hasara bağlı etkilenimi söz konusu değilse, uygulanacak prosedür bellidir. Suçun niteliğine göre hapis cezasına çarptırılır ya da başka ülkelerde olduğu gibi idam edilir. Fakat tecride konan ve hapishanelerde uzun zaman geçiren insanların zihinsel ve beyinsel durumları üzerinde yapılan araştırmalar da bize ilginç şeyler söylemektedir. Uzun süreli hapiste kalan veya tecritte tutulan insanların beyinlerindeki amigdala bölgesi küçülüyor ve ön beyin devreleri zayıflıyor. Yani bizzat psikopatlığın nedenleri arasında diye bildiğimiz amigdala küçüklüğü ve ön beyin zayıflığı, hücre hapsinde daha da ilerliyor. Peki bunu yapmak mantıklı mı? Tabii ki mantıklı durmuyor. Uzun bir zaman için de olsa sonuçta salıverilmek üzere hapiste tuttuğunuz insanlar, dışarı çıktıklarında genellikle eski hallerinden çok daha kötü bir durumda olabiliyorlar. Bu da onları toplum içinde daha çok suç işlemeye eğilimli bireyler haline getiriyor.  </p>
			<p class="paragraf">Hapis, sadece bir tecrit ortamı olmak zorunda değildir artık. Günümüzde uygulanan çok sayıda farklı izleme, tedavi ve destek yöntemleri var. Çeşitli bedensel ve ruhsal terapi tekniklerinin yanı sıra, sinirsel geribildirim, yahut “neurofeedback” adıyla bilinen beyin eğitim yöntemleri mevcut. Bu tip yöntemlerle yapılan çalışmalar, zihinsel zaaflarından dolayı suç işlemiş olan insanlara yeni bir hayatın kapısını aralayabilir. Hapishaneleri en azından böyle insanlar için etkin birer rehabilitasyon ve iyileşme merkezlerine dönüştürebiliriz.  </p>
			<p class="resim"><span class="CharOverride-3"><span><img alt="17.jpg" class="_idGenPageitem-19" src="../Images/17_fmt.jpeg"/></span></span>  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt19.jpeg"/></span> <span class="CharOverride-3">Beyin eğitimi neurofeedback ile psikopatları tedavi etmek mümkün mü?  </span></p>
			<p class="paragbos">  </p>
			<p class="paragraf">Neurofeedback, yani Türkçe adıyla “sinirsel geribildirim” 1980’li yıllarda ortaya çıkmış bir beyin eğitim yaklaşımıdır. Farklı tipte ve farklı amaçlara yönelik çeşitli uygulamaları olsa da temelde bu tekniğin çok basit bir mantığı vardır: Malum beynimiz elektrik sinyalleriyle haberleşir ve bunu yaparken elektriksel bir dalgalanma meydana getirir. Bu dalgalanmaları kafa derisinin üzerine yerleştirdiğimiz elektrotlar vasıtasıyla Elektroensefalogram ya da EEG denen bir teknikle kaydedebiliyoruz (Electro = Elektrik, Ensefalo = Beyin, Gram = Yazdırma).  </p>
			<p class="paragraf">Yirminci yüzyılın başlarında Hans Berger tarafından icat edilen bu teknik, kafa derisinin üzerine yansıyan çok zayıf elektriksel potansiyelleri uygun elektrotlar ve yükselticiler aracılığıyla görünür hale getirmeyi amaçlar. Bu elektriksel dalgalanmaların kaynağı da kafatasının hemen altındaki zarlar içinde sarılı vaziyette bulunan yumuşak beyin dokusunun üst kısmında, yani “korteks” ya da “kabuk” bölümünde her saniye meydana gelen trilyonlarca minik elektriksel hareketlerdir. Günümüzdeki nöroloji kliniklerinde sıkça kullanılan ve en iyi bilinen tekniklerdendir. Beynimizden kaynaklanan bu minik elektriksel dalgalanmalar, farklı zihinsel durumlar için farklı ritimlerde dalgalar üretirler. Mesela uykuya geçmeden hemen önce, saniyede 8 ila 10 tekrardan oluşan dalgaları içeren “alfa” dalgalarını daha çok kaydederiz. Beyin bir işlem yaparken, mesela zihinden bir çarpma ya da toplama işlemi yaparken biraz daha hızlanan ve kabaca saniyede 12-20 kez tekrarlanan “beta” dalgalarını da baskın olarak izleyebiliyoruz. Elbette bunlar, uzmanlar için bile karmaşık ve çıplak gözle görülmesi zor faaliyetlerdir. Günümüzdeki bilgisayarlı kayıt ve analiz sistemleri sayesinde beynin hangi dalga boyunda olduğunu çok daha rahat izleyebiliyoruz. Özel üretilmiş bu cihazlar ve yazılımlar olmadan beynin içinde neler olup bittiğini göremeyiz. Benim gibi bir beyin uzmanının bile kendi beyni içinde neler olup bittiğini, evde otururken anlayabilmesi pek olası değildir. Ancak özel cihazlar aracılığıyla ve özel yazılımlar kullanıldığında bir şeyler anlayabiliyoruz. Fakat farklı dalgaların farklı zihinsel durumlarla ilişkili olduğunu bildiğimiz gibi, bozukluklara işaret eden dalgaları da artık rahatça ayırt edebiliyoruz.  </p>
			<p class="paragraf">Daha önce de belirttiğim gibi, beyin sürekli değişiyor. Bu değişim aynı zamanda yönlendirilebiliyor da. Sinirsel geribildirim gibi beyin eğitim yöntemleri işte beynin bu değişebilirlik özelliğine ve beyin dalgalarından elde ettiğimiz bilgilere dayanıyor. Aslında yapılan iş en basit haliyle, normalde içinde ne olup bittiğini bilmediğimiz beynimize bir “ayna” tutmaktır. Üstümüze başımıza çekidüzen vermek için de aynaya ihtiyaç duyarız çünkü ayna ya da ayna görevi gören başka bir nesne olmadan kendimizi dışarıdan tam olarak izleyemeyiz. Sinirsel geribildirimde de beynin fark edilmeyen elektriksel faaliyetleri önce kayıt ve analiz sistemi aracılığıyla kaydedilir. Bunun için kişilerin kafasına çeşitli elektrotlar yerleştirmek gerekir. Bu elektrotlardan alınan veri, özel yazılımlar aracılığıyla analiz edilir ve gerçek zamanlı olarak kişinin nasıl bir zihinsel hal içinde olduğuna dair ipuçları toplanır. Bu sırada kişiler, mesela bir televizyon ekranı önünde oturarak film izler ya da oyun benzeri bir görüntüyü takip ederler. Kulaklıklar aracılığıyla izledikleri görüntünün seslerini duyarlar. Ekranda görünen film ya da oyun, beyin dalgalarını kaydeden ve gerçek zamanlı olarak analiz yapan yazılımın kontrolündedir. Kişinin beyin dalgalarına göre ekrandaki görüntüyü maniple etmek için programlanmıştır. Diyelim ki cihaza bağlanan kişide dikkat toplama ya da dikkat dağınıklığı sorunu var. Bu durumun beynin hangi bölgeleriyle ilgili olduğunu bildiğimizden, elektrotlarımızı o bölgelere takıyoruz. Beynin ilgili bölgelerinden aldığımız verileri anlık olarak değerlendirirken, kişinin dikkatinin ne zaman yoğun, ne zaman dağınık olduğunu da görebiliyoruz. Fakat bu verileri doğrudan kişilere göstermek çok etkin bir sonuç almamızı sağlamıyor. Çünkü bu tarz ham veriler insanların çoğu açısından anlaşılmaz şeyler. Bunun yerine beynin ödüllendirme sistemini kullanan daha basit bir şey yapıyoruz. Kişinin beyninden aldığımız dalgaların durumuna göre, izlediği film ya da oyunda değişiklikler yapıyoruz. Kişinin dikkati yerinde olduğunda, izlediği film net, güzel görüntülü ve ekranı tam kaplayacak biçimde, berrak ve yüksek sesli olarak görüntülenebiliyor. Ama kişinin dikkati dağılacak olursa, bunu tespit eden yazılım, izlenen film ya da oyunun kalitesiyle oynuyor. Ekran küçülüyor, renkler soluyor, ses daha düşük ve cızırtılı hale geliyor. Elbette bu yeni durum, beyin için hafiften rahatsız edici ve istenmeyen bir süreç. Tekrar dikkati odaklandığında, izlenen film yeniden eski ve güzel haline dönüşüyor ve beyin “ödüllendirme” sistemini devreye sokuyor. Yani bu basit işlem, beynimizin devrelerine dikkatli odaklanma durumunun, dikkatin dağınık olduğu duruma göre daha iyi olduğu mesajını veriyor. Tekrarlayan seanslar boyunca bu tip bir koşullandırma eğitimine devam ettiğimizde, beyin bağlantılarını yeniden yapılandırarak, artık dikkat halinin kalıcı olarak artmasını sağlayabiliyoruz. Sinirsel geribildirimin en kuvvetli yönü budur. Beynin doğal öğrenme ve değişebilirlik özelliklerini kullanarak, onu aslında yeniden programlıyor. Daha da önemlisi, bu işlemleri yaparken beyne dışarıdan hiçbir ilaç, elektrik akımı ya da manyetik alan uygulamıyor. Tamamen beynin kendi sistemlerini, görsel, işitsel ve dokunsal ipuçları üzerinden, aynen günlük hayatta deneyimlediğimiz yollarla programlayabiliyoruz. Her ne kadar kafaya elektrotlar bağlanması insanları bazen biraz endişelendirebilse de, bunun kulağa kulaklık takmaktan ya da doktorun göğsümüzü steteskopuyla dinlemesinden çok da farkı yok. Fakat işlemin nispeten uzun sürmesi, tekrarların belli periyotlarla yapılması gerekliliği doğal olarak ilaçlarla hemen iyileşmeyi uman insanlara biraz zor gelebiliyor. Oysa ilaçların bu tip durumlarda iyileşmeye neden olmadığını öğrendiğimizde, teknik uygulamaların faydasını daha çok anlamaya başlayacağız. İlaçlar, belirtileri azaltır ve kullandığınız süre boyunca belki bazı işlerde daha iyi işlev görür hale getirebilir sizi. Fakat ilaçların çoğu tedavi edici değildir. Nedenleri iyileştirmez, sadece belirtileri baskılar. Bu yüzden ilaçlar bırakıldığında hemen eski hale geri dönülür.  </p>
			<p class="paragraf">En anlaşılır biçimde anlatmaya çalıştığım sinirsel geribildirim sistemleri elbette ki bu yaklaşımla sınırlı değil. Yine aynı mantığa dayanmakla birlikte, beyindeki çok farklı özellikleri geliştirmek ve yeniden programlamak için bu sistemleri farklı biçimlerde kullanmak mümkün. Mesela birçok insan bu tip sistemleri “aletli meditasyon” amacıyla, rahatlamak ve zihinlerini sakinleştirmek için kullanıyor. Bunların henüz çok yaygın olmasa da cep telefonu versiyonları bile çıktı. Çok yakında çok daha hayatımızın içinde ve uygulanabilir olacağını beklemek hayalcilik olmayacaktır.  </p>
			<p class="paragraf">Sinirsel geribildirim yöntemleri, beynin farklı bölgelerine, farklı yöntemlerle uygulanabildiği için birçok farklı durumla baş etmekte önemli bir potansiyele sahip. 1990’lı yıllardan sonra yanlış kullanımlar ve bilimsel çalışmalardaki metodolojik yetersizlikler nedeniyle bir dönem gözden düşmüş olsa da bu tip beyin eğitim teknikleri ve özellikle “yavaş kortikal potansiyel eğitimi” denen sinirsel geribildirim tipi, günümüzde yine büyük ilgi görmeye başladı. Hakkında her geçen gün çok daha fazla bilimsel araştırma yapılan bu tip beyin eğitim sistemleri, özellikle öfke kontrolü, psikopati, sosyopati, dürtüsel bozukluklar ve daha birçok zihinsel sorunla ilgili ümit vaat eden gelişmeler sunuyor. Hatta Alzheimer gibi sinir dejenerasyonu hastalıklarında, tam iyileşme sağlanamasa da, hastaların zamanla yaşadıkları işlev kayıplarının önüne geçilmesi konusunda çok kıymetli veriler mevcut. Şu anda geniş tabanlı ve çok sayıda insana uygulanabilmiş çalışmalar sınırlı olduğundan, bilimsel veriler yeterli değil. Ama günden güne artarak birikiyor ve olumlu verilerin hızla artması birçok klinisyen ve araştırıcının bu alana tekrar yönelmesine neden oluyor.  </p>
			<p class="paragraf">Neurofeedback veya sinirsel geribildirimin başarılı bir şekilde uygulanabilmesi ve bundan fayda görülebilmesi için bilinmesi gereken en önemli şey, bunun tek başına her derde deva olabilen bir tedavi yöntemi olmadığıdır. Sinirsel geribildirimle beyin eğitimi, beyinde hatalı çalışan ya da yanlış yapılandırılmış devrelerin düzeltilebilmesini sağlar. Bu da genel olarak kişide daha yüksek düzeyde bir dikkat, uyanıklık, mutluluk ve umut hali oluşturur. Sinirsel geribildirim, insanlara genel bir “iyi olma” hali sağlar ki, bu da özellikle zihinsel birçok sorun açısından, iyileşmeye giden en önemli yoldur. Fakat günümüzde ilaçla ve modern tıbbi tekniklerle anında iyileşmeyi beklemek gibi yanlış bir algıyla donatılmış olan insanlarımız, bu tür teknik uygulamalardan fazla şey bekliyorlar.  </p>
			<p class="paragraf">İyileşmek, çaba ve değişim gerektirir. Bana göre beyin eğitimi, bu çabada sebat etmek ve kararlı bir şekilde ilerlemek için gerekli altyapıyı sağlayan çok önemli bir destek...  </p>
		</div>
</body>
</html>