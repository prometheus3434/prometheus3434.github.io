<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-12</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-8">KİŞİLİĞİMİZİ BEYNİMİZ Mİ BELİRLER?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt13.jpeg"/></span><span class="CharOverride-3"> Mizacımızı da sormak isterim. Beyinde hangi noktalar kişiliğimizden sorumlu?  </span></p>
			<p class="paragbos">  </p>
			<p class="paragraf">Kişilik dediğimiz süreç, bilimsel inceleme yöntemlerimizi çok aşan bir etkileşimler bütününün neticesinde ortaya çıkar. Genetik özelliklerimizden gelen, “doğuştan” dediğimiz niteliklerimiz, bu işin ancak altyapısını oluşturur. Anne karnından başlayarak her anımız diğer insanlarla benzersiz bir etkileşimler bütünüyle örüldüğünden, her birimiz benzersiz birer birey haline geliriz.  </p>
			<p class="paragbos">  </p>
			<p class="paragraf ParaOverride-11">Mizacımızın büyük bir kısmını başta ebeveynlerimiz olmak üzere, etrafımızdaki insanlardan görüp “taklit ederek” edinmekteyiz. Etrafımızdaki örnekleri algılama, tekrar etme ve edinme süreçlerine, bir de biyolojik benzersizliğimiz katkı yaptığında, hiç kimsede aynen bulunmayan, detaylarda ve inceliklerde kişiye özgü bir mizaç yapısı ortaya çıkar. Özellikle yaşamımızın ilk iki yılında anneyle ve sonrasında da babayla olan etkileşimlerimiz, ileride nasıl insanlara dönüşeceğimizi belirleyen en önemli etkenlerdir.  </p>
			<p class="paragbos">  </p>
			<p class="paragraf">İnsanların bu benzersizliğini her vurgulamaya çalıştığımda, beni dinleyenlerin arasında bazılarının rahatsızlık duyduğunu seziyorum. Zira kendimizi, belli kategoriler içinde tanımlanabilir ve diğer insanlarla ortak yönleri oldukça çok, sabit varlıklar olarak algılama eğilimimiz bazılarında oldukça yüksek ve etkilidir. Bunun en temel nedenlerinden biri, dünyayı, çevremizi ve kendimizi, yine öğrenilmiş bazı kalıplarla algılama alışkanlığımızdandır. Rizelilerin hep belli tipte insanlar oldukları, Çinlilerin hep birbirine benzedikleri, falanca siyasi görüşe mensupmuş gibi görünen insanların hep aynı şeyi düşünmek zorunda oldukları gibi yargılar, basmakalıp algılardır ve bunları etrafımızdaki insanlardan öğreniriz. Çoğu zaman farkında olmadan kendimizi de bu tip gruplara dahil ederek, kısa yoldan tanımlayabiliriz. Bu işlev, beynimizin özellikle sol yarısında bulunan devrelerin bize sağladığı bir kolaylıktır. Düşünce mesaisinden olabildiğince tasarruf etmemizi ve bir sonraki soruna odaklanmamızı sağlayan devrelerdir. Kendimizle ilgili algı ve kabullerimiz de büyük oranda bu tip alışkanlıklarımızdan beslenir. Halbuki insanın sadece biyolojisine odaklandığımızda karşımıza farklı bir resim çıkar. Mesela mizaç dediğimiz sorunun biyolojik kısmına odaklanırsak, beyin ve sinir sistemi, sabit bir maddi yapıdan ziyade, aslında sürekli kaynayıp biçim değiştiren, dalgalanıp dönüşen bir “çorba” gibidir. Her deneyim, her düşünce bu çorbanın içeriğini, bileşimini, bağlantılarını ve niteliğini değiştirir. Tıpkı bedenimizin diğer organları gibi. Mesela bağırsaklarımızın içini döşeyen milyarlarca hücremiz her hafta ölüp dökülür ve yerlerine yenileri gelir. Neredeyse yedi yılda bir, bedenimizdeki tüm hücreler tamamen yenilenmiş olur. Mimari yapımız, yani bizi biz yapan bedenimiz her an değişim ve devinim içindedir. Böyle bir vasatta “sabit” bir mizacın yahut sabit bir karakter özelliğinin varlığı, ancak yanılsamalar sayesinde mümkündür.  </p>
			<p class="paragraf">Mesela NLP programlama veya hipnoz gibi tekniklerin bazen rastladığımız olağanüstü başarıları, insanın kendisine dair önyargılarını kırabilme gücünden kaynaklanır.  </p>
			<p class="paragraf">Kendinizle ilgili oluşturduğunuz “Şunu yapabilirim, şunu yapamam, ben şöyleyim, asla böyle değilim” şeklindeki ön kabul ve iç kodlarınız, neler yapabileceğinizi, nelere yönelebileceğinizi ve geleceğinizi nasıl inşa edeceğinizi belirleyen en önemli sınırlamalarınızdır. Her birimiz, mizacımızın bir parçası olarak bu sınırlayıcı ön kabulleri de ailelerimizden, çevremizdeki insanlardan alırız ve ömür boyu da beslemeye devam ederiz. Zihinsel dünyamız içindeki bu sınırlar, zaman içinde pek de gerçek olmayan fiziksel ve bilişsel sınırlarımıza dönüşür.  </p>
			<p class="paragbos">  </p>
			<p class="paragraf ParaOverride-11">Bebeklik çağlarımız, beynin ne yapacağını öğrenmeye başladığı zamanlardır. Beynimiz doğduğumuzda ne görmeyi, ne duymayı, ne de bir olay karşısında özgün tepkiler oluşturmayı bilir. Bunların hepsini deneyimleyerek, örnek alarak, deneme-yanılma yaparak keşfeder. Süreç içerisinde, yaşadığı tüm deneyimler ve gördüğü tüm insan tepkileri, onu besleyen veriler olarak yapısına işler. Kişilik ve bağlanma konusunda psikoloji bilimindeki birçok kuram, sıklıkla yaşamın bu dönemlerine atıf yapar ve bu atıflar hiç de boşuna değildir.   </p>
			<p class="paragraf ParaOverride-11">Çocukluk dönemindeki ilgi ve duygusal beslenmeyle erişkin hayattaki karakter yapısı arasındaki ilişkilere bakmak, genellikle çok aydınlatıcıdır. Mesela, bebeklik ve çocukluk döneminde her istediğine kolayca erişebilen, hatta istemeden bile tüm ihtiyaçları kendiliğinden karşılanan, halk tabiriyle “şımartılmış çocuklar”, büyüdükleri zaman genellikle –eğer travmatik ve öğretici olaylarla karşılaşmamışlarsa– hayatın zorluklarına karşı tepkili ve sabırsız insanlara dönüşürler.  </p>
			<p class="paragraf ParaOverride-11">Ağlayıp sızlamadıkları takdirde istekleri karşılanmayan ve yeterli sevgi görmeyen çocuklar, yetişkinlik dönemlerinde sürekli bağırıp çağıran, yaygaracı, en basit çatışmada bile yeri göğü inleten insanlara dönüşebilirler. En ağır ihmal durumlarında, duygusal ve bedensel ihtiyaçları karşılanmamış çocuklar arasından “sosyopat” dediğimiz, sosyal iletişim bozukluklarına sahip ve elde etme motivasyonu düşük bireylerin çıktığını görmek sürpriz olmaz. Elbette bunlar ömür boyunca değiştirilebilir özelliklerdir ama çoğu insan, kendi zihinsel sınırlarını o kadar gerçekmiş gibi algılar ki, bu kısırdöngünün içinden çıkabileceklerini düşünemezler bile.<span class="CharOverride-3">  </span></p>
			<p class="paragbos">  </p>
			<p class="paragraf">Bugün artık sağlıklı bir zihinsel yaşam sürmek için ailenin ne kadar önemli olduğunu anlıyoruz. Mizacımızın büyük kısmını erken çevremizden ve ailemizden alıyoruz. Adeta onların bütün hatalarını ve travmalarını, gelecek nesiller olarak devralıyor ve bir sonraki nesle aktarıyoruz. Eğer bu döngüyü kırabileceğimizi bir kez fark edebilirsek, bir sonraki nesilden itibaren çok daha sağlıklı, çok daha olumlu mizaç özelliklerine sahip insanlar yetiştirebilmemiz mümkün olur. Bunun için ilk yapmamız gereken şey kendi benliğimizin içinde “değişmez” sandığımız olumsuz özelliklerimiz üzerinde çalışmak olmalıdır. Taş veya kaya gibi maddi bir yapıdan ziyade, akan bir nehir misali değişkenlik gösteren böyle bir beden ve beyin yapısında misafir olan insan için “değişmez” olduğuna inanma yanılgısını kırmak, sanıldığından daha zor olsa da, ödülü genellikle çok büyüktür.  </p>
		</div>
</body>
</html>