<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-32</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-28">BAĞIMLILIKLARDAN KURTULMAK NEDEN BU KADAR ZOR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt50.jpeg"/></span> <span class="CharOverride-3">Eskiden bağımlılık konusu açıldığında akla çoğunlukla sigara, alkol ve uyuşturucu bağımlılığı gelirdi. Oysa günümüzde sosyal medyadan alışverişe kadar bir dolu bağımlılıktan söz etmemiz mümkün. Özellikle internet bağımlılığı beynimizde nelere yol açıyor?  </span></p>
			<p class="paragbos">  </p>
			<p class="paragraf">Bağımlılık, bugün bildiğimiz kadarıyla beyni olan bütün canlılarla ortak olarak paylaştığımız temel bir “ödül-ceza” sisteminin yan ürünüdür. İnsan beyni, hoşa giden ve tekrarlanması organizmaya hoşluk hissi veren davranışları kodlamak için dopamin adlı kimyasal bir madde salgılayarak bu tip davranışları pekiştirme eğilimine sahiptir. Hoşumuza giden birçok şey beyindeki dopamin miktarını artırır. Bu işin temel mekanizması ise beynin derinliklerinde bulunan ve “akkumbens çekirdeği” denen bir bölgeyi uyarmasıdır. Bu bölge, beynimizdeki ödül sisteminin temel merkezini oluşturur. Burayı uyaran her ne varsa beynimizin her tarafında dopamin salgılanmasına ve böylece kendimizi daha iyi, tatmin olmuş ve mutlu hissetmemize neden olur. Bu sistemin beyinde var olmasının temel biyolojik nedeni, sıradan fizyolojik aktivitelerimiz olan yeme-içme, cinsel güdüler ve egzersiz/hareket özelliklerimizi pekiştirerek onlardan keyif almamızı sağlamak ve böylece hayatta kalmamızı desteklemektir. Fakat insan olarak bazı açılardan diğer canlılardan farklıyız. Özellikle hoşumuza giden besin maddelerini yahut deneyimleri, tabiatta bulunmayacak derecede yoğunlaştırabilme ve tabii olmayan bir şekilde ulaşılabilir durumda tutabilme yeteneğine sahibiz. Örneğin, alkol adlı maddeyi içeceklere karıştırıp tüketebiliyoruz. Tabiatta bolca ama dağınık bir halde bulunan şekeri yahut et tadı veren glutamat adlı aminoasidi gıda ürünlerini daha cazip hale getirmek için kullanabiliyoruz. Bir bitkinin yaprağını rulolar halinde sarıp, onu yakarak dumanını soluyabiliyor ve böylece içindeki nikotin gibi aktif maddelerle zihinsel ve bedensel durumumuzu değiştirebiliyoruz. Pornografik içerikleri, özellikle bugün dijital ortamlarda engelsiz bir şekilde depolayıp onlara istediğimiz an ulaşabiliyoruz. Bu “yoğunlaştırma” özelliğimiz, tabiatta rastlanılmayan bir şekilde ödül sistemimizi zorlamakta ve böylece aslında sıradan birçok kimyasal madde ve uyarana karşı hızla bağımlı hale gelmemize neden olmaktadır.  </p>
			<p class="paragraf">Bağımlılıkları sadece kimyasal maddelerle sınırlamak artık yeterli bir yaklaşım değil. İnsanı günlük faaliyetlerinden alıkoyan, zihninin ve bedeninin sağlıklı işlev görmesini engelleyen onlarca farklı bağımlılık türü mevcut...  </p>
			<p class="paragraf">Hayvanlarda yapılan bağımlılık çalışmalarında da gördüğümüz gibi hayvanları bağımlı yapabilmek için yine bu yoğunlaştırılmış uyaran veya kimyasal madde preparasyonlarını kullanıyoruz. Kısacası, insana verilmiş en önemli yeteneklerden biri olan üretim ve terkip yapabilme yeteneği, yerinde kullanılmadığı zaman aleyhimize işleyebiliyor.  </p>
			<p class="paragraf">Beyni olan tüm canlılarda bağımlılığa yatkınlık vardır. Bireysel olarak derecesi ve hedefi değişse de genel bir yatkınlıktan söz edebiliriz. Bunun nedeni, yaşamımızı sürdürmemizi sağlayan ödül-ceza sisteminin dışarıdan suiistimal edilmesidir.  </p>
			<p class="paragbos">  </p>
			<p class="paragraf ParaOverride-11">Bağımlılığı körükleyen en önemli etken hazdır. İkincisi ise acıdan kaçınma. İnsan hayatındaki konfor ve lüks, hızla bağımlılık yapar. Çünkü acıdan ve rahatsızlıktan kaçınma illüzyonu oluşturur. Acıdan ve rahatsızlıktan kaçınma, beyinde bir “hoşluk” hissi oluşturduğundan sonuç olarak dopamin miktarı artar. Neticede bağımlılık yapan sinirsel süreçlerin temelinde “tatmin” mekanizması yatar. Fakat bu mekanizmanın aşırı uyarımla kötüye kullanılması, ayar noktalarını değiştirerek doğal olmayan dozlarda tatmin arama ve bağımlılık sürecini başlatır.  </p>
			<p class="paragraf ParaOverride-11">Teknolojik oyuncaklarımızın birçoğunun beynimizdeki dopamin seviyesini cinsel bir birleşmede olduğu kadar yükseltebildiğini biliyoruz. Bu bağımlılık yapıcı etki yüzünden, elimizde tuttuğumuz ekranları “elektronik kokain” olarak tanımlayanlar bile var.  </p>
			<p class="paragbos">  </p>
			<p class="paragraf">Çocuğunuzun bilgisayar oyunu oynarken izlenen beyin aktivitesi, uyuşturucu almış bir kişinin beynine çok benziyor. Çocukları ekran başından kaldırmanın ne kadar zor olduğuna ve ekranla aralarına girildiğinde ne kadar rahatsız olduklarına şaşırmamak gerekiyor. Zira bu durumun beyinsel nedenini biliyoruz. Yapılan araştırmalar, ekranların depresyonu, saldırganlığı ve kaygıyı artırdığını gösteriyor. Hatta oyun oynayan kişinin gerçekle bağlarının kopmasına neden olabilen, psikoz benzeri bazı durumlara bile rastlandığı söyleniyor.  </p>
			<p class="resim"><span><img alt="44.jpg" class="_idGenPageitem-43" src="../Images/44_fmt.jpeg"/></span>  </p>
			<p class="paragraf">Teknolojik bağımlılığı önlemek, tedaviden daha faydalı... Çocuk beyni oyun için tasarlanmıştır. Bu yüzden onların çok daha kuvvetli ödül devreleri vardır ve dürtüsel sistemle doğrudan bağlantılıdır. Fakat insan çocukları, gerçek dünyayla oynamak, onu tüm duyuları ve tüm imkânlarıyla keşfetmek, beyinlerini inşa ederek dünyayı öğrenmek için oyun oynamalıdırlar. Çünkü hayatı ancak böyle öğrenebilirler. Bunun için tasarlanmış bir sistemi kendi ellerimizle ekranlara teslim ettiğimizde, hayatta bir daha ele geçmeyecek bir fırsatı da kaçırmış oluyoruz. Bu nedenle en az beş yaşına kadar çocuklar kesinlikle dijital cihazlardan ve ekranlardan uzak tutulmalıdır. Uzmanların görüşleri de genellikle bu yönde.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt51.jpeg"/></span><span class="CharOverride-3"> Beyinde “ödül-ceza” sistemi nasıl çalışıyor?  </span></p>
			<p class="paragbos">  </p>
			<p class="paragraf">Ödül ve ceza sistemi beyni olan tüm canlılarla paylaştığımız temel bir devredir. İnsanda elbette ki çok karmaşık bağlantılara sahiptir ama temel mantığını gayet basitçe özetlemek mümkün. Ödül-ceza sisteminin temel işlevi, işimize yarayan, hayatta kalmamızı destekleyen bir deneyimi tekrarlamamızı, öte yandan rahatımızı bozan, hayatımızı tehlikeye atan, bedensel ve zihinsel barışımızı bozan durumlardan da uzak durmamızı sağlamaktır. Bir şeyi yaparken kendimizi iyi hissediyorsak o şeyi tekrar yapmak isteriz. Bir deneyimden hoşlanmadığımızdaysa onu bir daha yapmak istemeyiz. Bu basit gerçeğin arkasında genellikle ödül-ceza devresi vardır.<span class="CharOverride-3">  </span></p>
			<p class="paragraf">Dopamin, beynimizin derinde bulunan bölgelerinden biri olan ventraltegmental alandan beynin orta ve ön kısımlarına doğru dağılan ve on binlerce sinir hücresi tarafından salgılanan bir sinir iletim maddesidir. Dikkat, gerçeklik algısı, planlama, odaklanma gibi işlevlerin yanı sıra, hoşumuza giden bir şeyler olduğu zaman da salgılanımı artar. Özellikle beynin ortalarında bulunan akkumbens çekirdeği adlı bir yapıyla yakından ilişkilidir. Bu akkumbens çekirdeği, dopamini sağlayan ana kaynaklardan biridir ve bu nedenle beyindeki en önemli ödül merkezlerindendir.  </p>
			<p class="paragbos">  </p>
			<p class="paragraf ParaOverride-11">En sevdiğimiz anne yemeğini yerken, bir dostumuza sarılırken, takdir gördüğümüzde, platonik sevdiceğimiz bize gülümsediğinde, beklenmeyen bir ödül aldığımızda, biri bize iyilik yaptığında ya da biz başkasına iyilikte bulunduğumuzda ve buna benzer her türlü olumlu deneyim ve davranışta beynimizdeki dopamin salgısı artar. Dopamin, bu devreler sayesinde salgılandığında beyne açık ve sade bir mesaj verir: “Şu anda yaptığımız şey çok güzel, yine yapalım!”  </p>
			<p class="paragbos">  </p>
			<p class="paragraf">Bu sonuç beynimiz için “ödül” anlamına gelir ve “bir daha” itkisini ya da motivasyonunu sağlar. Bu nedenle sevdiğimiz bir işi yapmamız için ittirilmemiz gerekmez. Aynen yeme, içme, üreme davranışlarında olduğu gibi içimizden gelir ve yaparız. Bundan dolayı öğrenme, motivasyon, başarı ve dikkat, büyük oranda dopamin seviyeleriyle ilişkilidir.<span class="CharOverride-3"> </span>Fakat dopamin ve dopamin sistemi bu işte tek başına değildir. Dopaminle birlikte, norepinefrin, serotonin ve endorfinler gibi maddeler de ödülle ve iyi hissetmeyle ilişkili devreleri oluştururlar. Ayrıca beynimizin tam merkezinde bulunan ve iç işlerimizin en üst seviyedeki orkestra şefi gibi görev gören hipotalamus adlı bölgede de birçok özel merkez vardır ve bunlardan bir kısmı da yine ödül-ceza sistemiyle doğrudan ilişkilidir.  </p>
			<p class="paragraf">Açlık ve tokluk hisleriyle ilgili alan olan hipotalamus bölgelerinin de doğrudan bu sistemle bağlantılı olduğunu gösteren birçok çalışma yapılmıştır. Bu karmaşık sistem, insandaki üstün iş kapasitesiyle de bir araya gelince, ödül ve ceza sistemini bizde iyice karmaşık hale getirir. Ama temel sistem hep aynıdır. Söz konusu temel sistemi alkol, uyuşturucu, kimyasallar ve davranışsal yollarla kötüye kullandığımızda bağımlılık dediğimiz o garip durum ortaya çıkar.  </p>
		</div>
</body>
</html>