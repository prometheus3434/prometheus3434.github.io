<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-7</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-4">“BEYİN DE TIPKI PARMAK İZİ GİBİ EŞSİZDİR...”  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt4.jpeg"/></span> <span class="CharOverride-3">Her insanın beyninin parmak izi gibi tek ve özel olması etkileyici bir konu. Bunun özel bir nedeni ya da anlamı var mı?  </span></p>
			<p class="paragbos">  </p>
			<p class="paragraf">Biyolojik tüm organizmalar, hatta evrendeki her şey, aslında benzersizdir. Birbirinin tıpatıp aynısı iki tane çakıltaşı, iki kar tanesi, iki yıldız, yahut organizma bulmanız neredeyse imkânsızdır. Fakat bunun yanında, mesela elma ağaçları, insanlar, taşlar ve yıldızlar birbirlerine çok da benzerler. Ana yapıları aynı olmakla birlikte, detaylarda bazen çok büyük farklılıklar göze çarpar. Bunun temel nedeni, tabiattaki bütün biçim ve olayların, birçok farklı nedenin karşılıklı etkileşimiyle meydana gelmesidir. Etkileşen güçlerin sayısı az da olsa, aralarındaki etkileşim o kadar karmaşık, o kadar o duruma özel ve o kadar kaotiktir ki, aynı olaylar dizgesinin tıpatıp aynı biçimde tekrar etmesi etrafımızda hiç görmediğimiz bir şeydir.  </p>
			<p class="paragraf">Mesela fabrikalarda tek bir üretim hattından çıkan otomobiller, dışarıdan bakıldığında aynıymış gibi görünür. Fakat mikroskobik detaylara inildiğinde aslında onlar da benzersizdir. Yani aynılık yahut bir şeylerin aynı olduğu algısı, zihninin sınıflandırma alışkanlığıyla ilgilidir. Doğada böyle bir durum yoktur.  </p>
			<p class="paragraf">Yapıların karmaşıklığı ve planın detayları arttıkça bu benzersizlik daha fazla gözümüze çarpar. Biyolojik organizmalar da halen tam anlayamasak da nispeten sade planlarla meydana gelirler. Fakat dünyadaki cansız nesnelere göre canlıların planları çok daha karmaşıktır. DNA dediğimiz yapı planlarımız, her hücremizde bulunan moleküler bir ozalit gibi, bedenimizi ve bedenimizin parçalarını üretecek mekanizmalara ana bir plan sağlar. Fakat bu plan, yaşamın tüm süreçleri boyunca benzersiz etkileşimler altında kalır. Mesela bunun en bariz örneği tek yumurta ikizleridir. Tek yumurta ikizleri anne karnında tek bir bebek oluşturacak şekilde bir araya gelen bir zigotun, yani sperm ve yumurta birleşiminin, nedenini bilmediğimiz bir şekilde ikiye ayrılması ve iki ayrı yavru meydana getirmesidir. Ayı zigotun ikiye ayrılıp iki ayrı yavru oluşturması demek, tek bir insanı oluşturacak olan programın iki ayrı çocukta da aynı şekilde bulunması demektir. Yani bunların yapı planları olan DNA moleküllerindeki bilgi ve direktifler birbirleriyle aynıdır. Fakat çocuklar anne karnındaki duruş ve pozisyonlarından başlayarak, hayatlarının her anında çok minik de olsa farklı durum ve koşullardan geçerler. Mesela bazı tek yumurta ikizlerinden birisi şizofren olurken diğerinde böyle bir durum görülmediği olmuştur. Bu sonucun, fetüslerin anne karnındaki duruşundan kaynaklanıyor olabileceği iddiaları vardır. Bu uç durumlar dışında, tek yumurta ikizi çocuklara sahip olan tüm aileler, çocuklarının aslında çok farklı olduklarını bilirler. Biz onlara dışarıdan baktığımızda, tıpkı fabrikasyon otomobillerde olduğu gibi ikizleri aynı sanma eğilimindeyizdir. Daha önce de dediğim gibi anne karnında başlayan minik farklılıklar yaşamın her anında etkilidir. Mesela doğan bebekler ayrı noktalarda uyurlar, hafifçe farklı zamanlarda beslenirler, yemek masasının farklı yerlerinde otururlar, farklı saatlerde uyanırlar. Bu minik değişimler biriktikçe, kelebek etkisi misali, tıpatıp aynı iki bireyin tamamen farklı insanlar olmasına neden olurlar. Parmak izlerimizin farklı olduğunu biliriz. Tek yumurta ikizlerinde de durum böyledir. Zira parmak izleri, anne karnında karşılaştığımız minik etkileşim ve streslerle belirlenir ve hayvanlarda yapılan çalışmaların da desteklediği üzere, göbek kordonu uzunluğundaki minik bir farklılık bile parmak izinin şeklini değiştirebilmektedir. Şimdiye kadar parmak izi kaydı yapılan merkezlerde aynı olan veya karıştırılma riski olan iki parmak izi kaydedilmiş değildir. Tek yumurta ikizlerinde de ana şekil birbirine benziyor olsa da parmak izleri farklıdır ve ayırt edilmeleri çok kolaydır. Bu arada yirmi parmağımız olduğunu unutmayalım. Bunların izleri de birbirlerine benziyorlardır belki ama aynı değillerdir.  </p>
			<p class="resim"><span><img alt="6.jpg" class="_idGenPageitem-8" src="../Images/6_fmt.jpeg"/></span>  </p>
			<p class="paragraf ParaOverride-11">Beynin benzersizliği beyne özel bir durum değildir. Hiçbir şeyin aynı olmadığı bir evrende elbette beyin gibi özellikle doğumdan yıllar sonra bile şekillenmeye devam eden, düşündükçe bile değişen bir organın benzersiz olması sürpriz sayılmaz. Sürpriz olan, kafatasımızın içinde duran ve düşüncelerimize, duygularımıza, algımıza, hayallerimize ev sahipliği yapan böylesi gelişkin bir organın herkeste farklı olduğu gerçeğinin artık bilimsel olarak da biliniyor olmasıdır. Demek ki içeride bilgi işleyen sistem, herkeste başka... Yani herkesin kafasının içi, zihinsel dünyası, kabiliyetleri, hayalleri, duyguları ve sezgileri, diğer tüm insanlardan farklı...  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt5.jpeg"/></span> <span class="CharOverride-3">Beyni inceleyen bir bilim insanı olarak “Bizi diğer canlılardan beynimizin yapısı ve işleyişi ayırdı. Biz de bu sayede uygarlıklar kurabildik. Yeryüzünde bizi beynimiz farklı kıldı” diyebiliyor musunuz?  </span></p>
			<p class="paragbos">  </p>
			<p class="paragraf">Elbette. Zaten bu yüzden beyni tarif ederken “hayatta kalma donanımı” tanımını kullanırız. Beynin esas işi, hayatta kalmak için gerekli işlevleri yürütmek ve koordine etmektir. Fizik problemleri çözmek, parlak felsefi fikirler üretmek gibi şeyler, insan beyninin yan işleridir. Tabiri yerindeyse, hobi işidir. Fakat hayatta kalmak söz konusu olduğunda insan diğer canlılara göre biraz tuhaftır. Bedenimizin temel yapı planı aslında bize yakın ve benzer görünen diğer hayvanlardan çok farklı değil. Mesela bir maymunu güzelce tıraş edip ona elbise giydirsek, oldukça çirkin ve gelişim bozukluğundan mustarip bir insanmış gibi görünür. İç organlarımız ve donanımlarımız da hemen hemen aynıdır. Boyutları farklı olabilmekle birlikte ana yapı benzersizdir.  </p>
			<p class="paragraf">İnsanı diğer canlılardan ayıran çok temel bazı eksiklikleri vardır. Günlük yaşantımızda buna pek dikkat etmeyiz ama insan yapısı olan teknolojik her şeyi bir kenara bırakarak tabiattaki çıplak bir insana baktığınızda bu gariplik bir anda fark edilir. İnsan bedeninin özellikleri, tabiatın içinde hayatta kalmaya hiç de uygun değildir. Keskin dişleri, güçlü gözleri, soğuktan koruyacak tüyleri, savunma amaçlı zırhları yahut pulları, avını yakalayabilecek pençeleri veya herhangi bir ortamda rahatlıkla hayatta kalmasını sağlayacak biyolojik ve fiziksel herhangi bir özelliği yoktur. Çıplak ve âciz bir primat gibidir insan. Fakat bedenindeki bu zayıflığa mukabil insan ırkına çok kıymetli bir hediye verilmiştir. Bu hediye, bütün bedensel zayıflıklarının üstesinden gelip ürettiği çözümlerle hem hayatta kalabilmesini sağlamıştır hem de birkaç bin yılda dünyadaki en etkili ve hâkim canlı türü olabilmesine fırsat vermiştir. Bu hediye son derece gelişkin bir beyin ve onun ev sahipliği yaptığı gizemli zihindir.  </p>
			<p class="arabaslik_sol">SOL  </p>
			<ul>
				<li class="paragraf ParaOverride-14">Gerçekçi düşünmeyi sağlar  </li>
				<li class="paragraf ParaOverride-14">Okuma, ses ve konuşma becerisi taşır  </li>
				<li class="paragraf ParaOverride-14">İşitme/dinleme becerisi taşır  </li>
				<li class="paragraf ParaOverride-14">Bütünden ziyade parçaları düşünmeyi sever  </li>
				<li class="paragraf ParaOverride-14">Mantık taşır  </li>
				<li class="paragraf ParaOverride-14">Sayılarla ilgilidir  </li>
				<li class="paragraf ParaOverride-14">Zaman yönelimlidir  </li>
				<li class="paragraf ParaOverride-14">Doğru-yanlış veya seçenekli çözümleri sever  </li>
				<li class="paragraf ParaOverride-14">Risk almayı sevmez  </li>
				<li class="paragraf ParaOverride-14">Farklılık arar  </li>
				<li class="paragraf ParaOverride-14">Sağlam kural ve tanımları sever   </li>
				<li class="paragraf ParaOverride-14">Neden’den çok nasıl diye sorar  </li>
			</ul>
			<p class="resim"><span><img alt="7.jpg" class="_idGenPageitem-9" src="../Images/7_fmt.jpeg"/></span>  </p>
		</div>
</body>
</html>