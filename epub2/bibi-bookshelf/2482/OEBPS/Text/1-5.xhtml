<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-5</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="resim"><span><img alt="3.jpg" class="_idGenPageitem-5" src="../Images/3_fmt.jpeg"/></span>  </p>
			<p class="anabaslik ParaOverride-10" id="_idParaDest-2">BEYİN, İNSANA DAİR HANGİ SIRLARI BARINDIRIR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt.jpeg"/></span> <span class="CharOverride-3">PELİN ÇİFT: Sizin deyiminizle “evrenin en gizemli nesnesi” olan beyni anlamaya çalışacağız. Kafatasımızın içinde korunaklı bir alanda taşıdığımız, vücudumuzun idarecisi, duyularımızın, duygularımızın ve kişiliğimizin sebebi olan beynin ne olduğunu öğrenerek başlayalım.  </span></p>
			<p class="paragbos">  </p>
			<p class="paragraf"><span class="CharOverride-3">SİNAN CANAN:</span> Beynimiz aslında bedenimizin bir parçası, tıpkı diğer organlarımız gibi... Şöyle genel olarak bakınca, temel yapısı itibariyle bir karaciğerden yahut kemiklerden çok da farklı değildir. Zira bedenin beyin dışındaki diğer parçaları olmadan beyin de tek başına bir işe yaramaz. Bedenimizde bulunan yaklaşık 100 trilyon kadar hücre, organlar şeklinde bir araya gelerek özel bazı görevler yürütürler. Beyinde ve sinir sisteminde toplanan hücrelerimiz ise, bedenin geri kalanından biraz farklı olarak, çok gelişmiş bir “bilgi-işleme” sistemi şeklinde görev yaparlar.  </p>
			<p class="paragraf">Beynin esas işi, duyulardan gelen verileri içsel bir işletim sistemi aracılığıyla işleyerek, çevremizdeki ve içdünyamızdaki değişikliklere uyum sağlayabilmemizi mümkün kılmaktır. Yani tek kelimeyle özetlersek, beyin bir uyum sağlama cihazıdır ve bu işi çok karmaşık, henüz tam anlayamadığımız yöntemlerle sürekli olarak yapar.  </p>
			<p class="paragraf">Tabii beyin hücreleri için “bilgi-işlem” tarifini yapınca aklımıza hemen bilgisayarların gelmesi doğaldır. Fakat beynimiz bir bilgisayardan ibaret değildir. Çok daha farklı bir şeydir. Bir kere beyin çalıştıkça, bilgisayarlardaki donanıma benzetebileceğimiz hücresel yapısı, hücreler arasındaki bağlantıları ve veri iletim yolları sürekli değişir. Buna bilim dilinde “sinirsel plastisite” yani değişebilme, dönüşebilme denir. Dolayısıyla beyni sabit bir bilgisayar donanımı yahut yazılımı gibi düşünmek, oldukça yanlış yönlendirici bir benzetme olur. Zira onlarca yıldır bu gerçeği bilmemize rağmen, şu eski benzetme alışkanlıklarımızdan ötürü halen birçoğumuz bu hataya düşüyoruz.  </p>
			<p class="paragraf">Beyin sadece bir bilgisayar değildir. Bedendeki bütün organlar gibi bir hayatta kalma donanımıdır. İnsandaki beyin ise bu donanımın en gelişmiş versiyonudur. Dünyada canlılığın mevcut olduğu 3 buçuk milyar yıl boyunca adım adım derinlikli ve incelikli bir AR-GE sürecinden geçirilerek insandaki haline ulaşan bu organı anlamak, günümüzün gelişmiş bilim ve teknolojisine rağmen halen karşımızdaki en büyük sorunlardan biridir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt1.jpeg"/></span><span class="CharOverride-3"> Beyin hakkında neleri biliyoruz, nasıl çalışıyor ve neden tam manasıyla çözülemiyor?</span>  </p>
			<p class="paragbos">  </p>
			<p class="paragraf">Sadece beynimizi değil, kalbimizi, karaciğerimizi, kanımızı, bağışıklık sistemimizi, kısacası hem bedenimizde hem de dünyada gördüğümüz canlılıkla ilgili hemen hemen hiçbir şeyi tam olarak anlamış değiliz.  </p>
			<p class="paragraf">Beyni anlamaya çalışan en gelişmiş aracımız yine beynin kendisidir. Yani bir varlığın “kendi kendini anlamaya çalışması” sorunuyla karşı karşıyayız. Mesela bir elektrik süpürgesi kendi kendini anlayabilir mi? Yahut bir bilgisayar, kendini anlayıp yine kendisi gibi, hatta daha gelişmiş başka bilgisayarlar üretebilir mi? Canlılardan örnek verecek olursak: Bir semenderin, bir denizanasının ya da bir maymunun kendi kendini anlaması ne kadar mümkün? İşte esas sorun tam olarak burada başlıyor. Bizler biyolojik organizmalarız, onun kurallarıyla sınırlandırılmışız. Teknolojik cihazlar yapsak da, mikroskoplar, MR cihazları, teleskoplar, uzay gemileri, moleküler teknikler icat etsek de, hiçbiri beynimizden daha kabiliyetli cihazlar ya da yöntemler değiller. Beynimizin gizemi hâlâ çözülmemiş. İleri düzeyde çalışma sistemleri için ancak basit yardımcılara sahibiz. Kendimizde olan biten her şeyin anlamını çözmek, bilimden öte felsefi bir sorundur. Fakat bilimle ilerledikçe kendimiz hakkında ilginç fikirler ediniyoruz.  </p>
			<p class="paragbos">  </p>
			<p class="paragraf ParaOverride-11">Beyin ve zihin hakkında bilinmesi gereken en temel konu, onun bir bilgi işlem makinesi ya da sistemi olmadığıdır. Yani beyin bir kamera yahut bir bilgisayar gibi çalışmıyor. Dış dünya dediğimiz çevreden gelen veriler, duyu organları aracılığıyla özel bir elektriksel koda dönüştürülüp beyne gönderiliyor. Karanlık, kapalı bir kutunun içinde duran beyin, aldığı verilerden yola çıkarak bir “gerçeklik” inşa ediyor. Yani duyduğunuz seslerin, gördüğünüz görüntülerin, aldığınız tatların, hissettiğiniz ağrıların hiçbiri aslında gerçek değil. Bunların hepsi beynin yorumlarından ibaret şeyler. Bu nedenle dış dünya denen şey aslında her birimizin kişisel yorumu.  </p>
			<p class="paragbos">  </p>
			<p class="paragraf">Bir adım daha ileri gidelim ve diyelim ki siz de benim gibi bir sinirbilimcisiniz ve önünüzde bir insan beyni duruyor. O beyinle ilgili alabileceğiniz tüm bilgi, duyu organlarınızdan ya da cihazlar aracılığıyla yine kendi duyu organlarınız üzerinden beyninize göndereceğiniz kodlara göre yapılan bir dizi yorum olacaktır. Yani allame-i cihan olsanız, elinizde yine kendinizi anlamak için tanrısal bir araç yok. Bunlarla idare edeceğiz.  </p>
		</div>
</body>
</html>