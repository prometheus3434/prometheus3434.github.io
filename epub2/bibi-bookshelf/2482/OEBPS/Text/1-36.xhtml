<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-36</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-32">BAZI İNSANLARA YABANCI DİL ÖĞRENMEK NEDEN ZOR GELİR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt66.jpeg"/></span> <span class="CharOverride-3">Yabancı dil öğrenmek neden bazılarımız için çok kolay olurken, diğerleri için bir işkence? Beyin yapısı ile mi alakalı?  </span></p>
			<p class="paragbos">  </p>
			<p class="paragraf">Dil öğrenmek beynimizin ana varlık nedenlerinden biridir. Yani bir bakıma insan beyni bunun için programlanmış gibi. Ama biz nedense anadilimizi gayet sorunsuzca öğrenebilirken, iş yeni bir dil öğrenmeye geldiğinde yelkenleri suya indiriveriyoruz. Bunda elbette başarısız dil eğitim mantığımızın yıllardır bize verdiği öğrenilmiş çaresizlik de büyük rol oynuyor. Ama bu çaresizliği yaşamayan ve yabancı dil öğrenmenin “zor olduğunu” bilmeyen insanların bu konuda çok rahatça ilerleme kaydettiğini görebiliyoruz.  </p>
			<p class="paragraf">Bir dönem görev yaptığım bir tıp fakültesinde, yoğun olarak İngilizce dersi verilmesine rağmen öğrencilerim sıklıkla İngilizceyi öğrenememekten şikâyetçiydiler. Haftada dört saat “İleri Mesleki İngilizce” diye bir ders almalarına ve iki yıldır bu müfredatı takip ediyor olmalarına rağmen kayda değer hiçbir ilerleme göstermiyorlardı. Bırakınız konuşmayı ya da dert anlatmayı, İngilizce filmleri bile altyazısız izleyemez haldeydiler. Onlarla konuştukça meselenin sadece öğrenememe değil, aynı zamanda bir “öğrenilmiş çaresizlik” olduğunu da fark ettim. Derken öğretim yılın sonlarına doğru üniversitemiz, uluslararası bir gençlik birliğinin toplantısına ev sahipliği yaptı. Bütün dünyadaki tıp öğrencilerine açık olan bu toplantıya birçok ülkeden öğrenci katılmış ve üniversite panayır yerine dönmüş, ortam çok canlanmıştı. Fakat esas ilginç olanı, etkinliğin henüz ikinci gününde, bizim İngilizceden mustarip öğrencilerimizden bir tanesini, konuk olarak toplantıya katılan yabancı öğrencilerden biriyle hararetli bir şekilde muhabbet ederken gördüm. Çaktırmadan yanlarına yaklaşıp kulak kabarttım. Edebiyat üzerine laflıyorlardı ve okudukları kitaplardan bahsediyorlardı. Dikkatimi çeken en önemli şey, daha bir ay önce bana İngilizceyi asla öğrenemeyeceğinden emin olduğunu çaresizce anlatan bu öğrencimin, arada hatalı ifadeleri de olsa gayet akıcı ve anlaşılır bir İngilizce konuşuyor olmasıydı. Bu şenlikli yeni sosyal ortamda gelişen iletişim şartları, öğrencinin beyninde İngilizce lisanını “önemli araçlar” bölümüne transfer etmiş olmalıydı. Sadece bu öğrencim değil, diğer İngilizce mağduru öğrencilerim de espriler yapıp kahkahalarla gülecek kadar iyi İngilizce konuşuyorlardı. Elbette yabancı lisan yeteneği konusunda patlama yapmalarında İskandinav ülkelerinden gelen kızların ve erkeklerin etkileyici fiziklerinin de büyük payı vardı. Fakat ne olursa olsun bu hadise, lisanın ihtiyaca bağlı olarak öğrenilebileceği konusunda benim için en büyük derslerden biri oldu.  </p>
			<p class="paragraf">Kısacası, yabancı bir lisanı öğrenmek hiç de zor bir şey değil. Türkiye’de birçok konuda olduğu gibi bu işi de zorlaştıran şey, genellikle işin doğru yöntemlerle ve ehil kişiler tarafından yapılmıyor olmasıdır. Örneğin yıllar evvel, henüz ortaokul sıralarındayken, birkaç haftalığına kaydolduğum Ankara’daki özel bir İngilizce dershanesinde bulunan İsrail asıllı bir İngilizce hocası, kelimenin tam anlamıyla birkaç hafta içinde harika bir iş başarıp bizi İngilizceden anlar hale getirebilmişti. Yani sözün özü, yabancı bir dil, iyi bir öğretmenle pekâlâ kısa bir süre içerisinde gerektiği derecede öğrenilebilir ve öğretilebilir.  </p>
		</div>
</body>
</html>