<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-41</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-37">ZİHİN KONTROL YÖNTEMLERİ NELERDİR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt77.jpeg"/></span><span class="CharOverride-3"> “Beyin yıkama” mümkün mü?  </span></p>
			<p class="paragbos">  </p>
			<p class="paragraf">Belli derecelerde mümkündür. Özellikle zihinsel kontrol yöntemleri kullanılarak insanlarda birçok zihinsel durum değişikliği yaratılabiliyor. Fakat bu teknikler biraz zor ve kitlesel olarak insanları etkilemek zor. Onun yerine adına “eğitim”, “ideoloji”, “inanç” ve buna benzer şeyler dediğimiz sistemlerle insanlara uzun sürelerde çok şey yaptırabilirsiniz. Beyin yıkamanın iki temel versiyonundan bahsedebilirim. Birincisi pozitif ya da müspet olanı: Zihni temizleyen, düşünceyi açan bir yıkama türü. İkincisi ise negatif ya da olumsuz olanı: Zihni bir parazite çeviren, gerçekle bağını kopartarak onu zararlı bir faile ya da kalabalıklar içinde bir zombiye çevirebilen bir başka “yıkama” türü...  </p>
			<p class="paragraf">İlaçlar, kimyasallar ya da sofistike yöntemler kullanılmadan düşüncelerin köklü olarak değiştirilmesi, ancak duygusal olarak iyi tasarlanmış ve kişiyi duygusal-dürtüsel beyninden yakalayabilen eylem ve tekniklerle mümkün olabilir. Mesela terör eylemleri çoğunlukla bu amaca yöneliktir. Terör, öfke, bölünme ve güçsüzlük oluşturmayı hedefler. Bunun için de dehşet verici eylemlerini insanları yıldırarak düşüncelerini kendi amaçları doğrultusunda değiştirmek için kullanır. Aslında bu açıdan bakınca terör eylemleri bile bir nevi toplumsal beyin yıkama girişimleri olarak sayılabilir.  </p>
			<p class="resim"><span><img alt="64.jpg" class="_idGenPageitem-62" src="../Images/64_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt78.jpeg"/></span> <span class="CharOverride-3">“Zihin kontrol yöntemleri” en çok ilgilendiğimiz spekülatif konulardan biri. Zihnin, dışarıdan bir başkası tarafından kontrol edilmesi mümkün mü?  </span></p>
			<p class="paragbos">  </p>
			<p class="paragraf">Komplo teorileri ve bilimkurgu meraklıları için zihin kontrolü, vazgeçilmez ve çekici konulardan bir tanesidir. “Gündem Ötesi” izleyicilerinin de bu konuyu sevdiğini iyi biliyorum. Beyinlere yapılacak birtakım etkilerle insanları belli komutlara duyarlı robotlar haline dönüştürme ve bu insanları istenen yönlerde kullanma gibi öyküler çok yaygın ve çeşitlidir. Gerçekte bu tip zihin kontrol yöntemleri teorik olarak mümkün olmakla birlikte, pratik uygulanabilirliği oldukça sınırlıdır ve kitlesel kontrol için uygun yöntemler değildirler. Yine son zamanlarda, özellikle elektromanyetik silahlar ve elektromanyetik (EM) dalgalarla zihin kontrolü konusunda yapılan spekülasyonlarda, bilimsel verilerle safsatalar birbirine karıştığı için ortamda göz gözü görmüyor adeta. Kaynakları okuyan sıradan bir okuyucu, adeta CIA’in merkez ofisindeki bir operatörün İstanbul’daki bir kişinin zihnini uzaktan, bir oyun çubuğuyla kontrol edebileceğini, insanların aslında kolaylıkla robotlaştırılabilecek yaratıklar oldukları sanısına kapılabiliyor.  </p>
			<p class="paragraf">Elektromanyetik dalgaların biyolojik dokuları, özellikle de beyni etkilediği bilinen bir gerçektir. Fakat insan davranışları çok karmaşık bir yapı sergilediğinden, beynin özel bölgelerine operasyonlarla birtakım minik elektrotlar yerleştirmeden, dışarıdan insan davranışlarını kontrol etmek oldukça zordur. EM dalgalarının birçoğu, canlı bedene gönderildiğinde onu sadece biraz ısıtır. Bazı elektromanyetik dalgalar ise dokuda kalıcı hasarlara neden olabilir. Teorik olarak, beynin bazı zihinsel durumlarda yaydığı özel dalgaları algılayarak, buna uygun elektromanyetik sinyalleri tekrar beyne gönderip, çalışmasını etkilemek mümkün olmakla birlikte, pratikte bunun yapılabilirlik ihtimali teknik zorluklara bağlı olarak oldukça düşüktür. Bir başka güncel teori ise, özellikle görsel basında, hızla akan görüntüler arasına serpiştirilen bilinçaltı (subliminal) mesajlarla yönlendiriliyor olduğumuz meselesidir. Bir düzeyde gerçekliği olmakla birlikte, bu tip yöntemlerin de istenen kitlesel etkiyi yaratmaktan uzak olduklarını biliyoruz.  </p>
			<p class="paragraf">Zihin kontrolü için tek yol bunlar değil. Aksine, bu yöntemlerin yazılı ve görsel basında sıkça yer alması, aslında günlük yaşamda adeta bir bombardıman halinde üzerimizde denenen birçok “günlük” zihin kontrolü yönteminin gözden kaçmasına neden oluyor ve insanların, özellikle bu tip konuları merak etme eğilimi gösterenlerin zihinleri, birçoğu bilimkurgu düzeyini aşamayan kurgusal iddialarla meşgul ediliyor. Yani, “zihin kontrolü paranoyası” ile “zihin kontrolü” aslına bakarsanız en yaygın kontrol yöntemlerinden biridir. Bir de her gün maruz kaldığımız, birbirimize sürekli uyguladığımız muhtelif zihin kontrol yöntemleri de var. Birkaçını sıralayalım:  </p>
			<p class="paragbos">  </p>
			<p class="paragraf"><span class="CharOverride-3">1. Grup baskısı:</span> Ait olunan grubun değerleri dışındaki değerlerin kabul edilmemesi için yapılan kötüleme, uzak tutma gibi telkinler. (Başka kaynakların okunmaması-izlenmemesi yönünde telkinler; diğerlerini kötüleme, kendi değerlerini yüceltme vb.)  </p>
			<p class="paragraf"><span class="CharOverride-3">2. Eski değerlere saldırı:</span> Yeni birtakım fikirlerin kabulünü kolaylaştırmak için eski değerlere saldırarak onları gözden düşürmeye çalışmak. (Yeni bir fikri, düzeni veya rejimi kabul ettirmek için eskilerin tüm yaptıklarını kötüleme, şeytanlaştırma ve hükümsüzleştirme yönünde gösterilen çabalar.)  </p>
			<p class="paragraf"><span class="CharOverride-3">3. Meta-iletişim:</span> Konuşma veya yazma sırasında sürekli belli bir kelimeler dizgesini yahut belli bir jargonu kullanarak ana içeriğin üzerinden, içerikten bağımsız mesajlar verme. (Örneğin, konuşmalarda sürekli olarak “ultra-yeni Türkçe(!)” kelimeler ve anlaşılması zor ifadeler kullanarak verilen “Ben sizden değilim/seçkinim” yahut “İşte görüyorsunuz, sizdenim” gibi mesajların verilmesi.)  </p>
			<p class="paragraf"><span class="CharOverride-3">4. Soru yasaklama:</span> Otorite kullanarak, grup/cemaat/rejim içindeki hâkim düşünceyi tehlikeye sokabilecek soruların önünün kapatılması, soru sormanın ayıplanması, cezalandırılması. (Bu yöntem, dini topluluklardan ideolojik gruplara kadar birçok insan birlikteliğinde bir şekilde ortaya çıkar ve çoğunlukla istemsiz olarak uygulanır.)  </p>
			<p class="paragraf"><span class="CharOverride-3">5. Lisan suiistimali:</span> Lisanın kasıtlı ve yaygın bir biçimde kötüye kullanılması ile insanların lisan yeteneklerini, dolayısıyla düşünme ve algı melekelerini sakatlamak. (Televizyonlardaki yaygın argolaşma ve lisan bozukluğu gibi.)  </p>
			<p class="paragraf"><span class="CharOverride-3">6. Celp edilmiş söz yitimi (afazi):</span> Tıbbi bir terim olan ve konuşma/anlama melekelerinin yitirilmesi anlamına gelen “afazi”nin toplumbilimsel türevidir. İsimlendirme, Sayın Alev Alatlı’ya aittir. Kelimelerin anlamlarında karmaşa yaratarak ve aslı/tanımı olmayan yeni kavramlar ortaya koyarak, insanların iletişim yeteneklerini baltalamak ve kişileri, aynı dili konuşmalarına rağmen, birbirlerinin dilinden anlamaz hale getirmek. (Televizyonlardaki bütün tartışma programları.)  </p>
			<p class="paragraf"><span class="CharOverride-3">7. Giyim kodları:</span> Giysilerde belli biçim ve işaretler kullanılarak mesajlar verilmesi. Giysilere, aslında olmayan mesajlar yüklenmesi ve bu sayede insanlar arasındaki farklılıkları pekiştirme/vurgulama çabası. (Örneklerini ülkemizde sıklıkla görebilmekteyiz. Takım elbise, doktor önlüğü veya sporcu kıyafetleri de giyim koduyla mesaj verme araçlarıdır.)  </p>
			<p class="paragraf"><span class="CharOverride-3">8. Slogan atma/Slogan düşünce:</span> Topluluğa ait düşünsel kalıpların bireyler arasında bilinçsizce ve sorgusuz olarak kabul edilmesine yönelik, yüksek sesle tekrarlanan sloganların atılması ya da sloganca ifadelerin her fırsatta tekrarlanması. (Slogan, sürekli tekrarlandığında zihinde doğruluğu kesin olan ve üzerinde düşünülmeye gerek olmayan bir gerçeklik gibi algılanmaya başlanır. Mesela ben askerde, her gün “Her Türk asker doğar” diye bağırınca, bunun doğru olabileceğine dair kuvvetli bir kanaat geliştirmeye başlamıştım.)  </p>
			<p class="paragraf"><span class="CharOverride-3">9. Parasal bağımlılık:</span> Mali kaynaklar üzerinden bağımlı hale getirme. Bu şekilde bağımlı hale getirilen birey veya topluluğun yönlendirilmesi büyük ölçüde kolaylaşır. (Son 10-15 yıldır özellikle kredi kartları aracılığıyla borçlanmanın ileri düzeyde kolaylaşması, ekonomik manipülasyon ve krizlerle son derece kolay yönetilebilen bir topluluk olmamıza neden oluyor.)  </p>
			<p class="paragraf"><span class="CharOverride-3">10. Sosyal yalıtım:</span> Tehlikeli veya riskli düşünce/eylem sahibi birey veya grupların genel topluluktan ayrılması, iletişimlerinin kısıtlanması. (Canlı bombalar ve şiddet eylemlerini gerçekleştirecek caniler yetiştirmek için en sık kullanılan yöntemdir. Ayrıca örneğin mahalleniz, şehriniz veya ülkeniz dışındaki dünyadan habersizseniz, çok daha kolay yönlendirilebilirsiniz.)  </p>
			<p class="paragraf"><span class="CharOverride-3">11. Kontrollü korku/paranoya:</span> Toplumu veya bireyi sürekli gergin, korkulu bir halde tutmak üzere senaryolar üretme. (ABD yönetiminin kendi halkına karşı uyguladığı ve bugün bizde de maalesef gittikçe daha başarılı olan kontrol yöntemlerinden bir tanesidir.)  </p>
			<p class="paragraf"><span class="CharOverride-3">12. Zihin dumuru/Limbik ateşleme:</span> Beyinde, cinsellik, iştah, zevk gibi duyularla ilişkili bölgelerin (örneğin limbik sistemin) aşırı olarak uyarılmasını sağlayarak, üst beynin yüksek zihinsel işlevlerini dumura uğratmak, bireyleri zevkperest robotlara dönüştürerek, potansiyel düşünce suçlarını ve fikri tehlikeleri bertaraf etmek. (Haber bültenlerinde, müzik kanallarında, gazetelerin internet sayfalarında ve bazı özel kanalların genel yayın politikasında gözleyebileceğimiz cinsel, hatta sapkın içerikli haberler, diziler, filmler ve görüntüler, bu anlamda her gün karşılaştığımız örneklerdir.)  </p>
			<p class="paragbos">  </p>
			<p class="paragraf">Bu saydıklarım, aşikâr birçok yönlendirme mekanizmasının yanı sıra işleyen, biraz daha örtülü yöntemlerden sadece birkaç tanesidir. Haber bültenlerinde haberlerin veriliş tarzının kanallara göre nasıl farklılıklar gösterdiğini, Amerikan filmlerindeki kahramanlık temalarını, gözümüze sokulan ve “izlenme rekorları” kırdırılan dizilerde bize öğütlenen yaşam tarzlarını şöyle bir düşünmek yeterlidir. Bunlara benzer daha binlerce yöntemin var olduğunu rahatlıkla söyleyebilirim.  </p>
			<p class="paragraf">Bu yöntemlerin hiçbiri tek başına bireyi veya toplumu yönlendirmede çok fazla etkili değildir. Fakat bunların birleşik halde, topyekûn kullanılması, tahminlerin çok ötesinde kontrol başarısı sağlayabilir ve sağlamaktadır da. Özellikle ülkemizdeki birçok anormal toplumsal davranışın altında bu tip nedenlerin de rol oynadığına hiç kuşkum yok.  </p>
			<p class="paragraf">Bireylerin, kitlesel yönlendirme ve zihin kontrolü konularında bilinçlenmesi, bu mekanizmaları işlevsiz kılabilecek en önemli unsurlardandır. Fakat çok daha önemlisi değerlerine bağlı, müspete yönlendirilebilme potansiyeli taşıyan insanlar yetiştirmektir. Zira belli değerleri olan insanlar, menfi yönlendirilmelerden en az etkilenen kişilerdir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt79.jpeg"/></span> <span class="CharOverride-3">Anlaşılan o ki beyin aslında bizi biz yapan organımız. Kişisel arşivimiz, benliğimiz, aklımız, duygumuz, düşüncemiz. Sizden öğrendiklerimle birlikte bu müthiş yaratıma hem hayretim hem de hayranlığım arttı. Sizin de bunca sene boyunca bu konu üzerinde tutkuyla çalışmanız sanıyorum yine aynı heyecandan kaynaklanıyordur değil mi?</span>  </p>
			<p class="paragbos">  </p>
			<p class="paragraf">Kesinlikle! Beyin çok ayrıcalıklı ve özel çünkü...  </p>
			<p class="paragraf"><span class="CharOverride-4">Beyin, doğduğumuzda ne yapacağını bilmeyen tek organımızdır.</span> Beynimiz, doğduğumuzda çok fazla bağlantı ve hücreye sahiptir ve bu hızlı gelişme doğumdan sonra da devam eder. Fakat uzmanlaşmış bağlantılar ancak doğum sonrası çevreye etkileşim sonucunda şekillendiği için bütün duyuların işlev görebilmesi, konuşma, hareket gibi becerilerin gelişebilmesi için, beyin bağlantılarının bu karmaşık süreçleri “öğrenecek” şekilde yapılandırılmaları gerekir. Birkaç yıl süren bu süreç sonunda beyin ne yapacağını doğumdan sonra yavaş yavaş öğrenir. Mesela doğuştan gözlerinde katarakt olan bebekler, eğer kısa sürede tedavi edilmezlerse gözlerinden beyinlerine doğru görme bilgisi ulaşmadığı için beyinleri görmeyi öğrenemez. Kritik periyot geçtikten sonra, gözleri tedavi edilse de beyinleri görmeyi öğrenme yeteneğini kaybettiği için artık göremez. Yani, ömür boyu devam edecek bir körlük söz konusu olur. Beyin, kendi kendini anlamaya çalışan tek organımız. Bilim, felsefe, mantık ve düşünce gibi özellikler bildiğimiz kadarıyla beynimizdeki devreler tarafından yürütülür. Bu yüzden, karşımızdaki bilimsel ve felsefi sorunların belki de en zor ve çetrefillileri olan “Beyin nasıl çalışır?” “Bilinç nedir?” “Zihni üreten fiziksel kurallar nelerdir?” gibi temel sorular, beynimizin marifetleri sayesinde kafaya takıp binlerce yıldır düşündüğümüz sorulardır. Son birkaç yıldır da beynin “kendi kendini anlama ve tanıma çabası” olarak tanımlayabileceğimiz çalışmalara, bakış düzeyine göre, sinirbilim, psikoloji ve psikiyatri gibi adlar vermekteyiz.  </p>
			<p class="paragraf"><span class="CharOverride-4">Beyin, kendisinin “anlaşılmaz” olabileceğini kavrayabilen tek organımızdır.</span> Felsefi ve mantıksal düşünme yeteneğimiz sayesinde kendi varoluşumuz üzerine kafa yormak gibi enteresan bir özelliğe de sahibiz. Bu sorgulama çoğu zaman beynimizin anlaşılamayacak kadar karmaşık olabileceği gerçeğine getiriyor bizleri. Bu beyinlerden biri olan Jostein Gaarder’in sözü de ikilemi açıklamak için oldukça faydalı: <span class="CharOverride-4">“Beynimiz onu anlayabileceğimiz kadar basit olsaydı, bizler yine onu anlayamayacak kadar basit olacaktık.”</span>  </p>
			<p class="paragraf"><span class="CharOverride-4">Beyin, küçücük boyutlarına rağmen sonsuzluklarla uğraşabilen tek organımızdır.</span> Hiç görmediğimiz, göremeyeceğimiz boyutlar ve ebatlar hakkında fikir yürütebilmemizi sağlayan karmaşık hesaplama ve akıl yürütme devreleri, beynimizin en ilginç özelliklerinin başında geliyor. Bildiğimiz kadarıyla, kendi fiziksel ebatlarından bu derece alakasız, hem makro hem de mikro boyuttaki âlemlere böyle mesai harcayan başka bir organımız yok.  </p>
			<p class="paragraf"><span class="CharOverride-4">Beyin, “somut” yapısına rağmen “soyut” konular üzerinde ve “soyut boyutlarda” çalışabilen tek organımızdır.</span> Soyut düşünce ve matematik gibi araçlar sayesinde hiç görmediğimiz halde soyut âlem ve gerçeklikleri kurgulayabilme, onlar üzerinde hesap ve tahminler yürütebilme özelliğimiz, yine şu tuhaf beynimiz sayesinde bize hediye edilmiş ilginç özelliklerdir. Sanatsal üretim de bu sonsuzluk arayışının ilginç sonuçlarından biridir belki de.  </p>
			<p class="paragraf"><span class="CharOverride-4">Beyin, kendisine isim verebilen tek organımızdır.</span> Sadece kendisine değil, bildiğimiz her nesne ve kavrama isim verme özelliğimiz, beynimizin dil ve kategori yapma özellikleri sayesinde becerdiğimiz ve beynimize has bir özellik.  </p>
			<p class="paragraf"><span class="CharOverride-4">Beyin, başkalarındaki benzerleriyle iletişim kurup onları etkileyebilen ve onlardan etkilenebilen tek organımızdır.</span> Belki bu özellik biraz üreme organlarımızda da var gibi düşünülebilir. Zira her canlının üreme organları başka bir bireyden gelecek olan hücrelerle birleştiğinde yeni bir yavru üretebilecek şekilde hazırlanmış cinsiyet hücreleri üretir. Fakat beynimizin durumu burada da çok özelliklidir. Her türlü iletişim vasıtasını kullanarak, müthiş bilgi alışverişi kapasitesiyle, girdiği her etkileşimde hem kendisi değişir hem de iletişimde bulunduğu beyinleri değiştirir. Bunun için temas etmesine gerek bile yoktur.  </p>
			<p class="paragraf"><span class="CharOverride-4">Beyin, hiçbir şey yapmadan, sadece “düşünceyle” yapısını değiştirebilen tek organımızdır.</span> Biyolojik sistemin her bir parçası “değişim ve uyum” temelinde çalışır. Yani çalıştıkça değişir, gelişir ve uyum sağlar. Fakat beynin durumu biraz daha enteresandır. Sadece durup düşünmek bile beynin yapısını değiştirir. Burada akılları karıştıran temel sorun da şudur aslında: Eğer beynin donanımı, yani hücreler ve bağlantılar “zihinsel süreçleri” oluşturuyorsa, zihinsel süreçler de bu bağlantıları doğrudan değiştirebiliyorsa, o zaman tavuk mu yumurtadan çıktı yumurta mı tavuktan ikilemine benzer bir sorunla karşı karşıyayız demektir. Mesela bilgisayarlar yazılımlarla çalışırken fiziksel yapılarını değiştirmezler, fiziksel yapısı farklı olursa da o yazılım artık çalışmaz. Dolayısıyla, sadece düşünce süreçleriyle beynin “donanımının” değişmesi, karşımızda ilginç bir düşünce problemi olarak duruyor. Bir başka ifadeyle, zihin denen şeyin “beynin yapısından” çıktığı inancı, o kadar da kesin ve ikna edici olmayabilir.  </p>
			<p class="paragraf"><span class="CharOverride-4">Beyin “siniri” olmayan tek organımızdır.</span> Garip ama gerçek! Bedenimizdeki tüm organlar (tırnak ve saç gibi ekler hariç) çeşitli duyu algılayıcı ve harekete geçirici motor sinirler içerirler. Fakat beynimizde bu sinirler yoktur ve beyin dokusu herhangi bir şey hissetmez. Mesela beyin ameliyatlarında, hastalar uyanıkken beyinlerini bıçakla kesseniz bile hiçbir şey hissetmezler. Zira beyinde ağrı ve temas sinirleri yoktur. Dolayısıyla ağrı ve dokunma duyusu da yoktur. Başka bir deyişle, başınız ağrıdığında ağrıyan beyniniz değil, genellikle kafa içindeki sinüs dediğimiz boşluklar, kaslar veya beyin zarlarıdır.  </p>
			<p class="paragraf"><span class="CharOverride-4">Beyin, kendi ağrısını hissedemezken, hem vücudun her yanını hissedebilen hem de başka canlıların dertleriyle dertlenebilen tek organımızdır.</span> Gerçek olmadığını bildiğiniz halde bir korku filmindeki canice bir işkence sahnesinde yüzünüzü buruşturup gözünüzü kaçırdığınız olmuştur, değil mi? Yapılan işlevsel beyin görüntüleme çalışmaları, acı çeken bir insan gördüğümüzde sanki kendimiz acı çekiyormuşçasına beynimizdeki acı ve ıstırapla ilgili devrelerin çalıştığını gösteriyor. Beynimiz belki kendi acısını hissetmiyor ama başkalarının acılarına karşı çok duyarlı.  </p>
			<p class="paragraf"><span class="CharOverride-4">Beyin, sevebilen, üzülebilen, hayal edebilen tek organımızdır.</span> Âşık olma, heyecanlanma, duygulanımlar gibi özelliklerimizi bazen “kalbimize” atfediyor olsak da artık bunların tamamının beynimizden kontrol edildiğini biliyoruz. Ortada hiçbir şey yokken, eski ve utandırıcı bir hatırayı anımsarken bile yüzünüzün kızarmasına ve kalp atışlarınızın hızlanmasına neden olabiliyor. Beynimiz, hafıza, algı ve değerlendirme sistemleriyle karmaşık duyguları oluşturan ve onları bedenimizin çeşitli tepkileriyle göstermeye çalışan tek ve yegâne beden parçamızdır.  </p>
			<p class="paragraf"><span class="CharOverride-4">Beyin, nedensiz işler yapabilen tek organımızdır.</span> Özgür irademiz var mı? Belki biliyorsunuz, bu soru çok tartışmalı ve hâlâ açıklığa kavuşturulabilmiş değil. Fakat sağduyu bizlere “nedensiz davranışlar sergilememizi sağlayan” bir özgür iradenin varlığını düşündürüyor. Neticede, içgüdüsel ve otomatik davranışların yanında, arada bir de olsa tuhaf, beklenmedik, öngörülemez davranışlar da sergileyebiliyoruz ve bu açıdan da beynimiz ayrıcalıklı bir yeri hak ediyor.  </p>
			<p class="paragraf"><span class="CharOverride-4">Beyin, güdülerine ve biyolojik gereksinimlerine aykırı davranmayı seçebilen tek organımızdır.</span> Aç olmasına rağmen “yememe” kararı alabilen, cinsel istek duyduğu halde bunu “frenleyebilen”, isyan etmek istediği halde “sabredebilen” garip bir beyne sahibiz ve bildiğimiz kadarıyla başka bir beden bölümümüzde buna benzer bir özellik yok. Eğer beynin ön bölümüne hasar verilecek olursa, bu özelliklerimiz de kalıcı bir biçimde ortadan kaybolabiliyor.  </p>
			<p class="paragraf"><span class="CharOverride-4">Beyin, bazı işlerin daha hızlı yapılabilmesi için alet ve teknoloji üretebilen tek organımızdır.</span> Kafanızdan 4 tane 2 sayısını toplayıp sonucu söyleyebilir misiniz? Söylersiniz. Peki 74 ile 118’in çarpımının sonucu nedir? Bunun için belki kâğıt-kaleme ihtiyaç duyuyor olabilirsiniz. Peki 4515’in küpkökü kaç eder? İşte şimdi kesinlikle bir hesap makinesi gerekiyor sanırım. Beynimizin işlevlerinden olan aritmetik, hesaplama ve analiz gibi özellikleri daha hızlı ve verimli yapmak için ürettiği aletler, medeniyetimizin temelini oluşturuyor. Fakat bu işte o kadar ilerledik ki artık beyni de bir bilgisayar gibi düşünme yanılgısından çoğu zaman kurtulamıyoruz. Aman ha! Beyin, bilgisayarları yapan şeydir ama asla bir bilgisayar değildir. Ondan çok daha farklı, çok daha karmaşık bir şeydir.  </p>
			<p class="paragraf"><span class="CharOverride-4">Beyin, kapasitesini hiç kullanmadan da yaşamamıza imkân veren tek organımızdır.</span> Böbreklerimizin, ciğerlerimizin, bağışıklık sistemimizin “tembellik” yapma lüksü yoktur. Bir an çalışmayı bırakıp aylaklık etseler halimiz perişan. Fakat beynimizle bize verilen neredeyse sınırsız potansiyel çok nadir durumlarda kullanılıyor ve maalesef çoğumuz bu gizli hazinenin kapağını bile açamadan bu dünyayı terk ediyoruz. Beyin bu açıdan da özel bir organ gibi görünüyor. Beynimizi ne kadar kullanırsak, onu ne kadar zorlarsak, sınırlarını o oranda aşar. Her zaman daha fazlasını isteyenleri hiç eli boş çevirmez.  </p>
			<p class="resim"><span><img alt="65.jpg" class="_idGenPageitem-63" src="../Images/65_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt80.jpeg"/></span> <span class="CharOverride-3">Kendi beynimizin kâşifi olabilir miyiz? Beynimizi keşfetmek için neler yapmalıyız?</span>  </p>
			<p class="paragbos">  </p>
			<p class="paragraf">Öncelikle sinirbilim dalında kariyer düşünebilirsiniz. Yok canım! Şaka yapıyorum. Zira sinirbilimciler dahi kendi beyinlerinin özelliklerini keşfetmek konusunda çok yetersiz olabiliyorlar. Başlarda da söylemiştim, hepimiz benzersiziz ve bizden bir tane daha yok. Çünkü hem biyolojik arka planımız, genetik bileşimimiz, yapımız, hem de yaşadığımız deneyimler sadece bize özel. Bu durum, içinde yaşadığımız ve sürekli değişen çevre koşullarını da göz önüne alırsak çok karmaşık bir sonuç çıkarıyor ortaya. Her an değişen bir beyin, her an değişen bir beden ve her an değişen bir çevre... Burada işe yarayacak tek bir formül vermek imkânsız. Ama bütün buraya kadar konuştuğumuz her şeyi bir araya toplarsak, insanın duygularını okuma yeteneğini geliştirmesi, nelerden hoşlanıp nelerden hazzetmediğini daha iyi bilmesi, yeteneklerini keşfedecek farklı deneyimleri olabildiğince erken yaşlarda edinmek üzere denemelere girişmesi, kendini ve zihnini de keşfetmesi anlamına gelir.  </p>
			<p class="paragraf">Bana sorarsanız günümüz şehirli insanının önemli bir sorunu, aşırı bilgi zehirlenmesidir. Bilimsel ve moda olarak alınan bilgi sürekli değişiyor. Biz bunları takip edeceğiz diye, vaktimizin büyük kısmını okumaya ayırabiliyoruz. Kimisi bunlarla hiç ilgilenmeden gelişine yaşayıp gidiyor. Halbuki bilinmesi gereken az sayıda temel gerçek var. Onun dışındaki bilgi yaşamın kendisinden, herkesin kendi içsel deneyiminden geldiği zaman kıymetli ve tamamlayıcı oluyor. Zihinsel disiplinleri denemek konusunda çekinceliyiz. Kendi bedenimizle ve kendi zihnimizle fazla uğraşmıyoruz. Çünkü dışarıdaki olaylar, başkalarının yapıp ettikleri, yanlışları ve yetenekleri bizi daha çok meşgul ediyor. Bunlardan mümkün mertebe sıyrılıp çeşitli hobi ve uğraşlarla kendimize vakit ayırmak, kendimizi tanımanın ve gerçekleştirmenin tadına varmamızı sağlayacaktır.  </p>
			<p class="paragbos">  </p>
			<p class="paragraf"><span class="CharOverride-3"><span><img alt="4.jpg" class="_idGenPageitem-6" src="../Images/4_fmt81.jpeg"/></span> “Beynin Sırları” başlığı altında birçok sorunun bilimsel cevabı verildi sayenizde. Yani sırlar açığa çıktı. Peki insanı insan yapan beynin tüm sırlarını öğrenince, insanın hakikatine ermiş olur muyuz?</span>  </p>
			<p class="paragbos">  </p>
			<p class="paragraf">Bilim, alanı ve sınırları belirli bir faaliyettir. Maddi dünyadaki kuralları anlamamızı sağlayan en etkili, en tarafsız yöntemimizdir. Özellikle maddi bilimlerin temelini oluşturan fizik, her yeni atılım ve buluşuyla bizi yepyeni anlayışlara kavuşturuyor. Kepler ve Kopernik ile gökcisimlerinin hareketlerindeki düzeni, Newton ile tüm evrende geçerli olan büyük ölçekli kanunları, Einstein ile görünmeyen boyutların etkilerini, kuantum fiziği ile atom altı âleminin temel oluşturan dokusunu, sicim kuramı ile titreşimlerden kurulu tabiatımızı anlamaya başladık. Bunların her biri dünyaya dair görüşümüzü genişletti. Fakat biyoloji biraz farklıdır. Fiziksel dünyanın malzemelerini kullanan canlılar, fazlasıyla karmaşıktır. Çoğunluğu su ve geri kalanı da dünyanın her yerinde bulabileceğiniz sıradan maddelerden oluşan canlılar, diğer bütün cansız maddeden farklı olarak, adına “canlılık” yahut “hayat” dediğimiz o gizli güç sayesinde, hâlâ karşımızdaki en önemli gizem olarak duruyor. Canlılığın sırrını çözmek şöyle dursun, yanına bile yaklaşamadık. Canlılık söz konusu olduğunda, bildiğimiz maddi âlemde geçerli olan kuralların çok ötesinde bir şeyler var gibi. Bana sorarsanız, insanın sırrı sadece bilimle çözülebilecek bir mesele gibi değil. İşin içinde yüz binlerce yıllık insani birikimimiz, milyarlarca yıllık tabii, evrimsel bilgeliğimiz, insana dair dini, felsefi, düşünsel, sanatsal tüm biriktirdiklerimizle belki bir ipucu yakalayabileceğiz. Ama günümüzde insanlar bu alanların hepsinde farklı uzmanlıklara sahipler ve uzmanlıklar o kadar ayrıştı ki, artık birbirimizin dilinden bile zor anlar olduk. O nedenle canlılık dediğimiz o büyük muammayı çözmek için birbirimizin bilgisinden istifade etmenin yollarını araştırmamız gerekli. Ben bunun için mesela uzmanı olduğum beyin ve davranış bilimleri konusunu herkesin anlayabileceği bir tarzda anlatmaya çalışıyorum. Bunun için adına [n]Beyin dediğim bir organizasyon bile kurdum. Buna gayret ediyorum, çünkü normalde bizim alanın son derece karmaşık ve sofistike diline aşina olmayan birileri de temel meselelerimizi anlasın ve böylece, yeni bir sentez, yeni bir fikir yakalayabilsin. Bunu ne kadar çok başarabilirsek, uzmanlıktan bilgeliğe giden yolu da o kadar genişletebileceğiz ve insan denen muammanın anlaşılmasında mesafe kat edebileceğiz diye düşünüyorum.  </p>
			<p class="paragraf">Fakat uzmanlarda genel bir sıkıntı da yok değil. Uzman oldukları konunun dünyanın tamamını açıklayabildiğini, diğer alanların kendilerince “gereksiz” olduğunu düşünebiliyorlar. Bu görüş maalesef verdiğimiz uzmanlık eğitimlerinin birçoğunun temel mantığında var. Bu nedenle aşırı basitleştirici dünya görüşlerinin çoğu zaman görüşlerimizi daralttığına sıklıkla şahit olabiliyoruz. Daha önce <span class="CharOverride-4">Kimsenin Bilemeyeceği Şeyler</span> adlı kitabıma adını veren bölümde konuyu anlatmıştım. Rahmetli dedem Emin Canan’dan dinlediklerim ve daha sonra üniversitede karşılaştıklarım bende çok derin bir zihinsel çatışmaya yol açmıştı. Küçüklüğümde aldığım eğitimin büyük kısmından sorumlu olan dedem, bize sıklıkla dini öykülerle kendince hayat dersleri anlatırdı. Çokça tekrarladığı hikâyelerden biri de şuydu: <span class="CharOverride-4">“Beş şeyi insanlar bilemez!”</span> derdi, kesin bir dille: <span class="CharOverride-4">“Kıyametin ne zaman kopacağını, yağmurun ne zaman yağacağını, doğacak çocuğun erkek mi dişi mi olacağını, said mi şaki mi (iyi huylu mu kötü huylu mu) olacağını, kişinin yarınki kazancını ve nerede öleceğini Allah’tan başka kimse bilemez!”</span> Dedem bunu sürekli anlatırdı. Yıllar sonra bunların Kuran-ı Kerim’deki Lokman Suresi 34. ayette geçen “Beş bilinmez” (mugayyebat-ı hamse) meselesinden geldiğini öğrenmiştim: <span class="CharOverride-4">Kıyametin ne zaman kopacağı bilgisi şüphesiz yalnızca Allah katındadır. O, yağmuru indirir, rahimlerdekini bilir. Hiç kimse yarın ne kazanacağını bilemez. Hiç kimse nerede öleceğini de bilemez. Şüphesiz Allah hakkıyla bilendir, (her şeyden) hakkıyla haberdar olandır</span> (Kuran-ı Kerim, Lokman Suresi, 34. ayet, Diyanet İşleri Başkanlığı Meali). Daha sonraki yıllarda üniversiteye girince, denk gelecek ya, daha ilk derslerde hocalarımızdan biri olan ünlü bir biyoloji profesörü, <span class="CharOverride-4">“Eskiden doğacak çocuğun cinsiyeti bilinmez derlerdi. Ben şimdi isteyene isteyen cinsiyette çocuk yaparım. Yağmur ne zaman yağar bilinmez derlerdi, şimdi televizyonu açan yağmur zamanını öğreniyor. Ama hâlâ ortada bunları söyleyen boş kafalı softalar var bir sürü” </span>deyiverdi<span class="CharOverride-4">.</span> Tabii bunun üzerine bende de şafak attı. O üniversite sıralarına gelip oturmamın belki de en büyük nedeni, beni bebekliğimden beri elinden geldiğince bilmeye ve öğrenmeye teşvik eden dedem, bir anda boş kafalı bir softa diye nitelenince, tepkimi tahmin edebilirsiniz. O zaman verecek net bir cevabım yoktu ama, inat ettim ve o sorularımızı hiç unutmadım.  </p>
			<p class="paragraf">Yıllar sonra, üniversite bitip de akademik hayata atılınca, çok farklı konularla ilgilendim. Bunlardan bir tanesi de kaos teorisiydi. Bu bilim dalı, öngörülemeyen, karmaşık, hesaba kitaba gelmez ve çoğu zaman “garip” işlerle ilgileniyordu. Ne yapıyorlar diye merak ettim. Biraz daha yakından bakınca, çok ilginç şeyler öğrendim.  </p>
			<p class="paragraf">Bu bilim alanının bulgularıyla bakınca, doğal süreçlerin neredeyse tamamının, çok karmaşık ve hesaplanamaz, adeta sonsuz karmaşıklıktaki nedenlerin ortak sonuçları olduğunu fark ediyorsunuz. O nedenle, mesela normal bir cinsel birleşme sonrasında milyonlarca spermin hangisinin yumurtayı dölleyeceğini ve dolayısıyla bebeğin hangi cinsiyete sahip olacağını, spermi seçip döllenmeyi yapsak bile, ortaya çıkacak organizmanın yıllar sonraki özelliklerini öngörmenin bir yolu olmadığını öğreniyorsunuz. Yine aynı nedenlerden dolayı “klonlanan” (aynı genetik şifreye sahip olacak şekilde birbirlerinden kopyalanan) canlıların bile birbirinin tıpatıp aynısı bireyler olmayacağını, aynı iki parmak izi, aynı iki kar tanesi göremeyeceğimizi, hava durumu tahminlerimizin güvenilirliğinin üç dört günün ötesine geçemeyeceğini görüyoruz. Seneye bu zamanlar yağmur yağıp yağmayacağını kesin olarak bilemiyoruz. Yani tam da dedemin anlattığı gibi, “kimsenin bilemeyeceği bazı şeyler” gerçekten de varmış ve bunu aslında 1950’lerden beri bizzat bilim söylermiş.  </p>
			<p class="paragraf">İşte bu muhteşem evrenin sırrını çözmek biraz böyle bir şeydir. “Ben anladım, artık anlaşılacak yeni bir şey kalmadı” dediğiniz anda cahilleşir, bilgelik yolundan saparsınız. Ama öğrendikçe, öğrenecek çok ama çok şey olduğunu gittikçe idrak ederseniz. O zaman hem ömrünüz oldukça adım adım bilgelik merdivenlerini tırmanabilir hem de ardınızdan gelenlere parlak fikirler bırakma şansı yakalayabilirsiniz. Bu vesileyle neredeyse tüm ömrü boyunca okumaktan dolayı beli iki büklüm olduğu için mezarına da öyle defnettiğimiz o güzel adamı, dedem Mehmet Emin Canan’ı da bir kez daha rahmetle yâd etmek isterim.  </p>
			<p class="paragbos">  </p>
			<p class="paragraf"><span class="CharOverride-3"><span><img alt="4.jpg" class="_idGenPageitem-6" src="../Images/4_fmt82.jpeg"/></span> Çok teşekkürler Sinan Canan. Sayenizde bilinmeyenin peşine düşüp hem ufkumuzu genişletiyoruz hem de kendimize yeni heyecanlar arıyoruz. Anlaşılan o ki sıklıkla atladığımız önemli bir husus var. Bizzat hayat, mucizenin ta kendisi...   </span></p>
			<p class="paragraf"><span class="CharOverride-3">Sizin de söylediğiniz gibi, kocaman gökdelenlere hayret ediyoruz, asırlık çınarlar çok sıradanmış gibi... Bungee-jumping gibi uç sporları yapanlara hayret ediyoruz, sanki tavanda yürüyen sinek basit bir iş yapıyormuş gibi...  </span></p>
			<p class="paragraf"><span class="CharOverride-3">Bilgisayar dünyasındaki gelişmelere hayret ediyoruz, sanki hepsinin çıktığı yer olan beynimiz çok basitmiş gibi...  </span></p>
			<p class="paragraf"><span class="CharOverride-3">Umarım bu kitap, hem bilime olan merakı artırır hem de yaşama dair görünen/görünmeyen güzelliklerin keşfedilmesini sağlar.  </span></p>
		</div>
</body>
</html>