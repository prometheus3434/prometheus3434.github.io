<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-25</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-21">BEYİN, NEYİ NEDEN ARŞİVLER?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt39.jpeg"/></span><span class="CharOverride-3"> Bazı insanları daha ilk anda güzel, iyi, güvenilir, bazılarını ise kötü kalpli, güvenilmez algılamamızın beynimizdeki karşılığı nedir? Farkında olmadan bilinçsizce beynimizin bir köşesinde depolanan bilgiler var mıdır? Gereksiz yere kaydediyor olamayız herhalde, bunlar daha sonra nerelerde nasıl kullanılıyorlar?</span>  </p>
			<p class="paragbos">  </p>
			<p class="paragraf">Beynimizin esas işi örüntü yakalamaktır. Bu işte en iyi donanım insandadır ve zannettiğimizden çok daha karmaşık örüntüleri tanımlayabilme, anlık olarak algılayabilme ve bu örüntülerdeki karmaşık ve belirsiz değişimleri okuyabilme yeteneklerimiz var. Bu sayede mevsimler boyunca hava örüntülerini anlayıp önlem alarak hayatta kalabildik. Gökcisimlerinin hareketlerinden takvimler üretip yine uzun vadeli öngörüler üretebildik. Hatta burçlar gibi aslında orada olmayan ama bizim örüntü arama sistemimizde zuhur eden biçim ve düzenlerde yıldızları tasnif ederek, bunu insanların mizaçlarıyla eşleştirmeye çabaladık. Kısacası, insanlık tarihinin her yerinde örüntüler müthiş roller oynamıştır.  </p>
			<p class="resim"><span><img alt="33.jpg" class="_idGenPageitem-32" src="../Images/33_fmt.jpeg"/></span>  </p>
			<p class="paragraf">Bu sistem en çok nerede işimize yarar? Çoğu zaman belirsiz, gizli ya da nadiren ortaya çıkan ve duruma göre tekrarsız bir biçimde karşılaştığımız insan davranışlarındaki işaretleri tanımamızda işimize yarar. Annelerin bebeklerinin sesinden bile “ne için ağladığını” bilmesi, bu sihirli yeteneğimizin bir başka tezahürüdür. Farkında olmadan çoğumuz etrafımızdaki insanların hareketlerinden, ses tonlarından, yürüyüşlerinden, bakışlarından birçok veri alıyoruz. Bu verilerin büyük bir kısmını bilinçdışı zihnimizde işliyor ve depoluyoruz.  </p>
			<p class="paragbos">  </p>
			<p class="paragraf ParaOverride-11">Zihnimiz çok karmaşık bir örüntü yakalama ve öğrenme cihazıdır. Dili de böyle öğreniriz. Önce parçalarını anlamaya ve taklit etmeye başlarız, sonrasında bilmediğimiz kelimeleri ana örüntüye uygun bir biçimde uydurabilecek kadar örüntüyü çözümleyerek konuşmaya geçeriz. Müzik de, yazı yazmak da hep bu şekilde öğrendiğimiz becerilerdir. Bu konularda ne kadar iyi olduğumuz tecrübemizle ilgilidir. Konuşmaya çok fırsat bulan bir bebek, ileride de genellikle dil hâkimiyeti açısından yaşıtlarından öne geçer. Sosyal işaretleri okumak da böyledir. Erken yaşlarından itibaren aile dışındaki insanları da sıklıkla gören, çarşıda pazarda onlarla muhabbetler ve karşılaşmalar yaşayan bir çocuk, zamanla insanlara dair örüntü yakalama sistemini de geliştirir ve “insan sarrafı olma” konusunda iyi bir mesafe kaydetmiş olur. Bunun anlatılabilir bir yöntemi yoktur. Beynin bir özelliğidir sadece. Beyin yaşadığı ve maruz kaldığı örüntüleri otomatik olarak öğrenir.  </p>
			<p class="paragbos">  </p>
			<p class="paragraf">Örüntü tanıma ve öğrenme sistemi genellikle bilinçdışı çalıştığı için somut bilgi ve düşünceler üretecek bir hafıza sistemi değildir. Daha ziyade duygular üzerinden bize mesajlar verir. Zihin, sonucunun kötü olacağını öğrendiği örüntüleri kaydeder ve ileride benzer bir örüntüyle karşılaştığında, eski olumsuz duyguları tetikler. Fakat izlediği olay veya davranış örüntüleri, tanıdık, bildik, güvenli ve olumlu ise, bu kez rahatlama, mutluluk ve olayın geçtiği yere ya da öznesi olan kişiye/kişilere yakın olma isteği gibi olumlu duygular hissettirerek bizi “bilgilendirir”. Yani örüntü tanıma sisteminin iyi çalışması için duyguları okumak ve duygusal farkındalık konularında iyi olmak gerekir. Çünkü duygusal bilgilendirme sistemi, özellikle modern zamanlarda okumayı çok da bilmediğimiz bir sistemdir.  </p>
			<p class="paragraf">Biz de çoğu zaman deneyimlerimize bağlı olarak böyle hisler yaşarız. Bir insanla ilk karşılaşmada yaşanan o meşhur “ilk intiba”, hiç tanımadığımız bir kişiye karşı içimizde pozitif yahut negatif hisler oluşmasına neden olabilir. Bu sistemi doğru kullanmanın en iyi yolu, ilk kez bir insanla tanıştığınızda onunla ilgili uyanan duyguların bilinçli olarak farkına varmaya çalışarak, daha sonra zaman içinde bu hislerin ne kadar gerçeği yansıttığını takip etmek olabilir. Çünkü örüntü tanıma sistemimiz hatasız, evrensel bir sistem değildir. Kendi bilişsel ve duygusal geçmişimizin doğrudan etkisi altındadır. Örneğin sarı saçlı birisinden yaşamınızın erken dönemlerinde eziyet görmüşseniz, ileriki yıllarda sarı saçlı insanlara karşı önyargı ya da çekingenlik hissetmeniz olasıdır. Çünkü beyninizdeki devreler sizi daha önceden sıkıntıya sokan olay örüntüleri içinde bu tip ipuçlarını da kodlamış olabilir. Yani dünya iyisi bir sarışınla karşılaştığınız hale onunla ilgili kötü hisler edinebilirsiniz. Zaman içinde bu ilk intibalarınızla ilgili yanıldığınızı görüyorsanız, bunun üzerinde çalışarak hatalarınızı düzeltebilir ve doğru örüntüleri anlama konusunda mesafe kat edebilirsiniz. Çok masraflı bir iş değildir. Çoğu insan tuttuğu günlüklere bu yöndeki hislerini yazar ki, yazdıklarının çoğu beynindeki örüntü tanıma modüllerinin ona verdiği mesajların sonucudur sadece.  </p>
		</div>
</body>
</html>