<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-4</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-1">GİRİŞ  </p>
			<p class="paragraf">Varoluşa dair en büyük gizemlerden birini belki de kafamızın içinde taşıyoruz. Eşsiz ve sırlarla dolu.  </p>
			<p class="paragraf">Evreni, galaksileri, gezegenleri, yaşadığımız dünyayı, canlıları, rüzgârları, okyanusları, duyguları, düşünceleri idrak etmemizi sağlıyor.  </p>
			<p class="paragraf">Görme, duyma, koklama, konuşma ve dokunma gibi benzersiz marifetleri var.  </p>
			<p class="paragraf">Kim olduğumuzu da biliyor, neye inandığımızı da. Kişiliğimiz onun kıvrımlarında gizli. Vicdanımız, hislerimiz, sezgilerimiz de.  </p>
			<p class="paragraf">Gözlerimizden dökülen yaşların sebebi de o, kahkaha ile gülmemizin de.  </p>
			<p class="paragraf">Öğrendiğimiz, hatırladığımız her şey, bildiklerimiz de ona bağlı, unutup gittiklerimiz de.  </p>
			<p class="paragraf">Beyinden söz ediyorum. Beyin ile ilgili bir kitap fikri oluştuğunda, aklımıza ilk gelen isim Prof. Dr. Sinan Canan oldu. Seyircilerimizin çok yakından tanıdığı Sinan Canan, beynin anlaşılması için yaptığı çalışmalar ile takdir toplayan, bilimi her kesim için keyifli hale getirip aktaran çok başarılı bir sinirbilimci.  </p>
			<p class="paragraf">Elinizde tuttuğunuz kitap Gündem Ötesi Kitaplığı’nın 3. kitabı. İlk iki kitabımız <span class="CharOverride-4">Ayasofya’nın Gizli Tarihi</span> ve <span class="CharOverride-4">Kudüs’ün Gizemli Tarihi</span> büyük ilgi gördü. Çok Satanlar Listesi’nde aylarca yer aldı. Böylece biz de sizleri Ayasofya ve Kudüs sevdamızla buluşturmuş olmanın mutluluğunu yaşadık.  </p>
			<p class="paragraf">7 sene önce Ebru Yücel ile televizyon programımıza başlarken, insanın en temel sorusu olan varoluş sırlarını bilim, din, tarihi gerçekler ve kadim bilgiler ışığında sorgulamaya karar vermiştik. <span class="CharOverride-4">Beynin Sırları</span> bir kitap projesi olarak insana dair merakımızın, yaratılışın izlerine dair heyecanımızın bir ürünüdür.  </p>
			<p class="paragraf">Amacımız her kitapla bilgiye, araştırmaya olan ilginin biraz daha artması. Asırların müracaat kitabı <span class="CharOverride-4">Mukaddime</span>’yi kaleme alan ünlü bilgin İbn-i Haldun’un dediği gibi, “İnsan beyni değirmen taşına benzer, içine yeni bir şeyler atmazsanız kendi kendini öğütür durur.”  </p>
			<p class="paragraf">Her gün kendimiz ve ülkemiz için yeni bir şeyler öğrenmek ve üretmek dileğiyle...  </p>
		</div>
</body>
</html>