<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-13</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-9">İNSANOĞLU NEDEN ŞİDDETE MEYİLLİ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt14.jpeg"/></span><span class="CharOverride-3"> Savaşların, işkencenin, şiddetin ve her anlamda kötü muamelenin giderek arttığı bir dünyada neden şiddete eğilimliyiz diye sormak yerinde olur sanırım.  </span></p>
			<p class="paragbos">  </p>
			<p class="paragraf">Şiddet, insan toplumları için tam bir kısırdöngüdür. Günümüzde antropoloji bilimi ve insanın kültürel geçmişinin evrimi üzerinde çalışan birçok araştırmacı, şiddet ve zor kullanma davranışının, köken olarak en belirleyici özelliklerimizden biri olduğunu düşünüyor.  </p>
			<p class="paragraf">Elli bin yıl öncesine kadar bugün bildiğimiz “insan türü” gibi üç veya beş insansı türle birlikte bu dünyayı paylaşıyor olduğumuzu biliyoruz. Fakat her ne olduysa şu anda sadece biyolojik olarak “Homo sapiens” adıyla bilinen insan türü hayatta kalmayı başarmış. Diğer insan türlerinin soyu tükenmiş. Bu konudaki en yaygın kanı, dedelerimizin, diğer akrabalarını şiddet kullanarak yeryüzünden sildikleri yönünde... Yani insan türü, “soykırım” üzerine yükselmiş bir tür olabilir. Kesin kanıt olmamakla birlikte, şu anda en kuvvetli görünen olasılık bu. Zira Kuran-ı Kerim’de insanın yaratılış bahsinde, meleklere atfedilen o meşhur “itiraz” da “kan döken ve fesat çıkaran bir türün halife atanması” konusuna karşıydı mesela. Kan döken, fesat çıkaran bir türe boyun eğmeye itiraz ettiler. Bütün bunlara bakınca, şiddet insan doğasının adeta mütemmim cüzü yani ayrılmaz bir parçasıdır. Bu en azından benim açımdan, en kuvvetli ihtimaldir. Günümüzde, türümüzün davranış kalıplarına genel bir çerçeveden bakınca, bu öngörü pek de akıldan uzak gözükmüyor.  </p>
			<p class="paragraf">Türdeşlerimizi katledecek nedenler bulma konusunda hiç sıkıntı çekmiyoruz. İster din adına, ister maddi gerekçelerle, ister diğer ideolojik amaçlar uğruna olsun, savaşmak ve kan dökmek için bahane arar gibiyiz adeta. Fazladan, israfa yönelik yaptığımız her tüketimin, dünyanın başka bir ucunda bir çocuğun açlıktan ölmesine neden olduğunu biliriz ama bunu umursamayız. Kendi ideolojik, dini, sportif yahut coğrafi “gruplarımız” dışında kalan insanlara karşı çok daha müsamahasız ve acımasız olabiliyoruz. Birbirimizden nefret etmek için binlerce neden bulabiliyoruz. Bu tip davranışlarımız, adına “insan” dediğimiz türe hiç yakışmamakla birlikte, maalesef sıklıkla gördüğümüz davranış kalıplarımızdandır. Bu açıdan bakınca büyük oranda şempanzeler gibiyizdir. Şempanze topluluklarının çoğu zaman gayet şiddet yüklü bir yaşam geçirdiklerini belgesellerden izleriz. Şempanzeler birbirlerine gaddarca saldırabiliyorlar.   </p>
			<p class="paragbos">  </p>
			<p class="paragraf ParaOverride-11">Sırf sürü lideri olmak veya yaşam alanlarını korumak adına, kendi türdeşlerine vahşete varan eziyetler uygulayabiliyorlar. Şempanzeleri bu denli gaddar yapan o güdülerin benzerleri bizde de var. Peki insanın farkı nedir? Hiçbir şempanzeyi, tepesi attığı zaman, daha yüksek bir ideal, kardeşlik ve hayırlı davranmak gibi gerekçelerle öfke itkisinin esiri olmaktan vazgeçiremezsiniz. Oysa insan, bilişsel olarak diğer insanlara eziyet etmesine neden olan her türlü bahaneyi aşabilecek, bunların çok üzerinde birleştirici nedenler bulabilecek ve rengi, dini, dili, ırkı, yaşam alanı ne olursa olsun, tüm insanları, hatta tüm varlıkları kardeş gibi bilecek bir anlayış geliştirebilme ve buna göre davranışlar gösterebilme yetisine sahiptir. Mesela insan affedebilir. Fakat bu netice ancak gelişim göstermiş insanların, yani eski tabirle “inkişaf etmiş” zihinlerin becerisidir.  </p>
			<p class="paragbos">  </p>
			<p class="paragraf">Günlük telaşlarla, kısa vadeli heveslerle, dürtü ve haz çerçevesinde bir yaşama saplanmış türdeşlerimizden böylesi yüksek bir kavrayış ve davranış kalıpları beklemek elbette beyhude olur. Çoğumuz, muhtelif nedenlerle “sıradanlığa” talibiz. Öyle yetiştiriliyoruz. “Söz ola kese savaşı, söz ola kestire başı” deyişinde olduğu gibi, akıllıca söylemek, akıllıca davranmak, insanca hüküm vermek zorlu bir mesai istiyor ve her insan kardeşimiz buna yeterince enerji ayırabilecek duruma ve donanıma sahip olamıyor. Yüksek düzeyde sosyal bir canlı olan, hatta sosyal işbirliğinin çeşitliliği ve zenginliği açısından dünyadaki tüm türlerden üstün olan insan, bu özelliğini ne yazık ki çoğunlukla yıkım ve savaş yönünde kullanma eğiliminde. Halbuki şiddetin tam tersi de potansiyel olarak içimizde kodlanmış durumda. Onu bulup ortaya çıkartabilmek, bildiğimiz sıradan eğitim ve öğrenme kalıplarının dışında, yeni ve kadim yaklaşımların bir araya getirilmesiyle ancak mümkün olabilir.  </p>
			<p class="resim"><span><img alt="14.jpg" class="_idGenPageitem-16" src="../Images/14_fmt.jpeg"/></span>  </p>
			<p class="paragraf">Daha evvel “aynalama” yaparak, yani gördüğümüzü örnek alarak mizacımızı şekillendirdiğimizden bahsetmiştim. Şiddet duygusu ve şiddete dayalı davranış kalıpları için de benzer bir durum söz konusudur. Mesela ailesindeki bireylerden şiddet görerek ya da birbirlerine şiddet gösteren aile bireyleri arasında büyüyen bir çocuğun, sorun çözmek konusunda şiddeti birinci seçenek olarak tercih eden zihinsel devreleri kaçınılmaz olarak oluşacaktır. Şiddet ve ihmale maruz kalan çocuklarda, zihinsel irade kontrolü, toplumsal algı ve yüksek zihinsel işlevlerimiz için çok önemli devreler içeren beynin ön kısmında birtakım gelişim bozukluklarının ortaya çıktığı biliniyor.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt15.jpeg"/></span> <span class="CharOverride-3">Topluca suç işlemek nasıl mümkün olabiliyor? Hep birlikte yapılan kötülüklerde bir motivasyon mu var yoksa itaat mi oluşuyor?</span>  </p>
			<p class="paragbos">  </p>
			<p class="paragraf">İnsanoğlunun biyolojik kökenleri itibariyle atalarından miras aldığı birtakım ilginç özellikler var.  </p>
			<p class="paragraf">İlginç diyorum, zira günlük hayatımızda insana has olduğunu düşündüğümüz birçok davranışımız atalarımızdan gelen refleks ve davranış kalıplarının gündelik yaşamlarımıza yansıyan yönlerinden oluşuyor.  </p>
			<p class="paragraf">Belki uzak atalarımızın tam olarak nasıl davrandığını doğrudan bilebilme şansımız yok. Çünkü onları doğrudan gözlemleyemeyiz. Fakat günümüzde yaşayan ve yapısal olarak insana yakın özellikler sergileyen canlıların davranışlarını anladıkça, insanı meydana getiren özelliklerin içinde hangilerinin diğer canlılarla ortak, hangilerinin insana özel olabileceğini daha iyi anlamaya başlıyoruz. Bu ortak özelliklerden en önemlilerinden biri bana göre sosyal canlıların hemen hepsinde gözlenen toplu davranışa uyum refleksleridir.  </p>
			<p class="paragraf">Sosyal birliktelikler oluşturan ve gruplar halinde yaşayan canlı türlerinde, bu toplu yaşama davranışını destekleyecek bir dizi davranışsal özellik de var olmak zorunda. Mesela arılar ya da karıncalar gibi toplu yaşayan canlılar, çok sayıda bireyin ortakça çalışması sonucunda varlıklarını sürdürebilen türlerdir. Bu tip sade yapılı canlılarda bu kadar çok sayıdaki bireyin bir arada uyum içinde yaşaması, birkaç tane basit kuralın katı biçimde uygulanmasına dayanır. Böcekler gibi sinir sistemi ve davranış kalıpları bize göre çok daha sade olan canlılarda, sosyal kurallar az sayıda ve esneklikten yoksundur. Mesela bir kraliçe arıyla, erkek arılar ve işçi arılar arasında son derece keskin ve belirli bir ilişki vardır. Bir dişinin çıkıp da kraliçelik için mücadeleye girişmesi ya da işçi arıların daha fazla polen için ayaklanması gibi karmaşık ve bozucu tepkileri bu tip topluluklarda göremezsiniz. Kurtlar gibi daha gelişkin canlılarda ise sosyal kurallar biraz daha çeşitli ve esnektir. Mesela alfa erkek dediğimiz sürü önderliği, duruma göre, kavgalar ve rekabet süreçleri sonucunda el değiştirebilir. Bu tip canlılar aynı zamanda, avlanma gibi karmaşık sorunların çözümü sırasında üst düzeyde esnek ve dinamik davranışlar sergileyebilirler. Fakat zekâ düzeyleri insanınkine göre farklı olduğundan dolayı, büyük gruplar halinde bir arada kalamazlar. Bir kurt sürüsü on veya on beş bireyden oluşur. Daha kalabalık grupları yönetmek onların beyin devrelerini aşar.  </p>
			<p class="paragraf">İnsan, çok kalabalık gruplar halinde organize olabilir. İnsan grubuna hâkim olan kurallar, amaçlar, yöntemler ve süreçler sayısız ihtimale göre değişiklik göstererek uyarlanabilir. Bu nedenle, özellikle yüksek sosyal zekâsı sayesinde insanoğlu, zayıf biyolojik altyapısına rağmen, dünyada hâkim tür olmayı becerebilmiştir. Bu özelliğinin en önemli bileşenlerinden biri de topluluğa uyma, birlikte hareket etme ve bütünün içinde hareket edebilme yeteneğidir, yani toplumsal uyum zekâsıdır. Dayatılan toplumsal kurallarla arası hoş olmayan asi gençlerimizin bile, “falanca müzik türü” yahut “filan siyasi duruş” başlıkları altında gruplanabildiğini, o gruplara ait kıyafet, sembol ve sloganları kolayca benimseyebildiklerini gözlemliyoruz. Ku Klux Klan veya Hitler’in SS ekibi gibi kanlı örgütler, insanın gruba uyumlanabilme özelliğini çok iyi kullanan örnekler olarak gösterilebilir.  </p>
			<p class="paragraf">İnsanoğlunun sosyal davranışları ve bu davranışlarının karmaşıklık düzeyi, onun biyolojik geçmişi ve yapısıyla ilişkilidir. Bu açıdan bakacak olursak insanların toplu halde gerçekleştirdiği ve maalesef halen günümüzde de devam eden yıkım, cinayet, katliam ve diğer toplu suçları anlamak biraz daha kolay hale gelebilir.  </p>
			<p class="paragraf">Doğamızda bir “yıkım” dürtüsü olduğu açık... Zira biyolojik olarak yakın sayılabilecek bir geçmişte, dünyayı birlikte paylaştığımız Neandertal insanı gibi diğer insan türlerinin bugün artık yaşamıyor olmasını birçok araştırmacı, insanın bu toplu halde öldürebilme özelliğine bağlıyor. Yani muhtemelen eski dünyada, yani yaklaşık 200 bin yıl kadar önceki dönemde yaşayan komşularımızı büyük bir soykırıma uğratmış olabiliriz. 1990’larda, Avrupa’nın göbeğinde yaşanan ve naklen yayınlar sayesinde tüm dünyanın gözleri önünde gerçekleşen Bosna katliamları da insanın yıkıcı özelliğini görmemizi sağlayabilir diye düşünüyorum.  </p>
			<p class="paragraf">Neticede, sosyal organizasyonu belirleyen en önemli etkenler, topluluğu bir arada tutan kurallar, değerler ve ilkelerdir. İnsan için bu bilişsel faktörlerin etkisi, diğer hiçbir canlıda görmediğimiz bir düzeyde ve önemdedir. Ne kadar mantıksız ya da barbarca olursa olsun, inanç adına bir araya gelebilen insanlar, tarihin en kanlı eylemlerine yol açabiliyorlar. Bunun altında da yine bazı beyin devreleri yatıyor. Mekanizmasını henüz tam bilmesek de, açıkça bildiğimiz bir şey var: Topluluk içinde birlikte hareket etmekten, o topluluğun diğer bireyleri tarafından onaylanmaktan ve tabiri caizse “sırtımızın sıvazlanmasından” hoşlanıyoruz. Hoşlanmak, beynimizde başta dopamin adlı madde olmak üzere, birçok ödül ve motivasyon kimyasalının artarak salgılanmaya başlaması demektir. Daha doğrusu bu devreler, beyin dopamin salgıladıkça, o davranışı daha fazla yapmak için motivasyon sağlarlar. Çünkü o durum, beynimize “biyolojik varoluşumuz için avantajlı” olarak kodlanmıştır ve dopamin denen madde, bu mesajın “kimyasal” karşılığıdır. Mesela futbol karşılaşmalarında, binlerce kişinin tek bir olaya aynı anda kilitlenmesi, yapılan ritmik ve yüksek sesli tezahürat, heyecan ve coşku, bu tip kimyasalların en fazla etki gösterdiği ortamlardan biridir. Bazen öyle galeyana gelinir ki, vahşi bir hayvan sürüsünden bile beklenmeyecek denli yıkıcı sonuçlara neden olabilecek taşkınlıklara varan olaylar zinciri, hiç tahmin edilmeyecek nedenlerle tetiklenebilir.  </p>
		</div>
</body>
</html>