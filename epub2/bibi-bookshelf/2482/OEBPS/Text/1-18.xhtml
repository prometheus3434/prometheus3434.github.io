<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-18</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-14">NEDEN AĞLARIZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt24.jpeg"/></span> <span class="CharOverride-3">Ağlamanın da sosyal ve bilimsel olarak ilginç tarafları var. Özellikle kadınlarda etkili bir silaha dönüşüyor ağlamak. Erkeklerin ağlaması güçsüzlük kabul edilirken, bebeklerdeki ağlama bir iletişim aracı halini alıyor. Nedir ağlamak aslında ve o esnada neden gözlerimiz yaş akıtıyor?  </span></p>
			<p class="paragbos">  </p>
			<p class="paragraf">Ağlamak bu haliyle insana has gibi görünen ama özünde bir iletişim davranışı olduğu düşünülen reaksiyonlardan biri. Bebekken henüz konuşma yeteneğimiz gelişmediği için az sayıdaki iletişim araçlarımızdan en önemlisiydi ağlamak. Acıktığımızı, canımızın yandığını ya da huzursuz olduğumuzu ağlayarak ifade ediyorduk. Elbette bebekken ortaya konan ağlama tepkileri daha sesli ve hareketlerdir. Tüm bedeni ilgilendiren ve uzaktan da algılanabilen bir ağlama biçimleri vardır bebeklerin.  </p>
			<p class="resim"><span><img alt="20.jpg" class="_idGenPageitem-22" src="../Images/20_fmt.jpeg"/></span>  </p>
			<p class="paragraf">Fakat büyüdükçe ağlamalar daha sessizleşir. Akan gözyaşları bir ifade biçimine dönüşür. Ağlamanın nedenini ve kökenini tam olarak bilmiyoruz, fakat akla yakın bazı teoriler var.  </p>
			<p class="paragraf">Ağlamanın kökenine ilişkin en mantıklı kuram, göze bir hasar geldiğinde, yahut tahriş veya rahatsız edici bir uyaran olduğunda gözden koruyucu olarak salgılanan gözyaşının, duygusal bir ifade biçimi olarak da kullanılmaya başlanması. Gözler tahriş olduğunda, özellikle hassas dış tabakayı ve kornea dediğimiz öndeki kubbe biçimli şeffaf alanı korumak üzere, içinde bol miktarda immunoglobulinler gibi koruyucu proteinler ve “sinir büyüme faktörü” (NGF) adlı proteine benzer diğer onarıcıları içeren gözyaşı sıvısının salgılanması söz konusu oluyor. Bu birçok canlıda var olan bir özellik. Fakat duygusal ağlama, yani üzüldüğümüzde gözümüzden sıvı akması, bildiğimiz kadarıyla insana özgü bir şey. Ağlamayı, gözü zarar görmüş ve sulanmış birinin etrafındakilerden yardım görme ihtimalinin daha fazla olması düşüncesiyle duygusal sorunlarını ve ihtiyaçlarını yansıtmanın en kestirme yolu olarak açıklayanlar da var. Yani gözünüz tahriş olup sulandığında, bunu gören diğerleri size yardımcı olurlar. Eğer üzüldüğünüzde de gözünüzden sıvı akarsa aynı refleks devreye girer ve yardım görme şansınız artar. Bana makul gelen bir açıklama bu. Fakat evrimsel açıklamalarla ilgili önemli bir detayı da vurgulamak isterim. Bu tip açıklamaların bire bir doğru olma imkânı yoktur. Zira hiç kimse –elinde bir zaman makinesi olsa bile– milyonlarca yıl içinde oluşmuş bir gelişimi gözlemleyemez. Bu nedenle açıklamanın doğruluğundan ziyade makul olması önemlidir. Üstelik bazı çıkarımlar ve öngörüler yapabilmemizi de sağlıyorsa kâfidir.  </p>
			<p class="paragraf">Gözü korumak için gözyaşı salgılamak refleksi birçok canlıda var. Ama üzüntü, hayal kırıklığı, estetik haz yahut güçlü olumlu duygulanımlar gibi nedenlerle ağlamak, bildiğimiz kadarıyla insana has. Ağladığınız zaman, karşınızdaki insana duygularınızı hızla aktarabilecek sözsüz ve kestirme bir yola sahip oluyorsunuz. Duygusal tepkiler, sözlü iletişime göre çok daha hızlı aktarılabiliyor ve böylece bizim gibi ileri düzeydeki sosyal varlıkların arasındaki etkileşimlerin önemi daha da anlaşılır hale geliyor.  </p>
		</div>
</body>
</html>