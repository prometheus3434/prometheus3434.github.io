<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-14</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-10">“LİNÇ SIRADANDIR, SIRA DIŞI OLAN, LİNCİ REDDETMEKTİR...”  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt16.jpeg"/></span><span class="CharOverride-3"> Linç nasıl bir ruh hali yaratıyor?  </span></p>
			<p class="paragbos">  </p>
			<p class="paragraf">Daha önce de belirttiğim gibi, işbirliği yapmak ve toplulukla birlikte hareket etmek, genlerimize kadar işlemiştir ve programımızda vardır. Ayrıca büyürken ve gelişirken dünyayı kültürel bağlamlarda da yeniden tanımlarız. Tabiri yerindeyse, beynimizin dünyayı algılama bağlantıları, ailemiz, yakın çevremiz ve içinde yaşadığımız toplumun kültürel kodlarına, davranış kalıplarına, inançlarına göre şekilleniyor. Bu devrelerin binlerce yıldır bizi hayatta tutan önemli bir özelliği vardır. İnsan toplulukları içinde düzeni bozabilecek, aşırıya gidebilecek yahut topluluğun genel gidişatını olumsuz etkileyecek birçok davranış ortaya çıkabilir. Biz bugün bunları “suç” yahut “günah” olarak biliyoruz. Eğer ileri düzeyde toplumsal yaşama bağımlı bir yaratık olan insanlar bu bozucu etkileri hızla bertaraf edecek bir mekanizma geliştirmezlerse, topluluklarını bir arada tutabilme şansları da o kadar azalacaktır. Toplumun ortak kabul ettiği değerler etrafında bazen yazılı bazen de yazılı olmayan bir “anlaşma” vardır. Bu hemen hemen her insan toplumunun temel bir özelliği olsa gerek. Değerlere ve ilkelere aykırı her türlü hareketin hızla ortadan kaldırılması, etkisizleştirilmesi, bertaraf edilmesi yahut henüz meydana gelmemiş olsa bile bu tip olası kural bozucu hareket ve davranışlara karşı caydırıcı cezaların bulunması, o topluluğun bir bütün olarak varlığını sürdürmesi açısından önemlidir.  </p>
			<p class="paragraf">Primat beyninin bir özelliği olan “lidere uyum” dürtüsü, insanda da oldukça kuvvetli gibi görünüyor. Liderin peşinden gitme, onun ardında birleşme, modern toplumda anlaşıldığı şekliyle bir zayıflık değildir. Aksine türün devamı için çoğu zaman faydalı, karar ve tepki mekanizmasını hızlandıran bir garanti faktörüdür. Nasıl ki birçok hayvan türüne ait topluluklarda “alfa erkek-dişi” dediğimiz baskın ve lider karakterler varsa, insanlarda da baskın ve lider karakterler vardır. Bunlar genellikle siyasetçi, fikir önderi, devrimci ve sivil toplum kuruluşu önderliği gibi roller üstlenirler. Konuyu sadece ülkeler bazında düşünmeyin. Mahallelerin ve ailelerin bile kural koyucusu ya da yönlendirici önder bireyleri olur. Bunların önemli işlevlerinden biri, türün mensubu olan ve kendi komutası altında hareket eden bireyleri, topluluğun genel çıkarları doğrultusunda yönetmek ve yönlendirmektir.  </p>
			<p class="paragraf">Topluca girişilen isyan, kalkışma, linç teşebbüsleri ve benzeri toplumsal hareketlere bakarsanız, kıvılcımı çaktıran gücün bir ya da birkaç alfa karakterden kaynaklandığını görebilirsiniz. Mesela siyasetçiler, baskın yönlendiriciler ya da medya kanalları bir konuda kitleleri yönlendirmek üzere telkinlerde bulunduğunda, etki alanlarının içinde kalan kişiler, zamanla belirgin bir tepkiye doğru yönlenebilirler. Fitil bir kez ateşlendiğinde, gerisi kendiliğinden gelir. Bu tip olayların çoğunda, son derece sakin, şiddetten uzak, halim selim insanların, beklenmedik şiddet eylemlerinde rol alabildiklerini ve çeşitli taşkınlıklar gösterebildiklerini görürüz.  </p>
			<p class="paragraf">Bunun iki önemli nedeni vardır: Birincisi, kalabalığa uyma refleksi, ikincisi ise lidere-otoriteye dayanma dürtüsüdür.  </p>
			<p class="paragraf">Kalabalık ne yapıyorsa onu tekrarlamak, duygusal ve dürtüsel beynimizin ilk emirlerindendir. Zira ancak bu şekilde toplumu bir bütün halinde ayakta tutabiliriz. Toplu linç gibi bir tepkide, parçası olduğunuz toplumu baskın olarak etkisi altına alan duygu ve davranışlar, sizi de doğrudan etkiler.  </p>
			<p class="paragraf">Canlı bir konseri yerinde izlemeniz, evde aynı müziği dinlemenizden daha coşkulu ve eğlencelidir. Çevremizdeki insanlarla sandığımızdan çok daha sıkı bir duygusal/tepkisel bağlantı ağı içindeyizdir genellikle. Dolayısıyla maçlarda, konserlerde, gösterilerde ve galeyana dayalı toplumsal tepkilerde, insanların büyük çoğunluğu kalabalığa uyum sağlar.  </p>
			<p class="paragraf">Lidere veya otoriteye dayanma, bizi olduğumuzdan çok daha gaddar, çok daha gözü pek hale getirebilir. Meşhur Milgram deneyinde olduğu gibi, bir otorite figürü bize emrettiğinde ve sorumluluğu kendi üzerine alarak bizi başkalarına zarar verebilecek bir davranışa doğru yönlendirdiğinde normal şartlarda yapmayacağımız şeyleri yapabilme eğiliminde olabiliriz. Milgram deneyindeki denekler, sırf deneyi yürüten kişi öyle istediği için, tanımadıkları insanlara –ki onlar da deney ekibinden oyunculardı– yüksek düzeyde elektrik şokları verebildiler. Elbette deneklerin önemli bir kısmı bu kadar rahatsız edici süreci devam ettirmeyi reddetmişlerdi. Yine de deneklerin dikkate değer bir kısmı, karşısındakinin acı çekeceğini bile bile ve normal şartlarda hiç yapmayacak olsalar da elektrik şokunun şiddetini, yöneticinin isteği doğrultusunda artırarak sürece eşlik ettiler. Dürtüsel yanımız otoriteye dayandığında rahatlık duygusuyla hareket edebiliyoruz. Beynin esas işi olan “otomatik pilot” durumunda, mutlu mesut, sorumluluk duygusundan muaf bir şekilde söyleneni sorgulamadan yapabiliyoruz. Mesela İkinci Dünya Savaşı’ndan hemen sonra Alman halkının Nazi toplama kamplarında olan bitenlerden haberdar olduktan sonra bile bunu umursamadıkları, konu hakkında fazla konuşmadıkları söylenir. Bu tepkileri elbette ki doğaldır. Zira “otorite böyle yapıyorsa” sıradan insanlara konuşacak pek bir şey kalmaz. Halkın çoğu, kendi işlerine bakarak günlük meşguliyetle ilgilenmeyi tercih eder.  </p>
			<p class="paragraf">Pek çok toplu ve yıkıcı tepkinin ardında, böylesi bir psikoloji yatmaktadır. Bir sinirbilimci olarak beni asıl ilgilendiren detay, kalabalıkların arasında isyan edenler, linç girişimlerine destek verenler ve slogan atanlar değildir. Çünkü onların benim açımdan ilginç bir yanı yoktur. Bildiğiniz primatlar. Bence ilginç olan detay, mesela Milgram’ın deneyinde elektrik şokunu yükseltmeyi reddedenlerdir ya da toplu bir isyanda “Bir dakika durun, burada neler oluyor?” diye sormaya zaman ayırabilenlerdir. Herkesin birbirine saldırdığı bir ortamda büyük dalganın dışında kalarak “işin aslını” anlamaya çalışan az sayıdaki bireylerle daha çok ilgileniyorum. Bana sorarsanız, insanı farklı kılan ve primatlardan ayrı bir canlı olarak ele almamızı zorunlu hale getiren davranışlar, toplu dürtülerin aksine ortaya konabilen davranışlarıdır.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt17.jpeg"/></span><span class="CharOverride-3"> Beyin ve suça eğilimli olmak arasında bir ilişki var mı?</span>  </p>
			<p class="paragbos">  </p>
			<p class="paragraf">Beyin ve suça eğilimli davranış gösterme ilişkisi son yıllarda en çok tartışılan konulardan biridir. Hatta “nöro-hukuk” diye bir tabir bile türedi son zamanlarda. Beyin yapısındaki farklılıkların suç ve ceza sürecinde nasıl değerlendirilmesi gerektiğini tartışan yeni ve disiplinler arası bir alandır bu. Zira her türlü davranışımızın beynimizdeki muhtelif devrelerle ve karar mekanizmalarının yönlendirmesiyle gerçekleştiğini biliyoruz. Dolayısıyla böyle bir konunun gündeme gelmesi de kaçınılmazdır.  </p>
			<p class="resim"><span><img alt="15.jpg" class="_idGenPageitem-17" src="../Images/15_fmt.jpeg"/></span>  </p>
			<p class="paragraf">“Suçlu insan” ve “suç” tanımı biraz zordur. Neticede toplum düzenini bozan toplumsal kurallara aykırı davranışları bir şekilde ortadan kaldırmamız, engellememiz ve cezalandırmamız gerekiyor. Fakat bazı bireyler, cezalar ne kadar caydırıcı olsa da kendilerini suç işlemekten ve yanlış davranış kalıpları sergilemekten alıkoyamıyorlar. Psikopat, sosyopat gibi isimlerle adlandırdığımız bu tip davranış modelleriyle ilgili artık elimizde ilginç veriler var. Suça eğilimli davranış, genellikle beyin devrelerindeki birtakım sorunlarla birlikte karşımıza çıkıyor. Bu sorunların doğuştan gelen tipleri olabildiği gibi, sonradan, yani hastalık, yaralanma, beyin kanaması yahut beyin hasarı gibi durumlarla ilintili olarak ortaya çıkabilmesi de söz konusu.  </p>
			<p class="paragraf">Beyindeki hasarların insanları nasıl suça yönlendirebileceğine dair elimizde artık birçok tanımlanmış vaka mevcut. Vakaların belki de en meşhuru 1 Ağustos 1966 tarihinde Amerika Birleşik Devletleri’nde okuyan Charles Whitman’ın gerçekleştirdiği katliamdır. Mühendislik okuyan Whitman o gün evde önce eşini ve annesini öldürdükten sonra elinde pompalı tüfek ve nişancı tüfeği gibi birçok silahla ve küçük bir cephanelikle birlikte Teksas Üniversitesi yerleşkesinde bulunan bir kuleye geldi. Kuleye çıkıp etraftaki insanlara rasgele ateş açtı. Bir buçuk saat boyunca 49 kişiyi vurdu ve polis tarafından vurulup etkisiz hale getirilinceye dek 16 kişinin ölümüne neden oldu. Bu elim hadise nedeniyle Whitman daha sonra Teksas Kulesi Nişancısı adıyla anılmaya başlandı. Olayın asıl trajik yanı, Whitman’ın öldürülmesinden sonra ortaya çıktı. Whitman, disiplinli bir şekilde tuttuğu günlüklerinde, zihnini istila eden akıldışı düşüncelere bir anlam veremediğini ve bunlardan ötürü bunalıma girdiğini açıkça belirtmişti. Hatta dünyada en sevdiği insanları yani annesi ve eşini “yapacakları şeylerden dolayı utanç içinde yaşamalarını engellemek için” öldüreceğini dahi kaydetmişti defterine. Whitman’ın notlarında, ölümünden sonra bedeni üzerinde otopsi yapılması talebinde bulunduğu ve bu sayede aklına üşüşen düşüncelerle biyolojik bedenindeki sorun arasında ilişki olup olmadığının anlaşılmasını arzu ettiği de yazıyordu. Bu günlükler sayesinde eğer yaşam sigortasından para alınabilecekse, ölümünden sonra borçlarının ödenip, kalan paranın akıl hastalıkları araştırma fonuna aktarılmasını talep ettiği de ortaya çıktı. Whitman’ın cesedi üzerinde yapılan otopsi çalışmasının sonunda beyninin şakak lobu bölgesinde büyükçe bir tümör tespit edildi. İlk raporlarda bu tümörün Whitman’ın davranışlarını fazla etkilemeyecek özellikte olduğu not düşülse de, daha sonra kurulan adli tıp araştırma ekibinin detaylı incelemesi sonucunda şakak lobunun beyaz maddesini kaplayan ve etrafındaki beyin dokusuna çokça hasar vermiş görünen bu tip bir tümörün Whitman’ın davranış ve düşüncelerinde, kendisinin de farkında olduğu değişimleri oluşturabileceği sonucuna varıldı. Yani Whitman, uzaktan soğukkanlı ve gaddar bir katil gibi görünmesine rağmen, aslında belki de sadece hastaydı.  </p>
			<p class="resim"><span><img alt="16.jpg" class="_idGenPageitem-18" src="../Images/16_fmt.jpeg"/></span>  </p>
			<p class="paragraf">1960’lardan beri bu tip vakalarla ilgili veriler büyük artış gösterdi. Bu tip davranışsal sorunların çoğunun ardında ciddi beyin sorunlarının yattığını düşünmemiz için yeterli nedenlerimiz var elimizde. Mesela sakin ve saygın bir öğretmenken kırk yaşında birdenbire pedofilik eğilimler göstermeye ve çocuk pornolarına merak duymaya başlayan adamın beyninde, yumurta büyüklüğünde bir tümör bulundu. Tümör, beynin sağ ön lobunun hemen altında, orbitofrontal korteks denen bölgeye yerleşmiş durumdaydı. Bu bölge, dürtü kontrolü ve mantıklı kararlar verme gibi temel işlevlerimizi yürüten sinirsel devrelerin yoğun olduğu yerdir. Ameliyatla tümörü alınan hastanın anormal cinsel dürtülerinin hemen kaybolması, beynin bu bölgesinin işlevlerini engelleyen bir hastalık durumunun davranışlar üzerinde ne kadar belirleyici etkiler yapabildiğinin kanıtıdır. Aradan geçen birkaç yıl içinde aynı kişide yine benzer eğilimlerin ortaya çıkması sonucunda yapılan muayenede, tümörün aynı yerde nüksettiği görülmüştür. İkinci ameliyattan sonra davranışları yine normale dönmüştür. Bu ve bunun gibi birçok vakayı sıralamak mümkün. Dolayısıyla beklenmeyen ve sıra dışı suçlar işleyen insanların sıkı bir nörolojik muayeneden geçirilmesi artık önemli bir gereklilik.  </p>
			<p class="paragraf">Tabii ki böylesi bir tıbbi nedenin saptanması, işlenen suçu ortadan kaldırmaz. Neticede hukuk ve ceza sisteminin temel işlevi, toplumu rahatsız eden ve işleyişi bozan olumsuz davranışları bir şekilde asgariye indirmek, ortadan kaldırmaktır. Yani suç işleyen birisi, nedeni ne olursa olsun, tecrit edilmelidir. Topluma daha fazla zarar vermesi engellenmelidir. Fakat esas sorun bu gibi kişilerin nasıl bir tecrit veya rehabilitasyon sürecine tabi tutulacağıdır. Beyninde tümör ya da hasar bulunduğu için suça eğilim gösteren biri, hapishane ortamına alındığında, işler daha iyiye gitmeyecektir. Hatta çoğu kez hastalık ilerleyecek ve fark edilemediği takdirde öldürücü olabilecektir.  </p>
			<p class="paragraf">Adli tıp, suçlularda var olabilecek bu tip sorunlara karşı çeşitli tekniklerle inceleme yapmakta ve bazen kişinin suç işleme durumunun iradesini aşan bir sebepten kaynaklanabileceğine hükmetmektedir. Bu konuya dikkat çekmeye çalışmamın bir başka nedeni de normal insanların suç işleyen insanlara karşı duydukları nefret hissidir. Eğer suç işleyen bazı insanların birtakım biyolojik nedenlerle bu cürümleri işledikleri ortaya çıkarsa, kurban ve mağdurların acılarını hafifletmek, onların insanlığa olan güvenlerini daha kolay kazanmalarını sağlamak ve iyileştirici bir etkisi olan affedicilik noktasına belki daha kolay ulaşmalarını sağlamak mümkün olabilir. Kısacası, elimizde bulunan yeni tıbbi teknolojiler, birçok açıdan suçu ve suçluyu algılamamıza ve ona yapacağımız muamele ve rehabilitasyon süreçlerini derinden etkileme potansiyeline sahip. Özellikle suça eğilimli beyinlerdeki sorunun, kalıtsal yahut gelişimsel anormalliklere bağlı olabildiği durumlarda tıbbi teknolojilerin önemi daha da artıyor. Zira bu tip sorunlar her zaman beyin hasarları veya yaralanmalardan ortaya çıkmıyor. Kalıtsal faktörlere veya gelişim dönemlerindeki anormalliklere bağlı olarak da bazı kişilerin beyin yapılarında ortaya çıkabilen zafiyetler ve farklılıklar, hatalı davranış kalıplarının oluşmasına neden olabiliyor.  </p>
			<p class="paragbos">  </p>
			<p class="paragraf ParaOverride-11">Şiddete ve suça eğilimli insanların çocukluk öykülerine bakıldığında büyük bir kısmının yoğun şiddete uğradıklarını ve muhtelif amaçlı istismarların söz konusu olduğu aile ortamlarında yetişmek zorunda kaldıklarını görüyoruz. Özellikle erken gelişim dönemlerinde duygusal ve bilişsel olarak ihmal edilen, istismara uğrayan, yoğun ve nedensiz şiddete maruz kalan çocukların beyinlerinde ciddi gelişim anormallikleri oluşabildiğini biliyoruz. Bu anormallikler herkeste aynı düzeyde oluşmasa da oranları hiç de azımsanacak gibi değil.  </p>
			<p class="paragbos">  </p>
			<p class="paragraf">Bu tip çocuklarda suça eğilimli olma ihtimalini artıran iki önemli değişiklik görebiliyoruz. Birincisi, beynin ön bölgelerindeki kişilik, empati, duygu ve dürtü kontrolü gibi işlevleri yürüten ön beyin devrelerinin geri kalmasıdır. Olumsuz büyüme ortamları, çocuğun beyninde sağlıklı devrelerin oluşmasına imkân vermediğinden, bu tip çocukların büyük kısmı ön beyinleri daha zayıf bir şekilde ergenliği tamamlıyorlar. Böylece hayatlarının geri kalanında duygusal sorunlarla baş edebilme, öfke kontrolü, dürtülerini bastırabilme, toplumsal kuralları anlayabilme ve onlara uyabilme gibi gereklilikleri yerine getirmede büyük sorunlar yaşayabiliyorlar. Normal insanları çok da etkilemeyecek bazı duygusal dalgalanmalar karşısında bile tepkisiz kalamayabilirler, kolayca etkilenirler ve hızla suça ya da şiddete yönelme eğilimi gösterebilirler. İkinci bir gerileme ise, beynin heyecan ve öfke-korku gibi şiddetli duygulanımlarını kontrol eden en önemli bölgelerden biri olan amigdala adlı kısımda gözümüze çarpar. Amigdalalar, sağ ve sol beyin yarılarımızın içinde, şakak loblarımızın ön kısmına doğru yerleşmiş, badem biçimli iki adet sinir hücresi yumağıdır. Bu tip yapılara sinir sisteminde “çekirdek” adını veririz. Bu çekirdekler, öfke, korku, fobi gibi bedeni alarma geçirmesi gereken duygulanımların üretimi ve kontrolünden sorumludur. Erken yaşlarda olumsuz koşullarla karşılaşarak büyümek zorunda kalan çocukların birçoğunda amigdalanın normalden daha küçük olduğu görülmüştür. Bu yüzden ileriki yaşlarında şiddetli duygulanımların kontrol edilmesi konusunda büyük sorunlar yaşadıkları bilinmektedir. Sıklıkla patlayan şiddetli öfke nöbetleri, uzun süre duygusal bir olumsuzluğun etkisi altında kalma şeklindeki duygusal uyumsuzluklar, çoğu zaman amigdalaların iyi çalışmamasından kaynaklanır. Çocukluğundan itibaren karşılaştığı olumsuz koşullar nedeniyle amigdalası gelişmemiş bir insan, ileriki yaşlarda hayatını tamamen duygusal dalgalanmaların ritmine göre yaşayacaktır ve kararları oldukça fevri ya da yıkıcı olacaktır. Sonuç olarak toplum içinde huzursuzluk yaratma, suça eğilimli ve tehlikeli bir birey olma ihtimali her zaman yüksek olacaktır. Bu noktada çocuk yetiştirme sürecinin önemine bir daha vurgu yapmakta büyük fayda var.  </p>
			<p class="paragraf">Erken dönemlerde duygusal ihmal, şiddet ve istismarın ne kadar yıkıcı olabileceğini bu örneklerden görüyoruz. Beynimizin “kontrol edici” devrelerinin sağlıklı gelişmesi için, yeterli düzeyde empati, sevgi, şefkat ve karşılıklı diyalog gerekiyor. Zira insan beyni aslında bunun için yapılandırılmıştır. Nasıl ki kullanılmayan kaslar zamanla küçülüyorsa beyindeki devreler de kullanılmadıkça zayıflar, yeteneklerini kaybeder ve zamanla yok olur. Beyin devreleri sadece şiddet ve istismar gibi negatif davranışlardan olumsuz etkilenmez. İnsan çocuğunun normal gelişim aşamalarında karşılaşması gereken problem çözme, duygularla baş etme, diğer insanların duygularını anlama ve onların zihinlerinden geçenleri anlayabilme gibi konularda da eğitilmesi gerekir. Bu eğitim doğal olarak karşılaştığımız hafif stres faktörleri sayesinde zaten kendiliğinden gerçekleşir. Fakat korumacı anne babalar, çocuklarının her istediğini yerine getirmeyi ideal davranış biçimi zannettiklerinden dolayı vaktini ayıramadığı çocuklarına maddi rüşvetler vererek eksikliklerini kapatabileceklerini düşünürler ve böylece çocuklarının beyinlerine şiddet ve ihmale benzer olumsuz etkiler yaparlar. Beyin, bir meydan okumayla karşı karşıya kalmadan öğrenemez. Bizler çoğu zaman iyi anne baba olmak adına çocuklarımızın elinden bu şansı alabiliyoruz.  </p>
			<p class="paragraf">Ayrıca kalıtsal olarak suça eğilimli bir beyne sahip olmak da söz konusu olabiliyor. Örneğin aileden gelen psikopatik eğilimlerin takip eden nesillerde arada bir de olsa ortaya çıkması mümkün. Mesela bir sinirbilimci olan Jim Fallon, yıllar sonra ailesinde var olan psikopatik beyin özelliklerinin kendisinde de var olduğunu keşfediyor ve bunun üzerine <span class="CharOverride-4">İçimdeki Psikopat</span> adlı kitabı kaleme alıyor. Fakat bu örnekte de görüldüğü gibi, genetik miras her zaman kader değil, zira psikopatik özellikler gösteren beyinler aslında bazı işlerde çok da başarılı olabiliyorlar.  </p>
		</div>
</body>
</html>