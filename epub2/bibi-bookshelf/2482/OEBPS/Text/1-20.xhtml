<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-20</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-16">NEDEN ÖPÜŞÜRÜZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt28.jpeg"/></span><span class="CharOverride-3"> Bu anlattıklarınızdan sonra bir dolu gizli yeteneklere sahipmişiz gibi hissediyor insan. En merak ettiğim konulardan biri de beyinle duyularımız arasında nasıl bir bağlantı olduğu. Ağrıyan yerimizi refleks olarak ovmamız, ağrıyan yere elimizi bastırmamız ya da bir annenin çocuğuna “Öpeyim de geçsin” demesi. Sizce bilimsel olarak “Öpeyim de geçsin” yaklaşımının bir etkisi var mı?  </span></p>
			<p class="paragbos">  </p>
			<p class="paragraf">Var tabii... Zira gerçekten olan şeyler genellikle bilimsel olarak da anlaşılabilir nedenlere dayanır. Bu tip hadiseler, aslında hepimizin bir yerimizi vurduğumuzda yahut bedenimizin bir kısmında keskin bir acı hissettiğimizde refleks olarak yaptığımız bir harekete dayanır. Oraya hemen dokunmak, ağrılı bölgeyi ovmak isteriz. Bunun sinirsel nedeni oldukça basittir aslında: Ağrı duyusu da tıpkı dokunma duyusu gibi, ağrıyan yerden sinirlerle omuriliğimize, oradan da yine başka sinirlerle beynimize iletilir. Ağrıyı ileten sinirler, dokunmayı ileten sinirlere göre genelde biraz daha yavaştır. Yani ağrıyı ileten sinirlerden giden bilgi, dokunma bilgisine göre omuriliğe ve beyne daha geç ulaşır. Ağrı oluşturan durum karşısında ağrıyan yerimizi ovduğumuzda ya da bir şekilde oraya temas ettiğimizde, ağrının yanı sıra dokunma sinirlerini de uyarırız ve bunlar aynı sinir paketi içinde yan yana giden sinirlerle omuriliğe gönderilirler. Dokunma ağrıdan hızlı olunca, ikisinin birlikte gittiği durumlarda dokunma sinyalleri ağrıyı omurilik düzeyinde engeller. Bir nevi yarışma vardır aralarında. Ve bundan dolayı ağrı duyusunun üst merkezlere, yani bilinçli beyne ulaşması da azalır. Dokunma ve ovma hareketini refleks olarak yapmamız, bu basit ağrıkesici etkiyi zaman içinde öğrendiğimizden dolayıdır. Annelerin çocuklarının acıyan ya da ağrıyan yerlerini öperek iyileştirmeye çalışması da bu yarışmalı sinir iletimi mekanizmasıyla ilgilidir. Buna fizyolojide “kapı kontrol teorisi” denir.  </p>
			<p class="paragraf">Bir başka önemli mesele de beyindeki duyu temsil alanlarıdır. Bunu şöyle özetleyebilirim: Beynimizde, bedenimizin duyularıyla ilgili bir harita var. Bu harita bedenimizin tüm bölgelerini içermesine rağmen, beyinde farklı beden bölgelerinin duyularını değerlendirmekle görevli alanların büyüklükleri, o bölgelerin gerçek büyüklüklerinden farklı. Mesela beyinde en fazla alanı, parmaklar, dudaklar, cinsel organlardan gelen duyuları değerlendiren bölümler kaplıyor. Bacaklar ve sırt derisi bedende çok büyük bir yer tutmasına rağmen, beyinde kapladıkları duyu alanı çok küçük. Bu farklara göre bir beden haritası resmedecek olursak, adına homunculus, yani “insancık” denen garip bir şekil elde ediyoruz.  </p>
			<p class="resim"><span><img alt="28.jpg" class="_idGenPageitem-27" src="../Images/28_fmt.jpeg"/></span>  </p>
			<p class="paragraf">Bu garip şekilli küçük adam, beynimizdeki duyu alıcı bölgelerin orantılarını gösteriyor. Parmak ve dudakların bu kadar büyük olmasının nedeni, bu bölgelerde çok sayıda ve yoğun sinir alıcılarının bulunmasıdır. Yüksek çözünürlüklü (HD) televizyonlarda nasıl birim alan başına düşen görüntü taneciği (piksel) sayısı çok yoğunsa, bu bölgelerde de alıcılar yoğun ve dolayısıyla buraların dokunma hassasiyeti çok fazla. Zira mesela dudaklar bedenin giriş kapısı ve buradaki her şeyi en ince detaylarıyla hissedebilmek yaşamsal açıdan çok önemli. Eller de keza öyle. İnce işlerimizi ellerimizle yapıyoruz ve dolayısıyla orada da çok yüksek çözünürlüklü bir duyu ayrımına ihtiyacımız var. Ama mesela sırtımızın, ensemizin ya da bacaklarımızın derisi öyle değil. Bu bölgeler için daha az yoğunluklu ve daha az sayıda alıcılar yeterli. Bir bölgede ne kadar çok alıcı varsa, onlar beyne o kadar çok sayıda sinirle sinyal gönderiyorlar ve beyin de bu verileri değerlendirmek için o kadar fazla sayıda hücre ve alan ayırmak zorunda kalıyor.  </p>
			<p class="resim"><span><img alt="29.jpg" class="_idGenPageitem-28" src="../Images/29_fmt.jpeg"/></span>  </p>
			<p class="paragraf">Anne öpeyim dediğinde kastettiği öpme davranışına yakından bakalım. Nasıl öpüyoruz? Dudaklarımızla dokunur ve aynı zamanda nefesimizi de burnumuzdan çekeriz. Bunun iki temel amacı vardır. Dokunma, aslında detaylı bir yoklama ve muayene yerine geçer. Zira dudaklar bedende en hassas algıya sahip yerlerden biridir. Bebekler de buldukları nesneyi tanımlayabilmek amacıyla hemen ağızlarına sokarlar. Koklamayla da, bebeğin ya da karşımızdaki insanın kimyasal sinyallerini daha rahat algılayabiliriz. Bebeğin ağrısını kesmek ve onu teskin etmek dışında, dünyadaki en yetkin şifacısı olan annesinin onu muayene etmesi de mümkün olur.  </p>
			<p class="paragraf">Bu arada, anne öpücüğünün iyileştirici etkisi sadece sinirlerde yarışan elektriksel sinyallere bağlı olmayabilir. Zira anne sevgisi ve şefkati, bu evrende bildiğimiz en güçlü duygulardan biri. Dolayısıyla işin içinde çok daha sihirli şeyler olduğunu fark etmek için bilim insanı olmak gerekmez.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt29.jpeg"/></span><span class="CharOverride-3"> Beyinde en geniş alanı parmaklar ve dudak kaplıyor dediniz. Öyleyse sevdiğimiz insanla dudaktan öpüşmemizin ve parmaklarla dokunmamızın bir anlamı var diyebilir miyiz? Sizce ilk insandan bugüne kadar insanoğlu öpüşüyor mu?  </span></p>
			<p class="paragbos">  </p>
			<p class="paragraf">Öpüşme aslında birçok canlıda gördüğümüz bir davranışın insandaki versiyonu. Dudaktan öpüşme insanda oldukça yaygın ve muhtemelen ilk insanlara kadar dayanıyor. Zira dediğiniz gibi, karşımızdakini tanımak için en iyi yol. Ama sadece dokunma duyusu ile de ilgili değil. Öpüşürken koku duyumuzla o kişinin kimyasal sinyallerini alıyor, tükürük gibi salgılar aracılığıyla da, tıpkı yemeklerin tadına baktığımız gibi, karşımızdakinin bir gen ve hormon analizini yapıyoruz adeta. Tabii bunların hiçbiri bilinçli olarak olmuyor. Beynimizin bilinçdışı işlem yapan mekanizmaları, milyonlarca yıllık içgüdülerle bu kararları duygusal olarak alıyor. İşin ilginci, gerek koku, gerekse tat yoluyla kendimize genetik olarak en uzak bileşime sahip insanları tercih etme eğilimimiz artıyor. Çünkü bilmeden yapılan içsel analizler, bize genetik olarak uzak akraba insanlardan daha fazla hoşlanmamızı, onlara bağlanmamızı mümkün kılıyor. Biz bunu aşk, tutku gibi duygularla deneyimliyoruz ama içeride olan bitenler halen bizim anlayabileceğimizden çok daha karmaşık.  </p>
			<p class="paragraf">Mesela ter bezlerinden ve burun çevresindeki bezlerden salgılanan salgılarla çok deneyler yapıldı. Kadınlar, birkaç gün boyunca yüzlerini hiç görmedikleri erkeklerin fanilalarını koklayarak, kendilerine genetik olarak en uzak erkeği seçebildiler. Bir odada toplu halde uzun süre kalan kadınlarda âdet döngüleri bir süre sonra eşzamanlı olmaya başladı. Bu deneyimi yurtlarda kalan kız öğrenciler daha çok yaşamaktadırlar. Aralarından birinin kimyasal sinyallerinin diğerlerine göre daha baskın olması ve bir süre sonra fark etmeden aynı ortamda sürekli olarak maruz kalınan böyle bir sinyalle diğerlerinin âdet döngülerinin değişmesi mümkündür. Aynı durum fare ve sıçanlarda da gözlemleniyor. Ama işin ilginç bir yanı da var. Dişilerin olduğu kafeste âdet döngüleri birlikte eşgüdümlü olarak giderken, kafese erkek sıçan koyulduğunda kısa sürede tüm dişilerin âdet döngüleri farklılaşıyor. Her biri farklı zamanlarda âdet görmeye başlıyorlar. İnsanlarda da böyle olduğuna dair kanıtlar var. Neden? Çünkü dişiler aynı günde âdet görmeye devam ederlerse yumurtlama dönemleri de aynı zamana denk gelir ve aynı erkekten yavru yapma ihtimalleri azalır. Âdet döngüleri farklı olursa, her birinin gebe kalma ihtimali yükselir. İşte biyolojik olarak en önemli işimiz olan üreme, böyle bilinçsiz, kuvvetli ve karmaşık ayarlarla kontrol ediliyor.  </p>
			<p class="paragraf">Bireyler arasında bu tip sinyalleri taşıyan uçucu maddelere genel olarak feromon adını veriyoruz. Feromonlar, kokusu olmayan ve bilinçli olarak algılanamayan salgılardır. Algılanmaları bilinçsiz olarak koku sistemi üzerinden gerçekleşir ve bu sinyaller, örneklerden de anlayabileceğimiz gibi döngüsel ve içgüdüsel davranışlarımızı düzenler. Kısacası, kendimizi güzel ve çekici olmak uğruna kozmetik ürünlere batırıp çıkarmadan önce, bu konuyu etraflıca düşünmekte fayda var.  </p>
		</div>
</body>
</html>