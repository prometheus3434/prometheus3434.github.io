<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-22</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-18">“ÂŞIK OLMA KARARINI BEYİN VERİR, KALP DEĞİL...”  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt31.jpeg"/></span><span class="CharOverride-3"> Âşık olduğumuz kişiyi beynimiz seçiyor demiştiniz. Oysa kalbin deli gibi atmasından kalbin kırılmasına kadar bütün aşk terminolojisi kalple ilgilidir.  </span></p>
			<p class="paragbos">  </p>
			<p class="paragraf">Evet, beyin âşık olma kararını içeride bir yerde verir ama biz bunu kalbimizde ve bedenimizin diğer bölgelerinde hissederiz. Çünkü beyin kendi duyularını algılayabilen bir organ değildir. Beyin hissizdir.  </p>
			<p class="paragraf">Beynimizi hissedemediğimiz için, sinirbilimci de olsak birini sevdiğimiz zaman “beyinden” değil, “kalpten” sevdiğimizi söyleriz. Zira duyguların ilk harekete geçirdiği organ kalptir. Fakat kaynak bölge beynimizin duygusal alanlarıdır.<span class="CharOverride-3">  </span></p>
			<p class="resim"><span><img alt="31.jpg" class="_idGenPageitem-30" src="../Images/31_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt32.jpeg"/></span> <span class="CharOverride-3">Beyin neye göre seçim yapıyor? Bu seçimde farkında olmadığımız hangi kriterler söz konusu? Beynimizin biyolojik sinyalleri algılayan gizli güçleri neler?  </span></p>
			<p class="paragbos">  </p>
			<p class="paragraf">Daha önce koku hormonlarından ve bu sayede çıkarttığımız karmaşık analizlerden bahsetmiştim. Onun dışında güzellik, çekicilik gibi konular aslında oldukça karmaşık kıstaslara dayanır. Bir kere tabiatta seçici olan dişilerdir ve bu durum insan için de geçerlidir. Seçim konusunda insanda da öncelikli kriterler görsel ipuçlarıdır. Erkeklerde androjenik diyebileceğimiz kaslı beden yapısı, kalın ses, sosyal girişkenlik, zekâ gibi etkenler, kadınlarda da kadınsı özellikler olarak bildiğimiz yuvarlak beden yapısı, dudak ve göz çevresinin koyuluğu gibi etkenler ilk işaretlerdir. Mesela kozmetik dünyasında kadınların bolca tercih ettiği kırmızı ruj, göz çevresi boyama, allık ve diğer unsurların kullanımı, aslında bu dişil özellikleri daha fazla ön plana çıkartmak gibi yarı bilinçli reflekslerden kaynaklanır. Erkekler de mesela güzel ve çekici bir kadın gördüklerinde bilinçsiz olarak göbeklerini içeri çekmeye, göğüs bölgelerini şişirmeye, daha dik ve sert adımlarla yürümeye başlarlar. Bu da otomatik bir reflekstir. Geçenlerde internette bir yazı okumuştum: “Karnı içeriye çekmek, erkeğin makyajıdır.” Bu bence gayet yerinde bir ifade...<span class="CharOverride-3">  </span></p>
			<p class="paragbos">  </p>
			<p class="paragraf ParaOverride-11">Toplumsal hayatta beğenme kıstasları zannettiğimizden daha basittir. Öncelikle bize yakın ve ortalama tipleri tercih etme eğilimindeyizdir.  </p>
			<p class="paragraf ParaOverride-11">Hiçbirimizin anne ve babası magazin dergilerinde boy gösteren oyuncular gibi bir fiziğe sahip değildir. Bizler de her ne kadar medyanın etkisiyle böyle tiplere ayıla bayıla özensek de, neticede ortalama özelliklere sahip insanlar bizim için daha ulaşılabilirdir ve bu nedenle onları tercih ederiz. Çünkü çoğumuz ortalama düzeyde fiziksel çekiciliğe sahibiz. Uç noktalarda çekici ve gösterişli insanların yalnız kalma ihtimalleri de bu nedenle daha fazladır. Korku ve tereddüt oluştururlar. İnsanlar böyle alımlı kişilerle tanışmaya ve birlikte olmaya çekinirler. En temel sebebi rekabettir ve üreme işi hele ki bir bebek söz konusu olacaksa, rekabete olabildiğince kapalı olmalıdır. Aile kurumu da zaten bu nedenle mevcuttur.  </p>
			<p class="paragbos">  </p>
			<p class="paragraf">Bir başka beğeni kıstası da yakınlıktır. İnsanlar uzunca bir zaman birlikte oldukları, aynı mahallede yaşadıkları, aynı işyerinde birlikte çalıştıkları ve sıklıkla karşılaştıkları kişilerden çok daha kolayca hoşlanırlar. Bu aşinalık ve tanıdıklık etkisidir. Tanıdığımız, sürekli gördüğümüz ve aynı ortamları paylaştığımız kişilere alışırız ve onların yanında daha rahat hareket ederiz. Bu da eşleşme ihtimalini artırır. Hatta başlangıçta sinirimizi bozan kişilere zamanla âşık bile olabiliyoruz. Ayrıca amaç ve kültürel düzeylerin benzeşmesi, değer yargılarının ortaklığı gibi birçok unsur da beğenide ve seçimlerde rol oynar. Yapılan araştırmalar, başkaları tarafından tanıştırılıp –bizdeki görücü usulü denen yöntemle– evlenen ya da beraberliğe başlayan çiftlerin, uzun süre flört ettiklerini ve istatistiksel olarak daha uzun süre evli veya birlikte kaldıklarını gösteriyor. Bunun nedenleri çeşitlidir muhtemelen. Ama en belirgin nedeni, aracı olan kişilerin, tarafları iyi tanımalarıdır. Onları tarafsızca gözlemlemeleri ve aralarındaki uygunluk konusunda daha isabetli tahminler yapabilmeleridir. Özellikle anneler, çocuklarına uygun eşi bulma konusunda içgüdüsel bir yeteneğe sahiptirler genellikle. Tanıştırılan insanların zamanla birbirlerine bağlanması, az önce bahsettiğim yakınlık ve aşinalık etkisiyle ortaya çıkar. Kısacası, sevmek öğrenilebilen bir şeydir. Günümüzde bay mükemmel ile bayan mükemmeli bulmak için sayısız denemeler yapan insanların, medyatik ve çarpık mükemmeliyetçi anlayışlarından dolayı yaşadıkları birlikteliklerinin neden uzun sürmediğini anlamak için çok da derinlikli bilimsel araştırmalar yapmaya gerek yoktur. Gerçekçi olmayan beklentiler, gerçek hayatın kusurlu ve pürüzlü dünyasında hayal kırıklığından başka bir sonuç doğurmaz.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt33.jpeg"/></span> <span class="CharOverride-3">Toplumda çok genel bir kanı vardır. Seçici olan erkektir. Gider kadınını seçer ve alır. Birliktelikler de aileler de erkeğin seçimiyle kuruluyormuş gibi bir algıya sahibiz. Toplumların geneli sanki bu işleyişe göre inşa edilmiş. Binlerce yıl boyunca erkek türü daha fazla dışarıda kalan, gezen, gören inceleyen olmuş. Özetle seçmeye daha müsaitmiş gibi görünüyor. Ama siz ilişkilerde seçici tarafın kadınlar olduğunu söylüyorsunuz. Bilimsel olarak soyun devamına yönelik birliktelikte hangi cinsin seçimleri belirleyicidir? Son sözü erkek mi söyler kadın mı?</span>  </p>
			<p class="paragbos">  </p>
			<p class="paragraf">İşte toplumsal cinsiyet algısının çarpıttığı bir başka konu da budur. Söylediğiniz algı yanlıştır. Çünkü yapımıza terstir. Bu konuyu bence ancak biyolojimize bakarak net bir biçimde çözebiliriz.<span class="CharOverride-3">  </span></p>
			<p class="paragraf">Bu açıdan hayvanlar âlemine bakacak olursanız birçok türde erkeklerin daha gösterişli, daha sesli, daha hareketli olduklarını görürsünüz. Nedeni açıktır. Çünkü tüm biyolojik âlemde çoğunlukla dişiler seçicidir ve erkekler marifetleriyle kendilerini beğendirmek durumundadırlar. Eşeyli üremede çiftleşme sonrası dişiler yavru yapımı ve bakımından sorumludurlar genellikle. İnsanda bu süreç çok masraflıdır ve ağırlıklı olarak kadının sorumluluğundadır. Dokuz ay gebelik, zor bir doğum süreci, bebek bakımı, yıllar süren çetin bir yatırımdır. Bu nedenle kadının kimden çocuk yapacağına karar veren taraf olması çok önemlidir. Seçeceği eş, hem sağlıklı, hem sorun çözebilen, hem ailesine bakabilecek donanıma sahip, hem de en azından bebek büyüyene ve anne üzerindeki yük hafifleyene kadar kadınına sadık bir eş olmalıdır.  </p>
			<p class="paragraf">Erkeklerde ise özellikle insan söz konusu olduğunda yatırım neredeyse yoktur. Birkaç dakikalık bir cinsel faaliyetten sonra aslında erkeğin konuyla ilgili gerekliliği sona erer. Fakat insan türünün devamı için, kadını oldukça zayıflatan ve güçten düşüren, hayatta kalmasını ciddi olarak zorlaştıran gebelik, doğum ve bebek bakımı süreçlerinde, ona destek olacak erkeklerin varlığı da önemlidir. O nedenle milyonlarca yıl boyunca böyle genetik özelliklere sahip erkeklerin yavruları daha fazla yaşama şansına sahip olduklarından, erkekler de en azından makul bir süre boyunca evine ve ailesine bağlı kalacak özelliklerle donanmıştır. İnsandaki aile kurumu gibi kültürel, ahlaki ve toplumsal bileşenler de eklenince, ömür boyu süren birliktelikler için gereken sosyal ve biyolojik altyapı da sağlanmış olur.<span class="CharOverride-3">  </span></p>
			<p class="paragraf">Evrimsel biyologlar, erkeği aileye bağlamak için geliştirilmiş mekanizmaları çokça incelerler. Çünkü insan erkeği de birçok primat gibi çokeşli olabilirdi. Ama gerek biyolojik, gerekse kültürel nedenlerden, insan toplumlarının büyük çoğunluğunda tekeşlilik temel bir norm olarak karşımıza çıkar. İnsan türünde kadınlar, birçok memeli canlıdaki gibi âdet döngüsü denen bir döngüye sahiptir ve yaklaşık bir ay süren bu döngünün ancak 4-5 günlük aralığında yumurta üretebilir. Yani ancak o aralıkta üreme işlevini yerine getirebilecek durumdadırlar. Birçok memeli türünde, dişilerin yumurtlama dönemleri, dışarıdan rahatlıkla izlenebilecek çeşitli davranışsal ve biçimsel değişikliklere neden olur. Mesela tüylerinin rengi, cinsel organlarının büyüklüğü ve şekli, sesleri veya davranışları belirgin oranda değişir. Böylece erkekler dişiyle ne zaman çiftleşebileceklerini bilirler ve ona göre cinsel kur davranışları sergilerler. İnsanlarda ise, kadınların bu döngüleri adeta tamamen gizlenmiştir. Ne zaman yumurtlama olacağı ve çiftleşmenin yavru yapmaya en uygun dönemi dışarıdan belli olmaz. Bu gizlilik, aslında önemli bir amaca hizmet eder: Erkek, kadının ne zaman çocuk yapabileceğini tahmin edemediğinden, genlerini yeni bir nesle aktarabilmek için uzun süre kadının yanında kalmalıdır. Bu gizli âdet döngüsü, belki de insanlarda aile kurumunun biyolojik temellerini oluşturan sayısız mekanizmadan bir tanesi olarak zikredilebilir.<span class="CharOverride-3">  </span></p>
			<p class="paragraf">Tabii ben konuyu bu şekilde anlatınca o muhteşem birliktelikler biraz yavan kalıyormuş gibi görünebilir. Fakat söylediklerimin biyolojik açıklamalar olduğunu gözden kaçırmayın lütfen. İnsanı insan yapan şeyin, şempanzeyi şempanze yapan şeyle aynı olmadığını, bunun çok ötesinde de özelliklerimiz olduğunu bilerek, açıklamaları basit tutmak adına bunları anlatıyorum. Yoksa uğruna ölüp ölüp dirildiğimiz, edebiyatımızın, müziğimizin, acılarımızın ve sevinçlerimizin en büyük kaynağı olan o aşk hissinin sadece biyolojik verilerle açıklanması zor.  </p>
		</div>
</body>
</html>