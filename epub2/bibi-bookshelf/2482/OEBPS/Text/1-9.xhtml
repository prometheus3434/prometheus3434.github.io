<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-9</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-5">ZEKİ İNSANLARIN BEYNİ DİĞERLERİNDEN FARKLI MI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt6.jpeg"/></span> <span class="CharOverride-3">En çok merak edilen konulardan biri de zekânın ne olduğu. Zeki insanların beyni diğer insanların beyninden daha mı büyük, daha mı ağır? Bilinen en zeki insanlardan Einstein’ın beyni incelendi. Ne bulundu? Zekâ nasıl bir beyinde gizli?  </span></p>
			<p class="paragbos">  </p>
			<p class="paragraf">Zekâ, tanımını kolayca yapabildiğimiz bir konu değil. Uzun zaman boyunca hızlı işlem yapabilme, hatırlayabilme, basit veya karmaşık problemleri çözebilme gibi bileşenlere dayalı ölçümlerle zekâyı belirlemeye, puanlamaya çalıştık. Bu alışkanlığımız hâlâ devam ediyor. Fakat dikkat ederseniz, bu tip işlevler, bilgisayarların yapabildiği şeylerdir. Hatta insanlar, bu işleri daha hızlı yapsınlar diye icat ettiler o bilgisayarları. Beynimiz bir bilgisayar olmadığına göre, üstelik bilgisayardan çok daha farklı bir şey olduğuna göre, insan zekâsı dediğimiz zaman işin içine farklı bileşenlerin girmesi gerekir. 1990’larda duygusal zekâ teriminin moda olduğunu hatırlarsınız. Duyguları okuma, empati yapabilme, kendi duygularının farkında olup onları yönetebilme ve mesajlarını okuyabilme yeteneği şeklinde ifade edilen bir zekâ tipidir bu mesela. İnsan davranışı ve beyni hakkında bilgilerimiz ilerledikçe, insan zekâsının hiç de zannettiğimiz gibi basit bir şey olmadığını anlamaya başladık. Şu sıralar “çoklu zekâ kuramları” gibi söylemler sıklıkla ortalıkta gezinse de, bunların “dâhi insanı” bütünüyle kapsamaktan uzak kavramlar olduğunu biliyoruz.  </p>
			<p class="paragraf">Zekânın kâğıt üzerinde tanımını isterseniz şöyle söyleyebilirim: Deneyimlerden öğrenebilme ve değişen koşullara uyum sağlayabilmedir.  </p>
			<p class="paragraf">Bunun birçok bileşeni vardır doğal olarak. Akıl yürütme, problem çözme, soyutlamalar yapabilme (abstraction) ve karmaşık düşünceleri anlayabilme gibi araçları kullanma yeteneğine verdiğimiz genel bir isimdir zekâ.  </p>
			<p class="paragraf">İşimizi zorlaştıran kısım, zekâ tanımına soktuğumuz bu ayrık yeteneklerin her insanda farklı düzeylerde gelişmiş ve farklı durumlarda çalışır olmasıdır. Zekâ tanımı altındaki sayısız özellik nedeniyle, zekâ meselesini sayısallaştırmak da, ölçmek de, üzerinde çalışmak da oldukça zordur.  </p>
			<p class="resim"><span><img alt="9.jpg" class="_idGenPageitem-11" src="../Images/9_fmt.jpeg"/></span>  </p>
			<p class="paragraf">“Zekâ nereden geliyor?” sorusuna yanıt verebilmek için “zekâ” derken neyi kastettiğimizi çok iyi tanımlayabilmemiz gerekir. Hızlı işlem yapabilme ve sorun çözebilme anlamında bildiğimiz IQ zekâsı, üzerinde çok çalışılan bir zekâ tipi. Buna göre IQ puanını belirleyen özelliklerin genetik bir yanı var gibi görünüyor. Özellikle son zamanlarda anneden geçtiği iddia edilen zekâ özellikleri, yaşam koşulları içinde ciddi oranda değişim gösterebiliyor. Mesela ekonomik imkânları yüksek, sağlıklı bir ortamda yetişen çocuklarla, olumsuz koşullar, özellikle de sevgisizlik ve ihmal mağduru olan çocuklar arasında doğaldır ki ciddi farklılıklar gözlemleniyor. Yapılan çalışmalar bireydeki zekâ düzeyinin en fazla yarısının genetik olduğunu gösteriyor. Zekâ düzeyiyle belirli genler arasındaki ilişkileri araştıran sayısız araştırmaların çoğu henüz sonuçsuz. Yani DNA’daki milyonlarca direktiften hangilerinin zekâyla ilgili olduğunu bilmiyoruz. Fakat son yıllarda gelişen bazı anlayışlara göre genetik aktarım denen şey aileden yahut çevreden birtakım yapısal özellikleri transfer etmenin tek yolu olmayabilir. Bu anlayışlardan en önde geleni, epigenetik denen yeni bir alan. Epigenetik, insanların genetik programlarında biriken bilginin dışında, özellikle anne karnındaki yaşam sırasında, yani döllenme sürecinden sonra ortaya çıkan uyarlanmaların etkileri üzerinde çalışan bir bilim alanı. Buradan elde ettiğimiz bulgulara göre, ailenin ve çevrenin oluşturduğu etkiler, bebeğin özelliklerinin ortaya çıkışını etkileyebiliyor. Anne sütünden dahi etkilenmelerin olabileceğine dair kanıtlar var. Bu kanıtlar, şimdiye kadar “genetiğimizin kaderimiz olduğu” yönündeki algıya ciddi olarak meydan okur duruma geldi. Fakat henüz bu mekanizmaları tam olarak anlamanın çok uzağında olduğumuz için ancak çeşitli tahminler ve spekülasyonlar üretebiliyoruz.  </p>
			<p class="paragbos">  </p>
			<p class="paragraf ParaOverride-11">İnsan zekâsının en önemli özelliği uyumdur.  </p>
			<p class="paragraf ParaOverride-11">Yani adaptasyon yeteneğidir. İnsan, dünyadaki diğer birçok organizmaya göre, biyolojik özelliklerini çok aşan bir uyum yeteneğine sahiptir. Bu uyum yeteneğinin en önemli nedenlerinden biri de insanın karmaşık düşünme ve akıl yürütme biçimidir. Yani zekâsı... İnsanın, biyolojik olarak zayıf bir canlı olmasına rağmen, uzayın derinliklerinden denizlerin dibine kadar her türlü ortamda hayatta kalmanın bir yolunu bulabilmesi, zekâsından dolayıdır.  </p>
			<p class="paragbos">  </p>
			<p class="paragraf">Günlük yaşantımızdaki becerilerimize yakından bakıldığında çok daha hayret verici örneklere rastlayabiliyoruz. Mesela içinde yaşadığımız toplumdaki bireylerin duygularını ve niyetlerini okuyabilme yeteneği... Sadece kendi zihnimiz hakkında fikir yürütmüyor, diğerlerinin zihinlerinde neler olabileceğine dair, üstelik çoğu zaman gayet isabetli tahminler yapabiliyoruz. Söylediğimiz şeylerin başkası tarafından anlaşılabilmesi ve başkalarının söylediği şeyleri bizim anlayabilmeniz ilginç bir zihinsel özelliğe dayanıyor. Bu zekâ tipi hem duygusal, hem toplumsal, hem bedensel hareketlere dayalı, yani kinestetik algıların gücüyle ve bu alana ait bir zekâyla ilgili.  </p>
			<p class="paragraf">Sözgelimi matematiksel zekâsı çok yüksek bir çocuk, etkileşim açısından fakir bir sosyal ortamda yetişirse, onun bu yetenekleri gelişmez ve hatta zamanla körelebilir. Bu nedenle kişinin zekâsından bahsederken, sadece zekâsıyla yapabildiği birkaç işe bakıp da onu “üstün” yahut “geri zekâlı” olarak nitelemek, bizi ciddi bir hataya sürükleyecektir. Maalesef bugün sıklıkla yapılan şey bu.  </p>
			<p class="paragbos">  </p>
			<p class="paragraf ParaOverride-11">Zekâ algısını en çok etkileyen kötü alışkanlıkların başında eğitim sistemleri geliyor. Ülkemizde ve dünyada, henüz oyun yaşındaki çocuklara, uzun süre hareketsiz ve dikkatli oturmayı zorunlu kılan, gerekli gereksiz birçok şeyi öğrenmelerini baskılayan zorlu bir eğitim süreci dayatılıyor. Bu eğitim sisteminin içindeki müfredat, normal şartlarda bir çocuğun çoğunlukla ihtiyaç duymayacağı, yaşamını sürdürmesi için doğrudan gerekli olmayan, yaşamda tecrübe edilerek pekâlâ öğrenilebilecek sayısız “ders” içeriyor. Üstelik derslerin birçoğunun, insanın doğal öğrenme sistemiyle uyumsuz şekilde, tek yönlü ve ezbere dayalı olarak verilmesi de işin cabası. Doğal olarak insan zekâsının böylesi bir meydan okumayla baş etmesi giderek zorlaşıyor. Üstün yetenekli, zeki, çalışkan diye nitelediğimiz çocukların önemli bir bölümünün “patolojik” yani normalden olumsuz yönde sapma gösteren bireyler olması kuvvetle muhtemel. Zira insan, özellikle erken yaşlarında, hareket ederek, oynayarak, keşfederek, sorarak, merak ederek ve risk alarak öğrenir.  </p>
			<p class="paragraf ParaOverride-11">Yüz binlerce yıldır bizi insan yapan öğrenme yöntemi budur. Bugünse, gencecik beyinler, neden öğrendiklerini dahi çoğu zaman bilmedikleri bir sürü bilgiyi akıllarında tutmaya, en azından sınav dönemine kadar hatırlamaya zorlanıyorlar. O sınavlar için, hayatın oyunla, keşifle, toplumsal etkileşimlerle geçmesi gereken çok önemli zamanları, sınıflarda, derslerde, ders çalışma ve ödev yapma seanslarında tüketiliyor.  </p>
			<p class="paragbos">  </p>
			<p class="paragraf">Böylesi bir eğitim sistemi içinde “zeki birey” algısı da ister istemez çarpılıyor. İnsanın doğal biyolojik ayarları açısından bakıldığında “hasta” dememiz gereken birçok çocuğu, sırf eğitim sisteminin bu insanüstü isteklerine uyum sağlayabildiği için “başarılı” yahut “üstün zekâlı” olarak niteliyoruz.  </p>
			<p class="paragraf">Yapay olarak kurduğumuz sosyal sistemlerin, insanın doğasından gittikçe uzaklaşması, temel bir sorundur. Biyolojimizi, beynimizin ve zihnimizin işleyişini daha iyi anladıkça, bu hatalardan dönmenin insanlık için ne kadar önemli olduğunu yeniden hatırlayacağız ve anlayacağız diye umuyorum.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt7.jpeg"/></span> <span class="CharOverride-3">Zekânın genetik olduğu, çevresel faktörlerden etkilendiği, tetikleyici koşullara göre şekillendiği ve yeme içme alışkanlığıyla yakından ilgili olduğu yönünde genel bir kanı var. Oysa öyle öyküler biliyoruz ki tüm bunlardan bağımsız çok zeki insanlar var. Yaşadıkları ortamlar zorluklarla dolu, olanakları kıt, anne babaları eğitimsiz. Ama bu insanlar sıra dışı zekâlarıyla ortaya çıkıyorlar ve her ortamda kendilerini fark ettiriyorlar. Bunu neye bağlıyoruz?</span>  </p>
			<p class="paragbos">  </p>
			<p class="paragraf">Sadece zekâ değil, biyolojik ve zihinsel tüm özellikler, iç ve dış tüm etkenlerle ilişkilidir. Zaten bu yüzden, bunca gelişmiş bilim ve düşünce araçlarımıza rağmen bir türlü çözemediğimiz muammalar var. Zekânın genetik, çevresel ve yaşamsal koşullara bağlı olduğu doğru... Fakat insan bedeni şu şekilde çalışmıyor: “Şundan şu kadar ye, şundan şu kadar iç, şöyle yaşa ve şöyle ol.”  </p>
			<p class="paragraf">Çok şükür ki sistem böyle işlemiyor. Nedenini anlamak için herhangi bir bilim dalının uzmanı olmaya gerek yok. Hayata biraz daha geniş bir pencereden bakıldığında, bu gerçek açıkça görünür zaten. Hayatlarına gıpta ettiğimiz ve çocuklarımız onlar gibi olsun istediğimiz birçok insan var: Bilim insanları, düşünürler, sanatçılar, başarılı işadamları...  </p>
			<p class="paragraf">Bunların hayat öykülerine baktığınızda büyük bir çoğunluğunun, özellikle erken yaşlarda ailevi ve sosyal hayatlarında birçok olumsuzluk yaşadıklarını görürsünüz. Fakirlik, duygusal çalkantılar, hastalıklar, bunalımlar, başarısızlıklar, kötü alışkanlıklar, savaşlar...  </p>
			<p class="paragraf">Ben şimdiye kadar el bebek gül bebek büyütülmüş, her işi tıkırında gitmiş, en iyi okullarda okuyup yüksek maaşlarla ücretli çalışmış ve çok başarılı olmuş bir insan biyografisine hiç rastlamadım. Biyolojimiz ve psikolojimiz açısından bunun önemli bir nedeni vardır.  </p>
		</div>
</body>
</html>