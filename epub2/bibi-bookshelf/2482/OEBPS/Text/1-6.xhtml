<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-6</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-3">BEYİN KAPASİTEMİZİN NE KADARINI KULLANIYORUZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt2.jpeg"/></span> <span class="CharOverride-3">Sıklıkla ifade edilen “Beynimizin yüzde onunu kullanıyoruz, tam kapasiteyle kullanabilsek muhteşem varlıklara dönüşürüz” düşüncesi sizce ne kadar doğru? Ve en önemlisi beynin gerçek kapasitesini biliyor muyuz?  </span></p>
			<p class="paragbos">  </p>
			<p class="paragraf">Beynin kapasitesiyle ilgili sorunlar, beyni bilgisayar gibi bir mekanizma zannetmemizden kaynaklanıyor. Kapasite, veri depolama yahut işleme sınırı olan şeyler için geçerlidir. Beynimizle ilgili böylesi bir sayısal sınır bilmiyoruz. Hafızamız inanılmaz şeyleri inanılmaz biçimlerde depolayabiliyor. Belki çok basit şeyleri, mesela isimleri, adresleri yahut yol tariflerini unutabiliyoruz ama çocukluğumuzdaki bir anıyı bütün detaylarıyla kaydeden, renkleri, sesleri, hatta duyguları aynı canlılıkla kayıt altına alan garip bir sistemimiz var. Otistik ya da “savant” dediğimiz üstün odaklanma yeteneğine sahip insanlar, inanması güç performanslar gösterebiliyorlar. Mesela bir bakışta yüzlerce kürdanı doğru olarak sayabilen <span class="CharOverride-4">Yağmur Adam</span> filmindeki Raymond karakteri gibi birçok örnek var gerçek yaşamda. Birkaç saniye bakarak tüm şehrin görüntüsünü ayrıntılarıyla resmedebilen insanları televizyonlarda izliyoruz. Yahut pi sayısını bilmem kaç bin basamak ezberleyebilenler var. Bu tür ilginç örnekler “Beynin kapasitesi şu kadardır” demeye cüret ettiğimiz her an bizi mahcup edebiliyor. Dolayısıyla, kapasite sınırını bilmediğimiz bir şeyin yüzde ne kadarını kullandığımızı da bilmemiz pek mümkün değil.  </p>
			<p class="paragraf">Beynimizin çalışmayan, atıl duran, yahut ilaçlarla ve diğer etkenlerle faaliyete sokabileceğimiz işlevsiz alanları yok. Beynin her yeri sürekli olarak her an hep faaliyette. Bilgisayarı açtığınızda nasıl ki bütün devrelerine elektrik gidiyorsa ve bilgisayar bir bütün olarak faaliyete geçiyorsa, beyin de her an her noktasıyla görevdedir. Yani çalışmayan herhangi bir yeri yoktur. Fakat anlık olarak bakınca, beyinde ilginç bir çalışma sistemi vardır. Beyin dokusu, çok fazla enerji harcar. Öyle ki, vücudumuzun yüzde ikisini oluşturmasına rağmen, günlük yaktığımız enerjinin neredeyse dörtte birini beynimiz tüketir. Bu açıdan çok açgözlü bir organdır. Bunun nedeni de yapmak için uzmanlaştığı “bilgi işlem” süreçlerinin ve bu işleri yürüten sinir sistemi hücrelerinin oldukça masraflı bir çalışma sistemine sahip olmasıdır.  </p>
			<p class="paragraf">Beyinde bulunan 100 milyara yakın sinir hücresi ve bunların belki elli katı kadar fazla sayıdaki destek hücreler, aynı anda aynı işleri yapsalar vücuttaki bütün enerji depolarını saniyeler içinde boşaltabilir, insanın ölümüne sebep olabilirler. Bunun yerine beynin yüzlerce farklı bölgesi ve bu bölgelerde bulunan milyarlarca farklı sinirsel şebeke ve devre “fasılalı” biçimde çalışırlar. Her an içinde beynin az sayıda devresi çalışır, diğerleri sessizdir. Bir sonraki an sessiz olanlar devreye girer ve bu kez az önce çalışanlar susar. Bu açıdan bakacak olursak beyin sürekli yanıp sönen binlerce neon tabelasına sahip bir eğlence merkezi gibidir adeta. Anbean değişen faaliyet örüntüleriyle beynin aynı anda bütün enerjiyi emmesi önlenir. Bu enerji tasarrufu aynı zamanda beynin yaptığı işe göre uygun şebekelerine hızlı biçimde enerji sağlanabilmesi için de gereklidir. Biz bu olayı işlevsel manyetik rezonans, yahut fMRI denen bir cihazda canlı olarak izleyebiliyoruz. Beynin çalışan kısımlarını üçboyutlu bir model üzerinde renkli şekilde yansıtan bu teknik, normal bir insan beyninin sürekli yanıp sönen bir faaliyet dansı içinde durmaksızın çalıştığını gösterir. Her bir anda ancak sınırlı sayıda devre faaliyete girmesine rağmen, toplamına baktığımızda bu fasılalı aktiviteye katılmayan, öyle sessizce duran bir beyin bölgesi yoktur. Beynin tamamı bu dansa sürekli katkı verir.  </p>
			<p class="resim_alyazili"><span><img alt="5.jpg" class="_idGenPageitem-7" src="../Images/5_fmt.jpeg"/></span>  </p>
			<p class="resimalti_italik ParaOverride-12">İnsan beynine ait işlevsel manyetik rezonans (fMRI, soldaki)  </p>
			<p class="resimalti_italik ParaOverride-13">ve manyetik rezonans (MRI, sağdaki) görüntüleri.  </p>
			<p class="resimalti_italik ParaOverride-13">Renkleri farklı kısımlar beynin o sırada çalışan bölgelerine   </p>
			<p class="resimalti_italik ParaOverride-13">işaret ediyor ve beynin yürüttüğü işlevler hakkında detaylı bilgi   </p>
			<p class="resimalti_italik ParaOverride-10">edinmemizi mümkün kılıyor.  </p>
			<p class="paragraf"><span class="CharOverride-3"><span><img alt="4.jpg" class="_idGenPageitem-6" src="../Images/4_fmt3.jpeg"/></span> </span><span class="CharOverride-3">Biz bu bilgileri bayağı uzunca bir süredir biliyoruz. Peki neden hâlâ bu beynin sadece yüzde onluk bir kısmının kullanıldığı inancı devam ediyor?  </span></p>
			<p class="paragbos">  </p>
			<p class="paragraf ParaOverride-11">İnsanlar, beyinlerinin yüzde onunu kullandıkları mitine inanmayı içten içe seviyorlar. Yani “Beynin ancak yüzde onu kullanılabiliyor” dendiğinde birçok kişi yarı bilinçli olarak “Bak bu benim ancak yüzde onum. Bir de yüzde yüzünü kullansam kim bilir ne olurum?” diye düşünüyorlar. Yani gizli bir potansiyelimiz olması fikri bize her zaman çok cazip geliyor. Evet, gizli çok potansiyelimiz var, fakat bu durum beynin çalışmayan yahut atıl duran yerleriyle ilgili değil. Bunu daha çok bir “yazılım” meselesi gibi düşünmekte fayda var.  </p>
		</div>
</body>
</html>