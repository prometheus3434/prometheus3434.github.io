<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-34</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-30">SAĞLIKLI BİR BEYİN İÇİN NASIL BESLENMELİYİZ?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt57.jpeg"/></span> <span class="CharOverride-3">Sağlıklı bir beyne sahip olmak için neler yemeliyiz? Bize önerebileceğiniz bir reçeteniz var mı?  </span></p>
			<p class="paragbos">  </p>
			<p class="paragraf">Beslenme elbette yaşamımızın çok önemli bir parçası. Dolayısıyla sağlık denince aklımıza derhal “Ne yiyelim, ne içelim?” sorusu geliyor. Büyük oranda haklı bir soru olmakla birlikte, özellikle beyin söz konusu olduğunda yeme-içme bilgisi tek başına yeterli değildir. Yine de beslenme meselesi beynimizin ve bedenimizin temel çalışma ayarlarıyla yakından ilişkili olduğu için bu konuyu ayrıca ele almak lazım.  </p>
			<p class="paragraf">Öncelikle beslenmemiz, yaşımıza, yaşam tarzımıza, yaşadığımız çevreye ve genetik yapımıza göre çok değişkenlik gösterebiliyor. O nedenle kitabı okuyan herkese hazır reçete ve perhizlerden uzak durmalarını şiddetle öneriyorum. Bilmemiz gereken ilk ve en önemli nokta bu. Nasıl ki parmak izlerimiz herkesinkinden farklıysa ve beyin bağlantılarımız da benzersizse, beslenme tarzımız da öyledir. Elbette bu işin bazı temel kuralları vardır. Fakat makine gibi beslenecek bir organizma da değiliz. Bir başka önemli noktaysa insan yaşamında da herhangi bir canlının yaşamında da “diyet” ya da “perhiz” gibi kavramların mümkün mertebe olmaması gerekir. Perhizler ancak belli bozukluklarda veya hastalıklarda geçici olarak uygulanması gereken beslenme önerileri olabilir. Onun dışında sağlıklı bir insan, “Hangi perhizi uygulamalıyım?” sorusunun cevabını aramak yerine, “Hangi beslenme tarzını yaşamıma yerleştirmeliyim?” sorusunu sormalıdır kendine. Çünkü ayarlarımıza uymayan ve belki de bizimle hiç ilgisi olmayan bazı kilo değerlerine ulaşmak için hızlı çözümler vaat eden diyet/perhiz programları eninde sonunda terk edilerek insanı daha sağlıksız bir beslenme alışkanlığına doğru yönlendirme riski taşıyor. Hatta ayarlarınızı bozabilen diyetler bile var. O nedenle, diyet aramayı bırakıp, nasıl doğru yaşanır sorusunun cevabını araştırarak ona göre doğru ve olabildiğince “ayarlarımızla uyumlu” bir beslenme ve yaşama sistemine kalıcı olarak geçiş yapmak gerekiyor.  </p>
			<p class="paragraf">Biyolojik bir organizmanın yapısal ayarlarının değişmesi ya da değişen ortam şartlarına biyolojik olarak uyum sağlayabilmesi için, o organizmanın nesiller boyunca minik değişimler geçirmesi gerekiyor. Bu da bazen yüz binlerce ama çoğu zaman milyonlarca yıl alabilen uzun bir süreç. Bireysel olarak belli bir aralıkta değişikliklere uyum sağlayabiliyoruz. Fakat yaklaşık 10 bin yıl önce keşfettiğimiz tarım ve birkaç yüz yıldır karşı karşıya olduğumuz endüstriyel gıda üretimi neticesinde soframıza gelen, doğada pek bulunmayan derecede yoğun ve yüksek besin değerine sahip yiyeceklerle beslenebilecek temel ayar değişikliklerinin gerçekleşmesi için yeterli zamanımız olmadı. 200 bin yıl önceki atalarımız hangi bedensel ayarlarla hayatta kaldıysalar bugün aynı ayarlar bizim için de geçerlidir. Doğada 100 ya da 200 bin yıl önce yaşayan insanlar nasıl besleniyor, ne kadar hareket ediyor, sorunlarla nasıl başa çıkıyorduysa, bugün bizim bedenlerimizdeki ve beyinlerimizdeki ayarlar da mekanizmalar da hemen hemen aynı. Yani uzak atalarımızın nasıl beslendikleri ve nasıl yaşadıklarıyla ilgili bir miktar düşünürsek, modern beslenmenin sağlığımız için neden bu kadar sorunlu bir konu olduğunu da anlayabiliriz.  </p>
			<p class="resim"><span><img alt="48.jpg" class="_idGenPageitem-47" src="../Images/48_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt58.jpeg"/></span><span class="CharOverride-3"> Marketlerin, paranın, hatta tarım ve hayvancılığın bilinmediği dönemleri düşünüyorum. Gerçi hayal etmek zor ama insanların tabiatta ne bulurlarsa onunla beslendikleri zamanlardan bahsediyorum. O zamanlarda tabiatta neler bulunurdu peki?</span>  </p>
			<p class="paragbos">  </p>
			<p class="paragraf">Mevsimine göre meyveler, bolca bitki, balık ve küçük av hayvanlarının etleri ve belki biraz da bal veya bitki özsuları gibi şeker açısından zengin besin bulabilme şansları var. Fakat esas konu, bunların sürekli ve tükenmez bollukta olmamasıdır. İnsanoğlu, buldukça yiyebildiği kadar yiyebilme, yiyecek bulabilmek için bolca hareket etme, yiyecek bulamadığı uzunca dönemler boyunca da açlığa karşı savunma ve bedeni onarma mekanizmaları geliştirmeden böyle bir ortamda hayatta kalamazdı. Bizi bugün nelerin hasta ettiğine bir bakalım: hareketsizlik, aşırı yeme, yüksek kalorili besinler, acıkmama ve stres. Bunların tamamı, uzak atalarımızın muhtemelen sıklıkla karşılaştıkları şeyler değildi. Bu açıdan baktığınızda üç öğün yemek yeme alışkanlığı aslında bir nevi intihar gibi görünebilir. Zira atalarımızın ayarlarında bazen birkaç öğün aç kalmak, rutin haline gelmiş bir durum olmalı. Bugün bedenimizin açlığa verdiği tepkilere bakınca bunu çok rahat görebiliyoruz. Aç kaldığınızda, büyüme hormonlarınızın salgısı artar, beyniniz yeni hücreler üretme işine ağırlık verir, sindirim sisteminiz temizlenip yenilenir, bağışıklık sisteminiz kuvvetlenir, bedendeki yağ depoları yakılır ve genel anlamda bedeninizi kanser gibi sorunlu hücrelerden temizleyen mekanizmalar güçlenir. Tıbben ömür uzattığını bildiğimiz çok az şeyden biridir açlık...  </p>
			<p class="paragraf">Uzak atamalarımız zamanında doğal ortamdaki diyetimizin en temel bileşeni yağ ve protein olmalıydı. Yağ bitkisel kaynaklı olarak bolca bulunabiliyor. Zeytinden badem-fındık gibi yemişlere kadar her yerde besleyicilik açısından zengin bitkisel yağlar var. Ayrıca hayvansal yağ ve proteinler de önemli. Bunları da yeterince gezip zekice avlanma yöntemleri geliştirdiğinizde nispeten rahatça bulabiliyorsunuz. Bu noktada vejetaryen ve vegan beslenmenin daha insani ve sağlıklı olduğu kanısına da ufak bir dokundurma yapmak lazım. Bizim gerek sindirim sistemimiz, gerekse dişlerimizin yapısı gibi bedenimizdeki diğer işaretler, az miktarlarda da olsa et tüketmesi gereken bir canlı olduğumuzu açıkça gösterir. Mesela köpekler gibi kesici dişlerimiz de vardır, inekler gibi otları çiğnemeyi kolaylaştıran azı dişlerimiz de. Midemizdeki asit ortamı çok kuvvetlidir ve bu etçil hayvanların ortak özelliğidir. Etçillerin bağırsakları kısa olurken, otçullarınkiler oldukça uzundur ve bizim bağırsaklarımız kabaca bu ikisinin arasında bir yerde yer alır. Ayrıca bitkilerdeki selüloz hücre duvarı yapısını sindirebilecek enzimlerimiz ve bakterilerimiz de olmadığından, selülozdan besin anlamında faydalanma ihtimalimiz yok.  </p>
			<p class="paragbos">  </p>
			<p class="paragraf ParaOverride-11">Bedenimizdeki ipuçlarına baktığımızda az et ve çok bitkisel besinle beslenmesi gereken bir beden yapısına sahip olduğumuz kolayca görülebiliyor. Her gün et yemek nasıl ki doğamıza aykırı ve zararlıysa, hiç et ve hayvansal protein tüketmemek de uzun vadede iyi sonuçlar bekleyebileceğimiz bir seçim değil. Bu yüzden haftada az bir miktarda kırmızı et, aralarda bir miktar balık veya tavuk eti tüketmek, yeterli hayvansal proteini almamıza zaten yeter.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt59.jpeg"/></span><span class="CharOverride-3"> Et neden gereklidir beyin için?</span>  </p>
			<p class="paragbos">  </p>
			<p class="paragraf">Beynimizi beslemek hiç kolay bir iş değil. Beyin, bedenin yüzde iki kadarlık bir hacmini işgal ederken, günlük yaktığımız enerjinin ve oksijenin yaklaşık dörtte birini veya beşte birini tüketir. Çok aktif ve çok açgözlü bir organdır. İşlem maliyeti yüksek olduğundan, hem sürekli olarak yüksek enerji sağlar, hem de enerji kesintisine karşı çok duyarlıdır. Beyne giden oksijen, beyne giden damarların hafifçe sıkışmasından dolayı birazcık azalacak olsa, hemen bayılma tepkisi tetiklenir. Bunun üzerine beden yatay duruma getirilir ve beyne daha çok kan gitmesi sağlanmaya çalışılır. Kısacası böylesi “çok yakan” bir organı beslemek kolay değildir. Beynin bu kadar büyüyebilmesi aslına bakarsanız sadece doğadaki diğer hayvanların beslendiği gibi beslenerek pek mümkün olamaz. Mesela beyni bizimkinin yaklaşık üçte biri kadar olan orangutanları ele alalım. Bedenlerine göre onların da beyinleri büyük sayılır, ama bize göre çok ufaktır. Yine de çok enerji harcayan o beyinleri besleyebilmek için çoğu zaman günün neredeyse 12-18 saatini bir şeyler yiyerek geçirirler. Çok miktarda besin alıp bunu sindirerek, başta beyinleri olmak üzere, bedenlerinin sürekli olan enerji ihtiyaçlarını karşılamaları gerekir. Eğer bizler de orangutanların diyetleriyle, yani bol miktarda ot ve böcekler gibi küçük hayvanlarla beslenseydik, günde belki de 24 saatten fazla yemek yememiz gerekebilirdi. Çünkü bizim beynimiz orangutanlarınkinden katbekat aktiftir ve bu diyetle ona yeterince enerji sağlayamayız. Hayvansal proteinler ve et tüketmek de bir başka seçenektir. Fakat etin de sindirimi oldukça zor olduğundan yine çok fazla miktarda et tüketmemiz gerekeceği için sıkıntı olacaktı. Oysa insanın insan olmasını sağlayan çok önemli keşiflerden biri “ateşte pişirmeyi” öğrenmemizdir. Ateşte pişirme, kaza eseri olarak bulunmuş olabilir. Orman yangınlarında ateşte pişen hayvanları yemeyi keşfeden atalarımız, bunun çiğ olanlara göre çok daha lezzetli ve kolay hazmedilen bir besin olduğunu fark etmiş olmalılar. Pişirmeyi öğrenmekle, gerek et, gerekse bitkisel kaynaklı besinler, yeme yoluyla vücuda alınmadan evvel büyük oranda sindirime hazırlanmış olur. Pişirmeyle yapıları değişen besinler, mide ve bağırsaklarımızda çok daha hızlı sindirilerek kısa zamanda bol kalori ve besin alımını da mümkün kılar. Pişirme, muhtemelen beynimizin bu denli büyümesinde ve karmaşıklaşmasında en etkili keşiflerden biri olmuş olabilir. Mutfağın hayatımızda bu kadar önemli bir yer işgal etmesi, sırf bu nedenle bile gayet anlaşılabilir bir durum haline geliyor benim için.  </p>
			<p class="resim"><span><img alt="49.jpg" class="_idGenPageitem-48" src="../Images/49_fmt.jpeg"/></span>  </p>
			<p class="paragraf">Günlük sofralarımızda bulunan yiyecekler arasında uzak atalarımızın tabiatta bulabildiği neler var bir bakalım: Yemişler, hayvansal gıdalar, sebzeler, meyveler bunlardan bazılarıdır. Fakat ekmek, pirinç, bol şekerli tatlılar, işlenmiş hayvansal ürünler, genetiği değiştirilmiş, katkılarla lezzetlendirilmiş çeşitli gıda maddeleri gibi “soframızın vazgeçilmezleri” arasına girmiş birçok şey, atalarımızın belki de nesiller boyu hiç görmedikleri şeylerdir. Zira ekmek yapabilmeniz için gereken buğdayın ve unun elde edilmesi, aslına bakarsanız tüm insanlık serüveni içinde yeni sayılabilecek bir icattır. Tabiatın hiçbir yerinde dönümlerce araziye tek bir bitkinin hâkim olduğu, tonlarca buğday elde edebileceğiniz bir ortam yoktur. Kaldı ki günümüzde ekip biçtiğimiz tahıl cinsi bitkilerin neredeyse hiçbiri, doğal ortamda bulunabilen vahşi türlere benzemez. Bunlar, yüzyıllar içinde yapay seçilim ve ıslah teknikleriyle orijinalinden kat kat verimli hale getirilmiş insan yapısı türevlerdir. Hal böyle olunca, bol kalorili, bol karbonhidratlı bu besinler, canlılık tarihine kıyasla bizim için çok yenidir. Beynimiz de bedenimiz de bunlara hazır değildir. Bu hazırlıksızlığın da büyük bir sakıncası vardır ki söz konusu sakıncaları göz önünde bulundurursak, son yıllarda yağlı besinlere neden iade-i itibar eğiliminde olduğumuzu da anlamış oluruz.  </p>
			<p class="paragraf">On binlerce yıl önce tabiatta ağırlıklı olarak yağ ve protein, az miktarda da karbonhidrat bulabileceğimizden bahsetmiştik. Dolayısıyla insanın orijinal ayarları, bol bulunanları fazlaca tüketme, şeker ve karbonhidrat gibi seyrek bulunan besinleri ise nadiren tüketebilecek şekilde ayarlanmıştır. Şeker ve karbonhidratlar, bedenimizin hızlıca enerjiye dönüştürebildiği kaynaklardır. O nedenle beynimiz de kaslarımız da şekeri sever. Atalarımız, şekeri çok az miktarda bulabildiklerinden, şekeri arayıp bulma ve bulunca da yiyebildikleri kadar yeme yönünde bir davranış geliştirmişe benziyorlar. Mesela balı bulduğunuz gibi mideye indirdiğinizde, kullanabileceğiniz kadarını bedenin enerji ihtiyacını karşılamak için kullanır, geri kalanını da yağ olarak depolarsınız.  </p>
			<p class="paragraf">İlerleyen günlerde muhtemelen tabiat içinde aynı miktarda şeker bulamayacağınız ve hatta belki günlerce yarı aç yarı tok gezme ihtimaliniz de oldukça yüksek olduğu için, bu yağ depolarını kullanarak uzun süre enerji elde edebileceksiniz. Atalarımız çoğunlukla böyle bir hayat yaşamak zorundaydı. Bu zorlu ve düzensiz yaşama uyum sağlayamayan bir metabolizmaya sahip olanlar hayatta kalamazlardı. Bizler bu yaşam düzenine fizyolojik olarak uyum sağlayabilen, böylece hayatta kalabilmeyi başaran ataların torunlarıyız. Yağ depolarından enerji elde etmek şekerden enerji elde etmeye göre biraz daha yavaştır. Fakat yağlar, şekerlere göre çok daha uzun süre istikrarlı bir enerji kaynağı olarak rol oynarlar. Aynı ayarlar bugün bizde de var. Öncelikle “şeker tıkınma” diyebileceğimiz genetik özellik çoğumuzda mevcut. Şeker, çikolata ya da tatlı görünce kontrolümüzü yitirebiliyoruz. Ayarlar açısından bu anlaşılır bir şey. Fakat sorun şu ki, artık neredeyse her istediğimizde, tatlı ya da şekerli şeyler, şekerin farklı versiyonları olan karbonhidratlı ekmek-tahıl gibi ürünler bulabiliyoruz. Bu yiyeceklerden kolayca enerji elde edebildiğimiz için sıkça tüketmeyi de tercih ediyoruz. Atavi iştahımızdan dolayı şeker konusunda genellikle ölçüyü kaçırıp ihtiyacımızdan çok daha fazlasını tüketiyoruz. Bedendeki şeker fazlalığı yağ olarak depolanıyor. Fakat her gün bolca şeker ve karbonhidrat alınca, yağ depolarımızı kullanmaya fırsat kalmıyor. Bu nedenle yağlar biriktikçe birikiyor. Derken obezite ya da aşırı şişmanlık sorunu, pek çok şehir insanının sorunlarından biri haline dönüşüyor.  </p>
			<p class="paragbos">  </p>
			<p class="paragraf ParaOverride-11">Aşırı ve sürekli karbonhidrat tüketimi, yağ birikimi ve beden bileşimindeki ilişkili bozukluklar, doğrudan hormon sistemimizde değişikliklere neden olur. Beynimiz başta olmak üzere bedenimizdeki birçok sistemin çalışmasını son derece olumsuz yönde etkiler. Uyku düzenimizi bozarak beynin kendini yenileme fırsatlarını azaltır. Neticede kalp ve damar rahatsızlıklarından çeşitli tipte bunamalara ve sinir sistemi rahatsızlıklarına kadar birçok sorunu tetikleyen temel bir stres faktörü olarak iş görür.  </p>
			<p class="paragbos">  </p>
			<p class="paragraf">Kimse için tek başına “iyi” olan bir yiyecek yoktur. Bedenin ne kadar ihtiyacı olursa olsun aynı yiyeceği sürekli ve rutin halde tüketmek, metabolizmada stres oluşturur. Bu metabolik stres, ancak çeşitli ve zengin bir beslenmeyle engellenebilir. Ayrıca herkes için geçerli olabilecek tek bir diyet listesi yapamayız. Zira özellikle farklı coğrafyalarda yaşama ve o coğrafyalardaki besin maddeleriyle uyumlu bir genetik altyapı nedeniyle, bazıları için faydalı ve iyi olan besinler, başkaları için zararlı olabilir. Örneğin, sürekli reklamı yapılan Akdeniz tipi beslenmeyi, mesela Karadeniz’de ya da kuzey enlemlerde yaşayan insanlara uygulamaya kalkarsanız onları hasta bile edebilirsiniz.  </p>
			<p class="paragraf">Diyet veya perhizler, hastalık durumları dışında gereksizdir. Orijinal ayarlarınıza ve atalarınızın uyum sağladığı doğal çevreye uygun bir beslenme tarzını kendi hayat tarzınız haline getirebilmeniz çok önemli. Fakat günümüzde çoğu insan endüstriyel beslenme ve hareketsizlik nedeniyle ayarlarını maalesef ileri düzeyde bozmuş vaziyette. Orijinal ve doğal beden ayarlarımızda yaşıyor olsaydık tabiatta canımızın istediğini seçip yememiz sağlıklı olmamıza yeterdi. Fakat gelin görün ki bugün bedenimize öğrettiğimiz o yüksek kalorili, kışkırtıcı ve biyolojik yararı düşük besinleri istiyor canımız. Demek ki öncelikle iç ayarlarımızı sıfırlamak lazım. Bunun için herkesin yapabileceği temel bir uygulama var. Eğer aşırı bir beden aktivitesi gerektiren rutininiz yoksa, mesela sporcu yahut bedenen çalışan bir işçi değilseniz, hayatınızdan karbonhidratları, yani şekerin her türünü, buğdaylı, unlu, hamurlu her şeyi mümkün mertebe çıkartın. Başlangıçta tabii ki ciddi bir rahatsızlık ve aşerme duygusu hissedeceksiniz. Fakat bu aşerme süreci en fazla 10 gün kadar sürer. Bu arada aldığınız yağ miktarını, sadece bitkisel ve doğal yağlar olmak üzere bir miktar artırmanızda hiçbir sakınca yok. Uzmanların çoğu sizin de bildiğiniz üzere ayçiçeği yağı gibi çekirdek yağlarından uzak durmamızı şiddetle öneriyorlar. Öte yandan tereyağı, zeytinyağı ve hindistancevizi yağı gibi yağlar, kesinlikle günlük olarak alınması gereken besinlerin başında geliyor. Bu dönemde tuz ve su dengenize de dikkat edin. Protein tüketiminiz de normal sınırlar içinde devam ederse, yaklaşık 10-15 gün içinde şeker aşermeleriniz ortadan kalkacak ve bedeniniz artık uzun süredir sürekli karbonhidrat alımı nedeniyle sessiz ve baskılanmış durumda duran yağ yıkıcı enzimleri devreye sokacağı için, yağ depolarınızı verimli olarak kullanmaya başlayacaksınız. Sonuçta gün içinde çok daha az acıkacak, gittikçe daha uzun süre enerjik ve diri olacaksınız. Beyninizi gereksiz beslenme yükünden de kurtarmış olacaksınız. Deneyin, faydasını göreceksiniz.  </p>
			<p class="paragraf">Böyle bir deneyimden sonra, canınız ne isterse yiyebilirsiniz. Yeterince uzun süre, mesela 1-2 ay boyunca böyle “yüksek yağ-düşük karbonhidrat” tarzında bir beslenme düzeni uygulayan insanların artık eskisi gibi tatlı yiyemediklerini çoğu kez görüyoruz. Çünkü artık canları şeker ve karbonhidrat istemiyor. Mesela ben de bu tip bir beslenme düzenine sahibim. Bir dönem bir oturuşta yarım kilo baklava yemeyi adeta ihtiyaç gibi gören biriydim. Oysa şimdi baklavaya hiç istek duymuyorum. Günde iki öğün yemekle yetiniyorum. Bu benim için bir perhiz yöntemi değil. Artık kısmet olursa ömrümün sonuna kadar sürdürmeyi arzu ettiğim bir yaşam tarzı. Elbette arada keyfime göre “sağlıksız” zannedilen şeyler de yiyorum ama o sadece biraz eğlence için biraz da ödül. O kadarını kafaya takmaya gerek bile yok. Hazzın beyin ve beden için iyileştirici etkisi, hiç küçümsenecek bir şey değildir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt60.jpeg"/></span> <span class="CharOverride-3">Konumuz beyindi ama sağlıklı beslenme konusuna fazlaca değindik.  </span></p>
			<p class="paragbos">  </p>
			<p class="paragraf">Evet ama boşuna değil çünkü insan orijinal ayarlarını anladığında, temel ve sade kurallarını yeniden hatırladığında hayat oldukça kolay bir hal alır. Sadece kilo ve tansiyon gibi her gün korkutulduğumuz konularla değil, beynimiz ve zihnimizin işleyişiyle de yakından ilişkili bir durum bu. Tabiatımızı anlamak hiç zor değil, yeter ki güncel malumat bombardımanı altında dün yumurtaya “şeytan” muamelesi yaparken, bugün günde üç yumurta yemeye kalkışanlardan olmayalım.  </p>
			<p class="paragbos">  </p>
			<p class="paragraf ParaOverride-11">Bahsettiğim her şey insanın orijinal, doğal ve fıtri ayarlarıyla ilgilidir. Ortada diyabet ya da yüksek tansiyon gibi genetik kökenli bir hastalık ve bir bozukluk varsa, bu hassasiyetler üzerinde zaten tıbbi olarak özel yöntemlerle ilgilenilmelidir.  </p>
			<p class="paragraf ParaOverride-11">Benim özetlemeye çalıştıklarım, sağlıklı ve hasta olmak istemeyen insanlar için bir hatırlatma yapmaktan ibarettir. Beden ayarları bozulmadan önce doğru bir yaşam ve beslenme tarzı tercih edilirse, sağlık sektöründe milyonlarca lira döktüğümüz birçok hastalıktan kurtulmanın en garantili yolunu bulmuş oluruz.  </p>
		</div>
</body>
</html>