<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-24</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-20">KADININ VE ERKEĞİN CİNSELLİĞE YÜKLEDİĞİ ANLAM NEDEN FARKLI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt37.jpeg"/></span> <span class="CharOverride-3">Kadın ve erkeğin cinselliği algılayışları farklı mı? Cinsel çağrışımlı nesneler kadın ve erkek beyninde aynı etkiyi yaratmıyor mu?  </span></p>
			<p class="paragbos">  </p>
			<p class="paragraf">Kadın ve erkeğin dışsal uyaranları değerlendirme kıstasları farklıdır. Erkeklerin cinsel uyaranları genellikle “doğurganlıkla” ilgilidir. Gençlik, pürüzsüzlük, açık renkli bir ten, uzun ve sağlam saçlar, yuvarlak beden hatları, dudaklar ve gözlerde östrojen hormonunun etkisiyle oluşan koyuluk, pembeleşmiş bir yüz, meme ve kalça bölgesinin genişliği gibi faktörler, tüm erkeklerin ilk etapta ilgisini çeker. Kadınlar da fiziksel görünüme elbette ilk planda önemli mesai ayırırlar. Ama onlarda keskin U dönüşlerine sıkça rastlanır. “Çok yakışıklı adamdı ama ağzını açtığı an bendeki işi bitti” diyerek fikir değiştirebilirler. Çünkü erkek, kadın zihninde sadece görünüşüyle değerlendirilmez. Hatta diğer kıstaslar arasında görsel ipuçları bir hayli gerilerde bile kalabilir. Maddi güç, ortama hâkimiyet, beceriklilik, zekâ ve toplumsal görgü, kadınlar açısından en az fiziksel görünüş kadar önemli olabiliyor. Kadının kıstaslarının temelinde, hemen hemen her erkeğin neredeyse çabasız becerebileceği bir iş olan “yavru yapabilmek” yerine, “yavrulara bakabilme ve aileyi destekleyebilme” yetilerine sahip birini bulma ihtiyacı vardır.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt38.jpeg"/></span> <span class="CharOverride-3">Özellikle sinema ve reklam dünyasında kadın ve erkek cinsinin olduğundan daha çekici görünmesi yolunda birtakım hilelere başvurulur. Karşı cinsle ilgili bu iştah artırma çabası nedir? Dışarıdan bakıldığında ekranda neler olduğunu bizler çok anlamıyoruz ama direkt beynimize yönelik bir taarruza uğradığımız için de etkisinde kalıyoruz. Neler yapıldığını anlamak mümkün mü?</span>  </p>
			<p class="paragbos">  </p>
			<p class="paragraf">Günlük kıyafetlerimizde tercih ettiğimiz markaları ya da kozmetikleri kullanırken bizler de benzer bir şey yapıyoruz. Pek hoşnutluk duymadığımız ve standartların dışında kaldığını düşündüğümüz noktalarımızda “düzeltmeler” yapıyoruz. Mesela saçlarıyla fazlasıyla oynayan ve onlara şekil vermek için çok zaman harcayan erkekler, saçları dökülmüş olanlardır genelde. Saçları fırça gibi olanlarda bu ihtimam pek görülmez. Sorun, kafamızdaki fiziksel imajla, gerçek hayatta sahip olduğumuz yahut sahip olduğumuzu zannettiğimiz biçim veya davranışların uyumsuzluğudur.  </p>
			<p class="paragraf">Medya, güzellik ve çekicilik algımızın çarpılmasında kuşkusuz önemli bir rol oynuyor. Seks ve cinsellik, medyada en çok satan ve büyük ilgi gören “garantili” konulardır. Her zaman da böyle olmaya devam edecektir. Bu nedenle hemen tüm medya alanlarında cinsellik, güzellik ve çekicilikle ilgili mesajlar, bolca abartılıp parlatılarak insanların gözüne sokuluyor. Koca koca gazetelerimizin internet sitelerinde bile bazen pornografi sınırlarına dayanan görüntülerin “galeri-haber” başlığı altında verilmesi bile âdet haline geldi sonunda. Fakat bu sayfaların tıklanma oranlarına bakarsanız, en fazla ziyaret edilen bölümler olduğunu görürsünüz. Çünkü bu tip uyaranlar, özellikle zihinsel korumalarımız ve bu konudaki ilkelerimiz zayıfsa, irademizi hızlıca elimizden alma yeteneğine sahiptir.  </p>
			<p class="paragraf">Gücü nedeniyle medyada cinsellik ve özellikle de kadın bedeni üzerinden ciddi bir mühendislik bilgisi birikti. Herhangi bir ünlünün artık tek bir fotoğrafı bile dijital dokunuşlardan geçmeden yayınlanmıyor; fotoğrafçılarla bu konularda özel anlaşmalar yapılıyor. Dokunuş dediğime de bakmayın, aslında çoğu zaman fotoğraflar yeni baştan yaratılıyor. Cildin pürüzsüzleştirilmesi, meme ve kalçaların büyütülmesi, gözlerin irileştirilmesi, beden kıvrımlarının kuvvetlendirilmesi artık neredeyse standart uygulamalar haline geldi. İşin kötüsü artık cep telefonlarına kadar inen bu uygulamalarla, aynı şeyi otomatik olarak kendi fotoğraflarınızda da uygulayabiliyorsunuz. Bu nedenle kimse kendi orijinal fotoğrafını/görüntüsünü beğenmez hale geldi.  </p>
			<p class="paragraf">Sadece görüntülerle de değil, seslerle, videolarla, hemen hemen her şeyle oynayabiliyoruz. Veriler dijitalleştiğinden beri, zaten sanal olan dünyamız iyice kurgusal bir yere dönüşmeye başladı. Bu etkiler sayesinde belki bir iki asır önce hasta kabul edebileceğimiz insan tipleri bugünün kusursuz moda ikonlarına ve rol modellerine dönüştürüldü. Bunun eğlenceli bir oyun olduğunu düşünebilirsiniz ama milyonlarca yıldır gördüğüyle hareket etmeye, içindeki programlarla içgüdüsel davranışlarına yön vermeye programlanmış bir beyinle böylesi bir ortamda yaşamaya çalışmak, çoğu zaman maliyeti yüksek sonuçlara neden olabilir. Bağımlılıklar, bunalımlar, depresyonlar, tatminsizlikler ve kendiyle barışamayan insanlar, gelecek kuşaklarda daha çok karşımıza çıkacak gibi duruyor.  </p>
		</div>
</body>
</html>