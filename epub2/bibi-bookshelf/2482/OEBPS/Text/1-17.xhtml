<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-17</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-13">KADINLAR, NEDEN GÜLDÜREN ERKEKLERDEN HOŞLANIR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt21.jpeg"/></span><span class="CharOverride-3"> Beyin konusunda, erkekler ve kadınlar arasında belirgin bir fark var mıdır? Mesela aklıma kadın komedi sanatçısı ve stand-upçıların sayıca erkeklerden çok daha az olması geldi.  </span></p>
			<p class="paragbos">  </p>
			<p class="paragraf">Beyin görüntüleme çalışmaları, kadın ve erkek beyninde espri işleme sürecinin hemen hemen aynı devrelerle gerçekleştiğini gösteriyor. Fakat arada iki küçük fark var: Kadın beyninde işlem, erkeklerinkinden daha uzun sürüyor ve sonunda ödül sisteminin aktivasyonu daha şiddetli oluyor. Kadınlarda genel olarak sol frontal beyin bölgeleri bilgiyi işlemek için daha fazla zaman harcıyor. Yani sinirsel olarak daha ince eleyip sık dokuyor. Dolayısıyla kadınlar esprilere biraz daha geç, fakat sonuç itibariyle daha kuvvetli tepkiler veriyorlar. Bu durum, özellikle iki yarımküre arasında yoğun bağlantılara sahip olan kadın beyni için aslında anlaşılabilir bir durum. Zira zıt beyin yarımküreleri arasındaki yoğun bilgi akışı, aynı yarımküre içindeki iletişime göre biraz daha fazla zaman alıyor.  </p>
			<p class="paragraf">Bir başka fark ise esprinin kim tarafından yapıldığıyla ilgili... Erkekler, esprilerine gülünmesi konusunda belirgin oranda farklılık gösteriyorlar. Bazı araştırmalar, erkek bir anlatıcının erkeklerden oluşan bir gruba konuşurken, kadın bir anlatıcıya göre yüzde 126 oranında daha fazla pozitif gülme tepkisi alabildiğini gösteriyor.  </p>
			<p class="paragraf">Komedi ustası Chris Rock’a insanların en çok neyi komik buldukları sorulduğunda şöyle bir yanıt veriyor: “Komik olmayan nedir biliyor musunuz? Üzerinde düşünmek...”  </p>
			<p class="paragraf">Neyin komik olduğunun açıklaması aslında o kadar kolay değil. Gülme ve espri dendiğinde genellikle aklımıza filmler, ayaküstü gösterilerdeki diyaloglar ya da durumlar gelse de bunlar günlük hayatımızda gülmemizi sağlayan şeylerin ancak küçük bir yüzdesini oluşturuyor. Araştırmalara göre günlük olarak güldüğümüz şeylerin sadece yüzde 11’i bilinçli yapılmış komikliklere bağlı. Bunun dışında yüzde 72’lik bir oranla bizzat kendimize ve etrafımızdaki insanların değişik durumlarına gülmekteyiz. Geri kalan yüzde 17’lik kısım ise medya kaynaklı komikliklerden oluşuyor.  </p>
			<p class="paragraf">Sonuç olarak, gülmek karmaşık bir ifade biçimi... Platon ve Aristo gibi düşünürler, gülmenin sadece insana has olduğunu düşünmüşler ama bugün bunun geçerli olmadığını biliyoruz. Gülme refleksi, birçok sosyal amaca hizmet ediyor: rahatlama, kaynaşma, sözsüz iletişim, üstünlük hissi vb. Fakat bunların hiçbiri gülmeyi tek başına açıklayamıyor. Evrendeki en karmaşık sistem olan insan zihninin gizemli çıktılarından biri de gülme refleksi gibi görünüyor. Mekanizması ne olursa olsun faydaları tartışılmaz.  </p>
			<p class="paragbos">  </p>
			<p class="paragraf ParaOverride-11">Gülmek, beyninize ve bedeninize kesinlikle iyi gelen bir harekettir. Ödül sisteminizi faaliyete geçirir, kendinizi daha iyi hissetmenizi sağlar, endorfin denen hormonların salgısını artırarak direnç ve ağrıya dayanıklılığınızı kuvvetlendirir, hatta erkekler açısından kadınların gözünde “seçilebilme” kıstaslarından önemli bir tanesini oluşturur. Zira espri yapabilmek bir zekâ ve yaratıcılık göstergesi olarak yorumlanır. Kadın beyni, bilinçsiz bir şekilde komik ve sosyal ortamlara uygun espriler üretebilen erkeklere karşı daha meyillidir.<span class="CharOverride-3">  </span></p>
			<p class="paragbos">  </p>
			<p class="paragraf">Bir kere, neredeyse bütün mesleklerde, özellikle sanat, edebiyat, gezginlik, mucitlik gibi güç ve maharet sergilemeye dayanan işlerde, erkekler açık ara bir farkla daha fazla sayıda karşımıza çıkarlar. Çünkü erkekler, maharetlerini sergileme ve öne çıkma konusunda içgüdüsel reflekslere sahiptirler. Kadınlar içgüdüsel olarak daha korumacı, daha izleyici, daha değerlendirici rolleri üstlenmeyi severler. Bunun da evrimsel olarak açık bir avantajı vardır: Erkekler keşif, icat ve yiyecek bulmak için kendilerini ortaya atarken, kadınlar aileyi çekip çevirme ve bebeği büyütme gibi zorlu bir görevin üstesinden başarıyla gelebilirler.  </p>
			<p class="paragraf">Kadınlar kalabalığın içinde öne çıkma ve kendilerini gösterme konusunda daha az dürtüseldirler. Erkekler ise tam tersine, her fırsatta kendilerini gösterme çabasını ağırlıklı olarak sarf ederler. Tabii ki herkeste durum aynı değildir. Bunlar istatistiksel verilerin ortaya koyduğu genel sonuçlardır.  </p>
			<p class="paragraf">Erkeklerin zeki ve esprili olmaları, kadınlar açısından maddi yeterlilik ve zenginlik açısından bir beğeni kıstası olduğu halde, kadının bu özellikleri sergilemesi birçok erkeğe cazip gelmez. İtici de değildir belki ama erkeklerin beğeni kıstasları arasında kadının zeki ve esprili olması kriteri zayıftır.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt22.jpeg"/></span> <span class="CharOverride-3">Öğrenme ve mizah arasında bir ilişki olabilir mi? Mesela esprili hocaların derslerini daha iyi anlıyormuşuz gibi gelir bize. Sizce gerçekten böyle bir şey var mı?</span>  </p>
			<p class="paragbos">  </p>
			<p class="paragraf">Eğitim işiyle ilgilenen herkes, küçük bir esprinin bile dinleyicileri gevşettiğini ve anlatılanları almaya daha açık hale getirdiğini bilir. Yerinde yapılan espri ve şakaların öğrenmeyi artırdığı bilinen bir gerçektir. Özellikle öğrenme sürecinde elimizde bu denli güçlü ve sihirli bir değnek bulunduğu halde onu neden etkin bir şekilde kullanmadığımızı ciddi olarak sorgulamalıyız.  </p>
			<p class="paragraf">İnternet çağında yaşıyoruz. Bilgi çok hızlı akıyor ve beyinler bu bilgiyi işlerken çabuk yoruluyor. Dolayısıyla bilgi alma amaçlı olarak yoğunlaşma süremiz de oldukça kısalıyor. Klasik okul derslerinin ortalama 40 dakika kadar sürdüğü düşünülürse, bu kadar uzun bir süre boyunca özellikle de erken gençlik dönemlerindeki bireylerin konsantre olmalarını beklemek boşuna bir çabadır. Yapılan araştırmalar, konudan bağımsız olarak verilen bir derste gençlerin zihinsel yoğunluklarını koruyabilme sürelerinin ortalama on dakika civarında olduğunu gösteriyor ve bu rakam her geçen yıl gittikçe azalıyor. Kritik dikkat süresinin sonlanmasıyla birlikte gençlerin dikkat düzeyi hızla düşmeye ve kafaları başka yerlere gitmeye başlıyor. Halbuki elimizde anlatılacak birçok konu ve onlarca dakika var. Bu durumun üstesinden gelebilmenin etkin yollarından biri de mizahı kullanmaktır bana göre. Ders içeriğine akıllıca entegre edilebilecek mizah unsurları öğrenme sürecinde etkili olabildiği gibi, ders ortamından doğaçlama olarak üretilecek durum komiklikleri de dinleyicinin dikkatini yükseltebiliyor. Fakat bu noktada mizahın kurgulanarak ve düşünülerek yapılmasının çok zor bir iş olduğunu da belirtmek isterim. Doğal olmayan mizahi unsurlar insanlarda kolaylıkla ters etkiler yaratabilir. Zira insanlar bu tip bilinçsiz işaretleri algılamakta çoğu zaman ileri derecede ustadırlar. Güldürürken düşündürmek ve öğretmek kolay bir şey olmayabilir ama küçük bir gülücükten sonra, öğrenmek de anlamak da kolaylaşır.  </p>
			<p class="resim"><span><img alt="19.jpg" class="_idGenPageitem-21" src="../Images/19_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt23.jpeg"/></span> <span class="CharOverride-3">Gülmek yazılım dünyasına bile gülücük işaretiyle girdi ve bir salgın halinde yayılarak bütün dünyada kullanılır hale geldi.</span><span class="CharOverride-3">☺</span><span class="CharOverride-3"> Ayrıca gülen birini gördüğümüzde istemsiz halde biz de gülmeye başlıyoruz. Gülmek neden bulaşıcı?</span>  </p>
			<p class="paragbos">  </p>
			<p class="paragraf">Gülmek ve gülümsemek farklı durumları yansıtan ve farklı mekanizmalara dayanan davranışlardır.  </p>
			<p class="paragraf">Gülmek sosyal bir dildir. Bilmeden günün büyük bir bölümünde sözlü dil kadar çok kullandığımız bir iletişim aracıdır. Birbirimizi anladığımızı, dünyayı değerlendirme kıstaslarımızın birbirine benzediğini, birlikte hareket etmeye uygun olduğumuzu gösteren bir işarettir. Mesela birlikte bolca gülünen bir etkinlikte –belki bir komedi tiyatrosunda– insanların büyük bir kısmında oksitosin dediğimiz hormonun salgılanma düzeyi artar. Bu hormon, sosyal olarak daha rahat olmamızı, gerginliğimizin azalmasını ve aynı mekânı paylaştığımız diğer insanlarla daha sıcak ilişkiler kurabilmemizi sağlar. Bu da bizim gibi ileri düzeyde sosyal bir organizma için çok önemli bir unsurdur. O yüzden birlikte gülmeyi çok seviyoruz. Gülme eylemi bir kez başladığında başkalarını da etkisi altına alır. Gülen insanları taklit etmek refleks gibidir. Zaten bu tür reflekslerimiz olmasaydı, karmaşık toplumsal ilişkilerimizi sürdürmemiz zor olurdu. Otobüste, metroda, tanımadığınız kişilerle birlikte gülme deneyimi yaşadığınız olduysa, hemen arkasından birkaç kelime de olsa konuşma zorunluluğu hissetmiş olabilirsiniz. Dolayısıyla gülmenin iletişimi başlatan etkin bir aracı olduğunu söyleyebilirim. Tabii sağlığa kattığı faydalar da işin cabası...  </p>
			<p class="paragraf">Gülümsemek ise, bir çelişki yakalayıp oradan mizah çıkartarak gülmeyi sağlayan sistemden biraz farklıdır. Çünkü gülümseme sürecinde, ortada belirgin bir uyaran olmayabiliyor. Daha ziyade bir içsel durumun dışa yansıması olarak da düşünülebilir. Gülümseyerek dışarı verdiğimiz mesaj basittir: “Ben konforluyum, rahatım, tehlike altında değilim, sen de rahat ol.”  </p>
			<p class="paragraf">Bu basit mesaj, biyolojik olarak bizim için en önemli verilerden biridir. Özellikle zayıf bedensel donanımı nedeniyle dünyada çok fazla tehdit altında kalması söz konusu olan insanoğlunun böylesi bir sosyal sinyale çok ihtiyacı vardır. Muhtemelen bu nedenle gülümseme, beynimizde çok önemli tepkimeleri tetikliyor. Biri bize gülümsediğinde, beynimizdeki ödül merkezi, koca bir kutu çikolata yemiş gibi ya da durup dururken büyük miktarda para kazanmış gibi aktif hale geçebiliyor. Neden? Çünkü güvende ve emin olmak biyolojik bir canlı olarak en önemli ihtiyaçlarımızdan biri ve gülümseme bunu bir nevi garanti altına alıyor. Selamlaşma da buna benzer nedenlerden dolayı önemli.  </p>
			<p class="paragbos">  </p>
			<p class="paragraf ParaOverride-11">Bebeklerin uyurken arada bir de olsa gülümsediğini görürüz. Aslında stressiz, doygun halde ve belirgin bir ihtiyacı olmayan insanların varsayılan yüz hali gülümsemeye yakındır. Bebekler o nedenle dertsizken bolca gülümserler. Yapılan araştırmalar sayesinde çocukların günde ortalama 400 kereden fazla güldüğünü ve gülümsediğini biliyoruz. Fakat aynı araştırmalar, üç erişkinden birinin günde beş defadan az güldüğünü gösteriyor. Gülümsemenin ömür uzunluğuyla da doğrudan bir ilişkisi vardır. Yine araştırmalardan elde edilen verilere göre az gülenler erken ölürken, çokça gülümseyenler ve güleç yüzlü olanlar istatistiksel olarak daha uzun yaşama eğilimine sahipler.  </p>
			<p class="paragbos">  </p>
			<p class="paragraf">Gülümseme sırasında ve sonrasında oluşan biyolojik olayları da düşünecek olursak bu sonucun hiç de garipsenmemesi gerektiğini söyleyebilirim. Dopamin, oksitosin, endorfinler ve daha nice rahatlatıcı, onarıcı ve kaynaştırıcı kimyasal, bizi sürekli daha iyi, daha sağlıklı yapan önemli bileşenlerimizdir. Bunlardan mahrum kaldıkça, strese yenik düşüp bedenimizin düzenini yitirmemiz kaçınılmaz hale geliyor.  </p>
		</div>
</body>
</html>