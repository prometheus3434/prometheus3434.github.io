<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-21</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-17">KADIN VE ERKEK BEYNİ NEDEN FARKLI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt30.jpeg"/></span><span class="CharOverride-3"> Böylelikle dünyanın en ilgi çekici ve karışık konularından birine geldik. Yani kadın ve erkek beyninin farkları konusu... Ben bir sinirbilimci değilim ama tarihten bilime pek çok konuda program yapan bir televizyoncu olarak beyinlerimizin farklı olduğunu düşünüyorum. İki cinsin beyninin farklı olması dünyayı algılamaktan yeteneklere kadar birçok noktada ayrıştığımız anlamına mı gelir? Bunun insan soyunun devamlılığı açısından bir anlamı var mıdır?  </span></p>
			<p class="paragbos">  </p>
			<p class="paragraf">Bir biyolog olarak bu soruya kısaca şöyle yanıt verebilirim: Evet, insanda kadın ve erkek beyni arasında ciddi farklılıklar vardır ve bu farklar, olmazsa olmaz derecesinde önemlidir. Türümüzün devamı için mükemmelen ayarlanmış ve eşler arasında tam teşekküllü bir işbirliğini mümkün kılacak incelikte nüansları olan bir durumdur. Fakat günümüzde insan medeniyetinin kültürel kodları, biyolojik kadın-erkek farkının üzerini çoktan örtmüş durumda. Artık günümüzde cinsiyet üzerinden tartıştığımız hemen hemen her konu, aslında toplumsal cinsiyet kodlarımız üzerinden tartışılıyor. Fakat bana sorarsanız, biyolojik cinsiyet rollerini iyi anlamak aslında bu sorunları bile kökünden çözebilecek bir potansiyele sahip. Şunu her zaman söylerim: Biyolojimiz, 3,5 milyar yıllık bir maceranın, bir araştırma, geliştirme ve uyumlanma sürecinin sonucudur ve tabii ki ilahi bir bilgelikle doludur. Bizim medeniyetimiz ise topu topu birkaç yüzyıllıktır. Yani dünya ve canlılık tarihinin yanında saniye seviyesinde bile değildir. Dolayısıyla, biraz kıt ve sınırlı olan aklımızla ürettiğimiz bu medeniyet, içinde yaşadığımız ve üzerinde kimsenin çok da fazla kafa yormadığı bu kültürel doku, biyoloji açısından ciddi bir cehaleti de beraberinde getiriyor. Ben toplumsal cinsiyet tartışmalarının bir biyoloğu sinir edebilecek boyutlarını bir kenara bırakarak konunun salt biyolojik kısmıyla ilgilenmeyi çok daha selametli bulanlardanım.<span class="CharOverride-3">  </span></p>
			<p class="paragraf">Kadın ve erkek farkı aslında bütün canlılarda mevcuttur. Erkek ve dişi cinsiyetinin varlığı, canlılığın ortaya çıkışından çok sonra oluşmuştur. Yaklaşık 3,5 milyar yıllık canlılık tarihinde eşeyli üremenin geçmişi 1,5 milyar yıldan daha azdır. Oldukça geç bir zamanda ortaya çıkmış olmasına rağmen canlılık için en büyük avantajlardan biri olmuştur eşeyli üreme. Zira iki farklı bireyden gelen kalıtsal bilginin, adeta oyun kartlarının karılması gibi her seferinde yeniden organize olduğu böyle bir üremede, canlı çeşitliliğinin de artması kaçınılmazdır. Zira bugün dünyayı kaplayan milyonlarca türün ve geçmişte yaşamış ama bugün ortadan kalkmış olan milyarlarca farklı canlının varlığı, eşeyli üreme dediğimiz mekanizmayla mümkün olmuş. Eşeyli üremeden önceki dönemde dünyadaki canlı çeşitliliği oldukça kısıtlı...  </p>
			<p class="paragraf">İki cinsiyet söz konusu olunca, bunların nasıl bir araya geleceği ve üreyeceği meselesi ortaya çıkıyor kuşkusuz. Sonuçta burada da bir eleme söz konusu olmalı. Yani genlerin en uygun bileşimlerinin bir araya gelmesini, sağlam ve hayatta kalabilir yavruların üretilmesini mümkün mertebe garanti edecek muhtelif mekanizmalara ihtiyaç vardır. İşte bunların en önemlilerden biri de evrimsel biyolojide adına “cinsel seçilim” denen mekanizmadır. Cinsel seçilimde, erkek ve dişi cinsiyetlerine ait bazı özellikler diğer cinsiyet tarafından daha çok tercih edildiğinde, bu özellikle yavruya daha fazla geçer. Böylece daha fazla bireyde görülmeye başlanır. Bu da erkek ve dişinin zamanla farklılaşmasını beraberinde getirir.  </p>
			<p class="paragraf">Tavus kuşu erkeklerinin kocaman ve renkli kuyruklara sahip olmalarının çok özel bir anlamı vardır. Çünkü dişi tavus kuşları büyük ve gösterişli tüyleri olan erkekleri daha çok tercih ederler. Böylece her nesilde daha görkemli tüylere sahip erkekler doğar. Erkek tavus kuşunun kuyruğu dişi için neden önemli? Tabii ki insanlarda olduğu gibi gösteriş veya şan şöhret için değil. O kadar kocaman bir kuyrukla hayatta kalabilen, avcısından kurtulabilen ve yaşamını sürdürme becerilerini devam ettirebilen bir erkek, zekâ gibi diğer güçlü özellikler açısından da üstün yetenekli olmalıdır. Dolayısıyla o görkemli tüyler sadece bir araçtır ve erkeğin sağlıklı, güçlü, zeki ve çevik olduğunu gösterir. Tabii ki dişi tavus kuşları, eş seçiminde bunları değerlendirebilecek bir akıl ve bilinçle hareket etmezler. Sadece milyonlarca yıllık içgüdüleriyle böyle bir seçim yaparlar. İçgüdüsel olarak gösterişli erkeğe yönelirler. Aynı durumu hayvanlar âleminde çokça görebilirsiniz. Erkek ve dişi arasındaki bu biçimsel farklılıklara genel olarak biyolojide cinsel dimorfizm ya da çift biçimlilik adı veriliyor.<span class="CharOverride-3">  </span></p>
			<p class="paragraf">İnsanlarda da durum benzerdir. Erkekle kadın arasında ciddi bir fark vardır ama diğer birçok canlıya nazaran söz konusu bu fark bedenlerde değildir. Bedenlerimiz aslında birbirine çok benzer. Bizim farkımız, insanı insan yapan en önemli donanım olan beyinlerimizdedir daha çok. Aramızdaki bilişsel farkların büyük çoğunluğu, işte bu ufak farktan doğar. Âşık olmamızı, ürememizi, üremeyle ve cinsiyetle ilgili davranışlarımızı da beyin yapımız belirler.  </p>
			<p class="resim"><span><img alt="30.jpg" class="_idGenPageitem-29" src="../Images/30_fmt.jpeg"/></span>  </p>
			<p class="paragraf">Erkek ve kadın beyni arasındaki farklar çok detaylıca incelenmesi gereken bir konudur. Üstelik bu konuyla ilgili rahatlıkla çokça bilgi bulunabilir. Bu noktada özet olarak şu temel bilgiyi vermek yararlı olacaktır: Erkek ve kadın beyni arasındaki farklar, anne karnındaki hormon ortamından gelen etkilerle şekillenmeye başlar. Erkek bebekler anne karnında hem kendi minik bedenlerinden salgılanan hem de az miktarda anneden de gelen “erkeklik hormonu” olarak bildiğimiz testosteron hormonuna daha fazla maruz kalırlar. Ama kız bebeklerde durum böyle değildir. Testosteron, beynin gelişimini doğrudan etkiler. Yaptığı etki aslında çok minik bir farklılık oluşturmaktır. Erkek beyninin sağ-sol beyin farklılığı, özellikle işlevsel açıdan, kadınlardan daha ileri düzeydedir. Çünkü testosteron, beynin sol yarısının gelişimini birazcık yavaşlatır. Böylece erkekler, dişilere göre daha zayıf bir sol beyinle dünyaya gelirler. Bu oldukça küçük bir farktır ama işlevsel sonuçları önemlidir. Ayrıca kadın beyninde erkeğe göre çok daha büyük olan corpuscallosum yapısı, iki beyin yarısını birbirine bağlayan milyonlarca bağlantı kablosundan oluşur. Bu fark erkek beyninin daha ziyade aynı yarıküre içinde çalışması, kadın beyninin ise her iki beyin yarısını birlikte kullanması sonucunu doğurur. Bunlar az önce de dediğim gibi yapısal olarak pek küçük, hatta uzun yıllar önemsiz addedilen farklılıklardır ama artık günümüzde bu küçük farkların, kelebek etkisi misali, davranışlarda ciddi başkalıklara neden olduğunu biliyoruz. Mesela erkek beyni daha hızlı karar verir, risk almada daha pervasızdır, duyma, işitme, yüz analizi gibi konularda daha zayıftır, empati yeteneği daha düşüktür ve üçboyutlu uzayda yön bulma ve geometrik ilişkiler konusunda kadından daha zayıftır. Bu konuda detaylı bilgi için Serkan Karaismailoğlu’nun <span class="CharOverride-4">Kadın Beyni Erkek Beyni</span> adlı kitabını önerebilirim.<span class="CharOverride-3">  </span></p>
			<p class="paragraf">Bu farklılıkların güncel bazı sonuçlarını genel olarak hepimiz biliriz. Mesela kadınların trafikte sorun yaşamaları ve araç kullanma konusunda erkeklerle kıyaslanmaları sıklıkla gündeme getirilen mevzulardandır. Mesele aslında trafik dediğimiz akışın erkek beynine göre tasarlanmış olmasından kaynaklanır. Erkekler genellikle çok daha riskli ve her zaman isabetli olmasa da hızlı karar alabilen bir donanıma sahiptirler. Karar alırken çok fazla zihin mesaisi harcamazlar. O nedenle trafik gibi kaotik bir süreçte bile daha atik, daha hızlı ve kıvrak olmaları doğaldır. Kadın beyni ise çift yönlü çalışır, ölçer, tartar, olası tüm durumları hesaba katarak isabetli karar vermeye çalışır. Karar isabeti açısından erkeklerden elbette genelde çok daha üstündür ama zamanın kısıtlı olduğu, hızlı hareket edilmesi gereken durumlarda kadın beyni biraz yavaş kalabilmektedir. Mesela trafik böyle bir ortamdır.<span class="CharOverride-3">  </span></p>
			<p class="paragraf">Sıklıkla verilen bir diğer örnek de erkek aşçıların kadın aşçılardan açık ara farkla daha fazla ve daha başarılı olmalarıdır. Evde yemeği kadının yapması fikri genel geçer olarak kabul gören bir normdur ama nedense aşçılık mesleği ağırlıklı olarak erkeklerin boy gösterdiği bir meslektir. Neredeyse dünyanın her yerinde bu böyledir. Nedeni de kadın beynine nazaran erkek beyninin üçboyutlu algılama farkıdır. Kadınlar kocaman bir tencereye ne kadar malzeme konulacağını, tencere boyutu değiştikçe kolayca hesaplayamayabilirler. Fakat erkek beyninin hızlı ve kestirme örüntü algı sistemi önündeki kabın hacim değişimini hızla algılayıp, kullanılacak malzeme miktarını çok daha isabetli bir oranda hesaplayabilir. Bunu bilinçsiz olarak yapar ama genelde isabetlidir. Çünkü milyonlarca yıl boyunca avcılık, aileyi koruma, toplulukların paylaşımını ve iletişimini yönetme gibi büyük çaplı işlerden sorumlu olan erkek bireylerde bu tip özellikler avantaja dönüşmüş ve hayatlarının devamını sağlamıştır.  </p>
			<p class="paragraf">Günümüzde gördüklerimiz de geçmiş deneyimlerin yansımalarından ibaret gibi düşünülebilir.<span class="CharOverride-3">  </span></p>
			<p class="paragraf">Kadınlar konuşmaya ve iletişime dayalı eğitim veya halkla ilişkiler gibi mesleklerde açık ara daha baskındırlar. Zira kadın beyni iletişim, empati, duyguları okuma, ses ve görüntü analizi gibi konularda çok gelişkin devreler içerir. Aynı anda birçok görevi yerine getirebilecek bir donanıma da sahiptir.  </p>
			<p class="paragraf">Ken Robinson’un aktardığı gibi, eşi evde yemek yaparken, aynı anda çocuklarıyla ilgilenip bunun yanı sıra telefonda iş görüşmesi bile yapabilirken, kendisinin, tipik bir erkek olarak sadece bir yumurta haşlayabilmesi için bile mutlak sessizlikte konsantre olması gerekebiliyor.<span class="CharOverride-3">  </span></p>
			<p class="paragraf">Bu farklılıklar erkek ve kadın arasında bir yarışma veya üstünlük vesilesi değildir. Bunlar, her iki cinsin de bir araya geldiği zaman birbirlerini tamamlayan eksik ve fazlalıklarıyla, Lego oyuncağın parçaları gibidir. Tam olmaları için birbirleriyle birleşmeleri ve bu farklı yeteneklerini milyonlarca yıl boyunca tabiatın içinde incelikle oluşan ayarlarına uygun şekilde birlikte kullanmaları gerekir.<span class="CharOverride-3">  </span></p>
			<p class="paragraf">Son olarak bu tanımların sadece biyolojik altyapıyla ilgili olduğunu ve istisnalarını bolca görebileceğimizi de eklemek isterim. Çünkü her erkek ve her kadın bire bir bu profile uymaz. Hatta hiç kimse böylesi standart profillere uymaz ama istatistiksel olarak genel durum böyledir. Her birimizde, cinsiyetimize göre bu özelliklerin önemli bir kısmı mutlaka bulunur. Tabii bu arada erkek olup beyni dişi gibi çalışanlar veya tam tersi durumda olan kadınlar da gayet çoktur. Bunu söylerken kastettiğim şey eşcinsellik veya cinsel yönelimler değildir. Erkek ve kadın beyni arasındaki farklılıklardan bahsederken cinsel farklılıklardan değil, tamamen bilişsel açıdan dünyayı algılama ve tepki verme süreçleriyle ilgili başkalıklardan söz ediyorum.  </p>
		</div>
</body>
</html>