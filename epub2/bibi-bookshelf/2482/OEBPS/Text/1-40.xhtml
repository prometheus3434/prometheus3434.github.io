<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-40</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-36">BEYİN BÜYÜK ACILARLA NASIL BAŞ EDER?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt76.jpeg"/></span> <span class="CharOverride-3">Büyük acıların sonrasında (evladın kaybedilmesi gibi) yaşanan zihinsel bozuklukların sebebi ne olabilir? Beyin acıyla baş edemediğinde bazı sistemleri kapatıp “Ben bundan sonra yokum, oynamıyorum” mu diyor?  </span></p>
			<p class="paragbos">  </p>
			<p class="paragraf">Bu tip bozukluklara genelde travma ve travma sonrası stres bozukluğu deniyor. Kayıplarda, savaşlar gibi yoğun stresli durumlarda ve insanın bedensel ve duygusal bütünlüğünü tehdit eden hemen hemen her durumda travma dediğimiz, az yahut çok hasar bırakan, fiziksel yahut ruhsal bir deneyim yaşarız. İnsanın travmayla baş edebilmesi, İngilizce literatürde “resilience” kelimesi ile ifade edilen, bizim Türkçede “esneklik” diye çevrilen, ama halk arasında bilinen daha uygun tabiriyle “metanet” dediğimiz özelliğin gücüne bağlıdır. Kimi insan kötü olaylar sonrasında hızla kendilerini toparlayıp, görece kısa bir üzüntü veya yas süresinden sonra hayatlarına devam edebilir. Bazıları ise en ufak zorluklarda bile yılar, depresyona girer ve yaşama enerjisini kaybeder. Bu farklılıklar, yeni öğrendiğimiz bilgilere göre beynimizin bazı özel bölgelerinin yaşamın erken dönemlerinde nasıl şekillendiği ile yakından ilgili. Mesela beynimizin stres, korku ve öfke gibi şiddetli duygulanımlarından sorumlu olan amigdala adlı yapının diğer beyin bölgeleri ile bağlantıları, bu tip tepkilerin ortaya çıkışını belirlemek açısından önemli görünüyor. Amigdala, normal insanlarda kontrollü ve bireyin hayatı için avantajlı olacak tepkileri yönetir. Bu bölgenin ürettiği tepkiler, hem kendi içindeki bazı kontrol sistemleri ile hem de beynin daha üst, korteks dediğimiz bölümlerinden, özellikle de korteksin ön bölümlerinden buraya gelen kontrol edici bağlantılar aracılığıyla denetim altında tutulur. Bu denetim sistemi sağlamsa, üretilen duygusal tepkiler daha kontrollü, daha amaca uygun olarak ortaya çıkartılabilir. Fakat henüz erken çocukluktan itibaren duygusal kontrolü öğrenememiş, hayal kırıklığı ve kayıpla karşılaşma konusunda yeterli deneyimi yaşamamış yahut istismar ve şiddet gibi etkenlerden dolayı sağlıklı bir ortamda büyüyememiş kişilerde, bu duygusal esnekliğin zayıflama olasılığı yüksektir. İşte bu tip kişilerin beyin devreleri, telafisi zor hatta imkânsız kayıp ve streslerle karşılaştıktan sonra, aynen dediğiniz gibi “Ben bundan sonrasını devam ettiremem, artık ben yokum” dercesine kabuğuna çekilip, kişinin yaşam enerjisinin adeta yok olmasına neden olabiliyor. Doğal olarak bu tip stresli yahut travma yaratıcı durumları depresyonlar, travma sonrası stres bozuklukları veya daha ağır psikiyatrik tablolar takip edebiliyor. Türkçede TSSB veya İngilizce baş harfleriyle PTSD olarak da bilinen travma sonrası stres bozukluğu, özellikle savaşlara maruz kalmış asker ve sivillerde, günümüzde terör olaylarının mağdurlarında, tecavüz veya taciz mağdurlarında ve benzeri durumlarla karşılaşan insanlarda sık görülen bir durumdur. Böyle durumların atlatılmasında yakın çevredeki insanların anlayışla ve duygusal destekle kişinin yanında bulunmaları, o travmatik olayın etkisini hafifletebilecek meşgaleler bulunması elbette iyileşme için çok önemlidir. Fakat bunların yeterli olmadığı ağır tablolarda psikiyatrik ya da psikolojik tedaviler de gerekebilir. Çoğu zaman ilaç verilerek rahatlatılmaya çalışılan bu tip vakalarda sinirsel geribildirimle beyin eğitiminin faydalarına ilişkin birçok çalışma yayınlanmıştır. Beyin devrelerinin uygun protokollerle eğitilmesi sonucuna PTSD gibi durumların iyileşebilmesi de bize bunun beyinde bir bağlantı sorunundan köken aldığını ispatlayan başka bir gözlemimiz aslında.  </p>
			<p class="paragraf">Bu tip travmalardan sonra yaşanan zihinsel sorunlar, artık klinik bilimlerin konusu ve uzmanlar eşliğinde ilgilenilmesi gereken bir konu. Peki bunların hafif atlatılabilmesi, hayatımızda neredeyse kaçınılmaz olan bu tip kayıplarla gelecek nesillerin daha kolay başa çıkabilmesi adına yapabileceğimiz şeyler var mı? Tabii ki var. Burada size minik bir deneyimimi anlatayım: İlk kızım sanırım üç ya da dört yaşındayken onu bir Kurban Bayramı’nda koyunların nasıl kesildiğini göstermek için kesim yerine götürmeye karar vermiştim. Bu fikrimi duyan etrafımda eş dost kim varsa hemen hepsi dehşete kapılarak bana engel olmaya çalıştılar. Hemen hepsinden çocukken hayvan kesimi görmenin yarattığı travmalarla ilgili anekdotlar dinlemek zorunda kaldım. Onlara, köylerde yaşayanların ya da binlerce yıldır insan toplumlarında hayvanları beslenmek amacıyla kesenlerin aslında hiç travma yaşamadığını anlatmaya çalışsam da beni dinleyen pek olmadı. Öyle ya, yaşamak için yemek durumundayız ve çocukların yedikleri et denen şeyin nereden nasıl elde edildiğini bilmesi gerekiyor. Doğanızdan uzak düştüğünüzde, en doğal faaliyetinize bile ne kadar yabancılaşabileceğinizin bir dolu örnekleri var ki bu örnekler çok zaman hayret verici düzeylerde bile olabiliyor. Velhasıl biz kızımla kesim yerine gittik. Ona önce hayvanlardan, besin ağından, hepimizin birbirimizle beslendiğimizden, et diye yediğimiz şey için bazı canlıların canından olması gerektiğinden bahsettim. Sonra güzel bir koyunun tekbirler eşliğinde kesilişini izledik. Hayvana gösterilen özel saygı ve hürmetin kızımın çok ilgisini çektiğini de gözlemledim. O günden sonra diğer iki kardeşine de aynı deneyimi sundum ve bundan hiç pişman olmadım. Çünkü şimdi üçü de beslenmek, yaşam döngüsü, ölüm, ekosistem ve onun içindeki yerleri konusunda birçok çocuğa göre çok daha fazla bilgi sahibi.  </p>
			<p class="paragbos">  </p>
			<p class="paragraf ParaOverride-11">Etrafımızda bahçesindeki koyun kesildiği için depresyona giren çocuklar, maalesef ailelerinin aşırı korumacı tavırları yüzünden tabiata, yaşama ve ölüme yabancılaştırdığımız çocuklardır. Onları gayet doğal bir süreç olan kayıp, ölüm ve fanilik gibi konulardan uzak tuttukça çocuklarımıza iyilik ettiğimizi sanıyoruz ama, maalesef, hayatlarında baş etmeleri gereken en büyük gerginlik ve korku kaynağı olabilecek ölüm fikrine hazırlanmalarına engel olarak, onları bu büyük bilmecenin önüne gayet hazırlıksız bir şekilde bırakabiliyoruz. Ölümü anlamadan yaşamı, anlamı ve aşkı anlamak mümkün değildir.  </p>
			<p class="paragbos">  </p>
			<p class="paragraf">Her yaz Küçükkuyu’da Buğday Derneği ile beraber düzenlediğimiz Yaşam Okulu’nun ana teması da budur. Doğal ayarlarımızdan koptukça sorun yaşıyoruz. Tabiatımızı anladıkça, travmalara karşı direncimiz de, esnekliğimiz de, metanetimiz de artacak. Çocuklarımıza sorumluluk vermeden, risk almalarına müsaade etmeden, kayıplar yaşamalarını göze almadan onların kendilerine yeterli yetişkinler olmaları çok zordur, bunu aklımızdan çıkarmamalıyız.  </p>
		</div>
</body>
</html>