<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-35</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-31">DAHA ZEKİ OLMAK İÇİN NE YAPMALI?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt61.jpeg"/></span><span class="CharOverride-3"> Çocukluğun ilk yılları beynin şekillenmesi açısından çok önemli. Anne ve babalara önerileriniz ne olacak?  </span></p>
			<p class="paragbos">  </p>
			<p class="paragraf">Anne karnındaki gelişim safhalarına bakıldığı zaman, özellikle ikinci haftadan sonra beynin ön kısımlarını oluşturacak olan bölgelerdeki sinir hücresi üretiminin patlama şeklinde bir artış gösterdiğini görebiliriz. Bu öyle bir gelişim aşamasıdır ki bir daha hayatın hiçbir döneminde böyle hızlı bir sinir hücresi üretimi deneyimlenmez.  </p>
			<p class="paragraf">Beyin inşaatının ilk ana iskeleti, anne karnında ilk haftalarda ortaya çıkar. Nasıl ki bir bina yapılırken önce bir iskelet kurulur, ardından duvarlar ve camlar gibi yan bileşenler yerli yerine yerleştirilir, işte beynimizin gelişimi de buna benzer bir sistemle yapılanır. Önce yardımcı ve kök hücreler, beyin hücrelerinin yerleşeceği ve göç edeceği rotalara özel iskeleler ve raylar döşer. Ardından, yeni ve genç sinir hücreleri bu hücrelerle buluşarak nihai kalacakları yere doğru göç etmeye başlar. Bu göç, bir hücre için son derece güç, karmaşık ve belirsizdir. Fakat yardımcı hücrelerin yönlendirmeleri sayesinde, hatasız bir biçimde ve büyük bir hızla gerçekleştirilir. Nasıl olduğu konusunda henüz hiçbir fikrimiz olmadığı halde milyarlarca hücre, ultra-mikroskobik bir doğrulukta uygun yerlerine yerleşip hızla diğer hücrelerle haberleşme bağlantıları üretmeye başlar. Bu göçün çeşitli nedenlerle bozulmasının, bugün doğuştan gelen nöropsikiyatrik sorunlar olarak bildiğimiz otizm, asperger, dikkat eksikliği ve hiperaktivite bozukluğu gibi tablolardan sorumlu olduğu düşünülüyor. Göçün bozulma derecesine göre farklı ağırlıklarda sorunlar görülebiliyor. Peki bu incelikli biyolojik mekanizma neden bozuluyor olabilir? Sebepler muhtelif: Ama genellikle kabul edilen görüş, doğal ayarlarımıza aykırı yaşam tarzının bu durumda büyük etkisi olduğu yönünde. Mesela aşırı ve yoğun stres, yanlış ve zararlı beslenme, hareketsizlik, bağımlılıklar ve benzeri çevresel koşullar, gittikçe artan bu tip bozukluklardan sorumlu tutulabilecek ilk olağan şüpheliler.  </p>
			<p class="paragraf">Her şey anne karnında belirlenmiyor tabii ki. Beyin dünyaya geldiğinde ne iş yapacağını bilmeyen tek organımızdır. Doğumla birlikte başlayan öğrenme süreci, beynimizde müthiş bir uzmanlaşma ve bağlantıları yeniden tasarlama sürecini de içerir. Hatta yaşamımız bizzat bu bağlantıların oluşumu üzerine inşa edilir dersem, abartmış olmam. Anne karnında ve doğumdan sonraki aylarda beyinde o kadar fazla bağlantı inşa ederiz ki, yetişkin yaşamımızda bile ihtiyacımız olmayacak kadar yoğun bir miktardır bu. Fakat sonrasında gelişim sürecinde kullanılan ve uyarılan bağlantılarımız gelişip sağlamlaşırken, kullanılmayanlarsa ortadan kalkar. Adına “sinaps budanması” denen bu süreç, kim ve nasıl biri olacağımızı belirleyen en önemli adımlardan biridir. Maruz kaldığımız fiziksel, bilişsel ve duygusal ortam, bizi derinlemesine biçimlendirir. Adeta bir heykeltıraşın çamura biçim vermesi gibidir bu süreç. Çamur beynimiz, heykeltıraş da biz dahil, tüm etkileşimde bulunduğumuz çevremizdir.  </p>
			<p class="resim"><span><img alt="50.jpg" class="_idGenPageitem-49" src="../Images/50_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt62.jpeg"/></span> <span class="CharOverride-3">Anne babalar size gelip sıklıkla “Ne yapayım da bebeğim daha zeki, daha yetenekli olsun?” diye soruyorlardır eminim. Onlara ne cevap veriyorsunuz?  </span></p>
			<p class="paragbos">  </p>
			<p class="paragraf">Hep anlatmaya çalışıyorum, burada da söyleyeyim. Öncelikle, bebeğinizde ağır bir bozukluk, zihinsel yahut bedensel bir sorun yoksa, tamamen benzersiz, çok özel bir varlıkla karşı karşıyasınız demektir. Tabii ki bebekte bir bozukluk ya da sorun varsa da aynı şey söz konusudur fakat bu kez sorunun cinsine göre ilaveten özel tedbirler ve uygulamalar da gerekebilir. Çocuğunuzla tıpatıp aynı özelliklere sahip bir tane daha insanoğlu ne mevcuttur, ne şimdiye dek gelmiştir, ne de gelecektir. Hiçbir detaylı tarif yahut reçete, onu en uygun şekilde yetiştirmenizi sağlayamaz. Fakat tüm insanlar için geçerli olan temel ve basit kurallar her zaman en etkili yöntemlerdir. Kısaca sıralayacak olursam:  </p>
			<p class="paragbos">  </p>
			<ul>
				<li class="paragraf ParaOverride-14">İnsan beyni sosyal etkileşimle gelişir. Sosyal etkileşim beynin en önemli girdisidir. İlk günlerinden itibaren bebeğinizle sürekli konuşun, oynayın, birlikte eğlenin. Özel bir şey yapmanıza hiç gerek yok. Anneler bunu içgüdüsel olarak zaten bilirler ve o nedenle istemsiz olarak sürekli bebekleriyle konuşma dürtüsüne sahiptirler.  </li>
				<li class="paragraf ParaOverride-14">Çocuk oyun ister. Onunla bolca oynamak gerekir. Canlıların beyin büyüklüğü arttıkça oyunla geçirdikleri zaman da daha uzun olmalıdır. Çünkü oyun, gelişkin beyinlerin dünyayı öğrenme yöntemidir.  </li>
				<li class="paragraf ParaOverride-14">Şefkat ve ilgi, sağlıklı bir gelişimin olmazsa olmazıdır. Bunun özel bir yöntemi yoktur. Bebeğinizin size ihtiyacı olduğu anlarda özellikle de anneyseniz, orada olmalı, zihninizi ona ayırmalısınız. Eğer onu başınızdan savmazsanız, bu iş her seferinde en fazla 15-20 dakikanızı alır.  </li>
				<li class="paragraf ParaOverride-14">Çocuklarınızın önünden çekilin. Çocuklar sizin olamadığınız şeyleri olmak için değil, evrende tek ve yegâne bir varlık olarak kendilerini gerçekleştirmek için gelirler dünyaya. Hepimiz öyleyiz.  </li>
				<li class="paragraf ParaOverride-14">Çocuklarınızın arkasında durun ama abartmayın. Düşmeyi, hata yapmayı, yanlışlardan dönmeyi deneyimlemesine yardımcı olun. Öğrenmesini engellediğiniz çocuklar bisiklet sürmeyi dahi öğrenemez.  </li>
				<li class="paragraf ParaOverride-14">İnsanoğlunun temel dürtüleri olan yeme-içme konularında onu özgür bırakın. Çocuğunuzun siz acıktığında acıkmak, siz üşüdüğünüzde üşümek, sizin biyolojik saatinize göre yaşamak zorunda olmadığını kendinize sıklıkla hatırlatın.  </li>
				<li class="paragraf ParaOverride-14">Onun yerine “irade” kullanmayın. İrade kontrol merkezimiz olan ön beynimiz, irademiz sınandıkça gelişir. Onun yerine verdiğiniz her karar, çocuğunuzun beyninde irade devrelerinin zayıflamasına neden olur. İrade sistemi ancak risk alarak, düşe kalka öğrenir. Çocuğun beynindeki doğal devrelerin yerini almaya çalışmayın.  </li>
				<li class="paragraf ParaOverride-14">Doğuştan getirdiği nitelikler için değil, katkı vererek ortaya çıkarttığı değerler için onu takdir edin. Zekâsını değil çalışkanlığını, güzelliğini değil güzelliği görebilmesini, güçlü olmasını değil gücünü doğru yerde kullanabilmesini, dürtüselliğini değil cesaretini takdir edin. Ona daha iyi olma yolunda yapacağınız en etkili yol gösterimi budur.  </li>
				<li class="paragraf ParaOverride-14">Onları yetiştirmeyin, yetişmelerine izin verin.  </li>
				<li class="paragraf ParaOverride-14">Her durumda yardım etmeye çalışarak onları kötürüm insanlara dönüştürmeyin.  </li>
				<li class="paragraf ParaOverride-14">Gerekli gereksiz ödüllere boğarak onları tembelleştirmeyin.  </li>
				<li class="paragraf ParaOverride-14">İmkânsızı hayal ettiklerinde cesaretlendirin. Başarısız oldukları her denemeden sonra kayıtsız şartsız şefkat gösterin. Koşulsuz sevilmek kadar insanı güvende hissettiren bir başka etken daha yoktur.  </li>
				<li class="paragraf ParaOverride-14">Sürekli korunan çocuk, siz olmadığınızda sürekli olarak korunmasız kalır, bunu unutmayın.  </li>
			</ul>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt63.jpeg"/></span><span class="CharOverride-3"> Anne ve bebek gelişiminde temas ve şefkatin yeri her zaman hep vurgulanır. Bu tarz ihmallerin sonuçları ne olur?</span>  </p>
			<p class="paragbos">  </p>
			<p class="paragraf">Temas ve şefkat, adeta en önemli başlangıç uyaranlarımızdır. Anne karnında gelişen ilk duyumuz dokunma duyusudur. Zira derimiz bedenimizdeki en büyük organdır ve oluşmaya başladığı andan itibaren hızla gelişen beyinle çok sıkı bir bilgi alışverişi içindedir. Dokunma duyusu aracılığıyla gelen geribildirimin etkisi çok büyüktür. Dokunma duyusu ve onunla ilişkili tüm bedensel hisler, varlığımızı onaylayan, çok farklı mesajları iletme yolu olarak kullandığımız fakat genellikle şuurlu olarak hissetmediğimiz bir duyumuzdur. Mesela bir insana soru sorduğunuz zaman diyelim ki koluna hafifçe dokunduğunuz takdirde evet cevabı alma ihtimaliniz çok artar. Çünkü tensel ve fiziksel temas, yakınlık, güven ve işbirliği isteği sağlar. Bunun bildiğimiz en önemli biyokimyasal nedeni oksitosin denen hormonun salgısının artmasıdır. Anne bebeğine sarıldığında, iki insan tokalaştığında oksitosinin beyindeki salgılanması artar. Böylece gerginliğimizi azaltan, karşımızdakine güvenmemizi kolaylaştıran, bedenimizi iyileştirici tepkimeleri tetikleyen ve genel olarak çok daha iyi hissetmemizi sağlayan bir etkiler bütünü oluşur.  </p>
			<p class="paragbos">  </p>
			<p class="paragraf ParaOverride-11">İnsan bebeği doğuştan temas ve şefkat görme güdüsüyle dünyaya gelir. Kendisiyle oynayan annesi bir süreliğine dalıp karşısındaki bebeğini unutursa, bebek hemen huzursuzlaşır ve annesinin anlık ilgisini geri kazanmak için çabalamaya başlar. Bunu bilinçsizce yapar ama beyninin gelişimi ve psikolojik sağlığı açısından en önemli girdi olan anne ilgisi ve şefkatinin kesintisiz olarak akmasını sağlamak çok önemlidir. Birçok anne, özellikle çocukları biraz büyüdükten sonra, onların sorularından sıkılmaya, oyun isteklerini çeşitli bahanelerle savuşturmaya çalışır. Fakat çocuğun oyun ya da dokunma isteğine yoğun bir odaklanmayla dönülürse, bu değerli anlar ileriki yaşamında çocuk için büyük birer desteğe dönüşür. Annenin bu işlevinin yerine konacak çok fazla bir seçeneğimiz yok. Anne ilgisinin ve şefkatinin eksikliğinde çocuklarda hem fiziksel hem de ruhsal gelişim gerilikleri olduğunu görmekteyiz.  </p>
			<p class="resim"><span><img alt="51.jpg" class="_idGenPageitem-50" src="../Images/51_fmt.jpeg"/></span>  </p>
			<p class="paragraf ParaOverride-11">Annesi tarafından aşırı ihmal edilerek büyümüş bir çocuğun yaşıtı bir başka çocuğa göre beyin filmleri çarpıcı bir farkı uzman olmayanların bile rahatça görebilmesini sağlıyor. Bu görüntüleri yayınlayan Prof. Alan Schore, yaşamın ilk iki yılında gerekli ilgi ve şefkati görmeyen çocukların beyinlerinde zekâ ve sosyal iletişimle ilgili hayati devreleri ortaya çıkaracak genlerin faaliyete geçemediğini belirtiyor. Sonuç ise şaşırtıcı: Beslenme sorunları yaşayan çocuklarda bile görülmeyen bir gelişim geriliği, ihmal ve istismar sonucunda karşımıza çıkabiliyor.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt64.jpeg"/></span> <span class="CharOverride-3">Ergenlik döneminde yaşanan çatışmaların, bağımlılıkların, risk alma cesaretinin ve korkusuzlukların beynin gelişimiyle ilgisi var mıdır? Bu konuda anne babalara önerileriniz nelerdir?</span>  </p>
			<p class="paragbos">  </p>
			<p class="paragraf">Eskiden, beynin gelişiminin 10’lu yaşların sonuna doğru sona erdiği, sonrasında da inişe geçtiği iddiası yaygın olarak kabul edilen bir inanıştı. Fakat modern beyin görüntüleme yöntemlerinin ortaya çıkmasından sonra yapılan birçok çalışma, durumun hiç de böyle olmadığını açıkça gösterdi.  </p>
			<p class="paragraf">Beynin hızlı gelişmesi yaklaşık 20’li yaşların başına kadar, zamanla gittikçe yavaşlasa da devam eder. 20’li yaşlardan sonra ise artık “beyin olgunlaşması” diyebileceğimiz bir sürece girilir. Gençlik dönemi, beynin ömür boyu kullanacağı kalıcı bağlantıların oluştuğu karmaşık bir dönemdir. Bu dönemdeki birçok davranışsal değişim, aslında büyük oranda beyindeki işlem devrelerinin hızlı değişiminin bir yansımasıdır.  </p>
			<p class="paragbos">  </p>
			<p class="paragraf ParaOverride-11">Ergenlik yaşlarında sıklıkla yaşanan aile bireyleri ile çatışma dönemi, kişiliğin sağlıklı oluşabilmesi için gerekli bir dönemdir. Bu dönemde duygusal, zihinsel, bireysel ve toplumsal sınırlar test edilir. Testlerin sonuçlarına göre beyindeki devreler, ömür boyu içinde kalabilecekleri sınırlara sahip bir ahlaki ve bilişsel dünya inşa etmekle meşguldür. Ayrıca yine bu dönemde hem beden kimyasında hem de bedenin dış görünüşünde meydana gelen belirgin değişiklikler, beyindeki yapılanmayla birlikte ilerler ve bedenin de dahil olduğu karmaşık bir örüntüler zinciri ile “kişilik” dediğimiz yapıya en son hali verilir. Genç beyin, eksik yahut hasta değildir, sadece gelişiminin çok özel bir evresindedir.  </p>
			<p class="paragbos">  </p>
			<p class="paragraf">Genç bir beyinde en hızlı gelişim ve değişim gösteren bölümlerin başında, insanları diğer tüm canlılardan farklı kılan “ön beyin” yahut “frontal korteks” gelir. Beynin ön bölgesi, sosyal beceriler, plan yapma, diğer insanları okuma, uygunsuz davranışları baskılama, sosyal norm ve kuralları algılama, irade, kontrol ve öz-farkındalık gibi üst düzey bilişsel işlevleri yöneten devrelerin bulunduğu yerdir. Ergenlik çağı (adölesan) dediğimiz dönem boyunca, bu bölge şaşırtıcı derecede değişim gösterir.  </p>
			<p class="paragraf">Ergenlik belirtilerinin ortaya çıkmasıyla başladığı kabul edilen bu çağ, kişinin bireysel olgunluğa erişip dengeli ve kararlı bir toplumsal kişilik oluşturmasına kadar geçen zaman dilimi olarak tanımlanır. Bu geniş aralığın, farklı toplum ve insan tipleri açısından düşünüldüğünde aslında çok uzun bir zaman dilimini kapsadığını, örneğin 30’lu yaşlara kadar sürebileceğini de söylemek mümkün. Bu dönem, beynin duygularla ilgili bölümüyle ön beyin arasındaki devrelerin toplumsal tecrübelerle ayarlandığı, son derece dinamik ve öngörülemez bir dönemdir.  </p>
			<p class="paragraf">Yapılan çalışmalar, ergenlikten sonraki ilk yıllar içinde beynin ön bölgesinde hücreleri yoğun olarak içeren beyin kabuğu bölümünün en yüksek kalınlığına ulaştığını, ardından 20’li yaşlara doğru kalınlığın azalmaya başladığını gösteriyor. Bu kalınlaşmanın zirve noktası, muhtemelen kızların daha erken ergenliğe girmesi sebebiyle, erkeklerde kızlara göre bir iki yıl kadar daha geç ortaya çıkıyor. 12-14 yaş civarlarındaki bu azami kalınlığın sonra azalmaya başlaması, ilk bakışta kulağa olumsuz bir durum gibi gelebilir. Oysa tam tersidir.  </p>
			<p class="paragraf">Beynimizi dıştan saran “gri madde” dediğimiz ince katman, hücrelerle birlikte, hücrelerin birbirlerine mesaj iletmesini sağlayan sinaps bağlantılarının da yoğun olarak bulunduğu bir bölgedir. Sinapsların miktarı ve yoğunluğu, erken yaşlarda hızla artar. Fakat ergenlik sonrası düşüş, “sinaptik budanma” dediğimiz özel ve çok gerekli bir hadise sebebiyledir. Sinaptik budanma, tecrübeye bağlı olarak kullanılması gerekecek bağlantıların korunmasını ve kullanılmayacakların ortadan kaldırılmasını sağlar. Bu sayede hayat boyu, kişinin ihtiyaçlarına cevap verecek olan bağlantılar korunur ve diğer gereksiz bağlantıların ortadan kaldırılmasıyla da geride kalan bağlantıların güçlendirilmesi ve idame ettirilebilmesi için lazım olan enerji ve kaynak da sağlanmış olur. Böyle bir mekanizma olmasaydı biyolojik açıdan oldukça maliyetli olan hücreler arası haberleşme sistemini gereksiz birçok bağlantı için de ömür boyu çalıştırmak zorunda kalacaktık ve neticede zihinsel verimimiz bugün olduğu kadar yüksek olmayacaktı.  </p>
			<p class="paragraf">Dolayısıyla sinaptik budanma, yaşamsal tecrübelere bağlı olarak gereksiz sinapsların temizlenmesi işlemidir ve bu temizlenmeye bağlı olarak da beyin kabuğunun büyük bir kısmını kaplayan sinir hücreleri arasındaki bağlantıların azalması neticesinde, korteks kalınlığında bir azalma gözlenir. Korteks kalınlığındaki azalmanın zamansal seyrine bakıldığında bireylerin sosyal becerilerindeki artış ile bu budanma süreci arasında doğrudan bir paralellik gözlenir. Gereksiz ya da kullanılmayan bağlantılar budandıkça ve gerekli bağlantılar sağlamlaştırıldıkça, bireylerin, özellikle diğer insanların bakış açılarını anlamak gibi yeteneklerinde de orantılı bir artış ortaya çıkmaktadır. Beynin “öğrenmesinin” temelinde de bu özellik yatar. Davranış kalıpları, beyindeki uygun değerlendirme devrelerinin oluşup olgunlaşmasını takiben ortaya çıkar ve biz benzer sosyal durumlarla karşılaştığımızda vereceğimiz tepkileri, beyinde kurgulanan devrelerde yapılan karmaşık hesaplamalar sonucunda ortaya koyabiliriz.  </p>
			<p class="paragraf">İleri yaşlardaki insanların, gençlerde şikâyet ettikleri birçok mesele aslında beynin bu farklı olgunlaşma dönemlerine bağlı davranış kalıplarıyla ilgilidir. Aile bireyleriyle ve ileri yaştaki insanlarla ters düşme, gençlerin diğer insanların davranışlarındaki amaç ve niyetleri doğru okuma becerisini henüz tam olarak geliştirememelerinden kaynaklanır. Bu dönemlerde genç beyin, etrafındaki insanlarla girdiği çeşitli tartışma, sürtüşme ve argümanlarla, sınırları, bakış açılarını ve diğer insanların gözünden dünyanın nasıl göründüğünü daha iyi anlamaya ve beynindeki bağlantıları da ona göre organize etmeye başlar. Dışarıdan görünen manzaraysa genellikle huysuz, uyumsuz, memnuniyetsiz, bazen içine kapanık yahut saldırgan gençlerdir.  </p>
			<p class="paragraf">Gençlerde görülen bir başka yaygın davranış özelliği ise erişkinlere göre risk almada çok daha cesur davranmalarıdır. Bir genç, özellikle arkadaşlarıyla birlikte hareket ediyorsa, normalde bir erişkinin kolayca cesaret edemeyeceği hatta belki de aptalca bulacağı birçok riskli duruma kendi isteğiyle girebilir. Bu durumun altında yatan temel beyin mekanizması aslında oldukça anlaşılabilir. Erişkinlerde tam olarak gelişmiş durumda bulunan ön beyin, risk alma davranışını engelleyen devrelere sahiptir. Henüz ön beyni gelişim aşamasında olan gençler ise beynin duygusal ve içgüdüsel bölümünden gelen itkileri kontrol edecek devreleri henüz tam olarak geliştirememiş haldedir. Bu bir zayıflık olarak da algılanmamalıdır. Eğer bir zayıflık olsaydı milyonlarca yıllık biyolojik geçmişimizde böyle “aptalca risk alan” bireyler, hayatta kalma olasılıkları çok düşük olacağı için genlerini bugünlere ve bize ulaştırma şansı bulamayacaklardı.  </p>
			<p class="paragraf">Bugün hâlâ böyle risklere girebilen genç beyinlere sahipsek bunun önemli bir avantajı da var. Öncelikle riskli davranışlar, insanların sınırlarını daha iyi öğrenmelerini ve dünyayı daha doğru tanımalarını sağlar. Ayrıca riskli davranışlar sonucunda hayatta kalanlar, bir şekilde bu riskli davranışlara karşı yeterli donanıma sahip yani daha güçlü bireylerdir. Bu sebeple de evrimsel olarak, genç beynin risk değerlendirmesinin oldukça toleranslı olması, özellikle evrimsel biyoloji bakış açısıyla, türün ve bireylerin faydasına bir özellik olarak görülebilir.  </p>
			<p class="paragraf">Duygusal beyin, gelişimini oldukça erken evrelerde, ön beyinden çok önce tamamlar. Özellikle de ödül-ceza sistemi, yaşamın ilk dönemlerinde davranışların temel belirleyicisidir. İlerleyen yaşlarda ön beyin geliştikçe arada bir denge kurulmaya başlanır. Hem bedensel gücün artması hem de bağımsız bir birey olarak var olma güdüleri, duygusal beyin ile ön beyin arasındaki bu karşılıklı denge değişkenliklerinin bir ürünü olarak zamanla gelişir. Riskli ve bazen de çılgınca davranışlar, beynin ödül sistemini uyarıp tatmin duygusuna yol açtığı için ön beyin kontrolü tam olarak gelişmemiş gençlerde bu yönde tatmin arayışı, anlaşılabilir bir biyolojik sonuçtur. Ayrıca bu dönem, aynı nedenlerle bağımlılıklara son derece açık bir beyin yapısını da karşımıza çıkartır. O nedenle birçok bağımlılığın temeli bu zamanlarda atılıyor.  </p>
			<p class="paragraf">Zaman içinde ön beynin ince ayarlamaları tamamlandıkça hayatta tatmin getirecek daha düşük riskli, daha akılcı bir tarz benimsenir ve kişiliğin temel planı da böylece ortaya çıkar. Elbette bu gelişim herkeste aynı hızda ve yönde değildir. Bireysel farklılıklar da oldukça büyüktür. Bu yüzden, bu temel mekanizmanın bilinmesi halinde, her bir bireyin davranış kalıplarının ardında yatan gelişim süreçlerini daha iyi okumak mümkün olabilir.  </p>
			<p class="paragraf">Genç beyinlerle ilgili bir başka önemli konu da alkolün beyindeki etkisidir. Günümüzde, adeta su gibi tüketilen alkolün, genç beyinlerde önemli ve geri dönüşsüz etkiler yaptığını biliyoruz. Alkol, hızlı bir şekilde sindirim kanalından kana emildikten sonra çabucak beyne ulaşarak özellikle ön beyin bölgelerinin faaliyetini baskılama etkisi gösterir. Birkaç kadehten sonra keyiflenme, normalde yapmayacağı hareketleri sergileme ve aşırı cesaretlenme davranışlarının temel sebebi bu etkidir. Daha yüksek dozlarda orta beyin ve nihayet beyin sapının işlevlerini bozarak alkol koması dediğimiz duruma kadar varan etkiler gösterebilmektedir. Alkol düşük dozlarda alınsa bile, sürekli ve aralıklı kullanım sonucunda, gençlerde hızla gelişmesi gereken ön beyin devrelerinin gelişmesini yavaşlatır ve bireysel erişkinlik takviminde dikkate değer gecikmelere neden olur. Beynin gençlik dönemindeki en önemli işi hücrelerin belli yeni hedeflere doğru göçler yaparak yeni bağlantılar yapmasıdır aslında. İşte alkol, beyindeki en önemli uyarıcı kimyasal olan glutamatın etkinliğini azaltıp, beynin “freni” diyebileceğimiz GABA adlı maddenin etkisini kuvvetlendirerek, beyin gelişiminin adeta frenlenmesine neden olur. Elbette bu etki “doza” bağlıdır. Yani çok alkol, çok etki yapar. Fakat bu kritik dönemde beyinde olan en küçük gelişim sorunu, ileride “kelebek etkisi” misali büyük etkilere sahip olma potansiyeli de taşır. Alkolün bu etkisi, özellikle yaşamın geri kalanını doğrudan etkileyecek önemli bir değişiklik olduğu için özel dikkati de hak ediyor.  </p>
			<p class="paragraf">Bağımlılıklar kötüdür ama beyin –özellikle de genç beyinler– söz konusu olduğunda kimse alkolün eline su dökemez. Bu acı gerçek, sadece gençlerin hayatlarını değil, tüm toplumun geleceğini de doğrudan ilgilendirdiği için asla hafife alınamayacak, son derece hayati bir konudur.  </p>
			<p class="resim"><span><img alt="52.jpg" class="_idGenPageitem-51" src="../Images/52_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt65.jpeg"/></span> <span class="CharOverride-3">Zekâyı geliştirmek adına özellikle bebekler için çeşitli oyuncaklar satılıyor. Bu oyuncaklar için ne dersiniz? Hem tabii ki sadece küçük yaşlarda değil, 20’lerde 30’larda hatta 40’larda bile zekâyı geliştirmek mümkün mü?</span>  </p>
			<p class="paragbos">  </p>
			<p class="paragraf">Mümkündür, ama sınırları vardır. Öncelikle zekâ denen şeyden kastımız eğer okullarda ölçülen IQ benzeri işlemsel zekâ ise, bu artırılabilir. Ama ben bununla uğraşmayı gereksiz buluyorum. Zira IQ değerleri ile yaşam başarısı arasında doğrudan bir ilişki yok. Evet çocuğun okulda ders notları iyi olabiliyor fakat hayatta başarılı olmak adına yüksek IQ’lu olanların pek özel bir durumu yok. O nedenle, zaten bilgisayarların çok hızlı yapabildiği hesaplama ve hafızada bilgi tutma gibi konularda insanın eşsiz beynini meşgul eden yöntemlere kökten karşıyım. Çocukları bir hesaplama ve hafıza makinesine dönüştürmenin, insanlığımızın gerçek potansiyelini, sırf icat ettiğimiz saçma bir eğitim sisteminin içinde daha iyi skorlar alabilmek için çöpe atmanın anlamı yok. Bana sorarsanız, çocuklarda artırılması gereken zekâ tipleri, duygusal ve sosyal iletişim becerilerine, empatiye, karmaşık insani ve sosyal sorunları çözebilmeye ve bedensel harekete dair zekâ türleridir.  </p>
			<p class="paragraf">Bunun için de hiç karmaşık testlere yahut yöntemlere ihtiyaç yoktur. Erken yaşta insanların içine karışan, kendi başına yabancılarla iletişim kurmayı öğrenen, çarşı-pazarda onlarca, yüzlerce farklı insanla iletişime geçen bir çocuk, zaten doğuştan bunları öğrenmek için yanıp tutuşan beyin devreleri sayesinde bu konularda kolaylıkla bir “uzman” haline gelebilir. Günümüzün aşırı korunan çocukları, en çok da bu zekâ türlerinden mahrum kalıyorlar. Ayrıca doğal yahut ekolojik zekâ dediğimiz zekâ da çok önemli. Kendinin ve kendisi gibi insanların, tabiatın geri kalanıyla nasıl bir ilişki içinde olduğunu anlaması bir insan için çok önemlidir. Yapılacak en değerli şey tabiatla insanı buluşturmaktır. Bu imkânı sağlamak için ille de köye yerleşmek gerekmiyor. Hafta sonları tabiatta yapılacak gezintiler, bitki ve böcek incelemeleri, küçük doğal maceralar, ekolojik bilgelik için gayet yeterli adımlar olacaktır.  </p>
			<p class="paragbos">  </p>
			<p class="paragraf ParaOverride-11">Yaşamın erken yılları her türlü zekâ tipinin en hızlı geliştiği zamanlardır. Bu dönemde neye maruz kalınırsa, çocuk hayat boyu onunla programlanmış bir zihin taşır. Elbette her yaşta öğrenme ve davranış geliştirme şansımız vardır ama yaşlandıkça işimiz zorlaşıyor ancak imkânsız da değil.  </p>
			<p class="paragraf ParaOverride-11">Örneğin 45-50 yaşından sonra yepyeni bir hayata atılan, yeni uğraşılar edinip ustalaşan insanların sayısı hiç de az değildir. Yaşlandıkça, ilişkili öğrenme sistemimizin de gelişmesi sayesinde çocuklardan farklı bir öğrenme stiline de sahip oluyoruz.  </p>
			<p class="paragraf ParaOverride-11">Bu sayede birçok şeyi genç yaştaki bir öğrenciden daha hızlı ve daha etraflı bir şekilde kavrama şansımız artıyor. Yeter ki “Artık benden geçti” gibi bir zihinsel kilitle kendimizi bağlamış olmayalım.  </p>
		</div>
</body>
</html>