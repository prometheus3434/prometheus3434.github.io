<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-10</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-6">STRES BEYNİMİZİ NASIL ETKİLİYOR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt8.jpeg"/></span> <span class="CharOverride-3">Yani dozunda stres bize iyi geliyor, öyle mi?  </span></p>
			<p class="paragbos">  </p>
			<p class="paragraf">İnsan zekâsı sorunlarla karşılaştığında, sıkışıp daraldığında, yaşamsal faaliyetlerini sürdürmesini zorlaştıran koşullara maruz kaldığında çalışmaya başlar. Kısacası biz bu dinamiğe “stres” diyoruz. Stres, insan için, gelişimin ve yeni düşüncelerin motorudur. Mesela hepimizin yaşadığı ama hatırlamadığımız doğum olayı, başlı başına bir strestir. Düşünsenize, su içinde barış ve huzur dolu bir ortamda yaşarken, bir anda ağırlığınızın olduğu, hava ile solumanızı gerektiren, göz kamaştıracak denli ışıklı, hareket etmenizin mecbur olduğu bir ortama geçiyorsunuz. Genellikle bundan daha büyük bir stres yaşamıyoruz ömrümüz boyunca. İşte bu strese bağlı olarak kalbimiz kan pompalamaya, ciğerlerimiz nefes alıp vermeye ve beynimiz patlarcasına yeni devreler oluşturmaya başlar. Bu stresin itici gücü olmasaydı, belki de hiçbirimiz hayatta kalamazdık. Doğum sırasında stres anne için de önemlidir. O stres sayesinde salgısı artan hormonlar, anneyi süt verebilen, yavrusuna aşırı şefkat gösterebilen, onun etrafında adeta pervane olan bir insan haline dönüştürür. Sezaryenle doğumun dünya genelinde kontrol altına alınmaya çalışılmasının nedeni de budur. Zira doğal olmayan yollarla çocuğun alınması, ne kadar konforlu görünse de yeterli değildir. Doğum sırasında hem annenin hem de bebeğinin yaşaması gereken o stresli deneyimler, biyolojik bedenin doğru işlev göstermeye başlaması açısından oldukça önemli tetikleyiciler ve kolaylaştırıcı işaretlerdir. Biyolojik dünya, strese ve değişime karşı uyum sağlayabilme, sorun çözebilme örnekleriyle doludur. İnsan da bizzat biyolojik bir organizma olarak bu gerçeklikten muaf değildir elbette. Dolayısıyla stresle ya da sorunlarla karşılaşmayan bir organizmanın gelişim göstermesini beklemek boşunadır. “Öldürmeyen güçlendirir” prensibi biyolojinin en önemli araçlarından biridir. Bebeklik, çocukluk ve gençlik dönemlerinde yaşanan sıkıntılar, daralmalar, yoksunluklar veya hastalıklar, eğer biyolojik bedenin faaliyetlerini durdurmuyorsa, organizmanın yaşadığı stresi aşmasına fırsat verecektir. Stres altındaki organizma bundan kurtulmanın bir yolunu bulacaktır. Stres ortadan kalktıktan sonra, birey sahip olduğu öğrenme yeteneğine bağlı olarak içinden geçtiği bu deneyimden yeni biri olarak çıkacaktır. İnsan, öğrenme ve uyum kapasitesi en yüksek canlılardan biridir. Bu yüzden aşılabilir stresler, insanın gelişimine büyük katkı sağlar.<span class="CharOverride-3">  </span></p>
			<p class="paragbos">  </p>
			<p class="paragraf ParaOverride-11">Günümüzde maalesef pek çok aile çocuklarının hayatlarını her türlü riske karşı korumaya çalışıyorlar. Onları kendilerince güvenli bir fanusun içinde tutmaya çabalıyorlar. Çocukları adına beyin görevi görüyorlar. Çocuklarının beyinlerinin yapacağı işi üstleniyorlar. Oysa biyolojik âlemde risksiz hayat, gelişime kapalı bir hayattır. Eğer birey ya da bir canlı topluluğu risksiz, bol besinli, hastalıksız ve avcısız bir hayatta yeterince süre yaşarsa sonra bir durağanlık sürecine yani biyolojideki adıyla “stazis” sürece girer. Rahatça üreme, huzur, keyif ve zevk gibi faktörler bir müddet için hayatına hâkim olsa da neticede zorlayıcı unsurların yokluğu, organizmaların savunma sistemlerinin azalmasına ve zayıflamalarına neden olur. Hızla tüketilen kaynaklar, artan nüfus gibi etkiler, bir süre sonra yaşam alanını yaşanmaz hale getirecektir. Fakat bu gerçekleştiğinde, uzun süreli durağanlığa bağlı olarak keşif ve sorun çözme yeteneklerini kaybetmiş gruplar, hızla elenecektir.  </p>
			<p class="paragbos">  </p>
			<p class="paragraf">İnsan açısından bu durum iyi bir örnektir. Zorluklar ve stresler, insanı zor sorunları aşmaya hazırlayan önemli faktörlerdir. Sosyal kurallardan aile içi iletişime kadar birçok bilgimiz, deneme-yanılma süreçleri sırasında karşımıza çıkan irili ufaklı stresli durumlardan gelir. Yanlışlıklar yaparız ya da mahcup oluruz. Birisi bize kızar, strese gireriz ve bu nedenle hemen o davranışı düzeltme yoluna gideriz. Daha sonra benzer durumlarla karşılaştığımızda da daha hazırlıklı bir insana dönüşmüş oluruz.  </p>
			<p class="resim"><span><img alt="10.jpg" class="_idGenPageitem-12" src="../Images/10_fmt.jpeg"/></span>  </p>
			<p class="paragraf">Bütün bu anlattıklarımdan çocuklarımızı kendi ellerimizle strese sokmamız gerektiği anlaşılmasın. Stres yaşam için önemli olduğundan, zaten yaşamın doğal bir parçasıdır. Strese izin vermeyi, onu hayatımıza doğru bir biçimde yeniden buyur etmeyi öğrenmeliyiz. Hasta olmasın diye vitaminlerle midelerini doldurduğumuz çocuklarımızın, hastalıklara dirençsiz ve aşırı kilolu bireylere dönüştüğünü görüyoruz. Her ateşi çıktığında “ateş düşürücü” verdiğimiz çocuklarımızın bedenleri hastalıkla savaşmayı öğrenemiyor. Küçük enfeksiyonlarda bile öncelikli olarak tercih edilen antibiyotikler nedeniyle, artık antibiyotiklerin bile etki etmediği yeni mikroorganizmaların ortaya çıkmasına neden olduk. Güvenlik nedeniyle sokaklara çıkarmadığımız çocuklarımız, bedensel özellikleri zayıf, güvensiz, aşırı kilolu, risk almayan ve ekseriyetle bunalımlı insanlara dönüşüyorlar. Bütün bunlar doğal streslerin bütün özelliklerimiz açısından ne kadar önemli olduğunun küçük örnekleridir.<span class="CharOverride-4">  </span></p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt9.jpeg"/></span> <span class="CharOverride-3">Maruz kalınan stresin düzeyi ve süresi de önemlidir mutlaka. Ne dersiniz?  </span></p>
			<p class="paragbos">  </p>
			<p class="paragraf">Hafif ve kısa süreli stresler, öğrenme performansını artırıcı bir etki yapar. Hatta aynı strese maruz kalan erkek ve kız çocuklarının yaşadıkları deneyimden farklı etkilendiklerini ortaya koyan birtakım çalışmalar da var. Mesela öğrenciler üzerinde yapılan bir araştırmada düşük düzeydeki stresin erkek çocuklarının öğrenme performansını artırdığı, fakat kız çocuklarının öğrenme performansını azalttığı görülmüştür. Bu tip hafif streslere hayatta, eğitimde yahut işte her gün rastlıyoruz. Oysa ağır stresler, mesela ciddi bir kaza, tehdit yahut ölüm tehlikesi gibi deneyimler, zihinsel işlevler üzerinde olumsuz etkiler yapar. Stresin şiddeti ne olursa olsun, süre olarak çok uzun sürmesi, “süreğen (kronik) stres” dediğimiz durumu oluşturur ve bu da hiç istemediğimiz bir durumdur. Zira “süreğen stres” bedenimizin stresle savaşması için gerekli olan kimyasal habercilerin uzun süre fazla miktarlarda salgılanmasına neden olarak, başta beynimiz ve pankreas gibi yaşamsal organlarımız olmak üzere, bütün bedenimiz üzerinde yıkıcı etkilere sahiptir. Çağımızın hastalığı olan bu “süreğen stres” meselesi, belki de hayatımızda dikkat etmemiz gereken en önemli meselelerin başında geliyor.  </p>
			<p class="resim"><span><img alt="11.jpg" class="_idGenPageitem-13" src="../Images/11_fmt.jpeg"/></span>  </p>
		</div>
</body>
</html>