<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-37</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-33">YAŞLANAN BEYİNDE NELER DEĞİŞİR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt67.jpeg"/></span> <span class="CharOverride-3">Yaş ilerledikçe neden çoğumuzda hafıza zayıflıyor? Bir de tabii şunu sorayım, nasıl oluyor da ben bazen dün gece ne yediğimi bile hatırlamazken, İlber Ortaylı onca tarihi vakayı detaylarıyla hatırlıyor?  </span></p>
			<p class="paragbos">  </p>
			<p class="paragraf">Modern tıp ve kozmetik sanayii yaşlılığı her ne kadar öyleymiş gibi bize anlatmaya çalışsa da bir hastalık değildir. Yaşlılık doğal evrelerimizden birisidir sadece. Yaşlanma, temel olarak, bedenin yapıcı ve onarıcı mekanizmalarının yavaşlaması, bozulmanın ve dejenerasyonun göreceli olarak artması neticesinde zamanla ortaya çıkan bir süreçtir.  </p>
			<p class="paragraf">Beden ve beyin yaşlanması arasında ilişki olmakla birlikte, beynin yaşlanmasındaki dinamikler oldukça farklıdır. Yaşla birlikte beyinde hücre sayısı bir miktar azalır. Gri madde miktarında ve toplam beyin hacminde ölçülebilir bir azalma meydana gelir. Bunun esas nedeni, bütün dokularda olduğu gibi, beyin dokusunda da su tutma yeteneğinin azalmasıdır. Yani hacim kaybı sadece hücrelerin ölmesinden değil, beyindeki su miktarının azalmasından da kaynaklanır. Hücre ölümü, bu hacim azalmasına çok az katkı sağlar.  </p>
			<p class="paragraf">Erişkinlik döneminin özellikle modern yaşamdaki en büyük sıkıntısı, yaşamın rutine girmeye başlaması ve zihinsel olarak bilinçli farkındalık gerektirecek, zihin eforu harcamayı zorlayacak uyaranların gittikçe azalmasıdır. Her gün aynı programa bağlı kalma, yeknesak bir yaşam, sıkıcı veya tekdüze işlerle geçen günler, sadece moralimizi bozmakla kalmaz, beynimizin “plastisite” yani değişebilme ve gelişebilme kapasitesini de geriletir. Bugün bildiğimiz kadarıyla, zihnen ve bedenen aktif olan bireyler, ileri yaşlarında Alzheimer gibi sinir yıkıcı hastalıklara yakalanmaları açısından oldukça düşük risk grubuna girerler.  </p>
			<p class="paragraf">Beynin farklı bölgeleriyle beyin-beden arası iletişimi sağlayan sinir hücresi uzantılarının yoğun olarak bulunduğu beynin gri maddesinin hacmi, erişkinlik dönemi (19-40 yaş aralığı) boyunca sürekli bir artış gösterir. Bunun anlamı, kişinin olgunlaşması ile bağlantıların sayısının artması arasında doğrudan bir ilişkinin var olduğudur. 50’li yaşlardan sonra ise artık yaşlılık dönemine girilir ve beyaz madde oranı da azalmaya başlar.  </p>
			<p class="resim"><span><img alt="53.jpg" class="_idGenPageitem-52" src="../Images/53_fmt.jpeg"/></span>  </p>
			<p class="paragraf">Yaşlılık, biyolojik olarak ölüme hazırlıktır. Beden zayıfladığı gibi, duyuların tamamında da dereceli olarak artan bir zayıflama görülür. Sadece beyin küçülmekle kalmaz, dildeki tat duyusu alıcıları, kulaktaki ses algılayıcı hücreler, burundaki koku hücreleri, gözdeki ışık algılayıcıları ve bedendeki diğer duyu alıcısı hücreler yaşlanmayla birlikte sayısal olarak azalır. Buna uygun olarak, beyindeki duyu değerlendirme bölgeleri de zamanla küçülür.  </p>
			<p class="paragraf">Beyin kabuğunun birçok alanı yaşlılıkla birlikte küçülse de tüm korteks alanları yaşlılıktan aynı şekilde etkilenmez. Kişisel farklılıklar çok büyük olmakla birlikte, genellikle insula denen ve şakak loblarıyla alın lobu arasında bir oyuğa gizlenmiş durumdaki korteks parçası ile kafanın üst yan taraflarına denk gelen parietal korteks alanları, yaşla beraber en fazla gri madde kaybı gözlenen yerlerdir. Bu bölgeler, tat duyusu, duygusal seçimler, beden algısı, duyuların değerlendirilmesi gibi karmaşık işlevleri yürüten alanlardır.  </p>
			<p class="paragraf">Hafızanın zayıflaması da genellikle bu parietal bölgedeki zayıflamaya atfedilir. Fakat ömür boyu entelektüel uğraşlarla zaman geçirmiş, aktif zihinsel yaşantıya sahip insanlardaki işlevler, asgari düzeyde kayıpla çok uzun süre devam ettirilebilir. Özellikle öğrenmenin merkezlerinden hipokampus ve ön beyin bölümleri, diğer alanlara göre yaşlanmaya daha uzun süre direnebilir. Bütün bunlardan çıkarabileceğimiz en basit sonuç, “Kullan ya da kaybet!” sloganının beyin için fazlasıyla geçerli olduğudur.  </p>
			<p class="paragraf">Bedenden ayrı bir beyin düşünülemeyeceği için bedenin sağlığı da doğrudan beynin sağlığına etki eder. Tersi de çoğunlukla doğrudur. Dolayısıyla bedensel ve zihinsel hayatımızdaki aktiflik, sebepler çerçevesinde, ömrümüz oldukça bize sağlıklı bir yaşlılık dönemi olarak geri dönecektir.  </p>
			<p class="paragraf">Onlarca yılın yaşanmışlıklarıyla bir köşede ölümü beklemeye zorladığımız insanlardan, belki de kendi dünyamızı değiştirebilecek kadar çok şey öğrenebiliriz diye düşünüyorum.  </p>
			<p class="paragraf">Ünlü beyin araştırmacısı Elkhonon Goldberg, <span class="CharOverride-4">Bilgelik Paradoksu</span> (<span class="CharOverride-4">The Wisdom Paradox</span>) isimli kitabında, yaşlanma sürecinde beynin geçirdiği değişikliklerle sağlıklı yaşlılardaki zihinsel tavır değişimi arasındaki ilginç uyumsuzluğu ele alır. Yaşlanma süreci, beyinde az önce bahsettiğimiz birçok olumsuz değişikliğin meydana gelmesini kaçınılmaz olarak getirir. Fakat beyin dokusundaki bu genel azalma ve sinirsel yapıdaki orta ve ileri düzeyde bozulmalara rağmen sağlıklı olan yani klinik anlamda herhangi bir şikâyeti olmayan yaşlılarda, farklı bir zihin durumu karşımıza çıkmaya başlar.  </p>
			<p class="paragraf">İleri yaşlarda beynin problem çözme becerileri, nitelik değiştirmeye başlamaktadır. Genç yaşlarda analitik, parçaları analiz ederek bütünü anlamaya çalışan indirgemeci bir akıl yürütme baskınken, ileri dönemlerde ise yaşlanan insanın zihni daha ziyade “karmaşık örüntüleri algılama ve bu örüntülerden anlamlar çıkartma” yönünde çalışmaya başlar. Yıllar boyunca biriktirilen yaşamsal tecrübeler ve özellikle beynin sol yarısında sinirsel bağlantı ağları şeklinde temsil edilen karmaşık bilgi ağları, basit ve sade verilerden karmaşık sonuçlar ve isabetli tahminler üretme yeteneğinde artışı sağlar.  </p>
			<p class="paragraf">Yaşlı bir beyinde hücrelerin sayısı azalsa da genç ve erişkin beyne göre çok daha avantajlı bir duruma sahiptir. Yaşlı bir beyin, özellikle uzak beyin alanları arasında irtibatı sağlayan bağlantıların yoğunluğu açısından genç beyinlere göre çok daha donanımlıdır. Beyin bağlantılarının, yaşamsal tecrübelerin kodlanması ve kaydedilmesi amacıyla kullanıldığını düşünürsek bu sonuç şaşırtıcı değildir. Belli bir yaşın üstündeki insanların olaylar arasındaki ilişkileri görmek ve derin bağlantıları fark etmek konusundaki becerileri, gençlerdekinden çok daha ileridir. Özellikle de mesela İlber Ortaylı, sinirbilimci Eric Kandel yahut televizyonların unutulmaz sunucusu Halit Kıvanç gibi isimleri ileri yaşlarında hâlâ işlerinde iyi ve yüksek performanslı tutan şey, deneyim ve tutkuyla yaşanmış sağlıklı bir hayatın sonucunda sahip olunan deneyimli beyin yapılarıdır.  </p>
			<p class="paragraf">Kısacası, yaşlılarımızı emekli ettikten sonra toplumdan, evlerimizden ve çevremizden dışlama konusunu bir kez daha gözden geçirmemiz lazım. İyi yaşanan bir hayatın sonunda gelen iyi bir yaşlılık süreci, gençlere ve erken yetişkinlere rehber olabilecek hazine değerinde “yol göstericiler” anlamına da gelecektir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt68.jpeg"/></span> <span class="CharOverride-3">Beyninin hasarlı olduğunu tesadüfen öğrenen adamın hikâyesini öğrenmiştim sizden. O hikâyeyi yeniden anlatmanızı rica edeceğim. Okurlarımızla da paylaşalım isterim.  </span></p>
			<p class="paragbos">  </p>
			<p class="paragraf">O çok ilginç bir vakadır gerçekten. 40’lı yaşlarındaki bir adam, sürekli baş ağrısı ve sol bacağında güçsüzlük şikâyetiyle hastaneye başvuruyor. Bir dizi fizik muayeneye rağmen herhangi bir sorun bulunamayınca bir de beyin filminin çekilmesine karar veriliyor. Görülen manzara, bütün uzmanları hayrete düşürecek kadar şaşırtıcı: Normal bir insan beynini görüntülediğinizde beyninin ortasında sıvı dolu boşluklar görürsünüz. Beynin ancak yüzde 2’sini kaplayan bu küçük alanlara “beyin ventrikülleri” denir. Fakat bu adamın beyin filmlerine bakıldığında, beynin her iki yarımküresinin ortasındaki boşlukların sıvıyla dolarak şiştiği ve beynin yüzde 80’ini kaplayacak kadar irileşmiş olduğu görülüyordu.  </p>
			<p class="resim_alyazili"><span><img alt="54.jpg" class="_idGenPageitem-53" src="../Images/54_fmt.jpeg"/></span>  </p>
			<p class="resimalti_italik ParaOverride-12">Erişkin hidrosefalus vakasına ait röntgen filmleri. LV ile   </p>
			<p class="resimalti_italik ParaOverride-13">gösterilen kısım, sıvı dolu beyin boşluğudur ve kafatası   </p>
			<p class="resimalti_italik ParaOverride-13">hacminin çoğunu kaplayacak derecede büyüdüğü   </p>
			<p class="resimalti_italik ParaOverride-10">görülmektedir (Feuillet ve ark. 2007, Lancet 370, 262).  </p>
			<p class="paragraf">  </p>
			<p class="paragraf">Adamın beyin dokusu, aşırı derecede genişlemiş boşluklarla sert kafatasının arasında adeta ezilmişti. 1,4 kilogram olması gereken beyninin ağırlığı neredeyse 300 grama kadar düşmüştü. Beyninin yaklaşık yüzde 80’ini kaybetmiş olan bu hasta, hiçbir hareket bozukluğu olmadan sadece ufak tefek şikâyetlerle hastaneye kadar gelebilmişti. Normal şartlarda bu kadar hasar görmüş bir beyinle hayatta kalmak mümkün değildir.  </p>
			<p class="paragraf">Adamın başına gelen bu hastalığın ismi “erişkin hidro-sefalusu”dur. Aslında hidrosefalus daha çok bebeklerde görülür. Kelimenin Türkçe anlamı “su kafa”dır aslında. Yeni doğan bebeklerde beynin içindeki sıvının dolaşımında bir sorun yahut dolaşım yollarında bir tıkanıklık olduğunda beyin boşluklarında biriken sıvı, kafa içindeki sıvı basıncının artmasına neden olur. Bebeklerde kafatası yumuşak ve tam kemikleşmemiş olduğu için bu basınç artışına bağlı olarak bebeğin kafası büyüyebilir ve belli bir düzeye kadar beyin çok ciddi bir hasar görmez. Cerrahi operasyonla tıkanıklık giderildiği takdirde, bebek normal yaşamına devam edebilir. Erişkinlerde ise durum çok farklıdır. Kafatası çok sertleşmiş olduğu için böyle bir basınç artışında beyin, kafatasının altında hızlıca ezilir ve genellikle ölümle sonuçlanan bir durum meydana gelir.  </p>
			<p class="paragraf">Uzmanlar bu vakayı, basınç artışının zaman içinde çok yavaş bir seyirde gelişmesiyle açıklıyorlar. Yavaş ilerleyen bir hidrosefalus sendromu sonucunda, beyin seneler boyunca ağır ağır sıvı biriktirirken, beyin dokusu da yavaşça eziliyor ve küçülüyor. Basınç artışı ve ezilme sonucu sağlıklı çalışma yeteneklerini yavaş yavaş yitirmeye başlayan beyin bölgeleri, işlevlerini komşu bölgelere devredecek yeterli zamanı bulabiliyor. Bu yeni bölgeler de ezildikçe işlevlerini yine diğer bölgelere devrediyor. Böylece geride kalan çok küçük bir beyin dokusu, bedenin birçok faaliyetini sorunsuz bir şekilde gerçekleştirebiliyor.  </p>
			<p class="paragraf">Bu vakanın da bize gösterdiği gibi beynin uyarlanabilme gücünün hayal edebileceğimiz bir sınırı yok gibidir. Beyin dokusunun uyum sağlama yeteneği ve potansiyeli müthiştir. Bu tip özel vakalar, tıp literatüründe ancak bir iki tane olacak kadar nadir olaylar da olsa işlevsel uyarlanabilme yeteneğinin ne kadar ileri düzeylere varabileceğini bizlere gösteren ilginç örneklerdir. Kesinlikle dikkate değerdir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt69.jpeg"/></span> <span class="CharOverride-3">Erişkin beyni ne zaman “erişkin” olur? Beynimizde ne olduğunda olgunlaşırız? Yaşlandıkça beyinde neler değişir?  </span></p>
			<p class="paragbos">  </p>
			<p class="paragraf">Beyin yapısı erişkinliğe ulaştığında, artık üretim dönemi başlar ve eldeki zihinsel özelliklerle çevresel imkân ve sınırların bir bileşkesi olarak benzersiz bir insan karşımıza çıkmaya başlar. Tabii ki burada “ideal” bir durumdan bahsediyoruz. Çoğu zaman, gerek ailevi, gerek sosyal, gerek ekonomik, gerekse eğitime bağlı faktörler sebebiyle bu gelişim gecikebilir ya da tümden sekteye uğrayabilir. Sonuç ne olursa olsun, 30’lu yaşlar ve sonrası, insanın temel kişiliğinin ve yeteneklerinin oturduğu, hayatın ana rotasına girdiği bir dönemdir.  </p>
			<p class="paragraf">Basit bir deneyle gösterebileceğimiz gibi, erişkin beyni bir “çağrışım makinesi” gibi çalışır. Sözgelimi, erişkinlerden ve ilkokul çağındaki çocuklardan oluşan bir deney grubuna belli uyaranlar (örneğin, sesli dinletilen belirli cümleler) verilebilir ve bu uyaranları değerlendirme süreçlerinde işlevsel görüntüleme teknikleriyle beyinlerinin hangi alanlarda aktif olduğuna bakıldığında ilginç bilgiler elde edilebilir.  </p>
			<p class="paragraf">Diyelim ki hem çocuklara hem de erişkinlere tek bir cümle dinlettiniz. İşlevsel görüntüleme sonuçlarına baktığınızda, erişkin beyni ile çocuk beyni arasındaki faaliyet farkı hemen kendini gösterecektir. Böyle basit bir sesli uyarana erişkin beyni birçok alanını aktif hale getirerek yanıt verirken, çocuk beyninde aktif hale gelen alanların miktarı çok daha azdır. Bunun sebebi aslında çok açıktır: Erişkin bir insana basit bir cümleyi söylediğinizde bile, erişkin beyninde yıllar içinde sinirsel ağlar şeklinde işlenmiş bilgi ve deneyimler, birçok ilave çağrışımın oluşmasına yol açacak ve bu basit cümleden olabilecek en detaylı anlamların çıkartılmasına çalışacaktır. Verilen cümledeki adlar, nesneler yahut kavramlar, birçok genel ve özel bilgiye dayalı çağrışımı tetikleyecek, söyleyen kişinin erkek veya kadın olmasına bağlı olarak yine farklı çağrışım devreleri çalışacak, sesin tonu ve duygusal içeriğiyle ilgili de yine birçok başka devre “ilave bilgi elde etme” amaçlı olarak var güçleriyle çıkarımlar yapmaya çalışacaklardır. Bunun sonucu olarak, erişkin beyninde oldukça yaygın bir faaliyet artışı izlenmesi doğaldır. Fakat aynı cümle bir çocuğa söylendiğinde, beynindeki çağrışım devreleri henüz tam oluşmadığından ve bu kadarlık bir bilgi ile çok yaygın bağlantılar sağlayamayacağından, ortaya çıkacak faaliyet örüntüsü daha az beyin alanını ilgilendirecek ve böylece aktif olan alanların toplam miktarı erişkin beynine göre oldukça düşük düzeyde kalacaktır.  </p>
			<p class="resim_alyazili"><span><img alt="55.jpg" class="_idGenPageitem-54" src="../Images/55_fmt.jpeg"/></span>  </p>
			<p class="resimalti_italik ParaOverride-12">Erişkin ve çocuk beyninde aynı uyaranlara verilen cevapları   </p>
			<p class="resimalti_italik ParaOverride-13">yan yana koyduğunuzda ortaya çıkan farkı görmek için uzman   </p>
			<p class="resimalti_italik ParaOverride-13">olmanız gerekmiyor. Çocuk beyni, verilen sözel bir göreve karşı   </p>
			<p class="resimalti_italik ParaOverride-10">erişkine göre çok daha az faaliyet gösteriyor.  </p>
			<p class="paragraf">  </p>
			<p class="paragraf">Erişkin beynini çocuk beyninden ayıran bu temel fark üzerinde düşündüğümüzde bize başka birçok fikir de verir. Örneğin erişkin beyni dediğimiz beyin bu yoğun çağrışım sistemi faaliyetine bağlı olarak “önyargı”lardan da ileri düzeyde etkilenecektir. Önyargı dediğimiz süreç aslında beynin tamamında karşımıza çıkan, karar verme süreçlerimizi kolaylaştırma amacını taşıyan “süzgeç” sistemlerinin bir yansımasıdır. Önyargılar, yeni gelen bir bilginin daha hızlı değerlendirilmesini ve sonuca ulaştırılmasını sağlamak amacıyla oluşturulur. Fakat bildiğimiz gibi, özellikle sosyal, politik, inançlarla ve ırklarla ilgili önyargılar, çoğu zaman gerçeklik algımızı bozan ve bizleri yanlış kararlara sürükleyen hatalara neden olabilmektedir. Dolayısıyla erişkin beynine sahip oldukça kendimizi içinde bulacağımız düşünce tuzaklarına karşı da hazırlıklı olmalıyız. Kişiden kişiye derecesi fark etmekle birlikte, erişkin beyni, sorun çözmede çocuk beyniyle karşılaştırılamayacak kadar uzmanlaşmış bir düzeydedir. Fakat bunun bir bedeli olarak, yenilikleri algılama yeteneğini kaybetmeye, aldığı her bilgiyi, varsayılan edinilmiş sinirsel kalıplara uyacak şekilde değerlendirmeye başlar. Bu zayıflığın farkında olmak, önyargı ve düşünce tuzaklarından kurtulmanın da önemli bir başlangıç noktası olabilir.  </p>
			<p class="paragbos">  </p>
			<p class="paragraf ParaOverride-11">Erişkin bir beyne sahip olmak, her zaman iyi bir fikir değildir. Zira marjinal fikirleriyle, adlarını düşünce ve bilim tarihine yazdırmış insanların çoğunun “çocuksu ve uçarı tarafları” sıklıkla karşımıza çıkan özelliklerdir. Belki de bu “olgunlaşmaya direnen” zihin yapısı, yenilikleri ve farklı bakış açılarını korumayı sağlayan önemli bir savunma mekanizması olabilir.  </p>
			<p class="paragraf ParaOverride-11">Einstein’ın gazetecilere dil çıkarttığı o meşhur fotoğrafını örnek göstermeyi çok severim. O yaşta bir adam, ancak çocukluğunu her dem muhafaza edebildiği için, son nefesine kadar en zorlu fizik problemleri üzerinde çalışmaya devam edecek enerjiyi bulabilirdi.  </p>
			<p class="resim"><span><img alt="56.jpg" class="_idGenPageitem-55" src="../Images/56_fmt.jpeg"/></span>  </p>
			<p class="paragraf">Erişkin bir insanın beyni, bağlantı ve tecrübe sistemleri açısından çocuklara göre bir “tamamlanmışlık” hali taşıması açısından farklıdır. Fakat elbette ki bu “tamamlanma”, erişkin beyninin hiçbir yeni yetenek kazanamayacağı ya da yeni maharetler edinemeyeceği anlamına gelmez. İnsanlık tarihi bunun şaşırtıcı örnekleriyle doludur. Yaşınız kaç olursa olsun, eğer isterseniz yeni bir enstrüman çalmayı, yeni bir dili konuşmayı ve diğer başka birçok beceriyi öğrenebilirsiniz. Sadece, genellikle bu öğrenme süreci genç yaşlardaki gibi hızlı olmayacaktır fakat istek ve kararlılıkla, her türlü yeni beceride ciddi ilerlemeler sağlanabilir.  </p>
			<p class="paragraf">Rutin ve yeknesak faaliyetler, beynimiz için yavaş etki eden zehirler gibidir. O yüzden erişkinlik döneminin belki de en önemli gerekliliği, zihnen ve bedenen aktif bir yaşamdır. Zira beyin, gelişimi bir yerde duran bir doku değildir ve gelişimi tamamen onu nasıl kullandığınıza bağlıdır. Sinir doku, çalıştıkça güçlenen, bağlantılarını kuvvetlendirebilen, değişebilen bir dokudur. Yani kafamızın içinde sürekli bizden ilgi bekleyen, kaynayan ve her an değişime hazır bir evren var...  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt70.jpeg"/></span> <span class="CharOverride-3">Özellikle ilerleyen yaşlarda mustarip olunan hastalıklardan birini sormak isterim size. Hafıza zayıflığına, Alzheimer’a karşı yapılabilecek şeyler var mıdır? Bulmaca çözmek işe yarar mı?  </span></p>
			<p class="paragbos">  </p>
			<p class="paragraf">Beyin, meydan okuma söz konusu olduğunda, yeni ve karmaşık bir göreve koşulduğunda gelişir. Bulmaca çözmek bunamaya ve beyin yaşlanmasına çare gibi gösteriliyor ama bu pek doğru değil. Beyin geliştirici oyunlar, bulmacalar, sudoku ve buna benzer zihinsel egzersizler, ilk öğrenildikleri zaman beyinde bir miktar canlanma ve yenilenmeye neden olabiliyorlar. Fakat oynanan oyun, çözülen bulmaca ne kadar karmaşık olursa olsun, otomobil kullanmayı bile otomatik ve irade dışı bir rutine dönüştürebilen beynimiz, kısa sürede o oyunu artık kendini yormadan, otomatik pilotta çözmenin bir yolunu buluyor. İşte bu noktadan sonra o işin beyni geliştirme özelliği varsa bile artık ortadan kalkıyor.  </p>
			<p class="resim"><span><img alt="57.jpg" class="_idGenPageitem-56" src="../Images/57_fmt.jpeg"/></span>  </p>
			<p class="paragraf">Hafızayı, beynin diğer işlevlerini kuvvetlendirmenin yolu, onu farklı işlere, farklı deneyimlere zorlamak. Yeni yerler gezmek ve görmek, yeni insanlarla tanışmak, yeni bir dil veya enstrüman öğrenmek, yaratıcı fikirler üretip bunları en azından yazıya dökmek, çözümsüz görünen sorunlar üzerinde rutin olarak kafa yormak ve yeni bir el becerisi edinmek gibi faaliyetler, beyni esas geliştiren meydan okumalardır. Ayrıca yeterince uyumak, dengeli beslenmek ve düşük dışsal stresli bir yaşam, Alzheimer gibi rahatsızlıkları büyük oranda engelleyici bir hayat tarzıdır.  </p>
			<p class="paragraf">Alzheimer gibi rahatsızlıkların halen belirgin bir tedavisi yok. Fakat özellikle erken dönemlerde bu hastalığın belirtilerini yavaşça göstermeye başlayan yahut böyle bir rahatsızlık riski taşıyanlar için yeni becerilerle uğraşmanın yanında, sinirsel geribildirim (neurofeedback) gibi yardımcı tekniklerin çok işe yarayabildiğini gösteren çalışmalar var. Özellikle bu tip bozuklukların erken dönemlerinde yapılan zihin eğitimleri kişilere çok önemli avantajlar sağlayabiliyor ve bu tip rahatsızlıklara bağlı bilişsel gerilemeler büyük oranda durdurulabiliyor. Ama henüz, ortaya çıkmış olan hasar ve kayıpları tekrar eski haline getirecek kadar onarabilecek bir yöntemimiz yok.  </p>
		</div>
</body>
</html>