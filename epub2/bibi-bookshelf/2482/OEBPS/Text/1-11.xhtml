<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-11</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik" id="_idParaDest-7">YETENEKLER BEYİNDE Mİ OLUŞUR?  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt10.jpeg"/></span> <span class="CharOverride-3">Sizinle yaptığımız sohbetlerde beynin yeteneklerle ilgili merkezleri ne kadar çalıştırılırsa o düzeyde bir kapasite kazandığına değinmiştiniz. “Beyin adeta sen bir şeylerle uğraş, ben de sana yetenek vereyim diyor” demiştiniz. Elbette çok çalışmak yetenekleri geliştirecektir. Ama doğuştan muhteşem yeteneklere sahip insanlar var. Mesela gelmiş geçmiş en büyük müzik dehalarından biri kabul edilen Mozart ilk bestesini beş yaşındayken yapmış. Üstelik 35 senelik kısacık bir ömre 626 ölümsüz eser sığdırmış. Bu da beynin gizemlerinden biri midir sizce, ne dersiniz?  </span></p>
			<p class="paragbos">  </p>
			<p class="paragraf">İnsan hayatında ve bu evrende her şey beynimizle alakalıdır. Yetenek meselesine gelince, bu noktada da yine tanımla ilgili bazı sıkıntılar yaşıyoruz. Öncelikle bunu halletmemiz gerekiyor. Yetenek, bir şeyi diğer insanlardan daha üst düzeyde yapabilme becerisi olarak anlaşılıyor. Bu anlamda aslında hepimiz değişik düzeylerde yetenekliyiz. Bedensel özelliklerimiz, ırk yapımız, yetiştiğimiz ortam, içinde bulunduğumuz zaman dilimi ve bunun gibi daha birçok faktör, yetenek dediğimiz özelliğin tanımını ve kapsamını değiştirir. Bundan bin sene önce “üstün yetenek” dediğimiz şeylerle bugün “üstün yetenek” olarak tanımladığımız şeyler muhtemelen birbiriyle uyuşmayacaktır. Deha kavramı da genelde yetenek kavramıyla iç içe kullanılıyor. Deha, herhangi bir işlev açısından diğer insanlara göre belirgin bir üstünlük gösterme anlamında kullanılmakta. Dehaların ve üstün yetenekli insanların yaşamlarına baktığımızda çoğunun doğuştan gelen yetenekleri sayesinde başarılı olduklarına dair genel bir algıya kapılmamız normal. Zira hayatlarının tamamında neler olup bittiğini bilmiyoruz. Birçoğu, içinde bulunduğu biyolojik ve sosyal koşullar tarafından şekillendirilen insanlardır. Mesela Mozart’ın doğduğu dönem, klasik müziğin çok revaçta olduğu bir dönemdir ve Mozart’ın ailesi de müzikle iç içe yaşayan bir ailedir. Ussain Bolt’u düşünün mesela. Siyahi insanların beden özelliklerini doğuştan taşımakla birlikte diğer siyahilerin yapamadığı şeyleri başarıyor.  </p>
			<p class="paragbos">  </p>
			<p class="paragraf ParaOverride-11">Yeteneğin altın bir kuralı vardır:  </p>
			<p class="paragraf ParaOverride-11">Bir işi ustaca yapabilmek için o işe en az “on bin saat” ayırmanız gerekir. Yani herhangi bir işte on bin saat boyunca pratik yaptığınızda bu pratiği yapmamış olan diğer insanlar karşısında çok daha iyi ve üstün yetenekli görünürsünüz.<span class="CharOverride-3">  </span></p>
			<p class="resim_alyazili"><span><img alt="12.jpg" class="_idGenPageitem-14" src="../Images/12_fmt.jpeg"/></span>  </p>
			<p class="resimalti_italik">Wolfgang Amadeus Mozart (1756-1791)  </p>
			<p class="paragraf">Mozart örneği buna zıt bir örnek olarak sıklıkla dile getirilir. İlk senfonisini beş yaşında besteleyen Mozart’ın o yaşa kadar on bin saat çalışma imkânı olamayacağı açıktır. Fakat “Mozart beş yaşında senfoni yazmış” dendiğinde kimse “Nasıl bir senfoni yazmış peki?” sorusunu sormaz. Zira Mozart’ın ilk besteleri, neredeyse hiç çalınmaz. Çünkü onlar, müzisyenlerle dolu bir ortamda doğmuş bir çocuğun, ustalık dönemi öncesinde verdiği ilk işaretlerdir. Beş yaşındaki bir çocuk için iyidirler belki ama o çalışmaları bir Mozart şaheseri olarak kabul etmek zordur. Mozart’ı dehalaştıran eserleri, onlu yaşlarından itibaren ortaya çıkmaya başlamıştır. Hayat öyküsünden de anladığımız kadarıyla obsesif bir şekilde müzikle ilgilenen Mozart’ın 12 yaşına kadar binlerce saat pratik yapma imkânı olmuş olmalı, hele ki televizyon, internet gibi çeldiricilerin olmadığı bir çocuklukta bu çok daha mümkün. Yani en uç örneklerden biri olan Mozart bile on bin saat kuralına tabi gibi görünüyor.  </p>
			<p class="paragraf">Konservatuvarların yetenek sınavlarında birçok üstün nitelikli genç tespit edilir. Bunların bir kısmı doğuştan “mükemmel ton” (perfect pitch) denen bir algıya sahiptir. Yani hangi sesi duyarlarsa duysunlar, o sesin hangi frekansa hangi notaya ait olduğunu anında tanıyabilirler. Bu doğuştan geldiği düşünülen bir özelliktir. Fakat bu insanların çoğu, profesyonel müzik hayatında çok önemli bir varlık göstermezler. Başka işlere kayarlar yahut yeterince çalışmadıkları için başarısız olabilirler. Her uzun boylu insan, Amerikan basketbol ligi NBA’de bir yıldız olamaz değil mi? Başarılı insanları başarılı yapan şey, genetiklerinden ve bedensel özelliklerinden ibaret bir şey değilmiş gibi görünüyor.  </p>
			<p class="paragraf">Yapılan bütün çalışmalar, başarıyı belirleyen faktörün “yetenek” ya da doğuştan gelen şans bileşenleri değil, motivasyon ve çalışma olduğunu gösteriyor. “Üstün yetenekli” çocuklar üzerinde yapılan çalışmalar, mantık olarak bana çok yanlış geliyor. Zira doğuştan gelen yeteneği ne olursa olsun, çocuklarımıza motivasyon verebilecek yolları araştırmamız lazım. Çocukları “üstün”, “sıradan” ve “ortalamanın altında” gibi etiketlerle yaftalayarak, onların başarı alanlarını otomatik olarak tıkıyor olabiliriz.  </p>
			<p class="paragbos">  </p>
			<p class="paragraf ParaOverride-11">Yetenekli olmayı belirleyen faktörlerin başında “tutku” gelir. Tutku, bir işi takıntılı bir şekilde sürekli olarak yapma isteğini doğurduğunda, ustalaşma da kendiliğinden gelecektir. Tutkuyu sağlayan beyin devrelerinin tam olarak nasıl çalıştığını çözememiş olsak da hakkında birçok bilgimiz var. Özellikle dopamin, serotonin, endorfin ve anandamid gibi beyin kimyasalları, tutkulu bir iş yaparken artar. Beyinde bu kimyasalların artışıyla birlikte “akış” denen ilginç bir zihinsel durum oluşur ki yaptıkları iş ne olursa olsun, “akış”a giren insanlar, müthiş kararlı, inatçı ve yaratıcı bir ruh haline bürünürler.  </p>
			<p class="paragbos">  </p>
			<p class="paragraf">Bir çocuğu ya da genci, on bin saat boyunca tek bir işle uğraştırmak kolay değildir, hatta çok zaman mümkün de değildir. Hele ki istemediği bir işi yapıyorsa iki dünya bir araya gelse ona aynı şeyi sürekli olarak yaptıramazsınız. Fakat tutku bir kez devreye girdi mi, insanoğlunun başka bir zorlamaya ihtiyacı kalmaz. İçten gelen bir dürtü ve itmeyle, sürekli olarak zihnini mutlulukla dolduran, geleceğe dair umut ve cesaret veren böylesi bir duygu durumuyla, her şeyi başarabilir. Muhtemelen bu yaratıcı zihinsel deneyim, sadece beyindeki kimyasallara bağlanamayacak kadar karmaşık bir şeydir. Fakat bu kimyasalların düzeylerini değiştiren çeşitli kimyasal maddelerin, zihinde buna benzer durumlar oluşturduğunu uzun zamandır biliyoruz. Amfetamin, kokain ya da bunlara benzer uyuşturucu maddeler, yapay olarak bu tip bir zihinsel durumu deneyimlemeye imkân verdikleri için maalesef hâlâ birçok insanı esir alabiliyor. Bu tip maddeler, elbette birçok öldürücü yan etkileri nedeniyle, hayatları karartmaya da devam ediyor. İnsanlar, öldürücü olduğunu bildikleri halde neden bu maddelere müptela olmaya devam ediyorlar? Çünkü bu zihinsel deneyim, beynin ve insan zihninin en çok keyif aldığı ve hep orada kalmak istediği deneyimlerin başında geliyor. Mutluluğun temelinde bu tarz bir değişim yattığı için, günümüzde milyonlarca insan, bu kimyasal mutluluk illüzyonu içinde hayatlarını mahvedebiliyor. Oysa beynimizdeki bu biyolojik kimyasal sistem, doğuştan bize verilmiş bir hediyedir. Yaşamımızda her neye tutkuyla bağlanırsak, onda en iyi olmamıza yardımcı olacak biyolojik donanımımızın parçasıdır. Fakat hemen hemen her şeyi kötüye kullanabilen insanoğlu ne yazık ki bu sistemi istismar etmek konusunda da oldukça başarılı...  </p>
			<p class="paragraf">Kısacası “doğuştan yetenek” diye bir şey vardır. Yeteneklerin kişiye özel bir bileşimi vardır. Doğduğun yere, zamana, sosyal şartlara, imkânlara, genetik ve biyolojik yapının yanı sıra daha birçok şeye göre belirlenir. Kişiye özel bileşim, herkesin farklı bir konuda, benzersiz bir alanda “en iyi” olabileceğini düşündürür. O nedenle standart başarı ve yeteneklilik kıstaslarını bir kenara bırakıp, herkesin kendi yaşamında “Ben ne yapmak için dünyaya gelmiş olabilirim?” sorusunun yanıtını araması gerekiyor.  </p>
			<p class="paragraf">Herkes usta bir piyanist, madalyalı bir sporcu, Nobel ödüllü bir bilim insanı ya da bir televizyon yıldızı olmak zorunda değil. Bunlar sadece medyatik olarak bize görünür kılınan birkaç seçenek. Nefretin yaygınlaştığı bir sosyal ortamda herkese gülücüklerle umut aşılayan bir insan olmak, yaşadığı şehri tertemiz tutmayı tutku edinmiş bir temizlik görevlisi olmak, insanlara yardım etmeyi hayat gayesi edinerek nice hayata dokunabilen bir hayırsever olmak, bir köy okulunda, yarın Nobel alacak bir Aziz Sancar yetiştirdiğinden habersiz, işini tutkuyla yapan bir öğretmen olmak da yetenektir, başarıdır. Sonuç olarak “yetenek”, “başarı”, “deha” gibi kavramlara çok daha geniş bir çerçeveden bakmak gerekir.  </p>
			<p class="paragbos">  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt11.jpeg"/></span> <span class="CharOverride-3">Doğuştan yetenekli olmayanlar neler yapabilir? Herkes bir yetenek kazanabilir mi gerçekten?</span>  </p>
			<p class="paragbos">  </p>
			<p class="paragraf">Doğuştan hepimiz bir şeyleri diğerlerinden daha iyi yapabilecek bileşimlere sahibiz derken, her birimizin farklı açılardan yetenekli olduğunu söylemeye çalışıyorum. İnsanın yapabilecekleri de seçenekleri de sınırsızdır. Zamanla bu seçeneklerin sayısı ve biçimi sürekli olarak değişir. Hele ki günümüzde, iki yılda bir teknolojinin neredeyse tanınmaz hale geldiği bir gelişme ve bollaşma döneminde, yetenek imkânları da farklılaşır.  </p>
			<p class="paragraf">Her insan, kendi zaman dilimi içerisindeki özel şartlarda kendine en uygun yeteneği, işi, başarı alanını bulmak durumundadır. Bunun için yapılması gereken en önemli şey çocuğun, gencin ya da yetişkinin, ne yaparken keyif aldığını, neleri yaparken daha verimli olduğunu fark etmeye yönelik çalışmalara önem vermektir. “Fabrika ayarları” ne kadar erken keşfedilebilirse o kadar iyi. Özellikle çocukların henüz küçük yaşlarda ne tip faaliyetlere yatkın olduğu, hangi tip durumlarda sıkılıp huzursuzluk hissettikleri iyi gözlenmeli. Burada en önemli görev eğitmenlerden ziyade anne babalara düşüyor. Zira kalabalık sınıflarda öğrencileri hep birlikteyken ve sınırlı faaliyetlerde izlemek mümkün olabiliyor. Oysa çocuklar en çok evlerinde ve oyun oynarlarken kendileri gibi olabiliyorlar.  </p>
			<p class="paragraf">Bu anlamda beyin faaliyetleri üzerinde bazı çalışmalar yapıyoruz. Mesela Haziran 2016’da Şile’de bir “çocuk beyin kampı” düzenlemiştik. Bu kamptaki amacımız, çocuklara beceri ya da yetenek kazandırmak ve zayıf oldukları noktaları kuvvetlendirmek değildi. Bunu yapmaya çalışan ya da yapabileceğini iddia eden birçok faaliyet zaten var. Biz basitçe, kampımıza katılan ve beş gün boyunca ailelerinden uzakta, yaşıtlarıyla birlikte zaman geçiren çocukların “hangi konuda daha yetenekli” göründüklerini gözlemlemeyi amaçladık. Onların zayıf yönlerine, sorunlarına odaklanmadık. Ne yaparken kendilerini daha iyi hissettiklerine ve daha verimli olduklarına dikkat ettik. Kampa gözlemci olarak on psikoloji öğrencisi götürdük ve onların her birine on çocuk tahsis ederek, özellikle bu bağlamda tüm çocukları beş gün boyunca, gece gündüz dikkatle incelemeleri talimatını verdik. Çocukların farklı eğilimlerini ortaya çıkartmayı kolaylaştırmak için birbirinden farklı faaliyet tiplerini içeren on atölye tasarladık. Bu atölyelerin, ders anlatımı şeklindeki faaliyetlerden, arkeolojik kazılar yapmaya ve yüzme gibi bedensel faaliyetlere kadar oldukça çeşitlilik göstermesini sağladık. Sonuçta bütün çocuklarımızı, bu atölyelerde, serbest zamanlarında, yemek saatlerinde ve günün geri kalanında sürekli gözledik. İşin ilginç yanı, kampa bizimle birlikte katılan gözlemci öğrenci arkadaşlarımız, “çocukların olumlu ve üstün yönlerini” görmekle görevlendirildiler. İşin sonunda ise çok farklı bir deneyim yaşadıklarını bildirdiler. Her biri, belki de normal şartlar altında hiç göremeyecekleri bir sürü kabiliyeti keşfetme fırsatı yakaladılar. Çocuklar da biz onlara bu şekilde yaklaştığımız için ilginç marifetler sergilemeye başladılar. Kampta ilk defa beste yapan çocuklar da vardı, doğa gözlemcisi olmaya karar verenler de. Hatta bundan sonra evde bilimsel deneyler yapmak istediğini söyleyenler de. Açıkçası çok ilginç geribildirimler aldık. Bakış açımızı birazcık değiştirince bile karşımızdaki insanların ne kadar benzersiz ve ne kadar özel olduklarını gördük. Herkesten beklenen şeyleri çocuklarımızda aramaktan vazgeçelim.  </p>
			<p class="paragraf">İnsanların keyif aldıkları, uğraşmaktan hoşlandıkları işler genellikle birden fazladır. Bunlardan herhangi birine odaklanarak diğerlerini boşlamak da istenen sonuca varmayı geciktirebilir.  </p>
			<p class="paragraf">Her insanın yeteneği aslında keyif aldığı, eforsuzca yapabildiği işlerin bileşiminden oluşur. Mesela yemek yapmayı, bilimsel makaleler okumayı ve aynı zamanda anlatmayı seven biri, gıda alanında ders veren bir akademisyen olarak oldukça tatmin dolu bir hayat geçirebilir.  </p>
			<p class="paragraf">Kişilerin benzersiz özellikleri, standart meslekler içinde dahi yeni bakış açılarının ve yeni fikirlerin ortaya çıkmasına zemin hazırlar. Bilgiye ulaşmak ve aklımıza gelen her şeyi denemek açısından inanılmaz fırsatlarla dolu bir zamandayız. Fakat maalesef buna rağmen hâlâ insanların birkaç standart meslek ve uğraşıyla ömür geçirmek üzere programlanmaya devam ettikleri de bir gerçek. Eğitim sistemini yahut toplumsal beklentiyi dönüştürmek zordur. Fakat evde, kendi çevremizde yapacağımız küçük bakış açısı değişiklikleri, mucizeler yaratabilir.  </p>
			<p class="resim"><span><img alt="13.jpg" class="_idGenPageitem-15" src="../Images/13_fmt.jpeg"/></span>  </p>
			<p class="paragraf"><span><img alt="4.jpg" class="_idGenPageitem-6" src="../Images/4_fmt12.jpeg"/></span><span class="CharOverride-3"> Tarihe ve tarihi kişiliklere ilgi duyduğum için aklıma takılan bir konu var. Tarihte öyle isimler var ki, sadece bir alanda değil birçok alanda oldukça başarılı eserler ortaya koymuşlar. Yani aslında bir uzmanlık alanları yok. Astronomiden matematiğe, tıptan müziğe multidisipliner çalışmışlar. Bu kadar farklı alanlarda başarıyla çalışabilmelerinin sırrı beyinlerinde mi gizli yoksa yaşadıkları dönemin eğitim sistemleriyle mi ilgili?</span>  </p>
			<p class="paragbos">  </p>
			<p class="paragraf">Bana göre günümüzün en önemli sorunu eğitim sistemimizin parçalı ve uzmanlığa dayalı, ezberci anlayışıdır. Eski zamanlarda yani bilgi alanlarının ve uzmanlık dallarının bu kadar keskin olmadığı dönemlerde, insanlar kendilerini ve etraflarındaki dünyayı bir bütün olarak öğrenip algılama şansına daha fazla sahiptiler. Bugünse eğitim sistemi içinde başarılı olan bir çocuk, on yıllar boyunca birbirinden kopuk ve bağımsız bilgi alanlarına ait verileri başarılı bir şekilde ezberleyip, kendisine sorulduğunda en az hatayla cevap verebilen bir yetişkine dönüşüyor. Uzmanlık alanı içinde kalan sıradan işleri hakkıyla yapabilirken, yaşamının bütünü üzerinde, yeni ve denenmemiş yollar hakkında verimli fikirler üretip harekete geçme konusunda belirgin bir yetersizlik hissedebiliyor. Maalesef günümüzün “akademik anlamda başarılı” insanının genel profili budur. Dünyanın bugün içinde bulunduğu yenilik ve yaratıcı düşünce krizi, dünyadaki insan sayısı, iletişim imkânları ve ortalıktaki bilgi miktarı düşünüldüğünde gayet anlamsız gelebilir. Fakat bu kadar bilgiye ve iletişim imkânına rağmen, yetiştirdiğimiz insanlar, otoriteler tarafından kendilerine sunulanın dışında başka şeylere yönelmeyi pek düşünemez hale geliyorlar. Öğretmenleri, yöneticileri, anneleri ve babaları onlara “hazır çözümler” sunmaya devam ettikçe, kendi beyinlerindeki sorun çözme ve yenilik üretme devrelerini kullanamaz hale geliyorlar. Beynimizde yeteneklere aracılık eden sinirsel devreler kullanılmadıkça zayıflayıp işlevsizleşir. Böylece sürekli olarak kendilerine bir iş verilmesini bekleyen, sonucu belli projelerde çalışarak kendilerini rahat hisseden, değişim ve yeniliğe dirençli, verilenin ötesini sorgulamaya üşenen nesillerle dünyamızı dolduruyoruz. Buna rağmen günümüzde bile halen belirlenmiş akademik disiplinleri hiçe sayan, onların aralarında kalan gri ve tanımsız alanları tercih eden insanlar var. O tanımsız ve tenha alanlarda gezmeye cesaret eden hemen hemen herkes, hiç kimsenin bilmediği ve görmediği nice hazineleri keşfetme şansını yakalıyor. Mesela ben oldukça zor harekete geçen ve “tembel” olarak niteleyebileceğiniz bir bilim öğrencisiydim. Neyse ki bir dönem klasik bilim eğitiminin dışında kalan, yaşı ileri hocalarımın bana “Boş ver, uğraşmaya değmez” dediği konulara az da olsa merak sardım ve onlarla bir miktar ilgilendim. Bu sayede şimdi siz bana bir şeyler soruyorsunuz ve söylediklerimi dinlemeye değer görüyorsunuz. Uzunca bir süre, internet sayfama, notlarıma ve kitaplarıma yazdığım düşünceleri yayınlamaktan çekinmiştim. Zira bunları nasıl olsa herkes biliyordur diye düşünüyordum. Fakat gördüm ki, sadece geleneksel öğrenme ve düşünme kalıplarının dışına çıkıldığında bile zihne adeta taze bir hava pompalanıyor. Beyindeki muhteşem sentezleme sistemi, kimseye daha önce ulaşmamış sentezlere, fikirlere ve çözümlere dokunma şansı veriyor.  </p>
			<p class="paragbos">  </p>
			<p class="paragraf ParaOverride-11">Günümüzde bilginin artmasının uzmanlaşmayı zorunlu kıldığı algısı, tamamen bir yanlış anlamadır. Evet “veri” anlamındaki “bilgi” ya da “data” hiç olmadığı kadar fazladır günümüzde. Fakat “data” dediğimiz şey, bilgisayarlar içindir. İnsan zihni dataya çok az müracaat eder. Zihin, soyut kavramlarla, düşüncelerle, aforizmalarla, benzetmelerle ve karmaşık örüntülerle çalışır. Veriler, bu tahayyülleri ve bu fikirleri ancak besler. Onların zenginleşmesine katkı sağlar. Eğer arka planda soyut tahayyüller, hayaller, aforizmalar, mecazlar, felsefi sorunlar ve belirsiz kavramsal bağlantılar yoksa, eldeki veriler kişiye hiçbir şey sağlamaz. Dünyadaki bütün insanların kan basınçlarını ve diğer biyolojik bilgilerini kollarına bağladığınız saat benzeri cihazlarla sürekli izleyebilirsiniz. Fakat bu size insanlığın durumu hakkında bilgi vermez.  </p>
			<p class="paragbos">  </p>
			<p class="paragraf">Maalesef ki okullarda halen çocuklarımıza bilgiyi ezberletme yoluna gidiyoruz. Edebiyatla, sanatla, doğrudan deneyimleme yöntemiyle eğitilmeleri ve görgü kazanmaları gerekirken, bilgisayarların yapması gereken alt düzey işlerle meşgul ediyoruz onların beyinlerini.  </p>
			<p class="paragraf">Kendi veri yığınımızın içinde boğulduğumuz bir zamandayız. Sorunlarımız ise her zamankinden daha büyük. Kalabalık insan topluluklarının azalmadan artmayı sürdüren ihtiyaçları, dünyayı yaşanmaz hale getiren ekolojik ayak izlerimiz, çevre kirliliği, hayatın anlamı ve nedeniyle ilgili algılarımızdaki kaymalar, savaşlar, bitmeyen kavgalar, doymayan iştahlar, terör ve daha nice derin sorunlar, adeta yolumuzu şaşırttı. Bu büyük sorunlara çare olacak fikirleri keşfedebilecek ve bize yeni düşünme yolları armağan edebilecek zihinlere her zamankinden fazla ihtiyacımız var. Henüz nasıl verimli kullanabileceğimizi hiç bilmediğimiz nice teknolojik araçla donatılmış haldeyiz. Fakat bu hızlı teknolojiyi ne tarafa doğru yönlendirmemiz gerektiğini bize söyleyecek düşünürlerimiz pek az. Dolayısıyla filozoflara, edebiyatçılara, sanatçılara, yaratıcı zihinlere ve sınırları yıkmaya yönelik eğitim görmüş beyinlere her zamankinden daha çok muhtacız. Çok disiplinli eski bilgelerin hayatlarına bakıp öğreneceğimiz ve günümüze aktarabileceğimiz pek çok ipucu olduğunu düşünüyorum.  </p>
		</div>
</body>
</html>