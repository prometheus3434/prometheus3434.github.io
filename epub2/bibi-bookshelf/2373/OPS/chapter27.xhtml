<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter27">
		<section>
		<h1><span epub:type="pagebreak" title="157" id="page157"></span><st c="0">Hasibe</st></h1>
		<p><st c="7">Yanılıyor olabileceğini, yanlış tarafta duranın belki de sen olduğunu kabul et bir kerecik; hayatın değişsin. </st><st c="118">Beceremiyorsan dua et, karşına bir Hasibe çıksın.</st></p>
		<p><st c="167">Bizim çıktı.</st></p>
		<p><st c="180">Evi hiç boş kalmıyordu Hasibe’nin. </st><st c="216">Geleni gideni eksik olmuyordu. </st><st c="247">Biz de eksik olmuyorduk. </st><st c="272">Hem güle oynaya gidiyor hem de fesatlanıyordum ben. </st><st c="324">“Tabii canım...” diyordum üstten üstten, “İnsana aç kalıyor yazık. </st><st c="391">Kapısını bir çalan olunca da...”</st></p>
		<p><st c="423">“Sallama,” diyordu Hülya. </st><st c="450">“Kadının evi sittin baba tekkesi gibi. </st><st c="489">Nerde insana aç kalıyomuş? </st><st c="516">Bizim ev aç asıl insana.”</st></p>
		<p><st c="541">Haklıydı; sallıyordum. </st><st c="565">Ama ben de haklıydım. </st><st c="587">Bir sebep arıyor insan böyle zamanlarda. </st><st c="628">Bir açıklama, mantıklı bir izahat.</st></p>
		<p><st c="662">Delirirsin. </st><st c="675">İnsan bir kere de mi keyifsiz olmaz kardeşim? </st><st c="721">Bir kere de mi yüzü düşmez? </st><st c="749">Ve bir kerecik de kısa kesilmez mi bir “i” harfi?</st></p>
		<p><span epub:type="pagebreak" title="158" id="page158"></span><st c="798">“Hoş geldiniiiiiz.”</st></p>
		<p><st c="818">Hep mi hoş karşılanırsın arkadaş? </st><st c="853">Hep mi?</st></p>
		<p><st c="860">“Evet, hep!” der gibi karşılıyordu bizi Hasibe. </st><st c="909">Hep hoş geldiiiiiiiik’ti.</st></p>
		<p><st c="934">Annemiz, belki ninemiz yaşındaydı ama sadece Hasibe’ydi. </st><st c="992">Teyze dediydik saçmalamayın dediydi, anne dediydik hadi oradan dediydi, “Ee, Hasibe mi diycez yani?” dediydik utana sıkıla, “Herhâlde,” dediydi.</st></p>
		<p><st c="1136">“Kalk,” diyordu Hülya. </st><st c="1160">“Hasibe’ye bi uğrayalım. </st><st c="1185">Belki bi ihtiyacı vardır.”</st></p>
		<p><st c="1211">Aslında bizim ona ihtiyacımız vardı. </st><st c="1249">Ben dünden razı, gene de işveleniyordum.</st></p>
		<p><st c="1289">“Kızım, daha dün uğradık ya?”</st></p>
		<p><st c="1319">Yemiyordu.</st></p>
		<p><st c="1330">“İyi. </st><st c="1337">Sen otur televizyon seyret, ben bi görüp geleyim.”</st></p>
		<p><st c="1387">“Neyse...” diyordum. </st><st c="1409">“Seni tek göndermek olmaz şimdi.”</st></p>
		<p><st c="1442">Sırıtıyordu. </st><st c="1456">“Hadi hadi...” diyordu. </st><st c="1480">“Yemezler.”</st></p>
		<p><st c="1491">Koştura koştura gidiyorduk.</st></p>
		<p><st c="1519">“Hoş geldiniiiiiz.”</st></p>
		<p><st c="1539">Hiç kuralı yoktu Hasibe’nin. </st><st c="1569">Canın mı çekti; kireç boyalı bahçe duvarının önünden geçerken kapısının ipini çek, gir.</st></p>
		<p><st c="1656">Destur istemene gerek yok.</st></p>
		<p><st c="1683">Gir.</st></p>
		<p><st c="1688">Veba çiçeği, çuha, nergis, gazel boynuzu, aslanağzı dolu küçük ön bahçesini geç, seslenmene de gerek yok, mısır, yeşil soğan, sırık fasulye, domates, biber, maydanoz ekili arka bahçesine bir göz atıp orada mı değil mi bak, göremedinse evin hiç kilitlenmeyen kapısını ittir, dal.</st></p>
		<p><st c="1967">Sağda oturma odası, solda güya yatak odası. </st><st c="2012">Güya diyo</st><span epub:type="pagebreak" title="159" id="page159"></span><st c="2021">rum, karyolası oturma odasında zaten. </st><st c="2060">Bir duvara yaslı; pencere ayak ucunda kalıyor. </st><st c="2107">Kalan iki buçuk duvar dibi minder, ot yastık. </st><st c="2153">Yerler halı.</st></p>
		<p><st c="2165">Namazında niyazındaydı bir de. </st><st c="2197">Ama senin bildiğin gibi değil. </st><st c="2228">Geldi mi vakit; yayıverirdi seccadesini önüne, ister kalk kaç bağdaş kurduğun yerden, ister otur kahveni iç, kılardı o; umurunda değil.</st></p>
		<p><st c="2363">“Önünde eşek kadar adam oturuyor, öyle namaz olur mu Hasibe?” diye sormuştum da, “Kim girecekmiş kıblemle arama?” demişti güle güle. </st><st c="2497">“Eşek mi, adam mı?”</st></p>
		<p><st c="2516">Hem bizim gibi sabah akşam uğruyor hem de “Deli işte, yazık,” diyordu mahalle halkı. </st><st c="2602">“İdare ediyoz, naapalım?”</st></p>
		<p><st c="2627">Sonra kavga mı etti karı koca, soluğu Hasibe’nin dizinin dibinde alıyorlardı.</st></p>
		<p><st c="2705">Kız berbere mi kaçmış, koşuyorlardı Hasibe’ye.</st></p>
		<p><st c="2752">Alevi oğlan sünni kıza gönül düşürmüş meselâ da aileler dikilmiş ayağa; iki sülaleyi Hasibe’nin karyolalı oturma odasında buluyordun tıkış tıkış.</st></p>
		<p><st c="2898">Ne diyor ne ediyordu bilmiyorduk; kimse de bir şey anlatmıyordu. </st><st c="2964">Muhtemelen onlar da bilmiyordur diye düşünüyorduk, ama şuna şahit oluyorduk her defasında; itişe kakışa, birbirini dirsekleye dirsekleye girenler, “Yav bu kadına da yazık...” diye diye, çaktırmadan birbirine sokula sokula, sulh selâmet çıkıyorlardı.</st></p>
		<p><st c="3213">Sonrası düğün dernek.</st></p>
		<p><st c="3235">Birinde de kendimize şahit olduk biz.</st></p>
		<p><st c="3273">Hülya’yla girmişiz gene birbirimize, ne o geri gidiyor bir adım ne ben, keçi gibi inatlaşıyoruz. </st><st c="3371">Bir gerilip gerilip tos vurmamız eksik.</st></p>
		<p><span epub:type="pagebreak" title="160" id="page160"></span><st c="3410">“Ee be ama artık!” deyip evin erkeği gibi vurdu kapıyı çıktı bu akşam akşam. </st><st c="3488">Deli.</st></p>
		<p><st c="3493">“Lan, bi daha gelirsen...” diye söylendim arkasından.</st></p>
		<p><st c="3547">Kendimi Hasibe’de buldum on dakika sonra. </st><st c="3590">Kaçar mı?</st></p>
		<p><st c="3599">“Hoş geldiiiin.”</st></p>
		<p><st c="3616">“Valla hiç hoş gelmedim aslına bakarsan,” dedim.</st></p>
		<p><st c="3665">Tınmadı. </st><st c="3675">Maltıza yakın oturuyordu. </st><st c="3701">Dizlerinin üstünde iki apalayıp cezveyi sürdü köze.</st></p>
		<p><st c="3752">Ben sinirli sinirli, karyolasının yaslı durduğu duvarda asılı zülfikâr halısına bakıyordum. </st><st c="3845">“Akşam akşam yaa...” diye söylendim. </st><st c="3882">Lâf açacağım, debeleniyorum. </st><st c="3911">“Tövbe ya rabbi... </st><st c="3930">Vurdu kapıyı çıktı kadın yaa...”</st></p>
		<p><st c="3962">Gene tınmadı.</st></p>
		<p><st c="3976">“Sormayacak mısın?” dedim hafiften bozularak.</st></p>
		<p><st c="4022">“Anlatmamak için mi geldin?” dedi. </st><st c="4058">Cezvenin sapını tuttu, yan yatırdı hafiften. </st><st c="4103">Gözleri, göbek atmaya başlayan kahverengi köpüklerin üstündeydi. </st><st c="4168">Kahveyle konuşur gibi devam etti. </st><st c="4202">“İnatlaşmak için iki inatçı lâzım... </st><st c="4239">Kavga etmek için iki cahil, dövüşmek için iki aciz.”</st></p>
		<p><st c="4291">“Beni de suçluyosun ama...” dedim dayı dayı. </st><st c="4337">“Vurdu kapıyı çıktı diyorum.”</st></p>
		<p><st c="4366">O devam etti: “Birinin kapıyı vurup çıkması için içeride bir kalan, biri çekip gidiyorsa bir gönderen lâzım.” Fincanımı uzattı.</st></p>
		<p><st c="4494">Lan? </st><st c="4500">Ne diyor bu kadın?</st></p>
		<p><st c="4518">Başladım kendimle hesaplaşmaya. </st><st c="4551">Dalmışım, dolmuşum; dokunsan ağlarım. </st><st c="4589">Pat, geldi bizimki. </st><st c="4609">Kafamı fincana gömdüm hemen.</st></p>
		<p><st c="4637">“Hoş geldiiiin.”</st></p>
		<p><st c="4654">Çoraplarımın üstünden ayak parmaklarımı avuçladım, sık</st><span epub:type="pagebreak" title="161" id="page161"></span><st c="4709">tım. </st><st c="4715">“Yahu...” dedim yere bakarken, “... </st><st c="4751">biz eşeğiz be Hülya...”</st></p>
		<p><st c="4774">Hülya gelip yanıma oturdu, bir omuz attı, kahvemi döktürdü. </st><st c="4835">“Sensin eşek,” dedi.</st></p>
		<p><st c="4855">“Benim vallaha.”</st></p>
		<p><st c="4872">Bir daha hiç kavga edemedik.</st></p>
	</section>
	<div id="charCountTotal" value="4901"></div></body>
</html>
