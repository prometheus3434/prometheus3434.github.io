<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
		<section>
		<h1><span epub:type="pagebreak" title="38" id="page38"></span><st c="0">Eli bıçaklanan aşk</st></h1>
		<p><st c="19">İyiydi, güzeldi, hoştu başlarda Nurten. </st><st c="60">Sonradan bir hâller geldi üzerine. </st><st c="95">Gözümü korkutmaya başladı. </st><st c="122">Fazlaca güçleniyormuş gibiydi bir kere. </st><st c="162">Baş edemeyeceğim kadar. </st><st c="186">Yanımdayken yanımdaymış gibi hissedemez olmuştum onu meselâ. </st><st c="247">Ben onun yanındaymışım gibi hissediyordum.</st></p>
		<p><st c="289">Çekip çevirmeye merak salmıştı beni. </st><st c="327">Hizaya getirmeye, köşelerimi tıraşlayıp şekle şemâle sokmaya.</st></p>
		<p><st c="388">Tamam, erkek de bir yere kadar teslim olmak ister; oluyordum, ama giderek ağır gelmeye başlıyordu üzerimdeki hâkimiyeti. </st><st c="510">Bırak biraz da biz seni çekip çevirelim!</st></p>
		<p><st c="550">I ıh. </st><st c="557">Yapamıyordum.</st></p>
		<p><st c="570">O yaptırtmadığından değil, gördüğüm anda mum gibi eriyor, hamur gibi gevşiyordum da ondan. </st><st c="662">Al beni, ne hâle getirirsen getir.</st></p>
		<p><st c="696">Öyle.</st></p>
		<p><st c="702">“Onsuz ne yapardım ben?” diye düşünmekten başka bir şey gelmiyordu elimden. </st><st c="779">Ki bu da ağırıma gitmeye başlıyordu yavaş yavaş. </st><st c="828">Erkek olanın gider.</st></p>
		<p><st c="847">Ve ne zaman kalktım da evime döndüm, başlıyordum bu sefer de düşünmeye: “Onunla nereye kadar?”</st></p>
		<p><span epub:type="pagebreak" title="39" id="page39"></span><st c="942">Yok...</st></p>
		<p><st c="949">Yürümeyecekti bu ilişki. </st><st c="975">Kurtulmak zorundaydım. </st><st c="998">Kırmadan, üzmeden, hadi açık söyleyeyim, üstüme sıçratmadan. </st><st c="1059">Şirretliğinden ödüm patlıyordu, doğruya doğru. </st><st c="1106">Terk etmeye kalksam yedi mahalleye rezil edecek, gelip gidip camlarımı kıracak, geceleri içip içip kapıma dayanacak gibi geliyordu. </st><st c="1238">Kadın bendim, erkek o sanki.</st></p>
		<p><st c="1266">Pavyonda taarruzu ileri götüren bir müşterinin kafasında şarap şişesi kırdığı bir gece görmüştüm onu ilk. </st><st c="1373">Yüzündeki o korkunç ifadeyi de. </st><st c="1405">Hemen koşup zaptetmişti garsonlar ama o hâlâ şişenin elinde kalan tırtıklı hançer gibi yarısıyla hamle ediyordu yere serdiği adama. </st><st c="1537">İlk andaki kadar vahşi, şirret.</st></p>
		<p><st c="1568">Üç gece sonra bir daha gitmiştim can sıkıntısından. </st><st c="1621">Baktım ki davet mavet beklemeden gelmiş oturmuş masama. </st><st c="1677">Korkutmamış, şaşırtmıştı bu kez; âlemlerin en kibar konsomatrisiydi çünkü. </st><st c="1752">Ve de en güzel... </st><st c="1770">Dahası, şirretlikten eser yoktu.</st></p>
		<p><st c="1802">Gecenin sonuna doğru kolunu kolumun üstüne koymuş, “Hadi bana gidelim,” demişti.</st></p>
		<p><st c="1883">Çok güzel, çok yumuşaktı başlarda. </st><st c="1919">Böyle başlamıştık. </st><st c="1938">“Gel, beni işgal et,” der gibiydi. </st><st c="1973">Sonra beni işgâl etmişti.</st></p>
		<p><st c="1998">Ve şimdi bitemiyorduk.</st></p>
		<p><st c="2021">Ne zaman bu kadar teslim olmuştum sahi?</st></p>
		<p><st c="2061">Emrediyordu: “Pavyondan kes ayağını artık. </st><st c="2105">Sana yakışmıyor.”</st></p>
		<p><st c="2122">Hemen boyun eğiyordum. </st><st c="2146">Bir “Baş üstüne kumandanım!” demem eksikti.</st></p>
		<p><st c="2189">“Hadi, yeter iki duble. </st><st c="2214">Ver bakalım bardağını. </st><st c="2237">Aferin!”</st></p>
		<p><st c="2245">Minnetle bakıyordum. </st><st c="2267">Bir ayaklarının altını öpmediğim kalıyordu. </st><st c="2311">Ne istiyorsa o olmak istiyordum yanındayken. </st><st c="2356">Vedalaşıp eve döndüğümde ise ne istiyorsam o olmasını isterken buluyordum kendimi.</st></p>
		<p><st c="2438">Yani... </st><st c="2447">Erkek olan ister.</st></p>
		<p><span epub:type="pagebreak" title="40" id="page40"></span><st c="2464">Önünü arkasını düşünmeye başlıyordum çaresiz. </st><st c="2511">Nerden geldik, nereye gidiyoruz?</st></p>
		<p><st c="2543">Pavyondan gelmiştik, bu kesindi. </st><st c="2577">Peki nereye kardeşim? </st><st c="2599">Hiç! </st><st c="2604">Bu da kesindi. </st><st c="2619">Bırak eş meş olmayı, hâttâ bırak sevgili olmayı, annem beni Nurten’le evcilik oynarken görse kalpten giderdi. </st><st c="2729">Onunla bir geleceğim yoktu benim, olamazdı.</st></p>
		<p><st c="2772">Düşün düşün, ileriye gidemeyince geriye gidiyordu tekrar zihnim. </st><st c="2838">O şirret, kanlı geceye. </st><st c="2862">Kötüydü, tehlikeliydi oralar, kirliydi. </st><st c="2902">Nurten de oraların gülü olduğuna göre?..</st></p>
		<p><st c="2942">Onu kollarıma aldığımda dünya umurumda olmuyordu hoş, ama eve döndüğümde bütün dünyayla sevişmişim gibi hissediyordum. </st><st c="3062">Yorgun, kirli ve iflah olmaz.</st></p>
		<p><st c="3091">Onun suçu değildi, tamam, ama beni de kirletiyordu.</st></p>
		<p><st c="3143">İnsan birine haksızlık etmek istediği zaman, köpek gibi tasma takar da içinin en karanlık deliğine kapatır vicdanını. </st><st c="3262">Hem iyi biri olduğunu düşünüp hem de kötülük etmek istiyorsan, zulmedeceğin kişinin insanlığına bakamazsın çünkü. </st><st c="3376">Yüzün tutmaz. </st><st c="3390">Sıfatına bakarsın. </st><st c="3409">Etiketine, markasına bakarsın. </st><st c="3440">Ben de öyle yapıyordum. </st><st c="3464">Neydi bizimkinin sıfatı?</st></p>
		<p><st c="3488">Konsomatris.</st></p>
		<p><st c="3501">Ve insan, insanlığını çiğneyeceği zaman en çok ahlâk kurallarına sığınır.</st></p>
		<p><st c="3575">Ahlâken... </st><st c="3587">Olur muydu benim gibi temiz aile çocuğunun yanında konsomatris?</st></p>
		<p><st c="3650">I ıh.</st></p>
		<p><st c="3656">Kurtulmak zorundaydım ondan. </st><st c="3686">Ama nasıl?</st></p>
		<p><st c="3696">Çıkamıyordum işin içinden.</st></p>
		<p><st c="3723">Şantiyede çok şeker bir büyüğümüz vardı; Kâmil Abi. </st><st c="3776">İlişkimizi bilir, herkes aklı verip hor görürken o destek verip hoş görürdü. </st><st c="3853">Ona danışmaya karar verdim. </st><st c="3881">Çay içiyordu bir köşede, gidip yanına oturdum, biraz da gözlerim dolarak </st><span epub:type="pagebreak" title="41" id="page41"></span><st c="3954">döktüm içimi. </st><st c="3968">“Böyleyken böyle Abicim,” dedim. </st><st c="4001">Ben gençtim daha. </st><st c="4019">Önümde koca bir gelecek vardı. </st><st c="4050">Temiz bir ailem...</st></p>
		<p><st c="4068">“Uzun lâfın kısası...” diyerek kesti sözümü. </st><st c="4114">“Olmuyor diyorsun yani?”</st></p>
		<p><st c="4138">“Olmuyor Abi.”</st></p>
		<p><st c="4153">“Git söyle ona.”</st></p>
		<p><st c="4170">“Nasıl?”</st></p>
		<p><st c="4179">“Bana nasıl söyledinse öyle.”</st></p>
		<p><st c="4209">“Abicim...” dedim, “Bildiğin gibi değil. </st><st c="4251">Bir sinirlenirse var ya...”</st></p>
		<p><st c="4278">Elini dizime koydu. </st><st c="4299">“Söyleee...” dedi uzata uzata. </st><st c="4330">Sonra da kalkıp gitti işinin başına.</st></p>
		<p><st c="4366">O gece bekliyordu beni Nurten. </st><st c="4398">İş çıkışı eve dönerken beynim bin takla atıyordu kafamın içinde. </st><st c="4463">Bir rahatlayıp “Tamam be. </st><st c="4489">Söyleyeceğim,” diyor, bir zar gibi gerilip “Öldürür beni,” diyordum. </st><st c="4558">“Hayatta söyleyemem.” Söylemekten başka çarem olmadığını da görüyordum bir taraftan.</st></p>
		<p><st c="4642">“Dik dur, dik dur, dik dur...” diye bin kere tekrarlamışımdır belki duşun altında. </st><st c="4726">Kurulanıp giyinirken enikonu vermiştim kararımı; söyleyecektim.</st></p>
		<p><st c="4789">Erkek olan söyler.</st></p>
		<p><st c="4808">Çıktım gittim sonra. </st><st c="4830">“Ne iyi ettin,” diyerek karşıladı beni. </st><st c="4870">“Hoş geldin,” demezdi. </st><st c="4893">Pavyon ağzıymış “hoş geldin”, sevgiliye denmezmiş. </st><st c="4944">Baş köşeye buyur etti, sırtıma kırlent yerleştirdi, koştu çayımı getirdi, geçip oturdu karşıma, ta içime dikti gözlerinin içini. </st><st c="5073">Muhabbeti de o başlatmazdı. </st><st c="5101">Bu da pavyon ayağıymış; sevgiliye yapılmazmış. </st><st c="5148">Benim başlatmamı beklerdi... </st><st c="5177">Ve ben “başlatmak” üzereydim. </st><st c="5207">Yutkundum, bardağımı sehpanın üzerine bıraktım, boş kalan ellerimi nereye koyacağımı bilemeyince geri aldım, gözlerimi gözlerinden kaçırıp çay kaşığına diktim, “Nurten...” dedim.</st></p>
		<p><span epub:type="pagebreak" title="42" id="page42"></span><st c="5385">Sesim sarhoş nârâsı gibi patlayarak yankılandı sandım önce, sonra ikinci “Nurten”in sokak kapısının oradan geldiğini fark ettim.</st></p>
		<p><st c="5514">“Gene geldi pezevenk!” deyip ayağa fırladı Nurten. </st><st c="5566">Suratı çirkinleşmeye başlamıştı. </st><st c="5599">Ben de fırladım, üstüme başıma döktüm çayı, ama benim hararetim daha yüksekti, yanmadım. </st><st c="5688">“Ne oluyor Nurten?” dedim nefes nefese. </st><st c="5728">“Kim geldi? </st><st c="5740">Kim pezevenk?”</st></p>
		<p><st c="5754">“Sus!” dedi sert sert.</st></p>
		<p><st c="5777">Nârâ tekrarlandı, tekrarlandı, kapı yumruklanmaya, tekmelenmeye başladı.</st></p>
		<p><st c="5850">“Aç kııız!” diyordu dışarıdaki. </st><st c="5883">“Nurteeen!”</st></p>
		<p><st c="5894">Sağ tarafımdaki cam patladı, perdenin dibine kafam kadar bir taş düştü. </st><st c="5967">Ciyaklamışım.</st></p>
		<p><st c="5980">“Sus!” dedi tekrar azarlar gibi. </st><st c="6014">“Bağırır bağırır gider.”</st></p>
		<p><st c="6038">“Gitmez,” dedim cep telefonumu çıkarıp. </st><st c="6079">“Polisi arayayım da...”</st></p>
		<p><st c="6102">“Sok onu çıkardığın yere,” dedi. </st><st c="6136">İlk geceki şirret konsomatristi karşımdaki. </st><st c="6180">“Vesikamı iptal mi ettireceksin benim. </st><st c="6219">Sok.”</st></p>
		<p><st c="6224">Soktum. </st><st c="6233">“Ama ama...” deyip duruyordum bu arada. </st><st c="6273">Kapı zorlanıyordu.</st></p>
		<p><st c="6291">Savurdu saçlarını Nurten, “Leeen!” diye haykırdı avaz avaz. </st><st c="6352">“Bas git. </st><st c="6362">Deşerim!”</st></p>
		<p><st c="6371">Dışarıdaki mi daha korkunçtu içerideki mi, bilmiyordum artık. </st><st c="6434">Kapı tekrar zorlandı. </st><st c="6456">“Dur sen!” deyip koştu mutfağa, kolundan büyük bir ekmek bıçağıyla geri döndü saniyesinde. </st><st c="6547">Daha ben dur, ne yapıyorsun diyemeden kapıya hücum etti, anahtarı çevirdi, ardına kadar da açtı, “Gel len gel!” diye bağırmaya başladı.</st></p>
		<p><st c="6682">Kaçmam lâzımdı belki. </st><st c="6705">Arka odaya falan.</st></p>
		<p><st c="6722">Ama kaçamadım.</st></p>
		<p><st c="6737">Gözleri kan çanağı, dev gibi bir adam giriyordu içeri. </st><st c="6793">Nurten saplayacakmış gibi bıçakla hamle ettikçe elinin tersiy</st><span epub:type="pagebreak" title="43" id="page43"></span><st c="6854">le sinek savar gibi itiyordu onu şöyle, adım adım bana doğru geliyordu. </st><st c="6927">Ve hırıl hırıl. </st><st c="6943">“Kimsin lan sen?” diyordu. </st><st c="6970">“Öldürürüm lan!”</st></p>
		<p><st c="6986">Çenemi öne uzatıp savaşmaya hazırlandım önce, sonra boynumu büküp yalvarmaya, ağlamaya.</st></p>
		<p><st c="7074">Korktum çünkü, çok korktum. </st><st c="7103">İnsan olan korkar.</st></p>
		<p><st c="7121">Nurten bıçağı bir daha salladı o anda. </st><st c="7161">Dev adam, akıl almaz bir dengeyle yan dönüp savuşturdu, kızın kolunu yakaladı, bileğini büktüğü gibi söktü aldı bıçağı, sonra da bana salladı.</st></p>
		<p><st c="7303">Alttan karnıma otuz santimlik bir bıçağın geldiğini biliyordum ama sadece gözlerimi yumabildim.</st></p>
		<p><st c="7399">Bekledim acıyı. </st><st c="7416">Gelmedi.</st></p>
		<p><st c="7424">“Yandım,” dedi Nurten o sırada. </st><st c="7457">Açtım gözlerimi. </st><st c="7474">Araya girmişti. </st><st c="7490">Adamın geri geri gittiğini gördüm. </st><st c="7525">“Bi daha seni bu karının yanında görürsem...” dedi, dönüp karanlığa karıştı.</st></p>
		<p><st c="7601">Orada dikiliyordum öylece. </st><st c="7629">Nurten tam önümdeydi, sırtı bana dönük. </st><st c="7669">Omuzlarından tutup çevirdim. </st><st c="7698">“Gider demiştim,” dedi. </st><st c="7722">Şirretlikten eser yoktu şimdi. </st><st c="7753">Koca bıçağı sağ eliyle tutuyordu, ama sapından değil, ucundan. </st><st c="7816">Parmaklarının arasından kan sızıyordu.</st></p>
		<p><st c="7854">“Nurten?”</st></p>
		<p><st c="7864">“Git,” dedi. </st><st c="7878">“Mühim değil. </st><st c="7892">Kaç, git, bir daha da gelme.”</st></p>
		<p><st c="7921">“Nurten?”</st></p>
		<p><st c="7931">“Olmayız ikimiz,” dedi. </st><st c="7956">“Ben sana olmam. </st><st c="7973">Bitti. </st><st c="7980">Git.”</st></p>
		<p><st c="7985">Bileğinden tuttum. </st><st c="8005">Eli gevşedi yavaşça. </st><st c="8026">Ekmek bıçağı derince yerleştiği kesiğe tutundu bir an, sonra içimi yakan bir şıpırtıyla kurtulup yere düştü. </st><st c="8135">Polis molis gelmeden kaçmak istiyordum şurdan. </st><st c="8182">Tamam, kız da yaralıydı ama öyle aman aman bir yara yoktu yani. </st><st c="8246">Sekiz on dikişlik bir şey. </st><st c="8273">İstikbalim vardı benim. </st><st c="8297">Bu pislikten kurtarmak istiyordum yakamı.</st></p>
		<p><st c="8338">“Nurt...”</st></p>
		<p><span epub:type="pagebreak" title="44" id="page44"></span><st c="8348">“Git.”</st></p>
		<p><st c="8355">“Allahaısmarladık,” dedim.</st></p>
		<p><st c="8382">“Güle güle koçum,” dedi. </st><st c="8408">Bu pavyon ağzıydı.</st></p>
		<p><st c="8426">Ertesi gün naklimi başka bir şantiyeye aldırdım. </st><st c="8476">Üç hafta sonra da Kâmil Abi’yi gördüm. </st><st c="8515">İşleri kontrole gelmiş. </st><st c="8539">Koştum yanına, baktı bana şöyle, ne merhaba ne başka bir şey, “Sor!” dedi doğrudan.</st></p>
		<p><st c="8622">Sordum: “Nurten... </st><st c="8642">İyi mi?”</st></p>
		<p><st c="8650">“Gayet iyi,” dedi. </st><st c="8670">“Gene pavyonun gülü. </st><st c="8691">Şen şatır. </st><st c="8702">Müşteri kuyruk.”</st></p>
		<p><st c="8718">Ağırıma gitmişti bu. </st><st c="8740">Nasıl şen şatır olabilirdi yani? </st><st c="8773">Nasıl?</st></p>
		<p><st c="8779">“Nasıl Abicim?” dedim. </st><st c="8803">“Sen bilmiyorsun, ayrılmamdan bir gece önce benim için bıçağın önüne attı o kendini. </st><st c="8888">O kadar çok seviyordu. </st><st c="8911">Nasıl iyi olabilir?”</st></p>
		<p><st c="8931">“Bıçak mıçak hikâye,” dedi. </st><st c="8960">“Polüm yaptı sana o gece. </st><st c="8986">Sen de yedin.”</st></p>
		<p><st c="9000">“Polüm ne?”</st></p>
		<p><st c="9012">“Numara çekti numara.”</st></p>
		<p><st c="9035">“Ne?”</st></p>
		<p><st c="9041">“Bak dinle..” dedi.</st></p>
		<p><st c="9061">Dinledim.</st></p>
		<p><st c="9071">Bir süreden beri ondan ayrılmak istediğimi, ama yapamadığımı hissediyormuş Nurten. </st><st c="9155">Beni soğutmak için kasten ayar vermeye, hizaya getirmeye, çekip çevirmeye falan da kalkmış ama yine olmamış. </st><st c="9264">O zaman da demiş ki, kaçırtayım en iyisi ben bunu. </st><st c="9315">Kurmuş tezgâhı, dolmuşçu Hamdi’ye de rica etmiş, dayamış kapıya. </st><st c="9380">Sonrasını biliyormuşum. </st><st c="9404">O sağ selâmet, ben tabana kuvvet.</st></p>
		<p><st c="9437">Ağzım bir karış açık bakıyordum. </st><st c="9471">Kuzu kuzu teslim olmuş muyum sana? </st><st c="9506">Olmuşum? </st><st c="9515">Tepe tepe kulanıyor musun? </st><st c="9542">Kullanıyorsun? </st><st c="9557">Sen tezgâh açmasan bırakıp gidecek gücüm </st><span epub:type="pagebreak" title="45" id="page45"></span><st c="9598">var mı? </st><st c="9606">Yok. </st><st c="9611">Beni seviyor musun? </st><st c="9631">Seviyorsun. </st><st c="9643">O zaman niye kaçırtıyorsun? </st><st c="9671">“Niye?” dedim. </st><st c="9686">“Niye Abi?”</st></p>
		<p><st c="9697">“Basit...” dedi. </st><st c="9715">“O seninle mezara giderdi, ama sen onu koluna takıp pazara bile gidemezdin.”</st></p>
		<p><st c="9791">Başımı eğdim, eğince kafam çalışmış gibi oldu. </st><st c="9839">“Eli?” diye bağırdım. </st><st c="9861">“Elini niye bıçaklatsın ki? </st><st c="9889">Numara olsa?.. </st><st c="9904">Hem elini araya sokmasa karnına saplanacaktı belki bıçak.”</st></p>
		<p><st c="9962">“Bıçaklatmamış...” dedi. </st><st c="9988">“Hamdi bıçağı bunun eline tutuşturup çıkarken bu kendi sıkmış yumruğunu iyice gözün korksun diye.”</st></p>
		<p><st c="10086">Dudaklarımı ısırdım. </st><st c="10108">“Ve de şimdi gayet şen şakrak, öyle mi?”</st></p>
		<p><st c="10148">“Bakma öyle göründüğüne,” dedi. </st><st c="10181">“Seni göreceğimi bildiği için bana da polüm yapıyor haspa. </st><st c="10240">Sen kız, ama üzülme. </st><st c="10261">Onun için.”</st></p>
		<p><st c="10272">Utandım.</st></p>
		<p><st c="10281">Erkek olan utanır.</st></p>
	</section>
	<div id="charCountTotal" value="10300"></div></body>
</html>
