<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter15">
		<section>
		<h1><span epub:type="pagebreak" title="86" id="page86"></span><st c="0">Ayıptır</st></h1>
		<p><st c="8">Müdür, dokuzların din dersine girecekti birazdan. </st><st c="59">Masasında oturmuş, vakit geçsin diye gazetenin spor sayfasına bakıyordu. </st><st c="132">Kapı çalınmadan açılınca şaşırdı, içeriye üstü sütlükahve atkılı, altı mor şalvarlı yaşlıca bir kadının girdiğini görünce, “Buyur annem?” dedi.</st></p>
		<p><st c="275">“Anan gurban ossun. </st><st c="296">Destur var mı guzum?”</st></p>
		<p><st c="317">“Buyur buyur,” dedi Müdür. </st><st c="345">“Gel...” Masasının önündeki koltuklardan birini gösterdi. </st><st c="403">“Geç, otur. </st><st c="415">Veli misin sen?”</st></p>
		<p><st c="431">Kadın oturdu, atkısını kafasının ortasına kadar attı geri, beyaz tülbentinin yarısı ortaya çıktı. </st><st c="530">“Pek sıcağımış...” dedi yaslanırken. </st><st c="567">“Bi çay dök de içelim guzum. </st><st c="596">Hareretimiz geçsin.”</st></p>
		<p><st c="616">“Buyur buradan yak,” diye düşündü Müdür, ama kırmayacaktı kadıncağızı. </st><st c="688">İki çay söyledi, sorusunu tekrarladı: “Veli misin sen annem?”</st></p>
		<p><st c="749">“Yok da...” dedi kadın, “Benim oğlum veli. </st><st c="793">Torunum sizde okur Allah uzun ömür virsin.”</st></p>
		<p><st c="836">Çaylar geldi.</st></p>
		<p><st c="850">“Kimmiş senin torun?” Hatırlayacağından değildi, öylesine soruyordu Müdür. </st><st c="926">“Kaçıncı sınıf? </st><st c="942">Hangi şube?”</st></p>
		<p><span epub:type="pagebreak" title="87" id="page87"></span><st c="954">Kadın çayına iki şeker atıp karıştırdı, bir fırt çekti. </st><st c="1011">“Ergin bizim,” dedi. </st><st c="1032">“Bilin mi? </st><st c="1043">8 A’da okurumuş.”</st></p>
		<p><st c="1060">Ne bilsindi adam? </st><st c="1079">Kadın bir an evvel ne söyleyecekse söylesin de kalksın gitsin diye, “Haa...” dedi yalandan. </st><st c="1171">“Bilirim canım. </st><st c="1187">Bilmem mi. </st><st c="1198">Ergin. </st><st c="1205">Ee? </st><st c="1209">Ne olmuş Ergin’e?”</st></p>
		<p><st c="1227">Kadın bir yudum daha içti çayından. </st><st c="1264">“Sorma,” dedi. </st><st c="1279">“Hiiiç sorma, hiçç.”</st></p>
		<p><st c="1299">Müdür bilirdi bu girizgâhları. </st><st c="1331">Kesin itlik falan etti diye disipline verilmişti çocuk, nenesi de yalvarmaya gelmişti. </st><st c="1418">“Deme yahu!” dedi sahte bir içtenlikle. </st><st c="1458">“Demek yaramazlık yaptı senin kerata? </st><st c="1496">Hadi, çekinme, söyle ne yaptı?”</st></p>
		<p><st c="1527">“Onun yaptığı bi şey değil guzum,” dedi kadın. </st><st c="1575">“Senin yaptığın bi şey.”</st></p>
		<p><st c="1599">Müdür çayından bir yudum aldı, ağzında dolaştırıp yuttu. </st><st c="1657">“Allah Allah?” dedi. </st><st c="1678">“Ne yapmışım ben?” Bir yudum daha aldı. </st><st c="1718">“Çattık!” diye düşünüyordu. </st><st c="1746">“Söyle söyle, ne yapmışım ben?”</st></p>
		<p><st c="1777">“Otuz bir...” dedi kadın. </st><st c="1804">“Sen yapmadın mı?”</st></p>
		<p><st c="1822">Müdürün ağzındaki çay genzine kaçtı, sıcak sıcak burnundan püskürdü, öksürttü, tıksırttı.</st></p>
		<p><st c="1912">Kadın kalkıp dolaştı, iki yumruk attı adamın sırtına, “Öğsür guzum, öğsür de çıksın,” dedi, iki yumruk daha attı.</st></p>
		<p><st c="2026">“Çıktı çıktı...” dedi Müdür. </st><st c="2056">“Bırak, geç yerine.” Çekmeceden bir peçete çıkarıp sümkürdü, “Olmadı ama şimdi senin bu dediğin,” diye devam etti sitemle. </st><st c="2179">“Öyle ayıp şeyler... </st><st c="2200">Yakışmadı... </st><st c="2213">Bak, yaşlı başlı kadınsın... </st><st c="2242">Anne dedik... </st><st c="2256">Olmadı.”</st></p>
		<p><st c="2264">Kadın yerine oturdu, atkısı omzuna kadar sıyrılmıştı. </st><st c="2319">“Sana yakıştı mı?” dedi.</st></p>
		<p><st c="2343">“Ne?”</st></p>
		<p><st c="2349">“Aptez alıyon mu yaptıktan sonra?”</st></p>
		<p><st c="2384">“Yahu ne diyorsun sen be kadın?” Tepesi atmıştı Müdürün. </st><st c="2442">“Sabah sabah?”</st></p>
		<p><span epub:type="pagebreak" title="88" id="page88"></span><st c="2456">“Cünüp cünüp gezilmez dirlerimiş. </st><st c="2491">Bilin. </st><st c="2498">İllâ aptez alacağımışın.”</st></p>
		<p><st c="2523">“Bana bak... </st><st c="2537">Kadıın...”</st></p>
		<p><st c="2547">“Ne disen haklısın,” dedi kadın. </st><st c="2581">“Her dakka aptez alsan gene temizlenemen.”</st></p>
		<p><st c="2623">“Ne ne ne ne?”</st></p>
		<p><st c="2638">“Üstümüze sıçratmayaydın bari. </st><st c="2670">Pis pis.”</st></p>
		<p><st c="2679">“Laaan!”</st></p>
		<p><st c="2688">Biri kadın biri erkek iki müdür muavini, Serap Hanım’la Ali İhsan Bey, iki de hademeyle gürültüye koşup; müdür yaşlı kadını kolundan tutmuş sepetlerken yetiştiler. </st><st c="2853">Yerdeki sütlükahve atkıya bir tekme savurdu, “Götürün şu kadını buradan,” diye hırladı müdür. </st><st c="2947">Ter içindeydi. </st><st c="2962">“Bir daha bunu bu okulda görürsem...”</st></p>
		<p><st c="2999">Ne oldu falan diye soruyorlardı ama nasıl anlatsın adam? </st><st c="3057">“Allah aşkına arkadaşlar...” dedi. </st><st c="3092">“Gidin kendisine sorun.”</st></p>
		<p><st c="3116">Serap Hanım, ağlayan kadıncağızın koluna girip kendi odasına götürdü, müdüriyet katı tenhalaştı.</st></p>
		<p><st c="3213">Müdür odada turluyor, çıkıp çıkıp pencereden bakıyordu gidiyor mu deli kadın diye.</st></p>
		<p><st c="3296">Gitmiyordu.</st></p>
		<p><st c="3308">Geliyordu.</st></p>
		<p><st c="3319">Geldi.</st></p>
		<p><st c="3326">“Müdür Bey?”</st></p>
		<p><st c="3339">Müdür sıçradı, döndü, Serap Hanım’ı gördü karşısında, yanında da o manyağı. </st><st c="3416">“Ben ne dedim size Serap Hanım?” Ağlıyordu bir de manyak.</st></p>
		<p><st c="3473">“Ama yanlış anlamışsınız siz,” dedi Serap Hanım. </st><st c="3523">O ise gülüyordu.</st></p>
		<p><st c="3539">“Yaa...” dedi dik dik Müdür. </st><st c="3569">“Size ne dedi bilmiyorum...” </st><span epub:type="pagebreak" title="89" id="page89"></span><st c="3598">Kadına döndü. </st><st c="3612">“Bir daha söylesene demin söylediklerini!”</st></p>
		<p><st c="3654">Kadın; “Otuz bir,” dedi hıçkırarak. </st><st c="3691">Gözlerinden iki damla yaş süzüldü. </st><st c="3726">“Bizim torunun okul numarası. </st><st c="3756">Sen vermişin. </st><st c="3770">Argadaşları ağşama gadar alay ederlerimiş. </st><st c="3813">Cünüp cünüp gezilmez dirlerimiş, aptez aldın mı dirlerimiş, her dakka aptez alsan gene temizlenemen, sen de haklısın dirlerimiş, bari üstümüze sıçratmayaydın dirlerimiş. </st><st c="3983">Gorsen, benim numaramı değiştirin diyi ağşam zabah ağlar çocuk. </st><st c="4047">Ondan geldimidi.”</st></p>
		<p><st c="4064">Müdür, baktı ki ihtiyar hâlâ ağlıyor, hem kucaklayıp öptü hem eline sarıldı.</st></p>
	</section>
	<div id="charCountTotal" value="4141"></div></body>
</html>
