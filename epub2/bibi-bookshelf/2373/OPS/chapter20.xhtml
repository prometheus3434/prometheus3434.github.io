<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter20">
		<section>
		<h1><span epub:type="pagebreak" title="117" id="page117"></span><st c="0">Kimseye iyilik etmeyeceksin</st></h1>
		<p><st c="28">Esnaf milletine işler iyi demeyeceksin. </st><st c="69">“Sürünüyoruz, ne olsun?” En güzel cevap. </st><st c="110">Akrabaya, konu komşuya, eşe dosta da açık vermemen lâzım. </st><st c="168">“İşler nasıl?” mı dediler, “Vallaha sabah bulup akşam yersek şükrediyoruz,” de geç. </st><st c="252">Borç isterler, bir el at derler, yok haftaya vereceğim, yok borcumun kölesiyim, vırt zırt.</st></p>
		<p><st c="342">Bırak büyüyedursun bankada paran. </st><st c="377">Hiç yokmuş gibi yaşa. </st><st c="399">İllâ araba mı lâzım, pert bir Taunus al, bin git. </st><st c="449">Boyatma bile. </st><st c="463">Macunları görünsün kara kara. </st><st c="493">Sağdan soldan arsa al, dükkân al, at bir kenara. </st><st c="542">Kimseye söyleme.</st></p>
		<p><st c="558">Ama gözü gönlü tok birine söyle illâ ki. </st><st c="600">Şiştikçe dök içini, hâttâ akıl danış; ben bu kadar malı nasıl yiyeyim diye.</st></p>
		<p><st c="675">Ben Münip Dayı’ya söylüyordum meselâ. </st><st c="714">Ölse kimseden borç istemez, zaten de hâli vakti yerinde. </st><st c="771">Zengin doktoru. </st><st c="787">Görmüş geçirmiş adam. </st><st c="809">Paramızda gözü olmaz, yemesini de bilir, açık açık yer.</st></p>
		<p><span epub:type="pagebreak" title="118" id="page118"></span><st c="864">Doktor dedimse, çakmak tamircisi.</st></p>
		<p><st c="898">Gir o leğen mavisi iki metrecik teneke dükkânına, yok yok. </st><st c="958">İbelolar, Lotuslar, Porcheler, Colibriler, Cetolar, Ronsonlar, Dupontlar; neler neler. </st><st c="1045">“Bak bak, şu çakmağa bak...” dedi birinde. </st><st c="1088">“Seninki gibi on tane Taunus alır, üstüne de iki takım elbise diker.”</st></p>
		<p><st c="1157">Ağzım açık kalmış.</st></p>
		<p><st c="1176">“Vallaha mı Dayı?”</st></p>
		<p><st c="1195">“Sana yalan borcum mu var oğlum? </st><st c="1229">Altın dupont bu. </st><st c="1246">Som altın.”</st></p>
		<p><st c="1257">“Ne manyaklar var,” dedim. </st><st c="1285">“Zevk için mi yapıyorsun bu işi Münip Dayı?”</st></p>
		<p><st c="1329">“Haa...” dedi bilmiş bilmiş. </st><st c="1359">“Salaktım çünkü. </st><st c="1376">Ne diyon aslanım sen? </st><st c="1398">Bu soktumunun tüpgazına bi apartman parası basan kerizi düşürmüşüm, anasını bellemem mi? </st><st c="1487">Kaç paraya değiştiriyorumdur sence şunun çarkını?”</st></p>
		<p><st c="1537">“Ne bileyim?” dedim. </st><st c="1559">“Elli lira? </st><st c="1571">Yüz?”</st></p>
		<p><st c="1576">“Bok yüz,” dedi. </st><st c="1594">“Üç bin üç biiin. </st><st c="1612">Hey yavrum hey!”</st></p>
		<p><st c="1628">Saçlarım diken diken olmuş. </st><st c="1657">Ben bir conta takımını otuz liraya satıyorum o zaman. </st><st c="1711">Altı lirası kâr. </st><st c="1728">Onun da vergisiydi algısıydı derken kalıyor üç lira. </st><st c="1781">Bin tane satacağım ki... </st><st c="1806">Öf öf öf... </st><st c="1818">“Münip Dayı, ne para yapmışındır ama değil mi?”</st></p>
		<p><st c="1865">“Hee...” dedi. </st><st c="1881">“Gel bu gece pavyona götüreyim seni.”</st></p>
		<p><st c="1918">Gittik.</st></p>
		<p><st c="1926">“Ye koçum. </st><st c="1938">İç. </st><st c="1942">Çağır gelsin kızlar,” dedi. </st><st c="1970">“Bendensin.”</st></p>
		<p><st c="1982">Yedim içtim, kızlarla muhabbet, elim sende falan, kafayı da bulmuşum iyice, gecenin sonuna doğru çözüldü dilim. </st><st c="2095">Yumuşadım. </st><st c="2106">Konsomatris gibi dizine dokunuyorum Dayının, konuşurken, “Allah canını almasın,” deyip deyip makas alıyorum, böğrüne dirsek atıyorum, göz süzüyorum falan.</st></p>
		<p><st c="2260">“Dayıcım...” dedim bir ara, “Bana bir iyilik etsen?”</st></p>
		<p><st c="2313">Masanın üstüne yatırıp kıllarını cimciklediğim elini çekti, </st><span epub:type="pagebreak" title="119" id="page119"></span><st c="2374">gâvura bakar gibi baktı. </st><st c="2399">“Hoop,” dedi. </st><st c="2413">“O kadar uzun boylu değil.”</st></p>
		<p><st c="2440">Hesabı da ödemiş dayım, iyice yanaştım buna. </st><st c="2486">“Onu demiyorum Dayı,” dedim. </st><st c="2515">“Senin üstünde güneş batmıyor, anladık. </st><st c="2555">Tokai tamir etmiyorsun, olacak o kadar, altın dupontla uğraşıyorsun. </st><st c="2624">Dünyanın en zengin adamları eşiğine yüz sürüyor.”</st></p>
		<p><st c="2673">“Ee?” dedi az öteye kayarak. </st><st c="2703">Gururu okşanmıştı.</st></p>
		<p><st c="2721">“Ee’si...” dedim, “Dayım benim... </st><st c="2756">Hiç mi yok bir tanıdığın, bize şöyle köşe edecek bir mal satsın, konsinye değil, para peşin, biz de üç lira kâr yerine on lira kâr edelim? </st><st c="2895">Hiç mi sözün geçmez?”</st></p>
		<p><st c="2916">Rahatladı bunun üzerine. </st><st c="2942">“Haa, sen o iyilikten bahsediyosun. </st><st c="2978">Şimdi sarhoşum... </st><st c="2996">Ayılayım, düşüneyim, sabaha bakarız bi çaresine.”</st></p>
		<p><st c="3045">“Vallaha mı?” dedim.</st></p>
		<p><st c="3066">“Batur var bizim,” dedi. </st><st c="3092">“Sabah görürsün dayının itibârını. </st><st c="3127">Hadi kalk. </st><st c="3138">Evli evine.”</st></p>
		<p><st c="3150">Ayrıldık. </st><st c="3161">Öyle güveniyorum ki Münip Dayı’ya, şimdi geri dönse de mandıracı bir tanıdığım var dese yedek parça işinden ânında el çekip kasap dükkânı açarım. </st><st c="3307">Sabahı zor ettim. </st><st c="3325">Sabah oldu, bu sefer de Münip Dayı’nın gelişini zor ettim. </st><st c="3384">Elinde son model telefonuyla geldi sonunda. </st><st c="3428">Ben hâlim vaktim belli olmasın diye takoz kadar eriksonla dolaşıyorum, antenini de bantla tutturmuşum, bununki ayfon bilmem ne. </st><st c="3556">“Batur’u arıyorum,” dedi.</st></p>
		<p><st c="3581">Unutmamış. </st><st c="3593">Sallamamış. </st><st c="3605">Ciddiymiş. </st><st c="3616">Allah’ım!</st></p>
		<p><st c="3625">“Batur Bey neci Dayı?”</st></p>
		<p><st c="3648">“Neci değil ki? </st><st c="3665">Karışma sen.”</st></p>
		<p><st c="3678">Karışmadım, o açtı konuştu, “Canım ciğerim bir komşum var...” dedi. </st><st c="3747">“Yedek parça satıyor... </st><st c="3771">Senden bi ricam olacak...” Kesti, telefonu bana uzattı, “Şimdi karış,” dedi.</st></p>
		<p><span epub:type="pagebreak" title="120" id="page120"></span><st c="3847">Aldım telefonu. </st><st c="3864">Elim ayrı titriyor, sesim ayrı.</st></p>
		<p><st c="3895">“Aloo, Batur Abi... </st><st c="3916">Batur Bey...”</st></p>
		<p><st c="3929">“Kardeş...” dedi Batur karşıdan. </st><st c="3963">“Dünyayı kırarım, Münip Dayı’yı kırmam. </st><st c="4003">Ne lâzımdı?”</st></p>
		<p><st c="4015">“Conta takımı,” çıktı ağzımdan.</st></p>
		<p><st c="4047">“Dört lira,” dedi. </st><st c="4067">“İşine gelir mi?”</st></p>
		<p><st c="4084">Ulan, ben toptancıdan yirmi dörde alıyorum. </st><st c="4129">Yirmi üçe satsam toptancısı olurum âlemin. </st><st c="4172">Ağlayacağım sevinçten. </st><st c="4195">“Gelir Abi gelir...” dedim, “Şöyle bana şimdilik birkaç bin tane...”</st></p>
		<p><st c="4263">“En küçük kolimiz elli bin.”</st></p>
		<p><st c="4292">Ağladım sevinçten.</st></p>
		<p><st c="4311">“Sen nasıl dersen Batur Abi.”</st></p>
		<p><st c="4341">“Yalnız para peşin çalışırım normalde. </st><st c="4381">Bu defalık, Münip Dayı’nın hatırı için havale beklemeden gönderiyorum...” Telefonun içine girebilsem ayaklarına kapanacağım herifin. </st><st c="4514">“Malı alırsın, gelen arkadaşa ödersin. </st><st c="4553">Bir terslik çıkmasın, bozuşuruz.”</st></p>
		<p><st c="4586">“Çıkmaz Abi... </st><st c="4602">Merak etm...”</st></p>
		<p><st c="4615">“Hadi hayırlı olsun. </st><st c="4637">Toptancım sensin bundan sonra. </st><st c="4668">Ver bakalım dayıma, sesini duyayım az daha.”</st></p>
		<p><st c="4712">Münip Dayı’ya gözyaşları içinde uzattım telefonunu. </st><st c="4765">Aldı, canım ciğerim koçum kuzum, konuşa konuşa çıktı benim dükkândan.</st></p>
		<p><st c="4834">Dört liraya conta ne demek lan? </st><st c="4867">Yirmi üç’ten versem piyasaya, conta başına on dokuz lira kâr. </st><st c="4929">Çarp elli binle... </st><st c="4948">Allah’ım!</st></p>
		<p><st c="4957">Bankaya geçtim, doğrudan Ayhan’a çıktım, müdüre. </st><st c="5007">“İki yüz bin liramı hazırda tutun benim hesaptan,” dedim. </st><st c="5065">“Mal gelecek, kamyon yanaştı mıydı parayı almam lâzım.”</st></p>
		<p><st c="5120">Elli bin contam üç gün sonra geldi. </st><st c="5157">Karşıda depo kiralamışım, oraya yıktırdım, bankadan da kaptım parayı geldim, </st><span epub:type="pagebreak" title="121" id="page121"></span><st c="5234">şoförün yanında oturan arkadaşa toka ettim. </st><st c="5278">Hiç bakmadan koydu çantayı ayağının dibine.</st></p>
		<p><st c="5321">“Sayaydın kardeş?”</st></p>
		<p><st c="5340">“Gerek yok.”</st></p>
		<p><st c="5353">Bir hafta sürmedi, tükendi malım. </st><st c="5388">Uçuyorum. </st><st c="5398">Bir milyonumu bankaya yatırmışım, cepte hâlâ yüz bin var.</st></p>
		<p><st c="5455">Aradım hemen Batur’u. </st><st c="5478">“Abi cont...”</st></p>
		<p><st c="5491">“Satışlar iyi galiba? </st><st c="5514">Yüz bin göndereyim mi?”</st></p>
		<p><st c="5537">“Gönder Abi. </st><st c="5551">Paran hazır.”</st></p>
		<p><st c="5564">“Yok öyle. </st><st c="5576">O ilk seferdi. </st><st c="5591">Önce para, sonra conta. </st><st c="5615">Yaz, hesap numarasını veriyorum...”</st></p>
		<p><st c="5650">Milyonluk olduk ya, Ayhan’a gitmedim bile artık. </st><st c="5700">Telefon edip “Az gel...” dedim, pat diye düştü dükkâna. </st><st c="5756">“Şu hesaba dört yüz bin geçiver Ayhancım.”</st></p>
		<p><st c="5798">Hesaplıyorum... </st><st c="5815">Bir ay içinde yüz milyonluk olurum ben be. </st><st c="5858">Beş aya trilyonu deviririm. </st><st c="5886">Uçarım. </st><st c="5894">Aldım geldim büyük oğlanı; “Perakende işi sende artık,” dedim. </st><st c="5957">“Dükkân da senin. </st><st c="5975">Buyur, bereket versin. </st><st c="5998">Bak sakın unutma, baba nasihatidir; kimseye iyilik etmeyeceksin oğlum. </st><st c="6069">Kazandınsa kazandın. </st><st c="6090">Kimsenin bilmesine gerek yok. </st><st c="6120">Ufarak bir külüstür çekersin altına, gelip gitmeye, yeter.” Oğlan benden de nekes çıktı. </st><st c="6209">“Yok baba yaa...” dedi. </st><st c="6233">“Otobüsle gelip gidiyoruz işte. </st><st c="6265">Şimdi millet yanlış anlar, çok kazanıyorum falan zannedip borç morç isterler... </st><st c="6345">İyi böyle.”</st></p>
		<p><st c="6356">“Aferin,” dedim. </st><st c="6374">“Ortancayı al yanına ama sen. </st><st c="6404">Beraber çalışır kazanırsınız kardeş kardeş.”</st></p>
		<p><st c="6448">“Aramıza nifak girer baba,” dedi. </st><st c="6483">“Ben ne kazanıyorum ki şurda?”</st></p>
		<p><st c="6513">İt.</st></p>
		<p><span epub:type="pagebreak" title="122" id="page122"></span><st c="6517">Kıydım azıcık paraya, birine ver birine verme olmaz şimdi, boş bir dükkân tuttum ortancaya, ilk kirasını da ödedim, “Al anahtarını,” dedim. </st><st c="6658">“Düşün taşın, ne iş yapacağına karar ver, başka kuruş çalışmaz benden. </st><st c="6729">Ne kazanıyoruz da ne verelim.”</st></p>
		<p><st c="6759">“Haklısın baba,” deyip elimi öptü, bir su kompresörü aldığı gibi yıkama yağlama açtı.</st></p>
		<p><st c="6845">Conta takımlarım kapış kapış satılıp raflardaki istifleri alçaldıkça ben yükseliyorum. </st><st c="6933">Hayâllerim almış başını gitmiş. </st><st c="6965">Arsalarımdan imâr geçiriyor Gökçek, veriyorum müteahhide, yüz binlerce dairem oluyor, takım elbisemin rengine göre mercedes giymeye başlıyorum, gömlek cebimde altın bir dupont, sanayiide bütün esnaf kiracım olmuş, raconu ben kesiyorum, Anadolu’yu pençelerime almışım, bayilerin bayisi, toptancıların piriyim, iki milyon contayı bir günde sıfırlıyorum.</st></p>
		<p><st c="7316">Oğlanlar uğrayıp bölüyorlar hayâllerimi ara sıra.</st></p>
		<p><st c="7366">“Baba, otuz bin lira açığım vardı da...”</st></p>
		<p><st c="7407">“Sende varsa bana ver oğlum. </st><st c="7437">Ne gezer bende otuz bin? </st><st c="7462">Sabah kazanıp akşam yersek şükrediyoruz.”</st></p>
		<p><st c="7503">“Yapma baba.”</st></p>
		<p><st c="7517">“Yok oğlum, yok. </st><st c="7535">Ah olsa.”</st></p>
		<p><st c="7544">Münip Dayı da gelip gidiyor tabii. </st><st c="7580">Onun dükkân küçük. </st><st c="7599">Depodaki asma kata yaptırdığım klimalı büromda oturuyoruz.</st></p>
		<p><st c="7657">“Batur işleri devredecek,” dedi bir gün. </st><st c="7699">“Açmadı buralar onu. </st><st c="7720">Mafya tebelleş olmuş çok zengin diye. </st><st c="7758">Amerika’ya gidiyor. </st><st c="7778">Elindeki malları ölmüş eşek fiyatına çıkaracak. </st><st c="7826">Benden duymuş olma.”</st></p>
		<p><st c="7846">Gözüm dönmüş; bu fırsatı kaçıramam. </st><st c="7883">“Anladım Dayı,” dedim. </st><st c="7906">“Anladım.” Bekliyorum ki kalksın gitsin, çökeceğim Batur’a.</st></p>
		<p><span epub:type="pagebreak" title="123" id="page123"></span><st c="7965">“Anladınsa arasana lan!” dedi.</st></p>
		<p><st c="7996">“Nasıl Dayı?”</st></p>
		<p><st c="8010">“Arasana Batur’u. </st><st c="8029">Kapatsana elinde ne varsa.”</st></p>
		<p><st c="8056">Aradım artık. </st><st c="8071">“Ben büyüyeceğim biraz Batur Abi,” dedim tasfiyeden haberim yokmuş gibi. </st><st c="8144">“Bolca alıp bir kenara koyayım diyorum. </st><st c="8184">Destekleyebilir misin?”</st></p>
		<p><st c="8207">“Paradan haber ver,” dedi. </st><st c="8235">“Destek mesele değil.”</st></p>
		<p><st c="8257">“Yalnız, öyle dört liradan alamam,” dedim. </st><st c="8301">“Çok alacağım çünkü.”</st></p>
		<p><st c="8322">“Kaç paran var?” diye sordu.</st></p>
		<p><st c="8351">“Onu bırak sen şimdi,” dedim. </st><st c="8382">“On milyon conta gönder, on milyonun hazır.”</st></p>
		<p><st c="8426">“Yuh!” dedi, sonra bir adım geri gitti. </st><st c="8467">“Yirmi olur. </st><st c="8480">O da son.”</st></p>
		<p><st c="8490">Bir adım da ben gittim. </st><st c="8515">“On beşe he dersen paranı gönderiyorum.”</st></p>
		<p><st c="8555">“Münip Dayı’nın hatırı için,” dedi. </st><st c="8592">“Gönder.”</st></p>
		<p><st c="8601">Önce Münip Dayı’yı gönderdim ellerini öpüp, sonra çağırdım Ayhan’ı, Mercedes dahil, nem var nem yok ipotek ettirip çektim krediyi, Batur’un on beş milyonunu gönderdim.</st></p>
		<p><st c="8769">Ama Batur denilen hayvan, contalarımı asla göndermedi.</st></p>
		<p><st c="8824">Asla.</st></p>
		<p><st c="8830">Arıyorum: “Bu hat iptal edilmiştir.”</st></p>
		<p><st c="8867">Koşuyorum Münip Dayı’ya, kapı duvar. </st><st c="8905">Ama gelmediğinden değil, gelmeyeceğinden. </st><st c="8947">İçerinin yeni kazılmış bir mezar kadar boş olduğunu biliyorum. </st><st c="9010">Çöküp kalıyorum velhâsıl. </st><st c="9036">İnsan, başına gelen bir felâket için iki kere çöker mi? </st><st c="9092">Ben her gün yüz kere çöküyorum.</st></p>
		<p><st c="9123">Depo gitti, dükkânlar, arsalar gitti, mercedes gitti, oğlanlara yalvarıp yakarıyorum; “Valla sabah bulup akşam yersek şükrediyoruz baba,” diyorlar. </st><st c="9272">Küçük oğlanın harçlıklarını </st><span epub:type="pagebreak" title="124" id="page124"></span><st c="9300">biriktirdiğinden haberim var, ona ağız yüz eğiyorum, “Olsa canım feda,” diyor, “Dört burma bozdur da Münip Dayı’nın oraya bir çakmak gazcı açayım,” diye hanıma yalvarıyorum, “Bunlar benim kefen param,” deyip şıngırdata şıngırdata kaçıyor, esnaftan arkadaşlara koşuyorum, “Biliyon...” diyorlar. </st><st c="9594">“Bi vermeye başlasak herkes ister.”</st></p>
	</section>
	<div id="charCountTotal" value="9629"></div></body>
</html>
