<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
		<section>
		<h1><span epub:type="pagebreak" title="46" id="page46"></span><st c="0">Sır</st></h1>
		<p><st c="4">Abim çok güzel resim yapardı. </st><st c="35">Ben de her küçük kardeş gibi bununla gurur duyar, etrafa hava atmak isterdim.</st></p>
		<p><st c="112">“Abi, şu resmi versene,” derdim meselâ.</st></p>
		<p><st c="152">“N’apacan?” derdi.</st></p>
		<p><st c="171">“Hiiç. </st><st c="179">Okula götürüp arkadaşlarıma, öğretmenime göstericem.”</st></p>
		<p><st c="232">“Siktir lan. </st><st c="246">Sen yapmışın gibi caka satacan de mi?”</st></p>
		<p><st c="284">Sağ olsun, günahı kadar sevmezdi beni. </st><st c="324">Gene de resim yapacağı zaman dibinden ayrılmazdım. </st><st c="375">O ciddiyeti, dudaklarının kenarından hiç eksik etmediği sıy sıy sıy ıslığı, her şarkıyı da makamıyla çalardı, gözümü alamadığım otuz ikilik sulu boya takımı, an an inanılmaz renklerle bezenen o bembeyaz resim kâğıdı.</st></p>
		<p><st c="591">“Oğlum bi gitsene lan.”</st></p>
		<p><st c="615">“Yaa n’olur bakiim yaa!”</st></p>
		<p><st c="640">“Sırnaşık it! </st><st c="655">Ama bi koluma falan dokunursan var ya...”</st></p>
		<p><st c="696">Dokunmazdım. </st><st c="710">Nefes bile almazdım. </st><st c="731">Önce kara kalemle çizerdi ne çizecekse. </st><st c="771">O hâline bile razıydım ama devamı daha güzeldi. </st><st c="819">Özene bezene çizdiği resmi silgiyle silişine içim </st><span epub:type="pagebreak" title="47" id="page47"></span><st c="869">acırdı hep. </st><st c="881">İlk sildiğinde çok ağlamıştım siliyo da bana vermiyo diye. </st><st c="940">Ağlama ağlama üstüne, dayak dayak üstüne, tecrübe tecrübe üstüne, öğrenmiştim sonunda. </st><st c="1027">Silmek için silmezmiş meğer. </st><st c="1056">Sulu boyanın altndan kalem izleri görünmesin diye silermiş.</st></p>
		<p><st c="1115">Gene öyle yaptı o gün. </st><st c="1139">Harika bir Tarkan çizdi. </st><st c="1164">Zülfü alnının ortasından burnunun yanına sarkmış, dudağının üstüne dokunuyor da dokunmuyor, sırtında deri postu kolsuz, pelerininin zinciri bakla bakla imân tahtasına düşmüş, tek diz kırık, deri çizmeler... </st><st c="1371">Yanında da Atıl Kurt, dili dışarıda. </st><st c="1408">Of! </st><st c="1412">Hadi ağlama.</st></p>
		<p><st c="1424">“Abi yaa... </st><st c="1437">Yaa n’olur, bi kerecik götüriyim yaa.”</st></p>
		<p><st c="1475">Şımarık herif, sırnaşık it... </st><st c="1506">I ıh. </st><st c="1512">Küfür, dayak, ı ıh. </st><st c="1532">“Lan sus!” Susamıyorum. </st><st c="1556">“Oğlum tepinme, dur lan, dur!” Duramıyorum. </st><st c="1600">Öyle bir içimden tutuyor; götürmem, arkadaşlara göstermem lâzım.</st></p>
		<p><st c="1664">“Al Allah belânı versin. </st><st c="1690">Al,” dedi sonunda. </st><st c="1709">“Ama bak, bi duyayım ben yaptım diye yalan söylediğini...”</st></p>
		<p><st c="1767">Söylemeyecektim ki. </st><st c="1788">Erkenden gittim okula. </st><st c="1811">Bayrak gibiyim elimdeki resimle. </st><st c="1844">Çocuğuz, hepimiz hayranız Tarkan’a, okul da bana hayran şimdi. </st><st c="1907">Sabahçılar çıkıncaya kadar koyun sürüsü gibi kafa kafaya verip dolandık öyle. </st><st c="1985">“Herkese gösterme,” diyordu Azmi. </st><st c="2019">“Çalarlar malarlar.”</st></p>
		<p><st c="2039">Sabahçılar dağıldı, biz toplandık, ben en önde yürüyorum koridorda, Tarkan’ı göğsüme yaslamışım, herkes kenara çekiliyor. </st><st c="2162">Girdik sınıfa, Hülya geldi, “Bugün yanıma otursanaa,” dedi iki yana sallanarak. </st><st c="2242">Ye kürküm ye dünyası işte. </st><st c="2269">“Ne oturcam be!” dedim.</st></p>
		<p><st c="2292">“Pis! </st><st c="2299">Zaten bok gibi olmuş,” deyip döndü gitti.</st></p>
		<p><st c="2340">Öğretmen girdiğinde Tarkan hâlâ sıramın üstündeydi ve biz hâlâ kaynaşıyorduk. </st><st c="2419">“Gebertirim!” diye kükredi, durulduk. </st><st c="2457">Önüm açılınca baktım, cetvelini sallaya sallaya bizim </st><span epub:type="pagebreak" title="48" id="page48"></span><st c="2511">yana geliyor. </st><st c="2525">Kafamı omuzlarımın arasına soktum. </st><st c="2560">Bu gelişi biliyordum: Gebertme gelişi.</st></p>
		<p><st c="2598">“Kim yaptı bunu?”</st></p>
		<p><st c="2616">Tarkan resmine bakıyordu öğretmenimiz. </st><st c="2656">Gözlerinde hayranlık. </st><st c="2678">“Abim,” dedim gururla.</st></p>
		<p><st c="2700">“Çok güzel yapmış yav,” dedi. </st><st c="2731">“Aferin. </st><st c="2740">Kirletme e mi? </st><st c="2755">Yazık. </st><st c="2762">Çok güzelmiş.”</st></p>
		<p><st c="2776">Sevinçten ağlayabilirdim. </st><st c="2803">“Hiç kirletmem öğretmenim.”</st></p>
		<p><st c="2830">Gitti iki adım, durdu, döndü, gelip kaldırdı, kol mesafesinde uzaklaştırıp bir daha baktı. </st><st c="2922">“Aynı Sezgin Burak gibi yapmış yav,” dedi. </st><st c="2965">“Aferin abine.” Döndü gitti. </st><st c="2994">Hülya bana hasetle bakıyordu. </st><st c="3024">Dil çıkardım. </st><st c="3038">O da gözlerini şaşı yaptı.</st></p>
		<p><st c="3064">Akşama kadar korudum Tarkan’la Atıl Kurt’u. </st><st c="3109">Teneffüse bile çıkmadım. </st><st c="3134">Zaten kimse de çıkmıyordu. </st><st c="3161">Herkes resmin etrafında. </st><st c="3186">Baktım Hülya da bakıyor, “Sen bakmıycan kızım,” dedim. </st><st c="3241">“Sen bok gibi olmuş dediydin.”</st></p>
		<p><st c="3271">Tükürüp kaçtı.</st></p>
		<p><st c="3286">Paydos zili çaldığında bile kapıya hücum etmedi kimse. </st><st c="3342">Bana hücum etti. </st><st c="3359">Resmi bir kere daha görmek istiyorlardı. </st><st c="3400">“Çıksanıza yavrum,” dedi öğretmen, baktı ki millet gönülsüz, “Gebertirim,” dedi, hareketlendik. </st><st c="3496">Kapıya doğru yürüyordum, “Gel bakalım,” dedi bana. </st><st c="3547">“Yarın ne?”</st></p>
		<p><st c="3558">“Perşembe.”</st></p>
		<p><st c="3570">“Onu demiyorum salak,” dedi. </st><st c="3600">“Bir haftadır ne işliyoruz biz derslerde? </st><st c="3642">Yarın Dünya Çocuk Günü. </st><st c="3666">Sen şimdi git eve, abine de benim söylediğimi söyle, bize şöyle aynı büyüklükte bir resim kâğıdına ellerinin üstünde dünya tutan güzel bir çocuk çizsin, boyasın, versin sana. </st><st c="3841">Lekelenmesin yalnız, al şu dosyayı, içine yerleştir. </st><st c="3894">Milli Eğitim Müdürlüğünün afiş yarışmasına sokacağım. </st><st c="3948">Ama kimseye bana resim verdiğini söyleme, sırdır, kimseye de göstermeye kalkma, gebertirim. </st><span epub:type="pagebreak" title="49" id="page49"></span><st c="4040">Sır tamam mı, sır.”</st></p>
		<p><st c="4059">Ölüyordum sevincimden. </st><st c="4083">Uça uça gittim eve. </st><st c="4103">Tarkan’ı yemek masasının üstüne bırakıp sokağa çıktım, manyaklar gibi kurtarmalı ebelemece oynadım.</st></p>
		<p><st c="4202">Sabah annem işe gitti, ben yanaştım abimin yamacına.</st></p>
		<p><st c="4255">“Ne var lan?”</st></p>
		<p><st c="4269">“Öğretmen yaptığın resmi çok beğendi.”</st></p>
		<p><st c="4308">“Ben yaptım dedin de mi, it.”</st></p>
		<p><st c="4338">“Demedim... </st><st c="4351">Abim yaptı dedim, o da aferin abine dedi.”</st></p>
		<p><st c="4393">“Siktir lan. </st><st c="4407">Yalancı.”</st></p>
		<p><st c="4416">Kötü başlamıştık. </st><st c="4435">“Bi de dedi ki, söyle abine, ellerinin üstünde dünya tutan bi çocuk resmi yapsın.”</st></p>
		<p><st c="4517">“Al!” dedi baş parmağını işaret parmağıyla orta parmağının arasına sokarak. </st><st c="4594">“Bunu götür. </st><st c="4607">Ödevini bana mı kakalıyon lan?”</st></p>
		<p><st c="4638">“Yaa ne kakalaması yaa!”</st></p>
		<p><st c="4663">İtti kaktı beni, ağlattı zırlattı, dövdü kovdu, sövdü saydı, kapının dışına attı. </st><st c="4746">Nasıl ağlıyorum. </st><st c="4763">Bir şey değil, öğretmen gebertecek. </st><st c="4799">Tek çarem var; annem. </st><st c="4821">O da abimi gebertir çünkü. </st><st c="4848">Fırladım sokağa, daire iki sokak arkamızdaydı, ağlaya ağlaya gittim. </st><st c="4917">Kadın da şaşırdı. </st><st c="4935">“Ne oldu oğlum?” diyor, hıçkırmaktan anlatamıyorum. </st><st c="4987">Ayran getirdi Ayten Teyze, annem öptü biraz, sakinleşince anlattım.</st></p>
		<p><st c="5054">“Haa...” dedi annem Ayten Teyze’ye göz kırparak. </st><st c="5104">“Bak sen şu abinin yaptığına. </st><st c="5134">Tamam. </st><st c="5141">Ben akşamleyin onu gebertirim. </st><st c="5172">Üzülme. </st><st c="5180">Şimdi git eve, kendi ödevini kendin yap. </st><st c="5221">Çok ayıp.”</st></p>
		<p><st c="5231">“Yaa valla...”</st></p>
		<p><st c="5246">Gözlerini kocaman kocaman açtı. </st><st c="5279">“Git dedim, gebertirim.”</st></p>
		<p><st c="5303">Eşek gibi döndüm geri. </st><st c="5327">Az daha yalvaracaktım abime, ama “Nereye kayboldun lan?” deyip daha kapının ağzında girişti. </st><span epub:type="pagebreak" title="50" id="page50"></span><st c="5420">“Sokaklarda seni mi arıycaz lan!” Yalvaramadım artık. </st><st c="5474">Kendim yapacaktım. </st><st c="5493">Islık çalmasını biliyordum. </st><st c="5521">Benim de boya takımım vardı hem. </st><st c="5554">Altı renk. </st><st c="5565">O ara abimin arkadaşı geldi, Ercan, erken çıktılar bunlar. </st><st c="5624">Koştum, gözü gibi sakladığı dosyadan bir resim kâğıdı çektim, otuz ikilik boya takımını da aldım, gittim kuruldum yemek masasına, çizdim, sildim, boyadım, öğretmenimiz gibi kaldırıp kol mesafesinde tuttum, baktım, bayağı da olmuştu yani, sana kalmadıydık. </st><st c="5880">Öğretmen beğenecekti kesin. </st><st c="5908">“Sen de abin kadar iyi yapıyomuşun,” diyecekti.</st></p>
		<p><st c="5955">Tam vaktinde gittim okula ki arkadaşlar dosyada ne olduğunu soramasınlar. </st><st c="6030">Gene de sordular tabii. </st><st c="6054">“Yok bi şey,” falan diyorum esrarengiz esrarengiz, daha çok soruyorlar. </st><st c="6126">Hülya üç-beş adım ötemde turluyor. </st><st c="6161">“Yeni resim mi getirdin?” dedi dayanamayıp. </st><st c="6205">“Sana ne kızım?” dedim. </st><st c="6229">“Sana neyse bana ne, ben sıçayım sen ye,” deyip kaçtı.</st></p>
		<p><st c="6283">Sağ salim girdik sınıfa. </st><st c="6309">Öğretmeni bekliyoruz. </st><st c="6331">Aa, bir de baktık Ayşenur Öğretmen. </st><st c="6367">O kimseyi gebertmezdi. </st><st c="6390">Şımardık: “Bizim öğretmen nerdeee?”</st></p>
		<p><st c="6425">“Yarışmaya gitti,” dedi. </st><st c="6451">Sonra bana kaş göz edip yanıma geldi, dosyayı aldı, gitti sınıfın kapısına, açtı, oradan uzanan bir ele tutuşturdu, “Dooğru Milli Eğitim Müdürlüğüne,” dedi, kapıyı kapattı.</st></p>
		<p><st c="6623">Teneffüste çok havam oldu gene. </st><st c="6656">“Ne verdin o dosyayla?” diye soruyordu herkes. </st><st c="6703">Ser verdim, sır vermedim. </st><st c="6729">“Bugün günlerden ne aslanıım?” diyordum yalnızca. </st><st c="6779">Hülya çatlıyordu. </st><st c="6797">“Perşembe,” diye atladı oradan. </st><st c="6829">“Salak!” dedim. </st><st c="6845">“Salla da sümüğüne bak,” deyip gene kaçtı. </st><st c="6888">Ne terbiyesiz kızdı.</st></p>
		<p><st c="6908">İkinci derste gene şımarık şımarık bekliyorduk Ayşenur Öğretmeni ki “Gebertirim!” diye bir kükremeyle sakinledik. </st><span epub:type="pagebreak" title="51" id="page51"></span><st c="7023">Dönmüştü bizimki. </st><st c="7041">Ama rahattım gayet, beni gebertemezdi artık. </st><st c="7086">Hiçbir zaman gebertemezdi. </st><st c="7113">Nitekim baktım bana doğru geliyor, kafasını da yan yatırmış gülüyor hafiften, ben de ona gülüp el salladım.</st></p>
		<p><st c="7220">Tepemde durdu, hâlâ gülüyordu, dosyayı gösterdi, “Oğlum...” dedi, “Ya bakmadan verseydim bunu Milli Eğitime?”</st></p>
		<p><st c="7330">“İyi olmuş mu?” dedim.</st></p>
		<p><st c="7353">“Arkadaşlarına soralım,” deyip çıkarttı benim eserimi dosyadan, kaldırdı, döndüre döndüre sormaya başladı sınıfa.</st></p>
		<p><st c="7467">“İnsanın eli toynak gibi olur muu?”</st></p>
		<p><st c="7503">“Haayııır!”</st></p>
		<p><st c="7515">“Mavi suratlı insan olur muuu?”</st></p>
		<p><st c="7547">“Haayııır!”</st></p>
		<p><st c="7559">“Dünya sürahiye mi benzeeer?”</st></p>
		<p><st c="7589">“Haayırr!”</st></p>
		<p><st c="7600">“Ayaklarımız geri mi bakaaar?”</st></p>
		<p><st c="7631">“Haayıır!”</st></p>
		<p><st c="7642">O sordukça sordu, sınıf güldükçe güldü. </st><st c="7683">En çok da Hülya gülüyordu.</st></p>
		<p><st c="7709">“Şunu şuraya asayım,” dedi sonunda. </st><st c="7746">“İndiren olursa gebertirim.” Götürdü, tahtanın üstündeki Atatürk resminin az alt çaprazına, yüksekçe bir yere astı.</st></p>
		<p><st c="7861">O kadar kızmış ki bana, “Lan, elimde kalırsın malırsın,” deyip uzak durdu, gebertmeye dahi tenezzül etmedi.</st></p>
		<p><st c="7969">Sene sonuna kadar orada durdu resim. </st><st c="8007">Hülya gülmekten iki sefer altına işedi.</st></p>
	</section>
	<div id="charCountTotal" value="8046"></div></body>
</html>
