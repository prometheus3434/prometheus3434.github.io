<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter25">
		<section>
		<h1><span epub:type="pagebreak" title="146" id="page146"></span><st c="0">İlmin pahası olmaz</st></h1>
		<p><st c="19">Başparmağın en kıymetli parmak olduğunu, beden dersinde diklemesine basketbol topunu yiyip de sonraki teneffüste tuvalete gidince anladım. </st><st c="159">Dakikalar içinde davul gibi şiştiydi ikisi birden, zonk zonk atmaya başladıydı. </st><st c="239">Tabii belli de bir havam olmuştu sınıfta. </st><st c="281">“Yok bir şeyim,” falan diyordum.</st></p>
		<p><st c="313">“Ama ikisi de çok şişmiş yaa.”</st></p>
		<p><st c="344">“Biz ne acılar gördük kızım. </st><st c="374">Oo hoo!”</st></p>
		<p><st c="382">Aklını alıyordum kızların.</st></p>
		<p><st c="409">Sonra tuvalete gittim. </st><st c="433">Oraya kadar da iyiydi. </st><st c="456">Oğlanların bile saygısını kazanıyorsun; yaralısın ve dimdik ayaktasın.</st></p>
		<p><st c="526">Sonra dört parmağımla pantolonumun düğmelerini çözmeye çalıştım.</st></p>
		<p><st c="591">Çözemedim.</st></p>
		<p><st c="602">Dörder parmağımla çözmeye çalıştım.</st></p>
		<p><st c="638">Gene çözemedim.</st></p>
		<p><st c="654">Kavrayıcı parmak olmayınca ötekileri kaldır at çöpe.</st></p>
		<p><st c="707">Ulan bir de sıkışmışım. </st><st c="732">Hoplaya zıplaya açtım kapıyı, “Bir el atın arkadaşlar,” dedim göstererek, “Hadi lan,” dediler. </st><st c="827">“Manyak!”</st></p>
		<p><span epub:type="pagebreak" title="147" id="page147"></span><st c="836">Müdür muavininden izin alıp eve zor kaçtım. </st><st c="881">O anahtar var ya o anahtar. </st><st c="909">Başparmaklar işlemeyince nafile.</st></p>
		<p><st c="941">Uzatmayayım; annemin işten dönmesini beklerken ne olduysa oldu kapının ağzında. </st><st c="1022">O bahsi açmak istemiyorum. </st><st c="1049">Olur. </st><st c="1055">İnsanlık hâli. </st><st c="1070">“Biz erkek olduk,” diye kubuzlanan on beş yaşında adamı da annesi bağırta bağırta soyar, altını üstünü yıkar. </st><st c="1180">O da insanlık hâli.</st></p>
		<p><st c="1199">“Anne, bunlar kırılmış olmasın sakın?”</st></p>
		<p><st c="1238">“Yok oğlum,” dedi annem. </st><st c="1264">“Kırık olsa yerinde duramazsın.”</st></p>
		<p><st c="1296">Zaten duramıyordum.</st></p>
		<p><st c="1316">“Zaten duramıyorum,” dedim. </st><st c="1345">“Kesin kırıldı bunlar. </st><st c="1368">Vallaha bak.”</st></p>
		<p><st c="1381">“Aa! </st><st c="1387">Kaç senelik sağlıkçıyım oğlum...” Ebeydi. </st><st c="1429">“Bilmez miyim kırık olsa? </st><st c="1455">Dur, ben şimdi su kaynatırım, güzelce ovalarım sabunla, sabaha bi şeyciğin kalmaz.” Gitti mutfağa, ben bekledim sızlana sızlana.</st></p>
		<p><st c="1583">Bir umut.</st></p>
		<p><st c="1593">Umudum, elinde fokur fokur tencereyle çıktı geldi az sonra. </st><st c="1654">Gene çıplak elleriyle tutmuş; aklın almaz. </st><st c="1697">Koltuğunun altında bir sabunluk, koynuna da sokuşturmuş yeşil sabunu, koydu tencereyi yere, önünde bağdaş kurup oturdu, “Gel bakiim,” dedi. </st><st c="1837">Bir taraftan da daldırmış elini kaynar suya, bezi sabunluyor köpür köpür. </st><st c="1911">“Sok elini.”</st></p>
		<p><st c="1923">Anneye erkeklik sökmüyor; belirtmiştim. </st><st c="1964">“Yaa çok sıcak yaa! </st><st c="1984">Nası sokiim?”</st></p>
		<p><st c="1997">“Getir ulan elini. </st><st c="2017">O kadar tüp yaktık.”</st></p>
		<p><st c="2037">“Yaa zaten dörder parmağım kalmış, onlar da mı yansın!”</st></p>
		<p><st c="2093">“Benimkiler yanıyo mu? </st><st c="2117">Bak.”</st></p>
		<p><st c="2122">Bakmama gerek yoktu. </st><st c="2144">Onunkiler hiç yanmazdı zaten.</st></p>
		<p><st c="2173">“Yaa istemiyom yaa. </st><st c="2194">Nası sağlıkçısın sen? </st><st c="2216">Naim Amca’ya götürsene.”</st></p>
		<p><span epub:type="pagebreak" title="148" id="page148"></span><st c="2240">“Gözün kör olmasın,” dedi. </st><st c="2268">Hep derdi. </st><st c="2279">“Kalk, gidiyoruz.”</st></p>
		<p><st c="2297">Ayaktaydım bi kere. </st><st c="2318">“Sen kalk,” dedim.</st></p>
		<p><st c="2336">“O kadar tüp de boşa gitti, görüyo musun?” diye homurdana homurdana kalktı, gerisingeri götürdü tencereyi mutfağa.</st></p>
		<p><st c="2451">Gittik biz doktora. </st><st c="2472">Annemin çalıştığı hastanenin başhekimi; Naim Amca. </st><st c="2523">Ortopedist Cerrah yazardı evinin kapısında. </st><st c="2567">Artık bedava muayene ettiği için midir, akşam akşam evinde rahatsız ettiğimiz için midir bilmem, bir güzel bağırttı beni. </st><st c="2689">Annemi de, “Travmada sıcak su olur mu Ebanım? </st><st c="2735">Nasıl sağlıkçısın sen? </st><st c="2758">İç kanama mı yaptıracaksın?” diye azarlayıp tepeden tırnağa kızarttı bir güzel. </st><st c="2838">“Röntgene falan lüzum yok,” dedi sonra. </st><st c="2878">“İkisi de kökünden çıkmış. </st><st c="2905">Kırık olsa daha kolaydı; alırdık alçıya geçer giderdi. </st><st c="2960">Şimdi zor. </st><st c="2971">Yarın yatışını yaptır, araya sokarım. </st><st c="3009">Açık ameliyat yapmamız lâzım.”</st></p>
		<p><st c="3039">Doktora da erkeklik sökmüyor. </st><st c="3070">Ağlamışım.</st></p>
		<p><st c="3080">Dönüyorduk; “Sus ulan sen de,” dedi annem. </st><st c="3124">Çok sinirliydi. </st><st c="3140">Doktor gururunu kırdı ya.</st></p>
		<p><st c="3165">“Ama bak... </st><st c="3178">İyi ki sıcak su yapmamışız,” dedim ben burnumu çekerek. </st><st c="3234">“İç kana...”</st></p>
		<p><st c="3246">“Sus dedim ulan!”</st></p>
		<p><st c="3264">Yarın ameliyat olacağım ya, yürürken yürürken yumuşadı, şefkat göstermeye başladı. </st><st c="3348">Evvelce duymuştum komşularla falan konuşurlarken. </st><st c="3398">“Bıçak altına yatçaz ne de olsa...” dedim sesimi titreterek. </st><st c="3459">“Yatması olur, kalkması olmaz bakarsın...”</st></p>
		<p><st c="3501">O da ağladı.</st></p>
		<p><st c="3514">Panayıra döndü bizim ev. </st><st c="3540">Ben baş köşeye yatırılmışım, sütünü kapan gelmiş, bir kilo portakal alan gelmiş, yaprak sa</st><span epub:type="pagebreak" title="149" id="page149"></span><st c="3630">ran gelmiş. </st><st c="3643">Komşuluk güzel bir şeydi o zaman. </st><st c="3677">Komşunun hastası havaya sokulur, etrafında pervane olunur. </st><st c="3736">Öyle. </st><st c="3742">Ben, ilginin azıcık azaldığını göreyim, hemen iç çekip, “Hadi hakkınızı helâl edin,” falan diyorum sık sık, teyzeler gözlerini siliyor. </st><st c="3878">“İmtaanları da vardı,” diyor annem ağlayarak. </st><st c="3924">“Rapor alıcaz artık. </st><st c="3945">Kalem de tutamaz bikaç ay.”</st></p>
		<p><st c="3972">Vicdanlara sesleniyordum:</st></p>
		<p><st c="3998">“Sağ salim kalkmak nasip olsun da...”</st></p>
		<p><st c="4036">Annem ağlaya ağlaya mutfağa kaçıyordu.</st></p>
		<p><st c="4075">Saat dokuza doğru Salim Abi çıktı geldi. </st><st c="4117">Gene çakırkeyif. </st><st c="4134">“Kalk lan!” dedi bana. </st><st c="4157">“Şevrole’yi çektim kapıya. </st><st c="4184">Kalk, gidiyoz.”</st></p>
		<p><st c="4199">“Nereye ayol?” dedi annem.</st></p>
		<p><st c="4226">“Sınıkçıya,” dedi Salim Abi. </st><st c="4256">“Bi parmak çıktı diye ameliyat olur mu Ebanne?”</st></p>
		<p><st c="4303">“İki parmak,” diye düzelttim, sonra da sordum: “Sınıkçı ne?”</st></p>
		<p><st c="4364">Kimse cevap vermedi, ortalık karışmıştı çünkü. </st><st c="4412">Zühre Teyze, “Tabii anam, ben de söyledim...” diyor, annem doktordan zılgıtı da yemiş, “Hayatta olmaz,” diyor. </st><st c="4523">“Ben bi sağlıkçı olarak...” Salim Abi tutmuş beni kaldırmaya çalışıyor, ben ilgiden mest, “Hakkınızı helâl edin. </st><st c="4636">Yatması var ama...” falan diyorum; neticede elbirliğiyle, “Nasıl olsa ameliyat demedi mi doktor? </st><st c="4733">Ne kaybedersin?” deyip ikna ettiler annemi.</st></p>
		<p><st c="4776">“Eh madem...” dedi o da. </st><st c="4802">“Bakarsın olur.”</st></p>
		<p><st c="4818">Gece gece bindik Şevrole’ye, önde Salim Abi’yle Zühre Teyze, arkada annemle ben, sınıkçının yolunu tuttuk. </st><st c="4926">“Ben bi seferinde duttan düştüydüm piknikte...” diye anlattı Salim Abi. </st><st c="4998">“Duttan düşen onmaz derler, arkadaşlar altımda sergiyle kaldırıp götürdüler beni Boncuk Dede’ye, parmağı</st><span epub:type="pagebreak" title="150" id="page150"></span><st c="5102">mı oynatamıyom... </st><st c="5121">Seninki bi çöktü üstüme, beş dakka sonra ayaktayım. </st><st c="5173">Top bulsam sektirecem.”</st></p>
		<p><st c="5196">“Ah inşallah,” dedi annem.</st></p>
		<p><st c="5223">“Doğru söylüyo Ebanne,” dedi Zühre Teyze.</st></p>
		<p><st c="5265">Ben gene sordum: “Sınıkçı ne yaa?”</st></p>
		<p><st c="5300">Kimse sallamadı.</st></p>
		<p><st c="5317">Gittik sınıkçıya. </st><st c="5336">Kireç badanalı, mavi kapılı bir kerpiç ev. </st><st c="5379">At nalı kadar bir nazar boncuğu asılı pervazda. </st><st c="5427">Kapıyı tülbentini ağzına dolamış bir kadın açtı. </st><st c="5476">“Buyrun,” dedi, nedir ne değildir sormadan. </st><st c="5520">Alışmış.</st></p>
		<p><st c="5528">“Anne, sınıkçı ne yaa?”</st></p>
		<p><st c="5552">Annem besmele çekiyordu, cevap vermedi.</st></p>
		<p><st c="5592">Boncuk Dede dedi ya Salim Abi, ben böyle akça pakça, maviş, takma dişli, tonton bir ihtiyar bekliyorum. </st><st c="5697">Kömür sobası kadar kara, çam yarması gibi bir herif çıktı karşımıza. </st><st c="5766">“Nooldu len eline?” dedi beni görür görmez.</st></p>
		<p><st c="5809">Hemen sordum: “Boncuk Dede nerde?”</st></p>
		<p><st c="5844">Bizlere ömürmüş. </st><st c="5862">Bu da oğluymuşmuş onun, el almışmış. </st><st c="5899">Tuttu bileğimden, “Gel bakıyım,” dedi. </st><st c="5938">“Senin adın ne bakıyım?”</st></p>
		<p><st c="5962">Daha ben adımın ilk harfini söylemeden kütürt diye oturttu parmağımı yerine. </st><st c="6040">“Dokan bakıyım avucuyun içine.”</st></p>
		<p><st c="6071">Ben, “Aa, dokunabiliyorum,” demeye kalmadan bu sefer de öbür elimin parmağını oturttu. </st><st c="6159">“Hadi geçmiş ossuuun.”</st></p>
		<p><st c="6181">Salim Abi havalarda, enseme şaplaklar atıyor, annem sevincinden ağlıyor, “Borcumuz?” diye soruyor, Boncuk Dede’nin oğlu, “İlmin bahası olmaz. </st><st c="6324">Ne virirsen,” deyip oturuyor, ben kıkır kıkır gülüyorum, Zühre Abla, “Ben sana dedim Ebanne,” diyor; sevindik, seviştik, helâlleştik, kalktık.</st></p>
		<p><st c="6466">“Aman...” dedi, Boncuk dedenin oğlu bizi uğurlarken, “Iscak suyu unutman. </st><st c="6541">Zabah ağşam zabınlı bezinen guzelcene ovalayacaanız.”</st></p>
		<p><span epub:type="pagebreak" title="151" id="page151"></span><st c="6594">Annem dudaklarını ısırdı.</st></p>
		<p><st c="6620">Tam çıkıyoruz, önden o tülbentli kadın girdi odaya, arkadan Naim Amca. </st><st c="6692">“Yetiş Boncuk,” dedi. </st><st c="6714">“Gene dirseği çıkardık gece gece.” Daha bizi fark etmemişti.</st></p>
	</section>
	<div id="charCountTotal" value="6774"></div></body>
</html>
