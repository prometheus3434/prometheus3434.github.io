<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter23">
		<section>
		<h1><span epub:type="pagebreak" title="136" id="page136"></span><st c="0">Hacılar götürsün</st></h1>
		<p><st c="17">Ev sahibimizdi Hacı Mustafa. </st><st c="47">Mahallede çok mübarek bir havası vardı. </st><st c="87">Ben bembeyaz sakalına bağlardım, komşu amcalar, teyzeler nefesine.</st></p>
		<p><st c="153">“Ayol!” derdi teyzeler. </st><st c="178">“Bi okuyomuş...”</st></p>
		<p><st c="194">Amcalar da; “Besmelesiz adım atmaz, aptessiz nefes almazmış,” derlerdi. </st><st c="267">“Okuycak tabii o kadar.”</st></p>
		<p><st c="291">Annem, “Hacılar götürsün inşallah,” der dururdu.</st></p>
		<p><st c="340">Bu lâfı iyi bir şey sanırdım ben başlarda. </st><st c="384">Yeni bir söz öğrenen her çocuk gibi yerli yersiz kullanmayı da iyi bir halt. </st><st c="461">“Hacılar götürsün!” gibi bir bedduayı bir ilkokul çocuğu olarak akranlarımdan seneler önce öğrendimse bunu Hacı Mustafa’ya borçluyumdur.</st></p>
		<p><st c="597">Ben çok korkardım; hem de acayip korkunç bulurdum ama efsane gibiydi Hacı Mustafa; herkes saygı gösterirdi. </st><st c="706">Bardakçı Camii’nin imamı bile, bu kapıdan girmeden başlatmazmış namazı. </st><st c="778">“Allah’ın gücüne gider. </st><st c="802">Hacı Mustafa da gelsin, başlarız,” dermiş namaz bekler mi deyip huzursuzlananlara. </st><st c="885">Öyle anlatırlardı.</st></p>
		<p><st c="903">Yedi mahallede nâmı vardı Hacı’nın. </st><st c="940">Gözünde it dirseği </st><span epub:type="pagebreak" title="137" id="page137"></span><st c="959">çıkan koşar buna gelir okutur, çocuğu kabakulak olan soluğu bizim üst katta alırdı. </st><st c="1043">Hacılar hocalar eksik olmazdı apartmandan. </st><st c="1086">Kara, sütlü kahve, hâki çarşaflı teyzeler, düz, dantelli, beyaz, yeşil takkeli amcalar eksik olmazdı. </st><st c="1188">Üç aylarda gürül gürül mukabeleler, hatimler, kandillerde güldür güldür mevlidler, ilahiler dökülürdü üstümüze yukarı kattan. </st><st c="1314">Bir kalabalık olurdu ki.</st></p>
		<p><st c="1338">Kimse de eli boş gelmezdi ha. </st><st c="1369">Sepet sepet yumurta, teneke teneke peynir, çuval çuval şeker, ceviz, kestane taşır dururlardı yukarıya.</st></p>
		<p><st c="1472">“İnsan komşu hatırı sayar, şu kadıncağız da dul, oğlu da var, bir tarafı şişmesin der de iki lokma bi şey gönderir,” derdi annem. </st><st c="1603">“Hacıymış,” diye de eklerdi ondan sonra. </st><st c="1644">“Hacılar götürsün. </st><st c="1663">Ne eli sıkı adam ayol!”</st></p>
		<p><st c="1686">Bana soba küreğinin üstünde yakılıp gezdirilen üzerlik kokusundan fenalıklar gelirdi. </st><st c="1773">“Üzerlikler götürsün,” derdim.</st></p>
		<p><st c="1803">Kurban’da da eli sıkıydı Hacı’nın. </st><st c="1839">Kendisine, oğluna, torununa, karısına, gelinine birer koç keserdi her bayram, bir hafta tepemizde satırla et doğrardı güm güm, sıyıralım diye kemik bile göndermezdi bize. </st><st c="2010">Şerife Abla, Hacı’nın gelini, kaçırabilirse ara sıra bir çanak kuyruk yağı falan getirirdi, “Yemeğe koyarsınız,” diyerek. </st><st c="2132">“Kıyma da çektirdi moskof ama her gün ölçüyo Sabiha Abla. </st><st c="2190">Onu getiremiyom,” derdi.</st></p>
		<p><st c="2214">“Moskof ne demek anne?”</st></p>
		<p><st c="2238">“Her lâfa karışma sen. </st><st c="2262">Çık bahçede Necla’yla oyna.”</st></p>
		<p><st c="2290">“Ne oyniyim Necla’yla ben? </st><st c="2318">O kız hem.”</st></p>
		<p><st c="2329">“Çık dedim ulan.”</st></p>
		<p><st c="2347">Neclalar götürsün!</st></p>
		<p><st c="2366">Koca mahallede topu topu üç evin televizyonu vardı; biri Hacı’da. </st><st c="2433">Karlama yapmasın diye antenler apartman boyundan daha yüksek, Elmadağ kadar.</st></p>
		<p><span epub:type="pagebreak" title="138" id="page138"></span><st c="2509">“Herkes çağırıyo da bi siz çağırmıyosunuz Şerife,” derdi annem. </st><st c="2574">“Aşkolsun. </st><st c="2585">Yedik mi ayol televizyonunuzu?”</st></p>
		<p><st c="2616">“Ben olsam çağırmam mı Sabiha Abla?” derdi kadıncağız. </st><st c="2672">“Hacı’yı biliyon.”</st></p>
		<p><st c="2690">Öğrenmişim artık adamın huyunu; “Çok eli sıkı, de mi anne?” derdim ben.</st></p>
		<p><st c="2762">“Sen karışma ulan her lâfa. </st><st c="2791">Çık bahçeye.”</st></p>
		<p><st c="2804">Ona gittik, buna gittik de bir Hacı Mustafagile gidemediydik, içime dert olduydu. </st><st c="2887">Eve girerken görmüştüm çünkü; onların televizyonu beyazdı. </st><st c="2946">Bembeyaz. </st><st c="2956">Sanki başka gösterecekmiş gibi gelirdi bana. </st><st c="3001">Şükran Teyzelerinki kapkahverengiydi misâl.</st></p>
		<p><st c="3044">“Hacı Amcagil niye çağırmıyo bizi anne?”</st></p>
		<p><st c="3085">“Çağırmazsa çağırmasın geberesiceler. </st><st c="3124">Şükran Teyzengil çağırıyo ya. </st><st c="3154">Onlardaki de televizyon oğlum.”</st></p>
		<p><st c="3185">“Ama Hacı Amcanınki beyaz.”</st></p>
		<p><st c="3213">“Tatlı Cadı”, “Bonanza”, “İtalya’dan Müzik”, “Reklamlar”, “Güne Bakış”, “İstiklâl Marşı”; hiç fark etmiyordu. </st><st c="3324">Mahallecek doluşuyorduk Şükran Teyzelere, gözümüzü ayırmadan seyrediyorduk. </st><st c="3400">Şükran Teyze çay getirmeye mutfağa gittiğinde soruyordu hep: “Ne reklamı çıktı?” Zaten bir tek reklamlarda çay getiriyordu.</st></p>
		<p><st c="3523">“Eti Eti Eti...” diyordu bütün mahalle.</st></p>
		<p><st c="3563">Veya “Oralet...”</st></p>
		<p><st c="3580">Reklamına göre.</st></p>
		<p><st c="3596">Bir tek Vogue külotlu çoraplarının reklamı çıktığında sessizlik çöküyordu. </st><st c="3672">Amcalar hınzır hınzır susuyor, teyzeler kıs kıs gülüyorlardı. </st><st c="3734">O zaman, “Gene mi kaçırdım ay?” diyordu Şükran Teyze.</st></p>
		<p><st c="3787">Kaçırdığı şuydu:</st></p>
		<p><st c="3804">Ekranın sol üst köşesinden usulca giren bir kadın aya</st><span epub:type="pagebreak" title="139" id="page139"></span><st c="3858">ğı, parmaklar yukarı kalkık, yavaş yavaş sağ alt köşeye doğru uzayıp gidiyor; uzadıkça bir baldır, derken bir diz giriyor görüntüye. </st><st c="3992">Sonra o kadının elleri. </st><st c="4016">Sever gibi sıvazlamaya başlıyor çorabı. </st><st c="4056">Bir aşağı bir yukarı. </st><st c="4078">“Lastikle uğraşmayın...” diyordu bir kadın sesi. </st><st c="4127">Sonra da: “Vogue külotlu çorapları.” Bu kadar. </st><st c="4174">Biz “Vok” anlıyorduk. </st><st c="4196">Komiğimize gidiyordu; “Bok gibi,” diyorduk. </st><st c="4240">Kikirdiyorduk.</st></p>
		<p><st c="4254">“Şşt. </st><st c="4261">Terbiyesizlik etmeyin oğluum.”</st></p>
		<p><st c="4291">Susuyorduk.</st></p>
		<p><st c="4303">Hacı Mustafa aylar sonra çağırdı bizi televizyon seyretmeye. </st><st c="4365">Daha doğrusu Rahmi Abi çağırdı; Hacı Mustafa’nın oğlu. </st><st c="4420">Cumartesi üstelik. </st><st c="4439">Hem “Tatlı Cadı” var o gece, hem kovboy filmi, hem “İtalya’dan Müzik”. </st><st c="4510">Annem süslendi püslendi, beni temiz temiz giydirdi, ayaklarıma da beyaz çoraplarımı geçirdi; “Terliksiz basmayacaksın,” dedi. </st><st c="4636">“Bu çorapların altı bi sararsın...”</st></p>
		<p><st c="4671">Hiç acelemiz yokmuş gibi “Tatlı Cadı”ya beş dakika kala çıktık üst kata. </st><st c="4745">Evlerine ilk girişimizdi. </st><st c="4771">Her tarafta Arapça yazılar, üzerlikler, Kâbe’li duvar halıları, karınca duaları.</st></p>
		<p><st c="4851">“Ne bu anam, cami gibi? </st><st c="4876">Nereye düştük biz?” dedi annem.</st></p>
		<p><st c="4907">“Aman Sabiha Abla,” dedi Şerife Abla. </st><st c="4946">“Duyar muyar Hacı.”</st></p>
		<p><st c="4965">Düştü önümüze, Rahmi Abi de annemi görünce fırladı hemen ayağa, baş köşeye buyur etti; tam beyaz televizyonun karşısına. </st><st c="5087">Hacı Mustafa’yla Hacı Kezban, karı koca hacılar, televizyona arkalarını dönmüş, yerde oturuyorlar. </st><st c="5186">“Ay bu ne böyle?” dedi annem. </st><st c="5216">“Hacı Bey, gel sen şöyle otur Allah aşkına. </st><st c="5260">Başlayacak şimdi ‘Tatlı Cadı’. </st><st c="5291">Ben bi kenara otururum. </st><st c="5315">Gel gel.”</st></p>
		<p><st c="5324">“Ben tövbe bakmam o şeye Sabiha’nım,” dedi Hacı. </st><st c="5374">“Günah. </st><st c="5382">Bi acans dinliyom, ama bakmadan dinliyom. </st><st c="5424">Sen otur. </st><st c="5434">Rahat it.”</st></p>
		<p><span epub:type="pagebreak" title="140" id="page140"></span><st c="5444">Annem nasıl rahat etsin; adam doğrudan yere bağdaş kurmuş, başı annemin göbeğinin hizasında, hapşırsa kafası kadının bacaklarına değecek. </st><st c="5583">Şerife Abla gidip çarşaf kadar bir diz örtüsü getirdi de öyle yerleşti kadıncağız.</st></p>
		<p><st c="5665">Derken “Tatlı Cadı” başladı; hayat durdu. </st><st c="5708">Derıyn, Sementa filan, güldük, eğlendik, bitince de iç çektik hepimiz. </st><st c="5779">Rahmi Abi, Şerife Abla, annem, ben, bir de Necla. </st><st c="5829">İki hacı oturdu kös kös. </st><st c="5854">Yüzleri bize dönük. </st><st c="5874">Şerife Abla çay getirmeye gitti.</st></p>
		<p><st c="5906">“Sesi aç Rahmi,” dedi Hacı Mustafa. </st><st c="5943">“Acans başlayacak.”</st></p>
		<p><st c="5962">Rahmi Abi gidip sesi açtı. </st><st c="5990">Reklamlar vardı.</st></p>
		<p><st c="6006">Eti, oralet falan derken çıktı Vogue... </st><st c="6047">Şerife Abla koşa koşa geldi çay tepsisiyle. </st><st c="6091">Hacılar hariç, herkesin gözü ekranda. </st><st c="6129">Necla kalktı babasının yanından, gitti dedesinin yanına; “Dedeee..” dedi, “Senin reklam başladı. </st><st c="6226">Dön dön.”</st></p>
		<p><st c="6235">Hacı, “Get gız,” deyip itti Necla’yı.</st></p>
		<p><st c="6273">“Yaa hep diyodun ya başlayınca haber ver diye. </st><st c="6321">Başladı işte.”</st></p>
		<p><st c="6335">Kıpkırmızı oldu Hacı. </st><st c="6358">İlk defa sevimli geldi benim gözüme.</st></p>
		<p><st c="6394">“Gız get didim.”</st></p>
		<p><st c="6411">Rahmi Abi tuttu tuttu kendini, pıskırıverdi. </st><st c="6457">Şerife Abla güleceğim derken bir-iki bardak devirdi. </st><st c="6510">Annem, “Ay tutamıycam kendimi,” deyip fırladı kalktı, kolumdan tuttuğu gibi kahkahalar ata ata eve götürdü beni. </st><st c="6623">Kovboy filmim de piç oldu diye üzülüyordum ben. </st><st c="6671">Bir de “İtalya’dan Müzik”.</st></p>
	</section>
	<div id="charCountTotal" value="6697"></div></body>
</html>
