<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
		<section>
		<h1><span epub:type="pagebreak" title="25" id="page25"></span><st c="0">Yüz bin sene</st></h1>
		<p><st c="13">Arzu’dan koptuğumdan beri serseri mayın gibi dolanıyorum Kızılay’da. </st><st c="83">Sonsuza dek dolanacak gibiyim. </st><st c="114">O gün kolumdan biri tuttu arkadan gelip. </st><st c="155">Döndüm baktım, Tabiat. </st><st c="178">“Aa!” dedim. </st><st c="191">Çok güzeldi. </st><st c="204">Arzu’ya da kırgınım ya, daha bir güzel göründü gözüme. </st><st c="259">İsmini hep sevmişimdir zaten. </st><st c="289">“Keşke benim olsa,” dedim içimden. </st><st c="324">Kucaklaştık, bir kafeye gidip birer kahve söyledik. </st><st c="376">Lise aşkımdı. </st><st c="390">Ve de üniversite bir. </st><st c="412">İkiden itibâren Arzu’ya kapılanmıştım ben. </st><st c="455">Arzu, en iyi arkadaşıydı Tabiat’ın. </st><st c="491">Ev arkadaşı, dostu, sırdaşı. </st><st c="520">“Sevgilisini elinden almışım gibi oldu. </st><st c="560">Artık onunla oturamam,” deyip yanıma taşınmıştı Arzu. </st><st c="614">Cennet, canıma minnet.</st></p>
		<p><st c="636">Kafede oturuyoruz, her yanım Arzu, en yakın arkadaşımla boynuzlamıştı beni, her yanım kin, öfke, üzüntü. </st><st c="742">Öylece bakıyor Tabiat bana. </st><st c="770">“Anlatsana yaa!” dedim. </st><st c="794">Ki hiç sevmezdi bu lâfı.</st></p>
		<p><st c="818">“Anlatıyorum ya işte,” dedi gözlerini gözlerimden ayırmadan.</st></p>
		<p><st c="879">Anlatıyordu, evet. </st><st c="899">Geçip giden altı bensiz yıla, Arzu’nun </st><span epub:type="pagebreak" title="26" id="page26"></span><st c="938">ona ettiği kalleşliğe, araya giren onca yıllık Arzu’ya rağmen hâlâ aynı yerde durduğunu, hâlâ bana âşık olduğunu anlatıyordu. </st><st c="1064">Bakarak.</st></p>
		<p><st c="1072">Yüzümü ateş bastı. </st><st c="1092">“Bir şey değişmedi yani?” dedim.</st></p>
		<p><st c="1124">“Niye değişsin?” dedi. </st><st c="1148">“Aşk bu. </st><st c="1157">Gelirse gitmiyor. </st><st c="1175">Sen ‘şimdilik’ mi âşık olduğumu sanmıştın?”</st></p>
		<p><st c="1218">“Yok da...” dedim kahvemi kafama dikerek; “... </st><st c="1266">bizimkisi ilk aşktı neticede.” Ağzımdan kaçmıştı; bu lâfı da hiç sevmezdi. </st><st c="1341">Dilimi ısırdım.</st></p>
		<p><st c="1356">Fincanı masanın üstüne bırakmamı bekledi, uzanıp avuçlarını ellerimin üstüne kapattı. </st><st c="1443">“İlk aşk olmaz,” dedi. </st><st c="1466">“İkinci, üçüncü aşk da olmaz, son aşk da olmaz. </st><st c="1514">Aşk aşktır, sadece başlar. </st><st c="1541">Bitmiş aşk olmaz.”</st></p>
		<p><st c="1559">“Evet,” dedim. </st><st c="1575">Çok dinlemiştim ondan bu vecizeleri. </st><st c="1612">Devamını biliyordum; getiriverdim: “Eskisi yenisi olmaz. </st><st c="1669">Varsa bitmez, gelmişse gitmez.”</st></p>
		<p><st c="1700">Güldü. </st><st c="1708">“Unutmamışsın,” dedi.</st></p>
		<p><st c="1729">“Ezberleten sağ olsun,” deyip ben de güldüm. </st><st c="1775">Ne kadar sevmiştim zamanında bu sözlerini. </st><st c="1818">Sonra ne kadar gıcık kapmıştım. </st><st c="1850">Üstüme üstüme basmaya başlamıştı. </st><st c="1884">Sevgilimmiş gibi değil de ablammış gibi geliyordu bilgiçlik ettikçe. </st><st c="1953">Belki de o yüzden kaçmıştım ondan, Arzu’ya o yüzden kapılmıştım belki.</st></p>
		<p><st c="2023">Yok yok... </st><st c="2035">Arzu başkaydı. </st><st c="2050">Ah Arzu! </st><st c="2059">Alçak!</st></p>
		<p><st c="2065">Eğilip; elimi sarmalayan ellerinin üzerine bir öpücük kondurdum. </st><st c="2131">Sonra bir daha, sonra bir daha. </st><st c="2163">Doğrulduğumda gözlerim dolu doluydu. </st><st c="2200">Saklamadım. </st><st c="2212">Bir şey saklamamı da hiç sevmezdi. </st><st c="2247">“Arzu’dan ayrıldım,” dedim. </st><st c="2275">İstiyordum ki Arzu’dan bahsedelim, zamanında ona yaptığı kalleşlikten girip şimdi de bana yaptığından çıkalım, kötüleyelim, çekiştirelim, zehirimizi akıtalım.</st></p>
		<p><st c="2433">“Biliyorum,” dedi. </st><st c="2453">“Burak’la çıkmaya başlamış. </st><st c="2481">Anlattı bana.”</st></p>
		<p><span epub:type="pagebreak" title="27" id="page27"></span><st c="2495">Gözlerim yuvalarından uğradı. </st><st c="2526">“Siz görüşüyor muydunuz?”</st></p>
		<p><st c="2551">“Yoo,” dedi gayet rahat. </st><st c="2577">“Geçen gün geldi buldu beni, o zaman görüştük sadece.”</st></p>
		<p><st c="2631">Çıldırırdım ben şimdi. </st><st c="2655">Ne anlatmıştı acaba hakkımda? </st><st c="2685">“Kötü kötü konuşmuştur tabii,” dedim. </st><st c="2723">“Atıp tutmuştur.”</st></p>
		<p><st c="2740">“Yoo,” dedi gene. </st><st c="2759">“Seni yüz bin sene bekleyeceğimi biliyordu. </st><st c="2803">Ayrıldığınızı duyunca ne yapıp edip yoluna çıkacağımı, arayıp bulacağımı da. </st><st c="2880">O yüzden kurnazlık edip bir mektup gönderdi sana.”</st></p>
		<p><st c="2930">“Ver!” dedim hırsla. </st><st c="2952">Ellerim titriyordu.</st></p>
		<p><st c="2971">“Karşında,” dedi. </st><st c="2990">“Beni gönderdi mektup olarak.”</st></p>
		<p><st c="3020">Ne demek istiyordu? </st><st c="3041">Geldim işte, çevir çevir oku mu? </st><st c="3074">“Yani?” dedim. </st><st c="3089">Afallamıştım ama hızlı hızlı da düşünüyor, döküp tartıyordum. </st><st c="3151">Dönsem kabul eder miydi yani şimdi beni? </st><st c="3192">Gerçi yüz bin sene bekleyeceğimi biliyordu falan deyip zarfın ucunu da yırtmıştı ama.</st></p>
		<p><st c="3277">O da, “Yani?” dedi. </st><st c="3298">Çok güzel bakıyordu. </st><st c="3319">Çok güzeldi.</st></p>
		<p><st c="3331">“Yaltaklanmak gibi olmazsa...” dedim kızararak; “Yeniden mi başlayalım demek istiyorsun?”</st></p>
		<p><st c="3421">“Aşkta yeniden başlamak olmaz, çünkü mola olmaz,” dedi gene bilgiç bilgiç. </st><st c="3497">Bu huyları öldürüyordu beni. </st><st c="3526">Yani eskiden öldürürdü.</st></p>
		<p><st c="3549">Canım da nasıl sıkkın. </st><st c="3573">“Böyle yapmasan?” dedim.</st></p>
		<p><st c="3597">“Nasıl?” dedi.</st></p>
		<p><st c="3612">“Böyle işte... </st><st c="3628">Kırılacaksın, biliyorum ama söylemeyip içime atsam da kırılacaksın. </st><st c="3696">Onun için söyleyeyim gitsin; böyle guru havalarında felsefe yaptığın zaman ablam gibi oluyorsun. </st><st c="3793">Bırak işte, dökülelim, saçı başı dağıtıp yaşayalım yaşayabildiğimiz kadar...” İleri gittiğimi düşünüp, “Kırmak istemediğimi biliyorsun,” dedim, sustum.</st></p>
		<p><st c="3944">“Susma susma,” dedi. </st><st c="3966">“Devam et. </st><st c="3977">Çok iyi gidiyorsun.”</st></p>
		<p><st c="3997">“Bak her şeyi söylerim ama.”</st></p>
		<p><span epub:type="pagebreak" title="28" id="page28"></span><st c="4026">“Sevinirim.”</st></p>
		<p><st c="4039">Söyledim.</st></p>
		<p><st c="4049">Altı sene öncesine götürüp bunu, bana neler ettiğini bir bir soktum gözüne.</st></p>
		<p><st c="4125">Beni nasıl bunalttığını, her dakika “Sende aşk var mı?” diye soran gözlerinin beni nasıl yorup yıprattığını, ısrarla istemelerinin ve ısrarla vermelerinin beni nasıl uzaklaştırdığını, ben “Israr etme!” dedikçe “Israr etme diyerek ısrar eden sensin,” demelerinin beni nasıl çıldırttığını, habire aşk aşk aşk diye içimi nasıl şişirdiğini, fikrime katılmadığı zamanlarda gözlerini kısarak gülümsemesinin beni nasıl çileden çıkarttığını, asla “Hayır” demeyip daima “Evet!” diyecekmiş gibi nasıl gözümü korkuttuğunu, akşam sabah yok Mevlânâ’sıydı, yok Şems’iydi sözler söyleyip şiirler okuyup vecizeler yumurtlayıp –Afedersin ama duygularım böyleydi yani– nasıl canımdan bezdirdiğini, böyle yapa yapa sevgilim olmaktan çıkıp; giderek gözüme nasıl da ablam gibi, hâttâ annem gibi görünmeye başladığını bir bir anlattım. </st><st c="4940">“Yuh!” dedim sonunda da. </st><st c="4965">“Ne içten pazarlıklı herifmişim ben! </st><st c="5002">Şunları belki zamanında söylemiş olsaydım...”</st></p>
		<p><st c="5047">Sözümü kesti: “Bir şey değişmezdi. </st><st c="5083">Ben ben olarak kalırdım, sen de sen.”</st></p>
		<p><st c="5120">“Ve gene de benden vazgeçmezdin, öyle mi?”</st></p>
		<p><st c="5163">“Öyle,” dedi.</st></p>
		<p><st c="5177">İç çektim; “Güzel bir şey galiba bu aşk,” dedim. </st><st c="5227">“Keşke bir damlası da bana nasip olsaydı.”</st></p>
		<p><st c="5269">Güldü. </st><st c="5277">“Oldu oldu,” dedi, “Merak etme.”</st></p>
		<p><st c="5309">“Nasıl oldu?”</st></p>
		<p><st c="5323">Bu sefer de o anlattı. </st><st c="5347">Bir bir.</st></p>
		<p><st c="5355">Bir ay öncesine götürüp beni, Arzu’ya neler ettiğimi.</st></p>
		<p><st c="5409">Onu nasıl bunalttığımı, her dakika “Sende aşk var mı?” diye soran gözlerimin onu nasıl yorup yıprattığını, ısrarla istemelerimin ve ısrarla vermelerimin onu nasıl uzaklaştırdı</st><span epub:type="pagebreak" title="29" id="page29"></span><st c="5585">ğını, o “Israr etme!” dedikçe “Israr etme diyerek ısrar eden sensin,” demelerimin onu nasıl çıldırttığını, habire aşk aşk aşk diye içini nasıl şişirdiğimi, fikrine katılmadığım zamanlarda gözlerimi kısarak gülümseyişimin onu nasıl çileden çıkarttığını, asla “Hayır” demeyip daima “Evet!” diyecekmiş gibi nasıl gözünü korkuttuğumu, akşam sabah yok Mevlânâ’sıydı, yok Şems’iydi sözler söyleyip şiirler okuyup vecizeler yumurtlayıp –Afedersin ama Arzu’nun duyguları böyleymiş yani– nasıl canından bezdirdiğimi, böyle yapa yapa sevgilisi olmaktan çıkıp; giderek gözüne nasıl da abisi gibi, hâttâ babası gibi görünmeye başladığımı tane tane soktu gözüme.</st></p>
		<p><st c="6235">“Burnun aktı,” dedi masadan bir peçete uzatıp. </st><st c="6283">“Sil.”</st></p>
		<p><st c="6289">Sildim. </st><st c="6298">Ağlamışım. </st><st c="6309">“Demek seninle gönderdiği mektup buydu.”</st></p>
		<p><st c="6349">“Hı hı...” dedi. </st><st c="6367">“Sen cevap ver şimdi, bunları zamanında söyleseydi sana Arzu, bir şey değişir miydi?”</st></p>
		<p><st c="6452">“Katiyen,” dedim.</st></p>
		<p><st c="6470">“Seni en yakın arkadaşınla boynuzlasa?”</st></p>
		<p><st c="6510">“Boynuzluyor zaten.”</st></p>
		<p><st c="6531">“Değişti mi peki?”</st></p>
		<p><st c="6550">“Katiyen,” dedim gene. </st><st c="6574">“Yüz bin sene bekleyeceğim onu.”</st></p>
		<p><st c="6606">Güldü. </st><st c="6614">“Ben de seni,” dedi.</st></p>
	</section>
	<div id="charCountTotal" value="6634"></div></body>
</html>
