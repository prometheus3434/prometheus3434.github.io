<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter13">
		<section>
		<h1><span epub:type="pagebreak" title="75" id="page75"></span><st c="0">Çok pardon...</st></h1>
		<p><st c="14">Bazı mesleklerin özürü kabahatinden büyük olur. </st><st c="63">Pilotsun, uçağı çaktın piste diyelim. </st><st c="101">“Çok pardon. </st><st c="114">İniş takımlarını açmayı unutmuşum,” diyemezsin.</st></p>
		<p><st c="161">Futbolcu olsan dersin hâlbuki. </st><st c="193">Topu ayağında eveler geveler, dokuz kişiyi çalımlamaya kalkar, düşer, rezil olur, boş kalenin önünde senden pas beklerken kendine jilet atan santrfora dönüp “Pardon,” diyebilirsin. </st><st c="374">“Görmedim valla.”</st></p>
		<p><st c="391">Daha var bir sürü örnek de lâfı dolandırmak istemiyorum. </st><st c="449">İlkokul öğretmenime geleceğim; Vildan Öğretmen’e.</st></p>
		<p><st c="498">İlkokula yeni başlamışım. </st><st c="525">Zevkliydi yalan yok. </st><st c="546">Çünkü Vildan Öğretmen çok iyi bir insandı; şeker şeker. </st><st c="602">Hâlen saygıyla anarım. </st><st c="625">Ve de esefle.</st></p>
		<p><st c="638">Üçüncü veya dördüncü gün. </st><st c="665">Gelmişim akşam eve, ödev yapacağım bir heves. </st><st c="711">Gündüzün öğretti Vildan Öğretmen, akşamına da bastı ödevi. </st><st c="770">Cızgı cızacağım. </st><st c="787">Bir sayfa dikine, bir sayfa yanlamasına, bir sayfa verevine. </st><st c="848">Kurulmuşum masama, başlamışım cızmaya. </st><st c="887">Annem dikildi tepeme.</st></p>
		<p><span epub:type="pagebreak" title="76" id="page76"></span><st c="908">“Ne bu oğlum?”</st></p>
		<p><st c="923">Ne kadar da cahildi; cızgıyı bile bilmiyordu.</st></p>
		<p><st c="969">“Cızgı anne. </st><st c="983">Basbayaa cızgı.”</st></p>
		<p><st c="999">“Cızgı değil çizgi,” dedi sert sert. </st><st c="1037">Hadi buyur. </st><st c="1049">Sen mi bileceksin koskoca öğretmen mi bilecek? </st><st c="1096">Aldı kalemi elimden, düpdüz bir şey cızdı. </st><st c="1139">Ben de ona sordum o zaman:</st></p>
		<p><st c="1165">“Peki bu ne anne?”</st></p>
		<p><st c="1184">“Çizgi işte,” dedi. </st><st c="1205">“Böyle olur çizgi. </st><st c="1224">Tırtık tırtık olmaz. </st><st c="1245">Düz olur, dümdüz.”</st></p>
		<p><st c="1263">Başladım ağlamaya. </st><st c="1283">“Öyle değil işte yaa! </st><st c="1305">Hem bilmiyosun, hem de karışıyosun. </st><st c="1341">Çek. </st><st c="1346">Karışma bi. </st><st c="1358">Kendim yapçam.”</st></p>
		<p><st c="1373">Delisi tepesinde kadındı. </st><st c="1400">“İnat pezevengin oğlu!” dedi. </st><st c="1430">“Rahmetli baban da böyleydi. </st><st c="1459">Bak oğlum, ver elini, ben yaptırayım sana birkaç tane, sonra sen devam et.”</st></p>
		<p><st c="1534">“Yaa bi git yaa! </st><st c="1552">Öyle değil işte yaa!”</st></p>
		<p><st c="1573">İsyan dağarcığım; “Öyle değil işte yaa!” ve “Yaa bi git yaa!” gibi ana ve “Hiç de bile!”, “Sanne sanne!”, “Banne banne!” ve “Yek yee!” gibi tâli feryatlardan ibaretti. </st><st c="1742">Bir de gözyaşlarından.</st></p>
		<p><st c="1764">“Tırtıklı çizgi olur mu oğlum?”</st></p>
		<p><st c="1796">“Sanne sanne.” Zaten onu da yanlış biliyordu. </st><st c="1843">Cızgı’ydı bir kere, çizgi değil.</st></p>
		<p><st c="1875">“Allah’ım sen bana sabır ver de şunun saçını başını yolmayayım,” deyip gitti mutfağa kadıncağız, bir tepsi taze fasulye getirdi, oturdu ayıklamaya başladı. </st><st c="2032">Gözü üstümdeydi. </st><st c="2049">Ne kadar çalışkan olduğumu görsün diye kafamı yan yatırdım, kapandım defterimin üstüne, dilimi dudaklarımda dolaştıra dolaştıra cızmaya devam ettim. </st><st c="2198">Cızgıyı ne yana cızarsam dilim de o yana hareket ediyordu.</st></p>
		<p><st c="2256">Öyle böyle, annemin yoğun muhalefeti ve benim şiddetli isyanlarımla dolu iki ay geçirdik. </st><st c="2347">Her şeyime karışıyordu kadın. </st><st c="2377">Yok efendim delik bakraç gibi “U” mu olurmuş, yok </st><span epub:type="pagebreak" title="77" id="page77"></span><st c="2427">efendim yumurta gibi “O” mu olurmuş, yok efendim ayın-gayın gibi “E” mi olurmuş, bir dolu lâf. </st><st c="2522">Gene bunlar iyi hâllerimizdi. </st><st c="2552">Asıl kıyamet cızgılı harflerde kopuyordu.</st></p>
		<p><st c="2593">“Ulan inat pezevengin oğlu! </st><st c="2622">Hıçkırık tutmuş merdiven gibi ‘H’ olur mu lan?”</st></p>
		<p><st c="2669">Veya;</st></p>
		<p><st c="2675">“Oğlum, yavrum, evlâdım, ‘F’ harfi üç düz çizgiden oluşur, üşüme gelmiş tarak gibi titremez. </st><st c="2769">Ne yapıyorsun ulan sen!”</st></p>
		<p><st c="2793">Benim cevabım belliydi:</st></p>
		<p><st c="2817">“Yaa bi git yaa! </st><st c="2835">Öyle değil işte yaa!”</st></p>
		<p><st c="2856">Annemin cevabı da belliydi:</st></p>
		<p><st c="2884">“Bak döverim.”</st></p>
		<p><st c="2899">“Banne banne. </st><st c="2914">Dööv.”</st></p>
		<p><st c="2920">Sonunda geldi çattı veli toplantısı. </st><st c="2958">Çok dolu gitti annem: “Seni öğretmenine şikâyet edeyim de gör.”</st></p>
		<p><st c="3021">O toplantıdan döndüğünde biz de arkadaşlarla sokakta oynuyorduk. </st><st c="3087">Koştum hemen.</st></p>
		<p><st c="3100">“Ne dedi öğretmen? </st><st c="3120">Ettin mi şikâyet?”</st></p>
		<p><st c="3138">“Etmedim,” dedi. </st><st c="3156">Durulmuştu.</st></p>
		<p><st c="3167">“Yek yee...” diye düşünüyordum ben. </st><st c="3204">“Şikâyet etti de öğretmen bunu bi azarladı, korktu tabii.”</st></p>
		<p><st c="3262">Sahiden şikâyet etmemiş hâlbuki. </st><st c="3296">“Anam...” dedi o akşam oturmaya gelen Avniye’nin annesine. </st><st c="3355">“Kadıncağızın ahı gitmiş vahı kalmış. </st><st c="3393">Elleri titriyor, bizim oğlan da o titrek titrek yazdığı için bütün çizgilerini titretir oldu, doğrusu o sanıyor, lâf geçiremiyorum. </st><st c="3525">Görsen acırsın kadına, kalemini yedi sekiz sefer düşürdü, gözleri de seçmiyor, biz kalktık verdik. </st><st c="3624">Nasıl düz çizgi çizsin yazık? </st><st c="3654">Ay dili de bir fenâ... </st><st c="3677">Çizgiye cızgı diyor, patatese battis diyor, gazoza kazuz... </st><st c="3737">Kırıp incitmeden ikaz edeyim dedim, ‘Çok pardon!’ dedi gözleri dolu dolu, ben de bilemedim ne yapacağımı. </st><st c="3843">Müdüre söylesem </st><span epub:type="pagebreak" title="78" id="page78"></span><st c="3859">de şube değiştirmeye kalksam sebep soracak adam, kadına ayıp olacak. </st><st c="3928">Bir tarafta o, bir tarafta çocuğun istikbâli. </st><st c="3974">Şaşırdım kaldım.”</st></p>
		<p><st c="3991">İki sene daha okuttu bizim sınıfı Vildan Öğretmen. </st><st c="4043">Sonra emekliye ayrıldı, gitti. </st><st c="4074">Dördüncü sınıfta yerine gelen Reyhan Öğretmen durumun vahametini görüp dersleri birinci sınıf seviyesinden başlattıysa da beşin sonuna kadar düz cızgı cızdıramadı hiçbirimize. </st><st c="4250">“Bari cızgı demeyin,” diye hem yalvardı hem sıra dayağından geçirdi.</st></p>
		<p><st c="4318">Başkaları ne der, nasıl düşünür bilmem. </st><st c="4359">Bana göre özürü kabahatlerinden büyük insanların başında ilkokul öğretmenleri gelir. </st><st c="4444">Ben böyle düşünürüm. </st><st c="4465">Şu yaşıma geldim, her düz çizgi bana bir sanat eseri gibi görünür. </st><st c="4532">“Oradaki - Buradaki” diyemem; “Ordaakı” derim, “Burdaakı” derim, “Kül taplası” derim...</st></p>
		<p><st c="4619">Çizgiye de hâlâ cızgı derim.</st></p>
	</section>
	<div id="charCountTotal" value="4648"></div></body>
</html>
