<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter2">
		<section>
		<h1><span epub:type="pagebreak" title="12" id="page12"></span><st c="0">Nefes</st></h1>
		<p><st c="6">Yanımda Alexandergille tek göz odalık evine daldığımda dalgın dalgın burnunu karıştırıyordu Ümit Necati. </st><st c="112">Kapısını yaz kış kilitlemez, hava sıcaksa örtmezdi bile. </st><st c="169">Şöyle bir baktı. </st><st c="186">Benim ben olduğum da belliydi turistlerin turist olduğu da. </st><st c="246">“Hayrola?” derken az önce burnunu karıştırdığı elini uzatıp “Hoş geldiniz,” dedi Hollandalılara. </st><st c="343">Ben tercüme ettim: “Hoş geldiniz diyor.” Karı koca, biraz da suratlarını buruşturarak el sıkıştılar ucundan ucundan.</st></p>
		<p><st c="459">Yer gösterdim, duvarın üç yanına dizilmiş kilimli minderlere düşünceli düşünceli baktılar biraz, sonra ıkına sıkına oturdular. </st><st c="587">Caroline bayağı bir ofsayta düştü ama ben bakmadım. </st><st c="639">“Bu Alexander,” dedim Ümit Necati’ye. </st><st c="677">“Müzisyenmiş. </st><st c="691">Woerden Filarmoni Orkestrası’nda nefesli çalgılar öğretmeni. </st><st c="752">Neye merak salmış. </st><st c="771">Bana sordu kimden öğrenirim diye, ben de tuttum getirdim.”</st></p>
		<p><st c="829">Bizimki Alexander’a gülümseyip “Pek güzel,” dedi.</st></p>
		<p><st c="879">“Bu da Caroline,” diye devam ettim. </st><st c="916">“Alexander’ın karısı.”</st></p>
		<p><st c="938">“O da mı neye merak salmış?”</st></p>
		<p><span epub:type="pagebreak" title="13" id="page13"></span><st c="967">“Hayır,” diye cevapladım. </st><st c="994">“Beraber geziyorlar işte.”</st></p>
		<p><st c="1020">Gene, “Pek güzel,” dedi Ümit Necati. </st><st c="1058">Çürük dişleri, gülümsemesini ânında karartıyordu. </st><st c="1108">“Ee? </st><st c="1113">Çay?”</st></p>
		<p><st c="1118">“Çay içer misiniz diyor,” dedim, “Olur,” dedi Hollandalılar. </st><st c="1180">Kalkıp odanın kapıya yakın köşesinde duran piknik tüpünün üstüne çaydanlığı yerleştirdim, içinde temiz su vardı; altını yaktım.</st></p>
		<p><st c="1307">“Ne çalıyomuş hoca?”</st></p>
		<p><st c="1328">Biliyordum, sohbetini yapmıştık. </st><st c="1362">“Nefesli olan her şeyi,” dedim. </st><st c="1394">“... </st><st c="1399">Tuba, mızıka, saksafon, flüt, klarnet, trompet, ne olursa.”</st></p>
		<p><st c="1458">Ümit Necati çok komik bir şey söylemişim gibi kıs kıs güldü. </st><st c="1520">“Düdük lan onlar...” dedi, sonra bekledi ki tercüme edeyim. </st><st c="1580">“Hayatta tercüme etmem,” dedim kızararak. </st><st c="1622">“Adam koskoca filarmoni...”</st></p>
		<p><st c="1649">O arada sordu Alexander: “Ne dedi? </st><st c="1685">Niye gülüyormuş? </st><st c="1702">Neyi tartışıyorsunuz?”</st></p>
		<p><st c="1724">O kadar belli oluyordu demek. </st><st c="1755">“Tartışmıyoruz,” dedim hık mık. </st><st c="1787">Nasıl diyecektim ki düdük? </st><st c="1814">“Senin çaldığın aletlerin çok basit olduğunu söyledi de... </st><st c="1873">Ona itiraz ediyordum yani.”</st></p>
		<p><st c="1900">“Belki de haklıdır,” dedi Caroline kikirdeyerek. </st><st c="1950">Kocasına sataşılması hoşuna gitmişti. </st><st c="1988">Alexander’ın kar beyazı suratı kızardı. </st><st c="2028">“Olabilir,” dedi. </st><st c="2046">“Ama buraya benim usta olup olmadığımı tartışmaya gelmedik...” Sol yanına koyduğu özel yapım kutuyu açtı, neyi çıkardı. </st><st c="2166">“... </st><st c="2171">Bunun nasıl çalınacağını öğrenmeye geldik.”</st></p>
		<p><st c="2214">Ümit Necati tek ayağını altına katlamış, bir kolunu diktiği dizinin üstüne koymuş, öteki eliyle de mindere bastığı ayağının parmaklarını ovmaya başlamıştı. </st><st c="2371">“Ne dedi?” dedi ilgisizce. </st><st c="2398">Ben, inşallah parmak aralarını temizlemeye de kalkmaz şimdi diye düşünürken o işe de başladı; odayı kesif bir </st><span epub:type="pagebreak" title="14" id="page14"></span><st c="2508">parmak teri kokusu kapladı. </st><st c="2536">Veya bana öyle geldi. </st><st c="2558">“Naapıyosun yaa?” dedim utanarak. </st><st c="2592">“Ayıp!”</st></p>
		<p><st c="2599">Hiç oralı olmadı. </st><st c="2618">“Söyle de...” diye buyurdu. </st><st c="2646">“... </st><st c="2651">çalsın, dinliyorum.”</st></p>
		<p><st c="2671">“Çalmanı istiyor,” diye çevirdim Alexander’a.</st></p>
		<p><st c="2717">“Çalamıyorum ki,” dedi mahzunlaşarak. </st><st c="2756">“Ses bile çıkaramıyorum.”</st></p>
		<p><st c="2781">Tam çevirecektim, “Ses bile çıkaramıyorum demiştir garanti,” dedi Ümit Necati. </st><st c="2861">“‘Çalamıyorum ki,’ demiştir, de mi? </st><st c="2897">Çalsın çalsın. </st><st c="2912">Bir denesin de bakalım, ona göre tavsiyelerde bulunalım.”</st></p>
		<p><st c="2969">Tercüme ettim. </st><st c="2985">Alexander pan flüt tutar gibi yere paralel uzattı neyi, üfledi.</st></p>
		<p><st c="3048">“Üflemeyecek,” dedi Ümit Necati. </st><st c="3082">“Nefes nefes.”</st></p>
		<p><st c="3096">“Üflemeyecekmişsin,” dedim. </st><st c="3125">“Nefes verecekmişsin.”</st></p>
		<p><st c="3147">Alexander “Höö” diye nefes verdi.</st></p>
		<p><st c="3181">“Böğürmeyecek,” dedi Ümit Necati.</st></p>
		<p><st c="3215">Bu kısmını çevirmedim.</st></p>
		<p><st c="3238">Alexander çırpındı, terledi, –“Güreşmeyecek!”–, kızardı, –“Sövmeyecek!”–, hısladı, –“Kusmayacak!”–, pısladı, –“Sümkürmeyecek!”–, nafile. </st><st c="3376">Hiçbirini çevirmedim tabii. </st><st c="3404">“Ne dedi?” diye sordu neyi kutusuna öfkeyle yerleştirirken.</st></p>
		<p><st c="3463">“Uğraşırsa olacak dedi,” diye salladım. </st><st c="3504">“İyi gidiyor falan dedi işte. </st><st c="3534">Aferin maferin.”</st></p>
		<p><st c="3550">Ümit Necati’ye ümitle baktı Alexander. </st><st c="3590">O ise sol el baş parmağıyla işaret parmağı arasında yuvarladığı ayak kirine bakıyordu. </st><st c="3677">“De ki...” dedi. </st><st c="3694">“Ney çalgı değildir; çalınmaz. </st><st c="3725">İsterse söyler, kimse ondan ses çıkaramaz.”</st></p>
		<p><st c="3768">Tam diyecektim, devam etti:</st></p>
		<p><st c="3796">“De ki; üflenir derler, yalan. </st><st c="3828">Üflenmez, nefes verilir...”</st></p>
		<p><st c="3855">Gene diyecektim, gene “De ki...” deyip devam etti:</st></p>
		<p><span epub:type="pagebreak" title="15" id="page15"></span><st c="3906">“Sazlığını özler durur o. </st><st c="3933">Geride kalan kardeşlerini özler. </st><st c="3966">Hasret çeker. </st><st c="3980">Derdini döker canı isterse... </st><st c="4010">Dinlemeyi bilirsen, ağlar, inler, yanar. </st><st c="4051">Boynu hep büküktür; ancak boynu büküklere güvenir, bir onlara açar içini.”</st></p>
		<p><st c="4125">Diyeceklerim birikiyordu. </st><st c="4152">Unutacaktım. </st><st c="4165">“Diyeyim artık. </st><st c="4181">Bi sus,” dedim, sustu. </st><st c="4204">Aktardım Alexander’a. </st><st c="4226">Adam yeni görüyormuş gibi baktı neye. </st><st c="4264">“Bu mu?” dedi.</st></p>
		<p><st c="4278">“Bu,” deyip döndüm Ümit Necati’ye. </st><st c="4314">“Devam et.”</st></p>
		<p><st c="4325">“De ki...” diye devam etti.</st></p>
		<p><st c="4353">“Yaşıyomuş; kesmişler, mutluymuş, göğsünü göz göz ayrılıkla delmişler, su içiyomuş gölünden, alıp güneşte germişler. </st><st c="4471">Boğazı kupkuru şimdi. </st><st c="4493">Gölüne hasret, bir damlacık nefese hasret, dosta, sırdaşa hasret...” Neredeyse ben diyecektim, “Bu mu?” diye, ama kir topağına fiske vurup devam edince diyemedim. </st><st c="4656">Üstüme doğru gelmişti.</st></p>
		<p><st c="4678">“De ki... </st><st c="4689">O çaldığı vidalı, cilalı, kelepçeli aletlere, öttürdüğü bakır düdüklere benzemez ney. </st><st c="4775">Canlıdır, canlıya benzer, candır, sana bana benzer. </st><st c="4827">Sen herkese verir misin sırrını? </st><st c="4860">O da vermez. </st><st c="4873">Başını senin omzuna yaslayıp ağlayabileceğine inandıracaksın önce. </st><st c="4940">Çalamazsın, öttüremezsin, ses çıkartamazsın...” Durdu. </st><st c="4995">“Hadi de.”</st></p>
		<p><st c="5005">Dedim.</st></p>
		<p><st c="5012">Alexander neye garip garip bakarken kalktım ben, su kaynamıştı, tüpü söndürüp çaydanlığı indirdim, içine bir bardak çay attım, üstüne havluyu kapattım.</st></p>
		<p><st c="5164">“Çok etkilendim,” dedi Alexander arkamdan. </st><st c="5208">“Öğretmek için ne ister?”</st></p>
		<p><st c="5233">O kısmını biliyordum. </st><st c="5256">“Bir şey istemez,” dedim.</st></p>
		<p><st c="5281">Caroline dürttü Alexander’ı. </st><st c="5311">Dutch dilinde kalın kalın bir şeyler söyledi genizden. </st><st c="5366">Bir tek “Hot Fridoma”yı yakalaya</st><span epub:type="pagebreak" title="16" id="page16"></span><st c="5398">bildim. </st><st c="5407">Galiba Allah belânı versin gibi bir şeydi. </st><st c="5450">Veya küfür falan. </st><st c="5468">Birkaç günlük beraberliğimizde en çok duyduğum şeydi bu. </st><st c="5525">Her didiştiklerinde.</st></p>
		<p><st c="5545">“Ne diyo adam?” dedi Ümit Necati. </st><st c="5580">“Öğretmek için kaç para istiyo mu diyo?”</st></p>
		<p><st c="5620">“Evet,” dedim. </st><st c="5636">“Karısı da bozuldu niyeyse.”</st></p>
		<p><st c="5664">“Niye olacak?” dedi sırıtarak. </st><st c="5696">“Tatil hesapları boka sardı tabii.”</st></p>
		<p><st c="5731">Solumdaki yer minderinde tartışma büyüyor, “Hot Fridoma”lar havada uçuşuyordu. </st><st c="5811">Ne kaba bir dildi Allah’ım!</st></p>
		<p><st c="5838">“Boşanacak bunlar,” dedi Ümit Necati çürüklerini göstererek. </st><st c="5900">“Söyle de, beni anladıysa bir nefes versin.”</st></p>
		<p><st c="5944">“Pardon...” deyip kavgayı araladım, Alexander’ın Caroline’ın gözüne saplayacakmış gibi tuttuğu neye işaret ettim. </st><st c="6059">“Üstâd boşanmanızı istemiyor. </st><st c="6089">Bir daha deneyecekmişsin.”</st></p>
		<p><st c="6115">Alexander da, “Pardon,” dedi bunun üzerine, dikti gene pan flüt gibi.</st></p>
		<p><st c="6185">“Boynunu büksün,” dedi Ümit Necati.</st></p>
		<p><st c="6221">Söyledim; Alexander boynunu büktü.</st></p>
		<p><st c="6256">“Sevgiliyi öper gibi değdirsin dudaklarını. </st><st c="6301">Bir dostun kulağına dert anlatacak gibi tutsun nefesini, emaneti sahibine geri verir gibi versin.”</st></p>
		<p><st c="6399">Söyledim.</st></p>
		<p><st c="6409">Alexander bir an gözlerini kısarak baktı bana, sonra Ümit Necati’ye dönüp gülümsedi, sonra dudaklarını yapıştırdı neyin dudaklarına, derin bir nefes aldı, tuttu, son nefesini verir gibi verdi.</st></p>
		<p><st c="6602">Ney inledi, yakındı, sızlandı, feryâd etti sonra sustu.</st></p>
		<p><st c="6658">Dağılmışım. </st><st c="6671">Baktım Alexandre’a, o da dağılmış; yüzünde bir fukara niyaz. </st><st c="6732">“Hot...” dedi, “Fridoma” diyemedi.</st></p>
		<p><span epub:type="pagebreak" title="17" id="page17"></span><st c="6766">Caroline, “Ben otele dönmek istiyorum,” dedi bana. </st><st c="6818">“Sıkıldım.”</st></p>
		<p><st c="6829">Alexander’la göz göze geldik, kafa salladı. </st><st c="6874">“Tamam...” dedi. </st><st c="6891">“Sen Caroline’ı istediği yere götür, beni de akşama doğru gelip al lütfen.”</st></p>
		<p><st c="6966">Akşam vakti döndüm Ümit Necati’nin yanına.</st></p>
		<p><st c="7009">Çay bitmişti. </st><st c="7024">İki adam, sabahleyin Ümit Necati’nin oturduğu minderde birer ayaklarını da altlarına katlamış göz göze oturuyor, ara ara ayak parmaklarını ovalayıp elden ele dolaştırarak neye nefes veriyorlardı. </st><st c="7220">Boyunları büküktü.</st></p>
	</section>
	<div id="charCountTotal" value="7238"></div></body>
</html>
