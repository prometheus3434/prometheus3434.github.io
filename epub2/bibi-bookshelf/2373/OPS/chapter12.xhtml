<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter12">
		<section>
		<h1><span epub:type="pagebreak" title="70" id="page70"></span><st c="0">Ben geldim de...</st></h1>
		<p><st c="17">Pis huyu vardı; gıcık olurdum. </st><st c="49">Basar zile meselâ, gider diafondan sorarsın: “Kim o?” Cevap değişmez:</st></p>
		<p><st c="118">“Ben geldim de...”</st></p>
		<p><st c="137">O “de” eki nasıl büyürdü gözümde. </st><st c="172">Niye arkadaş, niye? </st><st c="192">Sen geldinse sen geldin; o “de” ne? </st><st c="228">Ne gereği var?</st></p>
		<p><st c="242">Bazen “de” idi, bazen “da” tabii. </st><st c="277">Ses uyumuna göre artık. </st><st c="301">Bizde yattı diyelim. </st><st c="322">Sabah uyanırdım, bu açmış televizyon seyrediyor.</st></p>
		<p><st c="370">“Erken kalktım da...”</st></p>
		<p><st c="392">Hay “da” kadar taş düşsün başına. </st><st c="427">Deme şunu işte, deme.</st></p>
		<p><st c="448">Bir arkadaşını aradı da cepten ulaşamayınca evini çevirdi diyelim. </st><st c="516">“Teyzecim, Fehmi ben...” derdi kibar kibar. </st><st c="560">“Memedi aradıydım da...”</st></p>
		<p><st c="584">Gel kafayı yeme.</st></p>
		<p><span epub:type="pagebreak" title="71" id="page71"></span><st c="601">Habire kakardım kafasına. </st><st c="628">O da habire hak verirdi maşallah:</st></p>
		<p><st c="661">“Haklısın da...”</st></p>
		<p><st c="678">Atlardım üstüne, fena gıdık alırdı, altına işetinceye kadar devam. </st><st c="746">“Diycen mi lan bi daha? </st><st c="770">Tövbe mi lan?”</st></p>
		<p><st c="784">At gibi kişner, bir taraftan gülüp “Tövbe de...” derdi, bir taraftan “Ben bir tuvalete gideyim de...”</st></p>
		<p><st c="886">Bilirdim niye, domuzluğuna sorardım:</st></p>
		<p><st c="923">“Niye?”</st></p>
		<p><st c="931">“Birkaç damla kaçırdım da...”</st></p>
		<p><st c="961">“De’li da’lı konuşma lan! </st><st c="988">Kime diyoz lan?”</st></p>
		<p><st c="1004">“Yaa işte bana diyosun da...”</st></p>
		<p><st c="1034">Tuvalete kadar kovalardım.</st></p>
		<p><st c="1061">Çok severdik birbirimizi. </st><st c="1088">Muhtemelen ben onu, onun beni sevdiğinden daha çok severdim. </st><st c="1149">Öl dese ölürdüm, o kadar.</st></p>
		<p><st c="1174">İyi çocuktu; dört dörtlük. </st><st c="1202">İki gün görmeyeyim, burnumda tüterdi. </st><st c="1240">Arardım hemen.</st></p>
		<p><st c="1254">“Nerdesin lan, hayırsız?”</st></p>
		<p><st c="1280">“Biraz işim vardı da...”</st></p>
		<p><st c="1305">“Çenen kopsun. </st><st c="1321">Hadi zıpla. </st><st c="1333">Özledik. </st><st c="1342">Sucuk yaparız.”</st></p>
		<p><st c="1357">Gelirdi.</st></p>
		<p><st c="1366">“Kim o?”</st></p>
		<p><st c="1375">“Ben geldim de...”</st></p>
		<p><st c="1394">Duygusaldı. </st><st c="1407">Ve de ketum. </st><st c="1420">Ben ne ettim, hangi kızı tavlayıp eve attım elifi elifine anlatırdım, o sadece dinlerdi.</st></p>
		<p><st c="1508">“Sen de anlatsana oğlum.”</st></p>
		<p><st c="1534">Bilirdim, sıkılırdı ben yatak yorgan maceralarımı dökülürken. </st><st c="1597">Kızarırdı, utanır, terlerdi ama kasten abartırdım ki açılacağı varsa açılsın, yakışıklıydı da şerefsiz, dünya nimetlerinden faydalansın.</st></p>
		<p><span epub:type="pagebreak" title="72" id="page72"></span><st c="1733">“Ondan sonra oturttum bunu dizime.... </st><st c="1772">Bi yumuldum...”</st></p>
		<p><st c="1787">Kıpkırmızı olurdu.</st></p>
		<p><st c="1806">Ulan, pireleniyorum da bir taraftan.</st></p>
		<p><st c="1843">Hayır, şu yaşa gelmişin, şu kadar yakışıklısın, elini sallasan ellisi, bir tane de mi zamazingon olmaz arkadaş? </st><st c="1956">Şey misin lan sen yoksa?</st></p>
		<p><st c="1980">Öyle sorulmuyordu tabii. </st><st c="2006">Şöyle soruluyordu:</st></p>
		<p><st c="2024">“Tamam, anladık, bekâretini gerdeğe saklıyorsun, eyvallah. </st><st c="2084">Ama baktığın, ettiğin, beğenip ciddi düşündüğün kız da mı yok oğlum?”</st></p>
		<p><st c="2153">“Yaa işte...” diyordu o zaman mahcup mahcup. </st><st c="2199">“Var da...”</st></p>
		<p><st c="2210">“Kim lan?”</st></p>
		<p><st c="2221">Ölse söylemiyordu. </st><st c="2241">Gıdıkla, işet, nafile.</st></p>
		<p><st c="2263">O ara bayağı bir azmışım; teke gibi saldırıyorum sağa sola. </st><st c="2324">Okulun sonları yaklaşmış ondan mıdır, bahar gelmiş ondan mıdır, rakip takımdan kimi görsem dalıyorum ceza sahasına. </st><st c="2440">Biri düşmese biri düşüyor yatak odama. </st><st c="2479">Çok kaptırdım, ama çok.</st></p>
		<p><st c="2502">Hızım kesilince aradım Fehmi’yi. </st><st c="2536">Özlemişim.</st></p>
		<p><st c="2546">“Nerelerdesin hayırsız?”</st></p>
		<p><st c="2571">“Finallere çalışıyorum da...”</st></p>
		<p><st c="2601">“Çalışmayıver bu gece. </st><st c="2625">Biram var buz. </st><st c="2640">Fındık fıstık da almışım. </st><st c="2666">Zıpla hadi.”</st></p>
		<p><st c="2678">Zıpladı:</st></p>
		<p><st c="2687">“Ben geldim de...”</st></p>
		<p><st c="2706">De’ni yiyim senin. </st><st c="2726">Bir kucaklamışım. </st><st c="2744">“Gel eşek herif gel. </st><st c="2765">Özledik be.”</st></p>
		<p><st c="2777">Oturttum karşıma, verdim buz gibi birasını eline, biliyorum bir bok anlatmaz, bende de macera bol mâlûm, başladım çan çan. </st><st c="2901">Şunu şöyle kafaladım, buna böyle iş koydum; kulaklarına kadar kızartacağım, kararlıyım.</st></p>
		<p><span epub:type="pagebreak" title="73" id="page73"></span><st c="2988">Üçüncü hikâyeme yeni geçmiştim daha. </st><st c="3026">“Kim kim kim?” dedi birden kulaklarını dikerek.</st></p>
		<p><st c="3073">“N’oluyo lan? </st><st c="3088">Banu işte. </st><st c="3099">Var ya bir alt sınıfta, sarışın, mavi gözlü.”</st></p>
		<p><st c="3144">“O Banu mu?” dedi. </st><st c="3164">Sesi titriyordu ama ben terbiyesine veriyordum gene. </st><st c="3217">Coşmuşum, devam edeceğim. </st><st c="3243">“Çektim getirdim bunu eve tamam mı...”</st></p>
		<p><st c="3281">Kalktı. </st><st c="3290">Rengi solmuştu. </st><st c="3306">“Gideyim...” dedi, “de” demedi.</st></p>
		<p><st c="3337">İçimi bir şey ısırdı o an. </st><st c="3365">Ulan? </st><st c="3371">Yoksa?..</st></p>
		<p><st c="3379">“Niye be? </st><st c="3390">Daha yeni geldin...”</st></p>
		<p><st c="3410">“Banu...” dedi zar zor. </st><st c="3435">Dudakları da titriyordu şimdi. </st><st c="3466">“Sorup duruyordun ya hani, ciddi düşündüğün biri var mı diye?..”</st></p>
		<p><st c="3530">Allah’ım!</st></p>
		<p><st c="3540">“Ee?” dedim. </st><st c="3554">Benim sesim de almış başını gitmişti tir tir.</st></p>
		<p><st c="3599">“Annemgille tanıştırmıştım. </st><st c="3628">Biz onla ciddi düşünüyorduk da...”</st></p>
		<p><st c="3662">Nasıl bayılmadım biliyorum. </st><st c="3691">“Ama aramızda bir şey olmadı...” diye bağırdım telaşla. </st><st c="3747">Yalansa yalan, yeminse yemin; Fehmi için değmez mi cehennemde yansak? </st><st c="3817">“Allah belâmı versin çok namuslu kızmış. </st><st c="3858">Zar zor bir çay içti, kalktı gitti. </st><st c="3894">Vallaha billaha diyorum lan!”</st></p>
		<p><st c="3923">Baktı baktı bana; “Neyse...” dedi. </st><st c="3959">O benden daha sakindi artık. </st><st c="3988">“Mühim değil. </st><st c="4002">Eğlenmişiniz işte. </st><st c="4021">Ben gideyim de...”</st></p>
		<p><st c="4039">Gitti.</st></p>
		<p><st c="4046">Okulda göremedim onu ertesi gün. </st><st c="4080">Arkadaşlarına sordum, “Yarın gelir,” dediler. </st><st c="4126">“Final var. </st><st c="4138">Ona çalışıyordur.” İçim rahat etmedi, aradım. </st><st c="4184">Kapalı.</st></p>
		<p><st c="4191">Sabaha kadar aradım; kapalı.</st></p>
		<p><st c="4220">Kalk evine git işte, ne ararsın? </st><st c="4254">“Yarın...” diyordum. </st><st c="4275">“Finali varmış. </st><st c="4291">Mutlaka gelir.”</st></p>
		<p><st c="4306">Gelmedi.</st></p>
		<p><span epub:type="pagebreak" title="74" id="page74"></span><st c="4315">Benim içimde bir sıkıntı. </st><st c="4342">Atladım taksiye, dosdoğru bunun evine. </st><st c="4381">Kaldırım insan dolu, arabalar marabalar, bir de sessiz ki sokak. </st><st c="4446">Mustafa amcayı gördüm. </st><st c="4469">Fehmi’nin öz amcası. </st><st c="4490">Gözleri şişmiş, morarmış.</st></p>
		<p><st c="4515">“Mustafa Amca, hayırdır?”</st></p>
		<p><st c="4541">“Hayır değil koçum,” dedi bana sarılarak. </st><st c="4584">“Hiç hayır değil aslanım. </st><st c="4610">Gitti Fehmi. </st><st c="4623">Gitti arkadaşın.” O bir yana yığıldı, ben bir yana yığıldım.</st></p>
		<p><st c="4683">Kaldırımın üstünde açtım gözümü. </st><st c="4717">Kolonya koklatıyorlardı. </st><st c="4742">Mustafa Amca daha önce ayılmış. </st><st c="4774">“Canına kıydı,” dedi oradan birileri.</st></p>
		<p><st c="4811">Koştum yardım kalabalığı, üçüncü kata çıktım, ev daha da kalabalıktı; Nergis Teyze’yi buldum. </st><st c="4906">Kucağında Fehmimin fotoğrafı, onu basmış bağrına. </st><st c="4956">Beni görmemişti henüz.</st></p>
		<p><st c="4978">“Nergis Teyze...” diye seslendim iki göz iki çeşme. </st><st c="5031">“Ben geldim de...” Nergis Teyze fotoğrafı dizlerinin üstüne koyup kollarını kocaman açtı. </st><st c="5121">Atıldım kucağına; sözümün devamını getiremedim.</st></p>
		<p><st c="5168">Hani söyleyecek çok şeyi vardır da nasıl söyleyeceğini bilemiyordur insan. </st><st c="5244">Cümlelerini yarım bırakır hep. </st><st c="5275">“Ben geldim de...” falan der.</st></p>
		<p><st c="5304">Her hafta sonu giderim Fehmiciğimin kabrine. </st><st c="5350">“Ben geldim de...” der, susar kalırım.</st></p>
		<p><st c="5388">Ne söyleyeyim?</st></p>
	</section>
	<div id="charCountTotal" value="5403"></div></body>
</html>
