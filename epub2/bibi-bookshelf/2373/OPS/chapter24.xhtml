<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter24">
		<section>
		<h1><span epub:type="pagebreak" title="141" id="page141"></span><st c="0">Ahlâksızlığın ahlâkı</st></h1>
		<p><st c="21">Annem genç kızlığında hep Almanca filmler seyrettiği ve bize anlatırken aralara Almanca kelimeler sokuşturduğu için bu dili öğrenmeyi çok isterdim. </st><st c="170">İnternet yok ki o zaman şıkır şıkır yaz, hangi lâf ne anlama geliyormuş öğren. </st><st c="249">Tek internetimiz Sabiş. </st><st c="273">Annem.</st></p>
		<p><st c="279">“Anne ‘wohin gehts du’ ne demek?”</st></p>
		<p><st c="313">“Ne biliyim oğlum. </st><st c="333">Kılark Geybıl öyle diyordu.”</st></p>
		<p><st c="361">Hadi buyur.</st></p>
		<p><st c="373">Lise ikiye geçtiğim sene karşıma Almanca çıkınca dünyalar benim oldu. </st><st c="444">Şansa bak; müfredat o sene değişmişti hem de.</st></p>
		<p><st c="489">Ve gene şansa bak, o cânım ders cuma öğleden sonraya blok olarak konmuştu. </st><st c="565">Okuldan kaçmayı en sevdiğimiz gün ve saatlere.</st></p>
		<p><st c="611">Daha da şansa bak; hocamız Nazi Almanyasından çıkmış gelmiş gibiydi. </st><st c="681">Allah ona göre yaratmış dersin, her tarafı düzdü adamın. </st><st c="738">Kafası düz, alnı düz, alnından burnu uzamış dümdüz, gözlükleri hem köşeli hem düz, çenesi düz, ta</st><span epub:type="pagebreak" title="142" id="page142"></span><st c="835">kım elbisesi jilet kadar düz, ayakkabıları düz, disiplini, dersine sadakati düzden de düz.</st></p>
		<p><st c="926">Türk, ama Alman’dan Alman.</st></p>
		<p><st c="953">Fena sıkardı bizi. </st><st c="973">İlk dersi pas geçmişti sadece; onun haricinde üç ayrı ders saatinden oluşan her blok derse yazılı sınavla başlar, kâğıtları toplar toplamaz sözlüye geçer, elinden düşürmediği dümdüz not defterine habire sıfırlar birler döşeyip adamakıllı canımızı aldıktan sonra ders anlatmaya başlardı. </st><st c="1260">Bunalırdık. </st><st c="1272">Geçmiştik sıfırından birinden, nefes alamaz gibi olurduk.</st></p>
		<p><st c="1329">Yeni yeni tüyümüz bitiyor, kültürleniyor, “Auschwitz mi lan burası?” diyorduk.</st></p>
		<p><st c="1408">Bir de tuhaf fışırtısı vardı ki hocanın; artık burnu tıkalıydı da ondan mı, bilemiyorduk. </st><st c="1499">Bize daha çok tikmiş gibi geliyordu. </st><st c="1536">O düz burunda tıkanacak bir viraj veya kavşak yoktu sanki.</st></p>
		<p><st c="1594">Kimse taklidini yapamıyordu çıkarttığı fışırtının. </st><st c="1646">Bir yapan olsa, hemen yapıştıracaktık lâkabı: “Fış” meselâ. </st><st c="1706">Veya “Fürt.” Ne bileyim; cırp, pırt, neyse...</st></p>
		<p><st c="1751">Ama olmuyordu. </st><st c="1767">Taklidi mümkün değildi.</st></p>
		<p><st c="1790">Derken Schweppes reklamları girdi hayatımıza. </st><st c="1837">Siyah beyaz televizyonda, renginin sarı olduğunu grisinin tonundan anladığımız o efsanevi içecek. </st><st c="1935">Önce buğulanmış bir şişe geliyor ekrana, bir kıllı el yaklaşıyor sonra, açacağı dayıyor ağzına, kanırtıp açıyor... </st><st c="2050">Ve bir ses çıkıyor... </st><st c="2072">Bu sesi bir yerden tanıyoruz hepimiz.</st></p>
		<p><st c="2109">Evreka!</st></p>
		<p><st c="2117">Bizim Almancacı’nın burnundan çıkan ses lan bu!</st></p>
		<p><st c="2165">Bu... </st><st c="2172">İşte bu!</st></p>
		<p><st c="2180">“Şıveps olsun lan bunun adı.”</st></p>
		<p><st c="2210">“Anaa... </st><st c="2220">Valla lan! </st><st c="2231">Aynısı ha!”</st></p>
		<p><span epub:type="pagebreak" title="143" id="page143"></span><st c="2242">Vaftiz ettikten sonra biraz daha sevimli gelmeye başlamıştı hocamız doğrusu, ama o yılmıyordu. </st><st c="2338">İllâ ki sevimsiz görünecek. </st><st c="2366">Perişan ediyordu okulu. </st><st c="2390">Tozu dumana katıyor, azıcık bilene bildiğini, birazcık sevene sevdiğini unutturuyor, bendeki Almanca hevesini hiç sorma zaten; kuş olmuş uçmuş. </st><st c="2534">Bütün hevesleri, iyi niyetleri, saygı ve hürmeti yüksek fırınlara doldurup cayır cayır yakıyordu Şıveps.</st></p>
		<p><st c="2638">“E pes!” dedik sonunda ve Alparslan sinirlenip; “Başlarım lan Şıvepsine de Almancasına da!” der demez atıldık dört bucaktan: “Ben de ta...”</st></p>
		<p><st c="2778">Cuma öğleden sonralarını hürriyete tahsis etmiş olduk böylece.</st></p>
		<p><st c="2841">Tek Alparslan’la ben değil. </st><st c="2870">Hepimiz, kızlı erkekli, bütün sınıf.</st></p>
		<p><st c="2906">“Heh heh heh...” diyorduk. </st><st c="2934">“Bi girecek sınıfa; bomboş. </st><st c="2962">Otursun kendi kendine yazılı yapsın Allah’ın Şıveps’i.”</st></p>
		<p><st c="3017">Bazı bazı kızlarla Petek Pastanesi’ne takılıyorduk bir-iki saat. </st><st c="3083">Ama çoğunlukla kızları satıp İdmanyurdu lokaline gidiyorduk; King, Maça Kızı falan oynamaya. </st><st c="3176">Satarsan satarlar; bizi satanlar da oluyordu. </st><st c="3222">Onlar Zafer Sineması’nda alıyorlardı soluğu. </st><st c="3267">Biz de gerekirse kendimizi satıp soluğu orada alırdık almasına ama kaç haftadır aynı filmler dönüp duruyordu. </st><st c="3377">Seyret seyret, tat vermiyordu bir yerden sonra.</st></p>
		<p><st c="3424">Bir hafta, iki hafta, üç hafta derken, dördüncü haftanın başında, pazartesi sabahı “İstiklâl Marşı”sırasında geldi girdi bizim sınıfın sırasına Şıveps. </st><st c="3577">“Sizi gittiğiniz yerde bizzat yakalayacağım ve disipline vereceğim,” dedi fışır fışır. </st><st c="3664">İstese, “Dersi boykot ediyorlar,” diye yakalatmadan da verebilirdi idareye ama, dedik ya, Alman makinesi gibi adam, illâ suçüstü yapacak.</st></p>
		<p><span epub:type="pagebreak" title="144" id="page144"></span><st c="3801">“Suçüstü yapacak lan bu. </st><st c="3827">İdmanyurduna gitmesek mi ki biraz?”</st></p>
		<p><st c="3862">“Yapar mı yapar,” dedi Alparslan. </st><st c="3897">“Gitmeyelim bence de.”</st></p>
		<p><st c="3919">“Petek Pastanesi’ni zaten biliyodur,” dedi Oduncu. </st><st c="3971">“Oraya hiç gidemeyiz.”</st></p>
		<p><st c="3993">Aldı bizi bir düşünce.</st></p>
		<p><st c="4016">“Hadi hoop. </st><st c="4029">Hoca hazırol dedi arkadaşlar.”</st></p>
		<p><st c="4059">Kooorkmaa Söönmeezz...</st></p>
		<p><st c="4082">O cuma, kızları gene sattıktan sonra kalanları da güzelce satıp Zafer Sineması’na gittik çaresiz. </st><st c="4181">Sermet Serdengeçti’nin “Beş Tavuk Bir Horoz”, “Yok Devenin Başı” ve “Tokmak Nuri” filmleri oynuyordu söylemesi ayıp. </st><st c="4298">Seksen sefer seyretmişizdir, ama başka sığınağımız yok. </st><st c="4354">Devamlı olduğu için karanlıkta girip oturuyorsun, ancak üçüncüsü de bitince yanıyor ışıklar.</st></p>
		<p><st c="4446">“Yok Devenin Başı”nda Sevda Karaca’yla, “Tokmak Nuri”de Nevin Nuray’la, “Beş Tavuk Bir Horoz”da Mine Mutlu’yla paylaşıyordu başrolleri sanatçımız. </st><st c="4594">Ve çok fena paylaşıyordu. </st><st c="4620">Ne yapalım; ahlar ohlar içinde bir kere daha seyrettik.</st></p>
		<p><st c="4675">Işıklar yanınca, “Hadi çıkalım,” dedim ben.</st></p>
		<p><st c="4719">“Çıkıp da nereye gideceksiniz oğlum?” dedi Oduncu. </st><st c="4771">“Oturun, bi tur daha dönelim işte.” Sanat filmleri on beşer dakika sürüyordu o yıllarda.</st></p>
		<p><st c="4859">“Eh madem,” deyip oturdum ben, ama Alparslan oturmadı. </st><st c="4915">“Gelin gelin!” deyip duruyordu.</st></p>
		<p><st c="4946">“Nooldu lan?”</st></p>
		<p><st c="4960">“Lan gelin işte. </st><st c="4978">Sormayın. </st><st c="4988">Yürüyün. </st><st c="4997">Işıklar sönmeden. </st><st c="5015">Çabuk.”</st></p>
		<p><st c="5022">Sürü sepet takıldık peşine. </st><st c="5051">Birkaç sıra indik, “Şöyle geçelim arkadaşlar,” dedi. </st><st c="5104">Sanıyoruz ki daha manzaralı bir yere getirdi bizi. </st><st c="5155">Zaten bütün sinema boş. </st><st c="5179">Bizim gibi birkaç sapık </st><span epub:type="pagebreak" title="145" id="page145"></span><st c="5203">daha sağda solda. </st><st c="5221">Buyur edildiğimiz sıraya geçerken çaktık vaziyeti. </st><st c="5272">Boş koltukların en ortasındakinde Şıveps oturuyordu. </st><st c="5325">Bir sırıtmışız.</st></p>
		<p><st c="5340">“Meraba hocaaam.”</st></p>
		<p><st c="5358">Bir kasa Şıveps açılmış gibi bir ses çıktı.</st></p>
		<p><st c="5402">Oduncu, “Az müsaade,” deyip dizini çektirdi buna, geçti sağına oturdu. </st><st c="5474">Alparslan soluna yerleşirken ben tam arkasındaki boş koltuğa mevzilendim, Kılıç da tam önündekine. </st><st c="5573">Sohbet ettik biraz.</st></p>
		<p><st c="5592">Daha “Ah Deme Oh De” falan var dedik, siz “Ah Ne Adem Dilli Badem”i seyrettiniz miydi dedik, “Şipşak Basarım” da çok güzel filmdir dedik, “Yumurtanın Sarısı”na sekiz milimlik de koyuyolar falan dedik, bayağı bir kaynaştık hocamızla. </st><st c="5826">Kısa da bir pazarlık yaptık en nihayet.</st></p>
		<p><st c="5865">“Beşten fazla vermem kimseye,” dedi.</st></p>
		<p><st c="5902">“Olsun,” dedik. </st><st c="5919">“Beş olsun, bizim olsun.”</st></p>
		<p><st c="5944">“Bari ara sıra görünün de ders yapmadan sınıf geçirdiye çıkmasın adım.”</st></p>
		<p><st c="6016">“Siz de çok şey istiyosunuz ama.”</st></p>
		<p><st c="6050">“Tamam tamam. </st><st c="6065">Ne hâliniz varsa görün. </st><st c="6089">Yeter ki bu aramızda kalsın.”</st></p>
		<p><st c="6118">Kimse anlamadı işin içindeki hikmeti. </st><st c="6157">Biz Beş-A şubesi, tek bir cuma bile okula uğramadan çatır çatır geçtik sınıfımızı, ama ser verdik sır vermedik; ahlâksızlığın da bir ahlâkı vardır.</st></p>
		<p><st c="6304">Öbür şubeler çatır çatır çatladı.</st></p>
	</section>
	<div id="charCountTotal" value="6338"></div></body>
</html>
