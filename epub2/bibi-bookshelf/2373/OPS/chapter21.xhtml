<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		<section>
		<h1><span epub:type="pagebreak" title="125" id="page125"></span><st c="0">Kadın gibi</st></h1>
		<p><st c="11">Mantık evliliği yapıyorum ayağıyla gidip ablası yaşında bir kız kurusuyla evlenince kızmıştık ama hep çok severdik Tahir’i. </st><st c="136">Kayınpederinin paralarına konup aklınca adam sınıfına girmişti hıyar. </st><st c="206">Sevimli hıyar.</st></p>
		<p><st c="220">Dairenin önünde görünce atladım bunun üstüne, kucaklaştık. </st><st c="280">“Nerden çıktın lan hayırsız?”</st></p>
		<p><st c="309">“Sen nerden çıktınsa oradan,” dedi. </st><st c="346">“Heh heh.”</st></p>
		<p><st c="356">Esprileri hâlâ bok gibiydi. </st><st c="385">“Gezmeye falan mı geldin?” Zengin kayınpederinin eteğine yapıştı yapışalı pek gelip gittiği yoktu Kayseri’den. </st><st c="496">İnsan özlüyor.</st></p>
		<p><st c="510">“Tüp için geldim. </st><st c="529">İyi bi tüpçü var mı bildiğin?”</st></p>
		<p><st c="559">“Kayseri doğalgaza geçmedi mi oğlum? </st><st c="597">Ne tüpü?”</st></p>
		<p><st c="606">Sırıttı. </st><st c="616">Espri geliyordu. </st><st c="633">Veya gelmişti de haberim yoktu. </st><st c="665">“Tüp bebek tüp bebek. </st><st c="687">Heh heh.”</st></p>
		<p><st c="696">Ben de sırıttım. </st><st c="714">“Ulan ne adamsın.” Dardaydık bir süredir. </st><st c="756">Hem eve hem de bizim maaşlara haciz gelmesine bir santim kalmıştı. </st><st c="823">Bu da eski fakir, yeni zengin arkadaşımız; “Belki?” diyordum içimden, “Belki Allah göndermiştir?” Eline mi yapışırdı üç kuruş atsa gelmişken, nasılsa kaynatasının para</st><span epub:type="pagebreak" title="126" id="page126"></span><st c="990">sı, “Alın şunu da ihtiyacınızı görün. </st><st c="1029">Daha lâzım olursa gene veririm,” dese? </st><st c="1068">Hülya’yla az mı doyurduyduk biz bunun aç karnını? </st><st c="1118">“Yani bu gece burada mısın?” dedim.</st></p>
		<p><st c="1153">“Davet mi ediyosun yoksa beni?”</st></p>
		<p><st c="1185">“Emrediyorum. </st><st c="1200">Gelmezsen kafanı kırarım. </st><st c="1226">Bu gece bizdesin.”</st></p>
		<p><st c="1244">Patlattı gene esprisini: “Bu gece sizde, gönlüm piizde... </st><st c="1303">Heh heh!”</st></p>
		<p><st c="1312">Vay babam... </st><st c="1326">Cebimde ekmek parası yok, bir de içmeye geliyordu herif. </st><st c="1383">“Heh heh,” dedim ben de. </st><st c="1408">“İçeriz tabii. </st><st c="1423">Ayıpsın.”</st></p>
		<p><st c="1432">Eve dolmuşla götürdüm. </st><st c="1456">“Ulan...” dedi, “Kırk yıllık arkadaşı geliyo herifin, bi taksi parasına kıyamıyo.”</st></p>
		<p><st c="1538">Yolda dökülürdüm ama densiz bu; dolmuşta bağıra çağıra yüzümüze vurur paranız mı yok diye, reklam oluruz. </st><st c="1645">“Cimriliğimizden değil aslanım,” dedim. </st><st c="1685">“Mantık seyahati yapıyoruz.”</st></p>
		<p><st c="1713">Vokal yaptı: “Heh heh.”</st></p>
		<p><st c="1737">Hülya yoktu evde.</st></p>
		<p><st c="1755">“Nerde lan karın?”</st></p>
		<p><st c="1774">“Bırak da o soruyu biz soralım,” dedim. </st><st c="1815">“Dur, telefon ediyorum.”</st></p>
		<p><st c="1839">Aradım. </st><st c="1848">“Ha?” dedi Hülya karşıdan.</st></p>
		<p><st c="1874">“Nerdesin sen?”</st></p>
		<p><st c="1890">“Annemdeyim. </st><st c="1904">Bulgur mulgur dileniyorum... </st><st c="1933">Sayende.”</st></p>
		<p><st c="1942">Tahir’in kulak mesafesinden çıkmaya çalıştım.</st></p>
		<p><st c="1988">“Bil bakalım kim geldiii?”</st></p>
		<p><st c="2015">“Hiç misafir havamda değilim,” dedi Hülya. </st><st c="2059">“Kim geldiyse söyle, geldiği gibi gitsin. </st><st c="2101">Uğraşamam.”</st></p>
		<p><st c="2112">Ben renk vermemek için sırıtmaya çalışırken Tahir de telefonu elimden almaya çalışıyordu. </st><st c="2203">“Bildiiin...” dedim, “Aynen canım. </st><st c="2238">Tahir geldi.” Hülya, tahmin etmiş de bilmiş gi</st><span epub:type="pagebreak" title="127" id="page127"></span><st c="2284">bi sevindi, severdi Tahir’i, ama Behiye’yi sevmezdi. </st><st c="2338">“O uyuz karısını getirmemiştir inşallah,” dedi. </st><st c="2386">Lâfını sözünü tartsın da konuşsun diye gerekli ipucunu verdim: “Yok da... </st><st c="2460">Tam yanımda şu an Tahir. </st><st c="2485">Bizi dinliyor.”</st></p>
		<p><st c="2500">Tahir bir yumruk attı omuz köküme. </st><st c="2536">“Versene lan telefonu.”</st></p>
		<p><st c="2559">Gözümden yaş geldi. </st><st c="2580">“Hadi yavaş yavaş geledur sen,” dedim Hülya’ya. </st><st c="2628">“Bir şeyler alırım ben, hem yeriz hem içeriz kardeşimle beraber.”</st></p>
		<p><st c="2693">“Fışkı için kardeşinle beraber.”</st></p>
		<p><st c="2726">Kapattı.</st></p>
		<p><st c="2735">“Kapattı,” dedim Tahir’e. </st><st c="2762">“Heh heh.” Ne alacaktım ben marketten? </st><st c="2801">Neyle alacaktım?</st></p>
		<p><st c="2817">“İnsan bi verir,” dedi Tahir. </st><st c="2848">“Yanlış anlama. </st><st c="2864">Telefonu demek istedim. </st><st c="2888">Heh heh.”</st></p>
		<p><st c="2897">İğrenç herif.</st></p>
		<p><st c="2911">“Ortalığı dağıtma. </st><st c="2931">Uslu uslu otur,” deyip çıktım odadan, yatak odasında bir şort tişört geçirdim, geri döndüm. </st><st c="3023">Ağzı kulaklarına vardı hayvanın. </st><st c="3056">“Üstüne rahat bi şeyler mi giydin sevgilim? </st><st c="3100">Heh heh.”</st></p>
		<p><st c="3109">Salladım artık.</st></p>
		<p><st c="3125">“Biz evde hep böyle otururuz oğlum. </st><st c="3162">İstersen sana da bir şort mort...”</st></p>
		<p><st c="3196">“Aman yok,” dedi. </st><st c="3215">“İyi böyle.”</st></p>
		<p><st c="3227">Zevkimden değil, bir plan üzere tebdil-i kıyafet yapmıştım. </st><st c="3288">Gidecektim bizim mini markete, alacağımı alıp; “Yav böylece çıktık geldik dalgınlıkla. </st><st c="3375">Sen yaz da, yarın bir ara uğrar veririm,” diyecektim.</st></p>
		<p><st c="3428">“Lan dur lan!” dedi o sırada bizimki.</st></p>
		<p><st c="3466">“Zaten duruyorum. </st><st c="3485">Heh heh,” dedim kendimden tiksinerek. </st><st c="3523">Herif bulaşıcıydı.</st></p>
		<p><span epub:type="pagebreak" title="128" id="page128"></span><st c="3541">“Ben gideyim, Behiye’yi de alıp geleyim en iyisi. </st><st c="3592">Hülya onu da özlemiştir.”</st></p>
		<p><st c="3617">Hülya ha? </st><st c="3628">Nefret eder nefret, ne özlemesi. </st><st c="3661">“Parayla koca satın almış uyuz,” der durur. </st><st c="3705">Ama asıl sebep bu değildir. </st><st c="3733">Behiye kendini çok ezdirir Tahir’e. </st><st c="3769">İttirir kaktırır, boynuz üstüne boynuz taktırır; Hülya de belki bu sebepten, belki de bana gözdağı vermek için kendi kendine heyheylenir ne zaman bahsi geçse. </st><st c="3928">“Silik, salak, geri zekâlı, koca budalası manyak!” falan der.</st></p>
		<p><st c="3989">Ne diyeyim; “İyi,” dedim. </st><st c="4016">“Ben de markete gidecektim zaten. </st><st c="4050">Beraber çıkalım, dolmuş durağına bırakayım seni.”</st></p>
		<p><st c="4099">“Hoop hoop. </st><st c="4112">Taksi yok mu lan bu memlekette?”</st></p>
		<p><st c="4144">Hava atıyor bana pezevenk.</st></p>
		<p><st c="4171">O taksiye binip sırıta sırıta gitti Behiye’yi almaya, ben kızara bozara markete gittim nevâleyi almaya. </st><st c="4276">Planım başarıyla yürüdü ama, “Yarın veririm,” deyince hafiften bir ayar çekti marketçi.</st></p>
		<p><st c="4363">“Tabii komşu. </st><st c="4378">Zaten rakının veresiyesi olmaz. </st><st c="4410">Biliyosun.”</st></p>
		<p><st c="4421">Biliyorduk da...</st></p>
		<p><st c="4438">Hülya geldi sonra. </st><st c="4458">Baktı tezgâhın üstü poşet dolu, hemen yapıştırdı soruyu: “Nasıl aldın bunları?”</st></p>
		<p><st c="4537">“Marketçiye verdim. </st><st c="4558">Heh heh.”</st></p>
		<p><st c="4567">“Aman ne komik. </st><st c="4584">Nerde Tahir ibnesi?”</st></p>
		<p><st c="4604">“Behiye’yi almaya gitti,” dedim korkarak.</st></p>
		<p><st c="4646">“Bi kere daha Kakılmışlık etsin, ben o karıyı bozarım, bak sana söyliyim.”</st></p>
		<p><st c="4721">Yapardı. </st><st c="4731">Deliydi. </st><st c="4740">Yumuşatmam lâzımdı. </st><st c="4760">“Bi sakin ol...” falan dedim, “Olmıycam,” dedi, “Gelecekler şimdi, sakın tersleme kızcağızı,” dedim, “Tersliycem,” dedi, hır gür, sabır selâmet derken aklıma güzel bir çare geldi. </st><st c="4940">Daha doğrusu güzel bir yalan. </st><st c="4970">“Bak, Tahir onca yolu bize yardım etmek </st><span epub:type="pagebreak" title="129" id="page129"></span><st c="5010">için çıktı geldi,” deyiverdim. </st><st c="5041">“Kredi kartı meselesini hâlledecek.”</st></p>
		<p><st c="5077">Hemen yumuşadı, sırıttı.</st></p>
		<p><st c="5102">“Vallaha mı lan?”</st></p>
		<p><st c="5120">Yalandan kim ölmüş? </st><st c="5141">“Vallaha da billaha da,” dedim. </st><st c="5173">“O beğenmediğin Behiye’nin paracıkları bize de can suyu oluyor bak.”</st></p>
		<p><st c="5241">“Ben gene de beğenmiyom onu,” dedi huysuz huysuz. </st><st c="5292">“Kaç istedin? </st><st c="5306">Ne kadar yardım etçek Tahir?”</st></p>
		<p><st c="5335">Bu kritik bir soruydu. </st><st c="5359">Kaç ay yüklen yüklen, bir kuruş da ödeme, sonraki kaç ay habire ihtarname gelsin, korkundan bir taneciğinin zarfını bile açama, sonunda patlamıştık. </st><st c="5508">Bizim on dört bin lira limit, borç faizi, gecikme cezası, gecikme cezasının faizi, avukat masrafı, icra harcı, şu bu derken uçmuştu yirmi dokuz bine. </st><st c="5658">Haciz geldi gelecek diye bekliyorduk.</st></p>
		<p><st c="5695">“Ne kadar lâzımsa o kadar,” dedim.</st></p>
		<p><st c="5730">“Vallaha de!”</st></p>
		<p><st c="5744">İnsan çaresiz kalmayagörsün.</st></p>
		<p><st c="5773">“Al sana büyük yemin... </st><st c="5798">Ekmek çarpsın.”</st></p>
		<p><st c="5813">Rahatlamıştı Hülya. </st><st c="5834">Duygulanmıştı da. </st><st c="5852">“Hızır gibi yetişti çocuk, görüyo musun? </st><st c="5893">İki saattir kavga ediyoz annemle; boşa o it herifi, gel yanımızda otur deyip duruyo.”</st></p>
		<p><st c="5978">“Yok yok,” dedim, kayınvalidenin bu kalleşliğini bir kenara yazarak. </st><st c="6048">“Konuştum Tahir’le. </st><st c="6068">Hâlledecek.”</st></p>
		<p><st c="6080">“Oh yaa...” dedi. </st><st c="6099">Aylardır ilk kez diyordu. </st><st c="6125">“Bi rahat uyurum ki ben bu gece.”</st></p>
		<p><st c="6158">“İnşallah,” diye dua ediyordum içimden.</st></p>
		<p><st c="6198">Bir saat sonra geldi abla kardeş kılıklı çiftimiz. </st><st c="6250">Behiye gene ezik, gene kavruk, gene tepeden tırnağa burma bilezik, ama Hülya iyi davranıyor Allah’tan. </st><st c="6353">Bir güleryüzlü, bir hoşsohbet, aklın durur. </st><st c="6397">Tahir’in boktan esprilerine heh heh vo</st><span epub:type="pagebreak" title="130" id="page130"></span><st c="6435">kalleri falan, söyleşip gülüşüyoruz. </st><st c="6473">“Ben mutfaktayım,” deyip kalktı sonunda. </st><st c="6514">Tahir dürttü Behiye’yi, “Ne oturuyosun?” dedi. </st><st c="6561">“Git de yardım etsene Hülya’ya.”</st></p>
		<p><st c="6593">Behiye tıpış tıpış kapıya yürürken Hülya geri vitese takıp göründü kenardan. </st><st c="6671">Ben dişimi sıktım; şimdi lâfı geçirecek birinden birine. </st><st c="6728">“Hakkaten Behiye...” dedi o sağ olsun. </st><st c="6767">“Gelsene kız. </st><st c="6781">Hem şu salakları çekiştiririz.” Tahir’e baktı. </st><st c="6828">“Heh heh,” diye ekledi.</st></p>
		<p><st c="6851">Oh.</st></p>
		<p><st c="6855">Oturduk yemeğe. </st><st c="6872">Hep onu derim; insan bir yalan söylerken önünü arkasını düşünecek. </st><st c="6939">Tam sofranın en güzel yerindeyiz, Tahir de kıvama gelmiş, şöyle astım, böyle kestim, şu kadar para tuttum, üstüne bu kadar koydum, falanı ben kurtardım, filana büyük iyilik ettim diye döktürüyor, Hülya pat diye giriverdi mevzuya:</st></p>
		<p><st c="7168">“Valla biz de bu iyiliğini hiç unutmıycaz Tahircim.”</st></p>
		<p><st c="7221">Tahir sırıttı. </st><st c="7237">“Afiyet olsun anam.” Yanlış anlamıştı. </st><st c="7276">Hülya’nın, o geldi de ağzımızın tadı yerine geldi demeye getirdiğini sanıyordu. </st><st c="7356">Espri kanalına geçti: “Löp löp et olsun, karpuz gibi gö...”</st></p>
		<p><st c="7415">“Hoop hoop,” deyip kapattım kanalı. </st><st c="7452">Hülya’ya bakıyordum; “Onu demiyorum Tahir,” falan demesin diye dua ederek.</st></p>
		<p><st c="7526">Ama dedi.</st></p>
		<p><st c="7536">“Onu demiyorum Tahir.”</st></p>
		<p><st c="7559">“Neyi diyon ya?” Behiye’yi dürttü. </st><st c="7595">“Rakı doldur.”</st></p>
		<p><st c="7609">“Canım....” dedi Hülya Behiye’ye ters ters bakarak; “Bizim kart işini hâlledecekmişin ya...”</st></p>
		<p><st c="7702">Tahir duruldu.</st></p>
		<p><st c="7717">Behiye dudaklarını ısırarak kollarını masanın altına soktu. </st><st c="7778">Şıngır şıngır burmalar. </st><st c="7802">“Sus Hülya!” diye yalvarıyorum gözlerimle; susmadı kadın. </st><st c="7860">“O yirmi dokuz bin nasıl makbule geçti anlatamam.”</st></p>
		<p><span epub:type="pagebreak" title="131" id="page131"></span><st c="7910">Tahir sandalyesini geri itti, hafiften şaha kalktı. </st><st c="7963">“Anlamadım,” dedi. </st><st c="7982">Sonra anlamış da yanlış anlamış gibi Behiye’ye döndü, hırladı: “Benim haberim yokken sen millete para mı dağıtıyosun kız?”</st></p>
		<p><st c="8104">Hülya bana baktı, o da hırlar gibiydi, ben tavana baktım.</st></p>
		<p><st c="8162">“Yok Tahir...” dedim. </st><st c="8185">“Sana söyleyecektim de Hülya sanmış ki söyledim.” Bari şimdi yalanımı yüzüme vurma kadın!</st></p>
		<p><st c="8274">Ama vurdu:</st></p>
		<p><st c="8285">“Yalan atma. </st><st c="8299">Söyledim dedin, Tahir yardım edecek dedin, sırf onun için gelmiş Kayseri’den dedin, iki sefer de yemin ettin.” Sonra da, “Ay çok pardon Tahir,” deyip ağlamaya başladı. </st><st c="8467">“Ben vallaha söyledi sandığım için...”</st></p>
		<p><st c="8505">Tahir piyaza kaşık çaldı, ağzına tıktı, “Söyleseydi de fark etmezdi be Hülyam...” dedi. </st><st c="8594">“Yok ki bende o para. </st><st c="8616">Hadi üç yüz beş yüz olsa neyse... </st><st c="8650">Allah çarpsın...”</st></p>
		<p><st c="8667">Behiye küt diye bir yumruk attı masaya. </st><st c="8708">Bilezikleri, devrilen bardaklardan daha çok öttü.</st></p>
		<p><st c="8757">Tahir, “Nooluyo kız?” diye kükredi.</st></p>
		<p><st c="8793">“Elininin körü oluyor,” dedi Behiye. </st><st c="8831">“Bari yemin etme! </st><st c="8849">Var ya paramız. </st><st c="8865">Niye yardım etmeyecekmişiz?”</st></p>
		<p><st c="8893">“Behiyeee... </st><st c="8907">Bana baaakkk...”</st></p>
		<p><st c="8923">Behiye Tahir’e baktı; Hülya’nın bana baktığı gibi. </st><st c="8975">Ben bile korktum. </st><st c="8993">“Yardım edeceksin,” dedi. </st><st c="9019">“Pis pis karılara yedirdiğine say.” Sonra döndü Hülya’ya, “Al canım,” deyip kolundaki bilezikleri sıyırmaya başladı. </st><st c="9136">Ben, “Yapma Behiye,” falan diyorum ama bir taraftan da tabağının yanına bıraktığı burmaları sayıyorum. </st><st c="9239">Tanesi iki binden desek... </st><st c="9266">Yedi, sekiz, dokuz.. </st><st c="9287">Ha gayret...</st></p>
		<p><st c="9299">Tahir insana benzemiş o arada, fark etmemişim. </st><st c="9347">“Behiyecim...” diyor, “Tamam, tak koluna, ben yarın hâlletmeye çalışırım.” Ne takması; çıkardıkça çıkarıyor Behiye. </st><st c="9463">“İstersen bir hâlletme,” diyor soğuk soğuk. </st><st c="9507">“Babam bilezik</st><span epub:type="pagebreak" title="132" id="page132"></span><st c="9521">leri sorduğu zaman kendin anlatırsın.” Tahir küçüldükçe küçülüyor.</st></p>
		<p><st c="9588">On sekiz, on dokuuuuz, yirmiii... </st><st c="9623">“Bilmiyorum kâfi gelir mi Hülyacım. </st><st c="9659">Gelmezse Allah aşkına ara.” “Gelir gelir,” diye giriyorum araya. </st><st c="9724">“Tanesi iki binden desek...” İki kadın bana gâvura bakar gibi bakıyor. </st><st c="9795">Umurumda değil. </st><st c="9811">Neredeyse, “Zafer!” diye bağıracağım.</st></p>
		<p><st c="9848">Tahir, “İmdat,” diye bağırır gibi: “Ne iki bini...” diyor. </st><st c="9908">“Dört bin, dört bin.”</st></p>
		<p><st c="9929">Misafirlerimizi yolcu ettikten sonra, “Şu Behiye nasıl da erkek kadınmış di mi?” dedim Hülya’ya.</st></p>
		<p><st c="10026">“Hoşt,” dedi. </st><st c="10041">“Kadın gibi kadın o. </st><st c="10062">Erkek gibi olan senin Tahirciğin. </st><st c="10096">Hem ben güveniyodum zaten Behiye’ye. </st><st c="10133">Hep derdim de sen beğenmezdin.”</st></p>
		<p><st c="10164">Vokal yaptık beraber:</st></p>
		<p><st c="10186">“Heh heh!”</st></p>
	</section>
	<div id="charCountTotal" value="10197"></div></body>
</html>
