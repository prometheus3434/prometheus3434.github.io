<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
		<section>
		<h1><span epub:type="pagebreak" title="152" id="page152"></span><st c="0">Bakma, gör...</st></h1>
		<p><st c="14">Bir gün deli gibi çalıyor kapı.</st></p>
		<p><st c="46">“Yapıştı gene birinin parmağı zile,” dedi annem. </st><st c="96">“Koş aç çabuk.”</st></p>
		<p><st c="111">Normalde “Kim o?” demeden açmazdım ama o kadar hızlı koşmuşum ki açıverdim. </st><st c="188">Karşımda ağzı burnu birbirine geçmiş, oyuk göz çukurları kızarmış, akmış, kapkara, korkunç bir adam duruyordu. </st><st c="299">Kapıyı suratına çarptığım gibi bağıra bağıra kaçtım annemin yanına.</st></p>
		<p><st c="366">“Ne bağırıyorsun?” dedi. </st><st c="392">“Kimmiş gelen?”</st></p>
		<p><st c="407">“Çok korkunç!”</st></p>
		<p><st c="422">“Kimmiş diyorum oğlum? </st><st c="446">Söylesene. </st><st c="457">Ne korkuncu?” Kalktı, kapıya yürümeye başladı. </st><st c="504">“Noolur açma!” deyip eteğine yapıştım. </st><st c="543">Namaz etekliğiydi; lastiği sününce uzun donu göründü. </st><st c="597">“Bırak ulan,” dedi. </st><st c="617">“Ne korkuyorsun?” Yürüdü gitti. </st><st c="649">Ben duvardan duvara vuruyorum kendimi. </st><st c="688">O adam anneme bir şey yapacak, sonra da beni kesecek. </st><st c="742">Balkondan atlamayı düşündüm; anahtarı evde unuttuğu zamanlarda alttan kaldırırdı beni, ben basıp çıkardım. </st><st c="849">Gittim sarktım, yukarıdan bakınca olmuyor, ondan da korktum, sobanın arkasına sindim.</st></p>
		<p><st c="934">Sindim de, bir-iki dakika sonra annem, “Gel amca, buyur. </st><span epub:type="pagebreak" title="153" id="page153"></span><st c="992">Geç ısın şu sobanın başında,” deyip elinden tutarak getirip oturtmasın mı o korkunç adamı yanıma? </st><st c="1090">“Ben şimdi bir çorba ısıtırım sana,” deyip çıkıp gitmesin mi ondan sonra da? </st><st c="1167">Beni baş başa bırakmasın mı o körle? </st><st c="1204">Kör bana kör kör bakıp hışırdamasın mı?</st></p>
		<p><st c="1243">“Senin adın ne?”</st></p>
		<p><st c="1260">Beni bir hıçkırık tutmasın mı?</st></p>
		<p><st c="1291">Annem, “Karnı açmış, bize düşmüş yolu. </st><st c="1331">Ne güzel,” dedi adamı doyurup yolcu ettikten sonra. </st><st c="1383">“Niye korktun o kadar? </st><st c="1406">İhtiyar bir adam işte oğlum. </st><st c="1435">Ne var korkacak?”</st></p>
		<p><st c="1452">“Korkmadım ki,” dedim.</st></p>
		<p><st c="1475">“Bakma,” dedi. </st><st c="1491">“Gör.”</st></p>
		<p><st c="1497">“Nası yaa?” dedim.</st></p>
		<p><st c="1516">“Bakmak başka, görmek başka,” dedi. </st><st c="1553">“Ben ne gördüm o adamcağızda bil?”</st></p>
		<p><st c="1587">“Ne gördün?”</st></p>
		<p><st c="1600">“Hızır Aleyhisselâm.”</st></p>
		<p><st c="1622">“Yaa git yaa,” dedim. </st><st c="1645">Olaya daha bilimsel yaklaşıyordum. </st><st c="1680">“Hızır öyle olmaz bi kere.”</st></p>
		<p><st c="1707">Güldü.</st></p>
		<p><st c="1714">“Nasıl olur?”</st></p>
		<p><st c="1728">“Beyaz sakallıı, beyaz entariliii, nur yüzlüüü.”</st></p>
		<p><st c="1777">Gene gülüp koynundan para çıkardı, “Hadi giy paltonu, bi bilet çek şansına,” deyip tutuşturdu elime.</st></p>
		<p><st c="1878">Ben de heves ederdim bilet almaya ama, “Bize çıkmaz,” derdi o güne kadar hep. </st><st c="1957">Bu ilk biletimizdi.</st></p>
		<p><st c="1976">Taysuk’un büfesine giderken bakmadan görmeye çalıştım yolda. </st><st c="2038">Birinde kaldırıma yan basıp ayağımı burktum, birinde de elektrik direğine burnumu çarptım. </st><st c="2129">Olmuyordu işte. </st><st c="2145">Bakmak neyse görmek de oydu. </st><st c="2174">Ama bileti bakmadan çektim ki uğuru kaçmasın.</st></p>
		<p><span epub:type="pagebreak" title="154" id="page154"></span><st c="2219">Getirip verirken sordum:</st></p>
		<p><st c="2244">“Hani bize çıkmazdı anne?”</st></p>
		<p><st c="2271">“Bu sefer çıkacak,” dedi.</st></p>
		<p><st c="2297">“Ne biliyosun?”</st></p>
		<p><st c="2313">“Hızır geldi dedik ya oğlum. </st><st c="2343">Kesin çıkacak.”</st></p>
		<p><st c="2358">Ve çıktı. </st><st c="2369">Büyük ikramiye yüz bin liraydı; on bin lirası bize vurdu. </st><st c="2427">Kışın idare ederdik de yazın bozulmasın diye komşuların buzdolabına taşırdık artan yemeklerimizi. </st><st c="2525">Gitti bir buzdolabı aldı o parayla annem, bir çamaşır makinesi aldı, bir elektrik süpürgesi, bir ütü, dört koltuk, bir yemek masası; kalan yedi yüz lirasını da fakirlere dağıttı.</st></p>
		<p><st c="2703">“Ben dedim sana Hızır diye.”</st></p>
		<p><st c="2732">“Yaa nası bildin gene yaa?”</st></p>
		<p><st c="2760">“Bilirim ben.”</st></p>
		<p><st c="2775">Bilirdi evet. </st><st c="2790">Kafadan. </st><st c="2799">Ölçüp biçmeden, düşünüp etmeden, saniye geçirmeden. </st><st c="2851">Bileceği varsa hiç şansın yoktu. </st><st c="2884">Keyfi yerindeyse sokulup sınardım sık sık.</st></p>
		<p><st c="2926">“Martın 10’u... </st><st c="2943">2050... </st><st c="2951">Ne gün?”</st></p>
		<p><st c="2959">“Perşembe.”</st></p>
		<p><st c="2971">“Yaa nası biliyosun yaa?” derdim sanki bildiğini bilirmişim gibi.</st></p>
		<p><st c="3037">“Bilirim ben.”</st></p>
		<p><st c="3052">“Pekiii... </st><st c="3064">2014’ün 20 Eylül’ü?”</st></p>
		<p><st c="3084">“Cumartesi.”</st></p>
		<p><st c="3097">“Gene bildin di mi?”</st></p>
		<p><st c="3118">“İnanmazsan otur hesapla.”</st></p>
		<p><st c="3145">“Valla hesaplıycam,” dedim.</st></p>
		<p><st c="3173">Sarı defterimi açtım, başladım üstten aşağı yazmaya:</st></p>
		<p><st c="3226">22 Şubat 1970, Pazar</st></p>
		<p><span epub:type="pagebreak" title="155" id="page155"></span><st c="3247">23 Şubat 1970, Pazartesi,</st></p>
		<p><st c="3273">24 Şubat 1970, Salı</st></p>
		<p><st c="3293">31 Şubat’ta sıkılıp bıraktım sonra devam ederim diye.</st></p>
		<p><st c="3347">Seneler içinde o kadar çok şey oldu ki bildiği. </st><st c="3396">Hukuk Fakültesi’ni kazandığım gün oturmuş ağlıyordu pencereden bakarak. </st><st c="3468">Gurbete gideceğim diye ağlıyor sandım. </st><st c="3507">Sarıldım, öptüm, “Yahu Ankara şurdan şurası,” dedim. </st><st c="3560">“Gelirim her hafta sonu. </st><st c="3585">Ağlama.”</st></p>
		<p><st c="3593">“Ona ağlamıyorum,” dedi.</st></p>
		<p><st c="3618">“Neye ağlıyorsun?”</st></p>
		<p><st c="3637">“Boş yere gidiyorsun da ona ağlıyorum. </st><st c="3677">Bitmeyecek o okul.”</st></p>
		<p><st c="3696">Beni dolduruşa getiriyor sandım. </st><st c="3730">“Öyle bi bitecek ki!”</st></p>
		<p><st c="3751">Bitmedi.</st></p>
		<p><st c="3760">Önce ikinci sınıfta bıraktım, seneler sonra afla dönüp üçüncü sınıfa geçtim, bir daha bıraktım.</st></p>
		<p><st c="3856">Neleri bildiğini anlatsam ansiklopedi olur.</st></p>
		<p><st c="3900">Anlatmayacağım.</st></p>
		<p><st c="3916">Mücver hariç.</st></p>
		<p><st c="3930">Hastanede yatıyordu. </st><st c="3952">Ben de sık sık ziyaretine gidip öpüyor, kokluyordum. </st><st c="4005">“Bu son yatışım,” demişti. </st><st c="4032">“Başlatma perhizinden. </st><st c="4055">Ağız tadıyla ölelim.” Hiç istemiyordum bilmesini ama bileceğini biliyordum için için. </st><st c="4141">Doktor neyi yasakladıysa onu taşıyordum yesin diye. </st><st c="4193">Mücverle çilek istedi birinde. </st><st c="4224">Mücverden nefret ederdim; kokusuna bile dayanamazdım. </st><st c="4278">Ne Şam’ın şekeri ne arabın yüzü, Hülya’ya söylemeyi unutmuşum; hastanenin yoluna düştüğümde hatırladım. </st><st c="4382">Mücver satan bir yer yok ki; yüklendim çileği, gittim.</st></p>
		<p><st c="4436">“Getirmeyeceğini biliyordum,” dedi.</st></p>
		<p><span epub:type="pagebreak" title="156" id="page156"></span><st c="4472">“Valla getirecektim de... </st><st c="4499">Telaştan... </st><st c="4511">Ama yarın söz bak. </st><st c="4530">Bu akşam güzel güzel yapar Hülya, dolapta da soğuturuz mis gibi.”</st></p>
		<p><st c="4595">“Yorma kızı,” dedi. </st><st c="4616">“Yarın yok.”</st></p>
		<p><st c="4628">“Yok artık...” diye şakaya vurdum. </st><st c="4664">“Öleceğini de bileydin bari.”</st></p>
		<p><st c="4693">“Hemen değil,” dedi. </st><st c="4715">“Yavaş yavaş.”</st></p>
		<p><st c="4729">Ertesi gün mücver kabıyla gittiğimde, “Komaya girdi,” dediler kapıda. </st><st c="4800">“Şuurunu kaybetti.”</st></p>
		<p><st c="4819">Kap elimden düşmüş. </st><st c="4840">Filmlerdeki gibi; her yer mücver.</st></p>
		<p><st c="4873">Üç gün sonra verdi son nefesini. </st><st c="4907">Yavaş yavaş...</st></p>
		<p><st c="4921">Sonraki on dört sene de mücver girmedi bizim eve. </st><st c="4972">Ne hikmetse dün mücver yapacağı tutmuş Hülya’nın. </st><st c="5022">“Siftah senden bereketi Allah’tan,” diye espri yapıp Sabiş’in hatırına yiyecektim; gözüm saatimin takvimine gidince esprim boğazımda kaldı.</st></p>
		<p><st c="5161">“Cumartesi...” dediydi, 20 Eylül 2014’ü attığım o 22 Şubat 1970 günü. </st><st c="5232">“İnamazsan otur hesapla.” Oturup sessiz sessiz yedim hayatımın ilk mücverini. </st><st c="5310">Güzelmiş.</st></p>
		<p><st c="5319">İlk mücverimi yiyeceğim günü sormuşum meğer.</st></p>
		<p><st c="5364">Bilgisayarda baktım 10 Mart 2050’ye. </st><st c="5402">Perşembeymiş. </st><st c="5416">Onu da bilmiş.</st></p>
		<p><st c="5430">Göremeyeceğimi biliyorum ama merak ediyorum şimdi; orada ne gördü?</st></p>
	</section>
	<div id="charCountTotal" value="5497"></div></body>
</html>
