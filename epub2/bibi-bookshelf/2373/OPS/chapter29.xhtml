<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter29">
		<section>
		<h1><span epub:type="pagebreak" title="165" id="page165"></span><st c="0">Doğum günüm kutlu oldu</st></h1>
		<p><st c="23">Sınıf arkadaşlarım habire çağırıp duruyor, yetmiş iki mevcuduz ilkokul iki’de, habire hatıra defteri, boya kalemi falan alıp alıp koşturuyorum evden eve, herkesin doğum gününü kutluyorum, benimkini kutlayan yok. </st><st c="236">İnsanın gücüne gidiyor.</st></p>
		<p><st c="259">Başladım Sabiş’e ekşimeye.</st></p>
		<p><st c="286">“Ben de doğum günü yapçam.”</st></p>
		<p><st c="314">“Oğlum, bizim masamız bile yok. </st><st c="347">Saçmalama.”</st></p>
		<p><st c="358">“Ama herkes yapıyo?”</st></p>
		<p><st c="379">“Yapar onlar. </st><st c="394">Masaları var, şeyleri var. </st><st c="421">Biz nerde yapalım? </st><st c="440">Sofra bezinde mi?”</st></p>
		<p><st c="458">Ağladım.</st></p>
		<p><st c="467">“Bak, kızıyorum ama.”</st></p>
		<p><st c="489">Sustum.</st></p>
		<p><st c="497">Nereye kadar susacaksın; çocuksun, yaş sekiz.</st></p>
		<p><st c="543">“Oğlum... </st><st c="554">Ne dedim ben sana geçen gün? </st><st c="583">Sus!”</st></p>
		<p><st c="588">Gözlerini de bir büyütüyor ki Sabiş, ödüm patlıyor.</st></p>
		<p><st c="640">“Ama susamıyorum ki!”</st></p>
		<p><span epub:type="pagebreak" title="166" id="page166"></span><st c="662">“Ay Allah’ım...” dedi iç çekerek; küçüldü artık gözleri. </st><st c="720">“Tamam. </st><st c="728">Ağlama. </st><st c="736">Bakarız bi çaresine.”</st></p>
		<p><st c="757">Hemen güldüm.</st></p>
		<p><st c="771">Beyaz, dikdörtgen şeklinde bir pastaydı. </st><st c="813">Metin Abi’nin babasına yaptırmış parasız. </st><st c="855">Üstünde de sekiz mum var. </st><st c="881">Sekiz ayrı renk. </st><st c="898">Nasıl uçuyorum. </st><st c="914">Sınıfın yarısı bizim evde. </st><st c="941">İğne atsak yere düşmez; sarı bir de kazak almış bana Sabiş, öğretmenimiz bile gelmiş, havam bin beş yüz.</st></p>
		<p><st c="1045">Aysel Teyzegilin çapraz ayaklı açılır kapanır masasını almışız ödünç, Şükran Teyze’nin astsubay kocası bir arkadaşından fotoğraf makinesi bulmuş. </st><st c="1192">Her şeyimiz var.</st></p>
		<p><st c="1208">Ben mumları üflerken fotoğrafım çekilecek. </st><st c="1252">Otuz iki diş sırıtıyorum. </st><st c="1278">Hediyeler yığılıyor sedirin üstüne. </st><st c="1314">O zamanlar âdet öyle, getirilen hediye herkes gittikten sonra açılır. </st><st c="1384">Ayı gibi yırtılmaz paketler; milletin gözüne sokulmaz. </st><st c="1439">İyisini alabilen var, alamayan var.</st></p>
		<p><st c="1474">“Hadi, bakalııım. </st><st c="1493">Mum üfleyeceğiz,” dediler.</st></p>
		<p><st c="1519">Kalabalık benim için yarıldı.</st></p>
		<p><st c="1549">Tepemde bir dünya arkadaş, önümde katlanır bir tahta masa, masanın üstünde olsa olsa boylamasına kesilmiş yarım dosya kâğıdı büyüklüğünde beyaz pasta, on beş kişiye yetmez ama olsun; pastanın bağrında bana gel gel eden sekiz mum. </st><st c="1780">En heves ettiğim şey.</st></p>
		<p><st c="1801">Masayı oraya çektiler olmadı, buraya çektiler olmadı. </st><st c="1856">Astsubay amca geri gide gide sobaya yapıştı, kareye sığmıyoruz. </st><st c="1920">Makinedeki film sekiz pozluk. </st><st c="1950">Sekize bölsen de çeksen, gene sığmayacaklar var.</st></p>
		<p><st c="1998">“Yapacak bi şey yok,” dedi Sabiş. </st><st c="2033">“Sığdığı kadar artık.” Sığmayan birkaç arkadaş ağlamaya başladı.</st></p>
		<p><st c="2097">İttir kaktır, sığan sığdı, sığmayana da çaktırılmadı vaziyet, yerlere falan serilenler oldu, kimi arkaya sedirin üstüne di</st><span epub:type="pagebreak" title="167" id="page167"></span><st c="2220">kildi, ben geçtim beyaz pastamın başına, Sabiş sağımda, ablam solumda. </st><st c="2292">Öğretmenimiz gelip ablamı ittirdi.</st></p>
		<p><st c="2326">Şimdi o solumda. </st><st c="2344">“Sen üflüyosun, biz alkışlıyoruz,” dedi.</st></p>
		<p><st c="2384">Emir almışım, çöktüm pastanın başına, yanaklarımı şişirdim, tam üfleyeceğim, Sabiş; “Öyle olmaz oğlum,” dedi. </st><st c="2495">“Eline bıçağı da al, pastayı keserken üfle.”</st></p>
		<p><st c="2539">Spor adamları iyi bilir; o yaştaki bir çocuğun psikomotor becerileri Allah’a emanettir. </st><st c="2628">Bir seferde bir iş vereceksin o yaş grubuna, bir buçuk iş bile değil.</st></p>
		<p><st c="2697">Aklım karıştı tabii.</st></p>
		<p><st c="2718">Elde bıçak, ağzımda az sonra üfleyeceğim hava, gözümün önünde cıvıl cıvıl sekiz mum.</st></p>
		<p><st c="2803">Tam üfleyeceğim, ablam atıldı bu sefer.</st></p>
		<p><st c="2843">“Öteki eline de çatal al.”</st></p>
		<p><st c="2870">“Aa, evet,” dedi öğretmenimiz. </st><st c="2902">“Çok ayıp öyle kasap gibi.”</st></p>
		<p><st c="2929">Haydaa!</st></p>
		<p><st c="2937">Her debelenmemizde de tepemdeki sınıf arkadaşı kalabalığı şöyle bir dalgalanıp dağılıyor, Sabiş bir yandan, öğretmenimiz bir yandan sürüyü toparlamaya çalışıyor.</st></p>
		<p><st c="3099">Çatal da geldi ama bende çatal bıçak âdâbı yok.</st></p>
		<p><st c="3147">Bir süre de muaşeret dersi aldım. </st><st c="3182">Çatal sol elde olacakmış, bıçak sağ elde. </st><st c="3224">Yanaklarım şişik hâlâ. </st><st c="3247">Mumlar, tam da pasta kesilirken üflenecek.</st></p>
		<p><st c="3289">Öff!</st></p>
		<p><st c="3294">Utanmasam ağlayacağım. </st><st c="3318">“Hah, tamam, aferin bak,” dedi Sabiş. </st><st c="3356">“Hadi bakalım.”</st></p>
		<p><st c="3371">Kime diyorsun anne? </st><st c="3392">Pozumu muhafaza etmekte o kadar zorlanıyorum ki, ağzımdan pıf pıf hava kaçmaya başlamış.</st></p>
		<p><span epub:type="pagebreak" title="168" id="page168"></span><st c="3480">“Çekiyoruuum...” dedi komşu amca, gene tam üfleyeceğim bir heves, “Olmaz ki ama, dur üfleme,” deyip tekrar dağıttı beni. </st><st c="3602">“Objektife bakacaksın oğlum, pastaya değil.”</st></p>
		<p><st c="3646">Hoppalaa!</st></p>
		<p><st c="3656">Öğretmenimizden ayrı, Sabiş’ten ayrı korkuyorum ama tutamadım artık kendimi; başladım ağlamaya. </st><st c="3753">Ben o kadar şeyi aynı anda nasıl yapayım yaa?</st></p>
		<p><st c="3798">Elimde de çatal bıçak. </st><st c="3822">Yeni kol nakli yapılmış gibi bir duruşum var.</st></p>
		<p><st c="3867">O koştu, bu tuttu, şu avuttu, Sabiş gözlerini büyüttü, öğretmenimiz dudaklarını çizgi gibi yapıp “Ben sana yarın sınıfta sorarım,” gibisine kafa salladı, yola getirildim ve tekrar geçtim masanın başına.</st></p>
		<p><st c="4070">“Çekiyoruuuum...”</st></p>
		<p><st c="4088">Flaş patladı.</st></p>
		<p><st c="4102">Gözlerim faltaşı gibi açık karşıya bakıyorum.</st></p>
		<p><st c="4148">Dudaklarım öne ve aşağıya sünmüş, yanaklarım dişim apse yapmış gibi şişik.</st></p>
		<p><st c="4223">Sol elimdeki çatal öğretmenimizin gözüne girdi girecek, sağ elimdeki bıçak pastaya değil muma nişan almış.</st></p>
		<p><st c="4330">Tepemizde sınıf arkadaşlarımın sığdığı kadarı, Sabiş güzel görüneyim diye dudaklarını ıslatmış, öğretmenimiz bana ters ters bakıyor.</st></p>
		<p><st c="4463">Ablamın yarısı var yarısı yok.</st></p>
		<p><st c="4494">Aile albümünden kimseye çaktırmadan koparıp attığım tek fotoğrafımdır bu. </st><st c="4569">Ve de milleti başıma topladığım tek doğum günüm.</st></p>
		<p><st c="4617">İstemez zaten. </st><st c="4633">Aman.</st></p>
	</section>
	<div id="charCountTotal" value="4638"></div></body>
</html>
