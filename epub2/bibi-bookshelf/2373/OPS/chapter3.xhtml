<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bakele</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter3">
		<section>
		<h1><span epub:type="pagebreak" title="18" id="page18"></span><st c="0">Aklıma tüküreyim</st></h1>
		<p><st c="17">“Abi, iş arıyorum, senin çevren geniştir. </st><st c="60">Aklında olsun kurbanın olayım,” dedi günün birinde Emin.</st></p>
		<p><st c="116">Ümit vermek istemedim; becerme ihtimâlim düşükmüş gibi, “Bakarız,” deyip kapattım konuyu, ama aklıma da yazdım.</st></p>
		<p><st c="228">Kimi zaman geçerken uğrayıp kapı ağzında ayaküstü, kimi zaman gece oturmasına gelip saatlerce dertlendi durdu sonraki günlerde. </st><st c="357">“Yav bi işim olsa başka hiçbir şey istemeyeceğim Allah’tan. </st><st c="417">Bi iş yav, bi iş. </st><st c="435">Ne zormuş çaresizlik!”</st></p>
		<p><st c="457">Eşi dostu yokluyordum zaten. </st><st c="487">Ama beklentiye girmesin diye kendisine söylemiyor, “Üzme tatlı canını Emin,” deyip duruyordum. </st><st c="582">“Bilirsin, beklenti, işkencenin ruha yapılanıdır. </st><st c="632">Olur bakarsın.”</st></p>
		<p><st c="647">O ise ben hiçbir şey dememişim gibi dönüyordu başa. </st><st c="700">“Çalmadığım kapı kalmadı. </st><st c="726">Yok yok yok. </st><st c="739">Tamam, lise mezunuyuz ama eşek de değiliz. </st><st c="782">Genel müdürlük istemiyoruz ya. </st><st c="813">Ayak işi, getir götür, ne olursa, haddimizi bilir, ne derlerse yaparız.”</st></p>
		<p><st c="885">Kafeteryacı Nuri aradı birkaç gün sonra. </st><st c="927">Ona da haber bırakmıştım. </st><st c="953">“Gelsin senin çocuk,” dedi. </st><st c="981">“Bizim kasiyer askere gitti.”</st></p>
		<p><span epub:type="pagebreak" title="19" id="page19"></span><st c="1010">Çok sevindim. </st><st c="1025">“Ben kefilim,” dedim Nuri’ye. </st><st c="1055">“Evinin anahtarını emanet edebilirsin. </st><st c="1094">O kadar temizdir.”</st></p>
		<p><st c="1112">“Sorduk mu aslanım?” dedi Nuri.</st></p>
		<p><st c="1144">O gün işten izin alıp Emin aradım sağda solda. </st><st c="1192">Evde buldum nihayet. </st><st c="1213">Uyuyormuş. </st><st c="1224">“Hadi gidiyoruz. </st><st c="1241">İş buldum sana,” dedim. </st><st c="1265">“Yüzünü gözünü yıka, giyin.”</st></p>
		<p><st c="1293">Yolda durdu durdu ağladı, “Tamam tamam, sakin ol,” dedim, yattı kalktı elimi öpmeye çalıştı, “Yaa oğlum, bi saçmalama yaa,” dedim, zıplayıp zıplayıp boynuma sarıldı, “Şaşırdın mı yolun ortasında!” dedim, zor belâ vardık kafeteryaya.</st></p>
		<p><st c="1526">Nuri çok sıcak karşıladı doğrusu. </st><st c="1561">“Gel bakalım,” dedi Emin’e. </st><st c="1589">“Seni yazarkasamızla tanıştırayım.”</st></p>
		<p><st c="1624">“Hayırlı olsun,” deyip ayrıldım ben.</st></p>
		<p><st c="1661">Bir hafta var yok, bizim daireye geldi bir gün bu. </st><st c="1713">Alı al, moru mor. </st><st c="1731">“Abi...” dedi, “Dışarda konuşabilir miyiz birazcık?”</st></p>
		<p><st c="1783">Arkadaşlarıma bir arayan olursa bahçede olacağımı söyleyip çıktım, tuttum Emin’i kolundan, “Ne oldu lan?” dedim. </st><st c="1897">“Ne işin var senin iş vakti burada? </st><st c="1933">Kovuldun mu yoksa?”</st></p>
		<p><st c="1952">“Yok abi...” dedi. </st><st c="1972">Kovulmamışmış, o istifa etmişmiş. </st><st c="2006">Nuri çok kötü davranıyormuş buna. </st><st c="2040">Sabah yedi, gece on, kafeteryayı buna açtırıyor, tuvalet temizlettiriyor, kül tablalarını döktürüp sildiriyor, yerleri süpürttürüyor, bulaşık yıkattırıyormuş. </st><st c="2199">“Evinin alışverişini bile bana yaptırıyor abi. </st><st c="2246">Dayanamadım artık. </st><st c="2265">Benim de hasta annem var evde, babam var. </st><st c="2307">İnsan değil miyiz biz?”</st></p>
		<p><st c="2330">“Vay anasını!” dedim dişlerimi gıcırdatarak. </st><st c="2376">“Ne Nuri’ymiş. </st><st c="2391">Sorarım ben ona.”</st></p>
		<p><st c="2408">“Aman abi, sen benim yüzümden kötü olma Nuri abiyle. </st><st c="2462">Kaç senelik arkadaşsınız sonuçta. </st><st c="2496">Varsa... </st><st c="2505">Yüzüm de tutmuyor ama, olur da kulağına başka bir iş çalınırsa...”</st></p>
		<p><span epub:type="pagebreak" title="20" id="page20"></span><st c="2571">“Bakarız,” dedim gene. </st><st c="2595">“Hadi git sen...” Cüzdanımdan bir yüzlük çıkarıp zorla sıkıştırdım avucuna. </st><st c="2671">“Al şunu al. </st><st c="2684">Uzatma. </st><st c="2692">Eve bir şeyler götür giderken.”</st></p>
		<p><st c="2723">Nuri’yi aramadım artık. </st><st c="2748">Arasam ağzımı bozacağım çünkü.</st></p>
		<p><st c="2778">Birkaç hafta boyunca eve olsun bizim daireye olsun geldi geldi gitti Emin. </st><st c="2854">“Abi iş...” diyordu, “Kurban olayım, senin çevren...”</st></p>
		<p><st c="2907">“Evet,” diyordum. </st><st c="2926">“... </st><st c="2931">geniştir. </st><st c="2941">Bakarız.”</st></p>
		<p><st c="2950">Bir geldiğinde olmazsa bir geldiğinde harçlık veriyordum mutlaka. </st><st c="3017">İş buldum diye sevinip ümitlenmesine sebep olmuştum çünkü. </st><st c="3076">Yaşadığı büyük hayâl kırıklığında benim de payım vardı ve inek sütten kesilince hiç süt vermeyen inekten daha verimsiz görünürdü insanın gözüne. </st><st c="3221">O inek bendim. </st><st c="3236">Değil mi ki Nuri ibnesine güvenip emanet ettin sen çocuğu, ceremesini çekeceksin mecbur.</st></p>
		<p><st c="3324">“Al şu parayı bakayım.”</st></p>
		<p><st c="3348">“Abi?.. </st><st c="3357">Abim... </st><st c="3365">Almasam?.. </st><st c="3376">Çok eziliyorum artık.”</st></p>
		<p><st c="3398">Zorla tıkıyordum cebine.</st></p>
		<p><st c="3423">Derken güzel bir iş buldum buna. </st><st c="3457">Kadrolu hem de. </st><st c="3473">Belediyede. </st><st c="3485">Sigortası var, ulaşımı beleş, yazlık kışlık yardımı var. </st><st c="3542">Mis. </st><st c="3547">Sevincimden ayaklarım yere basmıyor. </st><st c="3584">Öyle bir hâldeyim; bekliyorum ki gelsin, yüzünü güldüreyim garibin.</st></p>
		<p><st c="3651">Bekle bekle, sabırsızlıktan da çatlıyorum, baktım gelesi yok, utanmıştır, yüzü tutmuyordur belki deyip çıktım işten, gittim evine.</st></p>
		<p><st c="3782">Kapıyı babası açtı; Suat Amca.</st></p>
		<p><st c="3813">“Uyuyor mu bizim oğlan Suat Amca?”</st></p>
		<p><st c="3848">“Yoo,” dedi Suat Amca. </st><st c="3872">“Tatile gitti bu sabah.”</st></p>
		<p><st c="3896">“Ne tatili?” demişim. </st><st c="3919">Neredeyse bağıracağım adama.</st></p>
		<p><st c="3947">“Valla biz de çok söyledik ama dinlemedi. </st><st c="3990">Kızdı, köpürdü, sövdü döktü, vurdu kapıyı gitti,” dedi.</st></p>
		<p><span epub:type="pagebreak" title="21" id="page21"></span><st c="4045">Burnumdan soluyarak döndüm eve. </st><st c="4078">Tadım kaçmıştı ama o arada da düşünüyordum. </st><st c="4122">Bunun Mesut diye bir arkadaşı var, hiç sevmem, babası da doktor, belki onun parasıyla gitmiştir falan diyorum, sonra sinirleniyorum yeni baştan, “Ah ulan Emin...” diyorum, “Geleceksin nasıl olsa!”, arkasından yumuşuyorum tekrar, yatıştırıyorum kendimi: “Hele bir gelsin, bir dinle, bir anla, kızacaksan öyle kız.”</st></p>
		<p><st c="4435">Geldi arkadaş.</st></p>
		<p><st c="4450">On gün sonra.</st></p>
		<p><st c="4464">Gözünde Ray-ban, kömürcü çırağı gibi de kararmış tamam mı, kıçında sarılı pembeli bir bermuda şort, ayaklarında sandalet, altında da yarış şeysi midir nedir, havalı bir bisiklet.</st></p>
		<p><st c="4643">Çıkışayım mı yekten, önce bir hoş geldin mi diyeyim bilemedim. </st><st c="4707">“Ne lan bu hâl?” dedim yarı öyle yarı böyle.</st></p>
		<p><st c="4751">“Abim... </st><st c="4761">Çok özledim,” deyip atıldı, kucakladı, öküz gibi de kuvvetli, nefesim kesildi. </st><st c="4840">“Tamam tamam,” dedim. </st><st c="4862">“Biz de özledik. </st><st c="4879">Nerdeydin sen? </st><st c="4894">İt!”</st></p>
		<p><st c="4898">Anlattı.</st></p>
		<p><st c="4907">Tam da tahmin ettiğim gibiymiş yazık. </st><st c="4946">Mesut parayı bol bulunca bunu da çağırmış, beraber çadır kampına gitmişler. </st><st c="5022">Dost elinden yemiş içmiş anlayacağın.</st></p>
		<p><st c="5059">“Bu gözlükler nerden çıktı peki?”</st></p>
		<p><st c="5093">“Fason abi.”</st></p>
		<p><st c="5106">“Bisiklet?”</st></p>
		<p><st c="5118">“Bi arkadaşın. </st><st c="5134">Ödünç aldım. </st><st c="5147">İki bineyim, götüreceğim.”</st></p>
		<p><st c="5173">İnsanın kanı kaynıyor; “Gir içeri, hergele,” dedim. </st><st c="5226">“Gir. </st><st c="5232">Sana iyi haberlerim var.”</st></p>
		<p><st c="5257">“Bi dakka abi,” deyip gitti, bisikleti aldı kaldırımın kenarından, bizim antreye sokup ayakkabılığa dayadı. </st><st c="5366">Bizim hanım da nasıl titiz; “Dua et, Hülya annesigile gitti,” dedim şakayla karışık.</st></p>
		<p><span epub:type="pagebreak" title="22" id="page22"></span><st c="5450">“Hülya abla bana bi şey demez,” dedi.</st></p>
		<p><st c="5488">Haklıydı. </st><st c="5499">Biz bu oğlana bir şey diyemezdik.</st></p>
		<p><st c="5532">Geçtik salona; sırım sırım sırıtıyorum, iş bulduğumu söyleyeceğim ya, bekliyorum ki; “Neymiş şu iyi haber?” desin. </st><st c="5648">Hâttâ, zeki çocuktur diyorum içimden, çoktan anlamıştır, ama gururundan soramıyor.</st></p>
		<p><st c="5730">Sen sormazsan ben hiç söylemem. </st><st c="5763">Gittim ağırdan ala ala çay demledim fıtık olsun diye. </st><st c="5817">“Ee, nasıl geçti tatil?” diye de havadan sudan dem vuruyorum o arada. </st><st c="5887">Hiç de fıtık olduğu falan yok. </st><st c="5918">Sonunda dayanamadım. </st><st c="5939">“Sorsana lan!” dedim. </st><st c="5961">“Sorsana artık.”</st></p>
		<p><st c="5977">Gözlerini kırpıştırdı. </st><st c="6001">“Neyi abi?”</st></p>
		<p><st c="6012">Bak yaa...</st></p>
		<p><st c="6023">“Neyi olacak; iyi haberlerimiz var dedik. </st><st c="6066">İnsan bi merak eder de üstümüze düşer, bi sorar eder.”</st></p>
		<p><st c="6120">“Haa...” dedi gönülsüz gönülsüz. </st><st c="6154">“Ne hakkaten? </st><st c="6168">Çok merak ettim valla.”</st></p>
		<p><st c="6191">“Ha şöyle,” dedim. </st><st c="6211">Tadını çıkaracaktım. </st><st c="6232">“Bi tahminde bulun bakalım. </st><st c="6260">Sana üç hak.”</st></p>
		<p><st c="6273">Dank diye bildi: “İş bulmuşundur garanti.” Zorla sırıtmaya çalışıyordu. </st><st c="6346">Diş gösterip durmasından anlıyordum.</st></p>
		<p><st c="6382">“Eveet...” dedim bozularak. </st><st c="6411">“İş, bildin, ama nasıl bir iş. </st><st c="6442">Hadi onu bil sıkıysa.”</st></p>
		<p><st c="6464">Onu da bildi pezevenk.</st></p>
		<p><st c="6487">“Kadrolu falan mı?”</st></p>
		<p><st c="6507">“Aynen!” dedim ellerimi zavallı bir neşeyle kenetleyerek. </st><st c="6566">“Hem de nerde biliyo musun? </st><st c="6594">Belediyede. </st><st c="6606">İşçi oldun oğlum. </st><st c="6624">Artık hiçbir endişen...”</st></p>
		<p><st c="6648">“Abi abiii...” diyerek kesti sözümü. </st><st c="6686">“Ben işçilik falan yapamam bu saatten sonra.”</st></p>
		<p><st c="6731">“Ne?” demişim.</st></p>
		<p><span epub:type="pagebreak" title="23" id="page23"></span><st c="6746">“Sağ ol, iyi etmişin de, olmaz yani,” diye açıklamaya başladı. </st><st c="6810">“İş buldum çünkü ben. </st><st c="6832">Alanya’da, gittiğimiz otel vardı ya hani Mesut’la. </st><st c="6883">Patron çok sevdi beni tamam mı...”</st></p>
		<p><st c="6917">“Bi dur lan bi dur...” deyip ben de onun sözünü kestim. </st><st c="6974">“Hani çadır kampına gittiydiniz siz?”</st></p>
		<p><st c="7011">Yutkundu. </st><st c="7022">“Çadır kampı da... </st><st c="7041">otelin kamping yeri yani.”</st></p>
		<p><st c="7067">İnsanın nasıl ağırına gidiyor. </st><st c="7099">“İyi tamam, uzatma,” dedim. </st><st c="7127">“Bizim bulduğumuz işi beğenmedin yani.”</st></p>
		<p><st c="7166">Kaşlarını çattı. </st><st c="7184">“Nesini beğeneyim abi?” dedi. </st><st c="7214">“Mis gibi beş yıldızlı otel, odam onlardan, üç öğün yemem içmem onlardan, bahşiş benim, kum gibi de karı kız. </st><st c="7324">Belediyede amelelik mi edeyim?” Sustu. </st><st c="7363">Onaylamamı bekliyordu galiba. </st><st c="7393">“Haklı değil miyim abi?”</st></p>
		<p><st c="7417">Haklıydı çocuk, Allah’ı var. </st><st c="7447">“Haklısın da...” dedim, “Garantisi var mı bari?”</st></p>
		<p><st c="7495">Sırıttı. </st><st c="7505">Patron, “Senin garantin benim,” demiş. </st><st c="7544">İnanırdım. </st><st c="7555">Şeytan tüyü vardı puştta. </st><st c="7581">Kendimden biliyordum. </st><st c="7603">Ve de Hülya’dan.</st></p>
		<p><st c="7619">Anlattı durdu bir müddet. </st><st c="7646">Şöyle güzel otelmiş, böyle havuzları varmış, odalarını görseymişim aklım dururmuş, darphane gibi para basıyormuş filan.</st></p>
		<p><st c="7765">Sanki çok umurumdaydı.</st></p>
		<p><st c="7788">İki de çay içip kalktı, “Veda etmeye geldiydim zaten,” dedi kapıda bisiklete atlarken.</st></p>
		<p><st c="7875">Aklıma düştü, aklıma tüküreyim, sordum: “Ee, bırakıp gidiyorsun da, annengil ne olacak ya?”</st></p>
		<p><st c="7967">“Elim para tutuncaya kadar sana emanet abi,” dedi. </st><st c="8019">“Valla göndereceğim bak. </st><st c="8044">Sen harcadıklarını yaz bi kenara...”</st></p>
		<p><st c="8080">“Anladık,” dedim. </st><st c="8099">“Uzatma. </st><st c="8108">Git hadi.”</st></p>
		<p><st c="8118">Bisikletin gidonunu okşadı. </st><st c="8147">“Bisiklet mecbur bizim otelde,” dedi. </st><st c="8185">“Bunu da onun için aldım. </st><st c="8211">Bin sekiz yüz lira bayıldım, düşünebiliyo musun?”</st></p>
		<p><span epub:type="pagebreak" title="24" id="page24"></span><st c="8260">Bastı pedala, uzaklaşmaya başladı.</st></p>
		<p><st c="8295">“Ulan!” diye bağırmışım arkasından. </st><st c="8332">“Hani arkadaşından ödünç...”</st></p>
		<p><st c="8360">Kafasını çevirmeden el salladı.</st></p>
		<p><st c="8392">Hülya kayınvalidelerden geldiğinde volkan gibiydim.</st></p>
		<p><st c="8444">“Ne bu hâlin?” dedi girer girmez. </st><st c="8479">Acilen sövüp sayıp içimi boşaltmam lâzımdı. </st><st c="8523">Oturttum bunu karşıma, bağıra çağıra anlattım. </st><st c="8570">Normalde benim sövdüğüme o da söver; bu sefer gülüyordu hayret.</st></p>
		<p><st c="8633">“Benim de sana iyi haberlerim var,” dedi hâlâ gülerek. </st><st c="8689">Dönerken bizim Nuri’yle karşılaşmış, iki hoşbeşten sonra niye eskisi gibi gelip gitmediğini falan sormuş.</st></p>
		<p><st c="8794">“Gelemez tabii adi herif,” dedim araya girip. </st><st c="8841">“Bana yüzü tutmuyor çünkü. </st><st c="8868">Az eziyet etmemiş Emin’e.”</st></p>
		<p><st c="8894">“O kadar emin olma istersen,” dedi Hülya. </st><st c="8937">Artık gülmüyordu. </st><st c="8955">“Seninki yıllık gelir vergisiyle kirayı almış Nuri’den ben yatırırım diye, alış o alış. </st><st c="9043">O yüzden kesmiş senle ilişkiyi Nuri. </st><st c="9080">Kefilim demişsin ama hiç aramamışsın. </st><st c="9118">Ayıp yaa.”</st></p>
		<p><st c="9128">Bankada az birikmişimiz vardı. </st><st c="9160">Gidip Nuri’yi buldum ertesi sabah, Emin’e kaptırdıklarını ödedim. </st><st c="9226">Kalan parayla da marketten bir şeyler alıp Suat Amcalara geçtim.</st></p>
		<p><st c="9290">“Hep geleceksin de mi oğlum?” dedi Suat Amca. </st><st c="9337">“Bizim itten hayır yok. </st><st c="9361">Çekti gitti gene.”</st></p>
		<p><st c="9379">“Geleceğim Suat Amca,” dedim.</st></p>
	</section>
	<div id="charCountTotal" value="9409"></div></body>
</html>
