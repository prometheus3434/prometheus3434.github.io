<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>devrim</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_39">EK 5<br class="chapter"/>
  ENVER PAŞA HAKKINDA BİR ÖZEL BELGE</h2>

  <p class="normal">Batum'da bulunan Enver Paşa Trabzonlu Kâhya'nın Trabzon'dan Batum'a gelmesini istemiş. Kâhya Enver Paşa ile görüşmekten korkmuş ve Batum'a gitmemiş. Bunun üzerine Enver Paşa Viçeli Hacı Şahinzade Ahmet Bey'i istiyor. Ahmet Bey Trabzon'dan Batum'a gidiyor ve Enver Paşa ile görüşüyor.</p>

  <p class="normal">Enver Paşa Ahmet Bey'e hitaben “Ahmet Bey Anadolu'ya geçeceğim, ne dersiniz” diyor.</p>

  <p class="normal">Ahmet Bey: “Paşam, Anadolu'ya geçerseniz ikilik çıkar. Bu suretle Yunanlıların ekmeğine yağ sürmüş olursunuz. Ve taraftar da bulamazsınız.”</p>

  <p class="normal">Enver Paşa: “Peki Rize'de Mataracı, Trabzonda Kâhya, Giresunda Kâtip Ahmet'den yardım imkânı yok mudur?”</p>

  <p class="normal">Ahmet Bey: “Paşam Anadolu'ya geçmeniz doğru değildir.”</p>

  <p class="normal">Bundan sonra Enver Paşa sert sert etrafındakilere bakarak “Yalan söylüyorsunuz. Mademki benim Anadolu'ya geçmemde fayda yerine zarar vardır, neden beni bu gibi hatalı yollara sevk ediyorsunuz? Bırakın rahat rahat çalışsınlar” diyor.</p>

  <p class="normal">Bu esnada yanında Ahmet Bey'den maada Halil Paşa, Trabzonlu Doktor Faik, Çerkes Sami, Kuşçubaşı'nın oğlu... (ismini hatırlamıyorum) Yaveri Muhiddin ve daha bir kaç İttihatçı var imiş.</p>

  <p class="normal">Derhal Yaveri Muhiddin'e bavulları hazırlamasını emrediyor. Ve ayağa kalkıyor. Yanındakiler de ayağa kalkıyor. Ahmet Bey'e yaklaşarak Ahmet Bey'in gözlerini öpüyor. Ve ayrılıyorlar. Enver Paşa Türkistan'a hareket ediyor.</p>

  <p class="normal">Yukarıdaki hatırayı bizzat Viçeli Ahmet Bey'den dinledim. Ahmet Bey halen sağdır, Viçe'dedir.</p>

  <p class="normal">Bu kitabın 147-148, 149'uncu sahifelerindeki yazılar doğru değildir. Bunlar Halil Paşa Anadolu'ya geldikten sonra Gazi'ye hoş görünmek için onun tarafından uydurulmuş olsa gerektir. 4 Ocak 1948</p>

  <p class="sagnormal">Süleyman Balkan</p>

  <p class="kunye">Not: Samsun'un tanınmış kişlerinden Süleyman Balkan'a ait olan bu yazı, 1948'de Samsun Ziraat Bankası Müdürü olan Balıkesir eski mebusu Halil İmre'ye hediye ettiği, Ziya Şakir'in “Talat, Enver, Cemal Paşalar” adlı kitabın ön kapağının içine yapıştırılmıştı. S. H. İmre'nin müsaadesi ile fotokopisi alınıp örneği bu kitaba ek olarak konmuştur.</p>
</body>
</html>