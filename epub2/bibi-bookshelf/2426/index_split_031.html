<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_30"><b class="calibre5">262</b></h2>
<p class="calibre2">BÜYÜCÜLER <b class="calibre1">KRALiÇESi</b></p>
<p class="calibre2"/>
<p class="calibre2">"Büyü biraz," dedi Pol Teyze şakaya gelmez bir tavırla. Sonra  gözleri alev alev, saçındaki beyaz tutam ateş gibi parlayarak Garion'a döndü. "Geri zekâlı seni! Önce eğitilmeyi reddediyorsun, sonra da azgın bir boğa gibi saldırıyorsun. Yer değiştirmenin nasıl bir gürültü çıkardığı konusunda en küçük bir fikrin var mı senin? Sthiss Tor'daki bütün Grolimlere burada olduğumuzu haber verdin." </p>
<p class="calibre2">"Ölüyordu," diye itiraz etti Garion, rıhtımda yatan köleyi göstererek. "Bir şey yapmalıydım." </p>
<p class="calibre2">"Suya değdiği anda ölmüştü zaten," dedi Pol. "Bak ona." </p>
<p class="calibre2">Köle başını geriye atmış, yüzünde ölümcül bir azap ifadesiyle kasılıp kalmıştı. Öldüğü aşikârdı. "Ne oldu ona?" dedi Garion aniden midesi bulanarak. </p>
<p class="calibre2">"O   sülükler   zehirli.   Isırdıklarında   kurbanlarını   hareketsiz   bırakıp   rahat   rahat   beslenebilmek   için. </p>
<p class="calibre2">Isırdıkları zaman kalbi durdu. Ölü bir adamı kurtarmak için Grolimlere yerimizi belli ettin." </p>
<p class="calibre2">"Ben kurtardığımda daha ölmemişti!" diye haykırdı Garion. "imdat istiyordu." Hayatında hiç bu kadar öfkeli olmamıştı. </p>
<p class="calibre2">"Artık yardım edilemezdi ona." Pol Teyzenin sesi soğuk, hatta acımasızdı. </p>
<p class="calibre2">"Nasıl bir canavarsın sen?" dedi Garion sıkılmış dişlerinin arasından. "Hiç duygu yok mu sende? Sana kalsa bırakırdın ölsün diye, değil mi?" </p>
<p class="calibre2">"Bunu tartışmanın yeri ve zamanı değil." </p>
<p class="calibre2">"Hayır, şimdi tam zamanı Pol Teyze. Sen insan bile değilsin, biliyor musun? insan olmaktan o kadar uzun bir   süre   önce   vazgeçmişsin  ki,   ne   zaman   olduğunu   hatırlamazsın   bile.   Üç   bin   yaşındasın.   Bizim hayatlarımız senin için bir göz kirpimi. Biz senin için eğlenceden ibaretiz, bir saatlik bir merak, o kadar. Bizi kukla gibi, kendi keyfin için kullanıyorsun. Ama ben artık bıktım kullanılmaktan. Seninle işim bitti!" </p>
<p class="calibre2">Biraz maksadını aşmıştı belki, ama öfkesine hâkim olamıyordu ve sözler ağzından kendiliklerinden dökülüyordu sanki. </p>
<p class="calibre2">Pol, sanki bir tokat yemiş gibi, bembeyaz bir yüzle ona baktı. Sonra kendini toparlayarak, "Aptal çocuk," </p>
<p class="calibre2">dedi, sakin, ama sakin olduğu için çok daha korkunç bir sesle, "işin bitti ha? Seninle benim işimiz bitti ha? </p>
<p class="calibre2">Senin   bu  dünyaya  gelmen   için  neler   yapmak   zorunda   kaldığımı   anlayamazsın   ki   sen.   Bin   yıldır   tek uğraştığım şey sensin. Senin anlaman mümkün olmayacak kadar çok acı çektim, çok şey kaybettim ben. Hepsi senin için. Sefalet ve açlık içinde yaşadım yüzyıllarca.  Hepsi senin için. Canımdan çok sevdiğim kız kardeşimi kaybettim. Hepsi senin için. Kaç kere ateşle ve ondan da beteri, umutsuzlukla yüz yüze kaldım. Hepsi senin için. Sen bunların benim için eğlence olduğunu mu sanıyorsun? Aptalca, küçük bir eğlence ha? Bin yıldır sana hasrettiğim her şeyin bir bedeli yok mu sanıyorsun? Seninle benim işimiz asla bitmez Belgarion. Asla! Zamanın sonuna kadar beraber olacağız, eğer gerekirse. Asla işimiz bitmeyecek. </p>
<p class="calibre2">Bana çok şey borçlusun sen!" </p>
<p class="calibre2">Korkunç bir sessizlik oldu. Pol Teyzenin sözlerinin şiddetinden dehşete kapılan diğerleri, bir ona bir Garion'a bakıp duruyorlardı. </p>
<p class="calibre2">Sonra Pol Teyze tek kelime bile söylemeden dönüp alt güverteye</p>
<p class="calibre2">indi. </p>
<p class="calibre2">Garion   arkasından   çaresizce   bakakaldı;   birdenbire   kendini   müthiş  bir   utanç   içinde   ve   yapayalnız hissetmişti. </p>
<p class="calibre2">"Bunu yapmaya mecburdum, değil mi?" dedi; ama kiminle konuştuğunu ve tam olarak ne kastettiğini kendi de bilmiyordu. </p>
<p class="calibre2">Herkes yüzüne baktı, ama kimse cevap vermedi. </p>
</body>
</html>
