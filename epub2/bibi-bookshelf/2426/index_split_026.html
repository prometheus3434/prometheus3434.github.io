<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_25"><b class="calibre5">208</b></h2>
<p class="calibre2">B Ü Y Ü C Ü L E R  K R A L i Ç E S i</p>
<p class="calibre2"/>
<p class="calibre2">ti, sonra tekrar su sesleri duyuldu. "Sabunu ver," diye emretti kız. </p>
<p class="calibre2">Garion düşünmeden sabunu almak için eğildi ve bir an için beline kadar suda durmakta olan Ce'Nedra'yı gördü; gözlerini hemen sımsıkı kapattı. Gözleri kapalı, geri geri yürüyerek gölcüğe yaklaştı, el yordamıyla sabunu uzatmaya çalıştı. </p>
<p class="calibre2">Ce'Nedra gülerek sabunu elinden aldı. </p>
<p class="calibre2">Garion'a sonsuz gibi gelen bir süre sonra prenses yıkanmasını bitirdi, gölcükten çıkarak kurulandı ve giyindi. Bütün bu süre boyunca Garion gözlerini sımsıkı kapalı tutmuştu. </p>
<p class="calibre2">"Siz Sendarlar çok tuhafsınız," dedi kız, gölcüğün yanındaki güneşli çimenlikte yan yana otururlarken. </p>
<p class="calibre2">Başını yana atmış koyu kırmızı saçlarını tarıyor, daha doğrusu gür saçlarındaki düğümleri tarakla çözmeye çalışıyordu. "Tol Honeth'teki hamamlara kadın erkek birlikte gideriz; atletizm müsabakaları da çıplak yapılır. Daha geçen yaz imparatorluk Stadyumunda bir düzine kadar kızla yarıştım, izleyiciler çok hoşnut kaldılar." </p>
<p class="calibre2">"Onları anlayabiliyorum," dedi Garion alayla. "Bu nedir?" dedi Ce'Nedra Garion'un çıplak göğsündeki tılsımı göstererek. </p>
<p class="calibre2">"Geçen Eras yortusunda dedem vermişti," dedi Garion. "Bakayım," dedi kız elini uzatarak. </p>
<p class="calibre2">Garion öne eğildi. </p>
<p class="calibre2">"Çıkar da öyle bakayım," diye emretti kız. </p>
<p class="calibre2">"Çıkarmamam   gerekiyormuş,"   dedi   Garion.   "Bay   Kurt   ve   Pol  Teyze   her   ne   olursa   olsun çıkarmamamı söylediler. Tılsımlı galiba." </p>
<p class="calibre2">"Ne acayip fikir," dedi Ce'Nedra eğilip tılsımı incelerken. "Gerçekten büyücü değiller, değil mi?" </p>
<p class="calibre2">"Bay Kurt yedi bin yaşında," dedi Garion. "Tanrı Aldur'u tanıyor. Birkaç dakika içinde küçük bir dal parçasını bir ağaç haline getirdiğini ve taşlan ateşe verdiğini gördüm. Pol Teyze de tek bir sözle kör bir kadının gözlerini açtı; ayrıca baykuşa dönüşebiliyor." </p>
<p class="calibre2"/>
<p class="calibre2">"Ben böyle şeylere inanmam," dedi Ce'Nedra. "Mutlaka başka bir açıklaması vardır." </p>
<p class="calibre2">Garion omuzlarını silkerek keten gömleğini ve kahverengi tuniğini giydi. Hâlâ ıslak olan saçlarını silkeleyip parmaklarıyla taramaya çalıştı. </p>
<p class="calibre2">"Berbat ediyorsun," dedi Ce'Nedra eleştirel bir tavırla. "Dur ben tarayayım." Tarağı eline alıp dikkatli bir şekilde çekiştirmeye başladı. "Bir erkek için güzel saçların var," dedi sonra. "Saç işte," dedi Garion aldırmadan. </p>
<p class="calibre2">Bir süre sessizce taradıktan sonra Garion'un çenesini tutup yüzünü  dikkatle inceledi. Saçlarının sağını solunu bir-iki kere daha düzelttikten sonra, "Şimdi daha iyi," dedi tatmin olmuş bir şekilde. </p>
<p class="calibre2">"Sağ ol," dedi Garion. Kızdaki ani değişikliğe akıl erdirememişti. Ce'Nedra yeniden çimenlere oturup bir dizini göğsüne çekerek dalgın dalgın gölcüğün parlayan sularını seyretmeye başladı. "Garion," dedi sonunda. </p>
<p class="calibre2">"Evet?" </p>
<p class="calibre2">"Sıradan bir insan olarak büyümek nasıl bir şey?" </p>
<p class="calibre2">Garion   omuzlarım   silkerek,"Hayatım   boyunca   hep   sıradan   biri   oldum,"   dedi,   "o   yüzden   neyle karşılaştıracağımı bilemem." </p>
<p class="calibre2">"Canım, anlat işte. Nerede büyüdün, neler yaptın, filan." </p>
<p class="calibre2">Böylece Garion onaFaldor'un çiftliğini, mutfağı, Durnik'in demirci dükkânını, Doroon'u, Rundorig'i ve Zubrette'i anlattı. </p>
<p class="calibre2">"Zubrette'e âşıksın değil mi?" dedi Ce'Nedra suçlayan bir tavırla. </p>
<p class="calibre2">"Öyle sanıyordum, ama çiftlikten aynlalı o kadar çok şey geldi ki başıma, yüzünü bile unuttum. Zaten âşık olmamak en iyisi galiba. Gördüğüm kadarıyla çoğu zaman acı vermekten başka işe yaramıyor." </p>
<p class="calibre2">"Sen adam olmazsın," dedi kız, sonra güneşte parlayan gür saçlarının çevrelediği küçük yüzünde bir gülümsemeyle ona baktı. </p>
<p class="calibre2">"Olmam herhalde," dedi Garion. "Peki şimdi sen anlat bakalım, çok özel biri olarak büyümek nasıl bir şey." </p>
<p class="calibre2">"Ben özel biri değilim ki." </p>
<p class="calibre2">"İmparatorluk Prensesisin," dedi Garion. "Bu bayağı özel sayılır." </p>
<p class="calibre2">"Ha, şu mesele," diye kıkırdadı Ce'Nedra. "Biliyor musun, sizinle  beraber yolculuğa başlayalı beri, İmparatorluk Prensesi olduğumu unuttum neredeyse." </p>
<p class="calibre2">"Neredeyse," dedi Garion gülümseyerek, "ama tamamen değil." </p>
<p class="calibre2">"Haklısın," dedi kız. Tekrar gölcüğün sularına bakarak, "Çoğu zaman," dedi, "prenses olmak çok sıkıcı. </p>
<p class="calibre2">Törenler   ve   formalitelerden  ibaret.   En   çok   yaptığın   iş   durup   nutuk   dinlemek   ve   yabancı   devlet temsilcilerini karşılamak. Etrafımda hep nöbetçiler olur; ama bazen  ben kendi başıma kalabilmek için kaçarım. O zaman çok kızarlar." Tekrar güldü, sonra bakışları dalgınlaştı. "Falına bakayım," dedi Garion'un elini tutarak. </p>
<p class="calibre2">210</p>
<p class="calibre2">BÜYÜCÜLER KRALiÇESi</p>
<p class="calibre2"/>
<p class="calibre2">"Fal bakabilir misin?" diye sordu Garion. </p>
<p class="calibre2">"Şakacıktan canım," dedi kız. "Bazen hizmetçilerimle birbirimizin falına bakarız. Birbirimize soylu kocalar ve bir sürü çocuk görürüz." Garion'un avucuna baktı. Yeni yıkanmış olduğu için avucundaki leke apaçık görünüyordu. "Bu da ne?" diye sordu Ce'Nedra. </p>
<p class="calibre2">"Bilmem." </p>
<p class="calibre2">"Hastalık filan değil, değil mi?" </p>
<p class="calibre2">"Hayır," dedi Garion. "Doğduğumdan beri var. Aileden gelen bir şey galiba. Pol Teyze nedense onu kimsenin görmesini istemez, o yüzden hep saklamaya çalışır." </p>
<p class="calibre2">"Böyle bir şey nasıl saklanır?" </p>
<p class="calibre2">"Hep ellerimi pis tutacak işler bulur bana." </p>
<p class="calibre2">"Ne garip," dedi Ce'Nedra. "Benim de bir doğum lekem var, tam  kalbimin üstünde. Görmek ister misin?" Elini tuniğinin yakasına götürdü. </p>
<p class="calibre2">"inandım, inandım," dedi Garion kıpkırmızı kesilerek. </p>
<p class="calibre2">Ce'Nedra gene billur gibi bir kahkaha attı. "Çok tuhafsın Garion. Daha önce tanıdığım çocuklara hiç benzemiyorsun." </p>
<p class="calibre2">"Onlar   Tolnedralıydı   herhalde,"   dedi   Garion.   "Ben   Sendanm,   ya  da   en azından Sendar   olarak yetiştirildim; ister istemez fark olacak." </p>
<p class="calibre2"/>
<p class="calibre2">"Nereli olduğundan emin değilmiş gibi konuşuyorsun." </p>
<p class="calibre2">"îpek Sendar olmadığımı söylüyor," dedi Garion "Nereli olduğumdan emin değilmiş; bu da çok tuhaf, çünkü îpek insanların nereli olduğunu bir bakışta anlar. Baban Rivalı olduğumu sandı." </p>
<p class="calibre2">"Leydi Polgara teyzen, Belgarath da deden olduğuna göre, muhtemelen büyücüsündür," dedi Ce'Nadra. </p>
<p class="calibre2">Garion gülerek, "Ben mi?" dedi. "Saçma. Ayrıca büyücüler Gerekler, Tolnedralılar ya da Rivalılar gibi bir ırk değil ki. Bence avukatlık  ya da tüccarlık gibi bir meslek; ama artık yeni büyücüler yok. Bütün büyücüler binlerce yaşında. Bay Kurt belki de insanlar öyle değiştiler ki, artık büyücü olamıyorlar diyor." </p>
<p class="calibre2">Ce'Nedra dirseklerine dayanarak sırtüstü uzanmış ona bakıyordu. "Garion?" </p>
<p class="calibre2">"Evet?" </p>
<p class="calibre2">"Beni öpmek ister misin?" </p>
<p class="calibre2">Garion'un kalbi gümbür gümbür atmaya başladı. </p>
<p class="calibre2">Tam o sırada Durnik'in yakınlarda bir yerlerden onları çağıran sesi duyuldu; bir an için Garion eski dostundan nefret ettiğini hissetti. </p>
<p class="calibre2">YİRMİNCİ BÖLÜM</p>
<p class="calibre2">P</p>
</body>
</html>
