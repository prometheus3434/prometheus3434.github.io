<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_2"><b class="calibre5">44</b></h2>
<p class="calibre2">B Ü Y Ü C Ü L E R  K R A L i Ç E S i</p>
<p class="calibre2">45</p>
<p class="calibre2">A R E N D l Y A</p>
<p class="calibre2"/>
<p class="calibre2">Kont zarif bir selam vererek, "Leydim," dedi, "evimi şereflendirdiniz." </p>
<p class="calibre2">Tam Pol Teyze cevap verecekti ki, iki genç ateşli bir şekilde tartışarak salona daldı. Kırmızı ceketli, siyah saçlı genç, "Sen salağın tekisin Berentain," diyordu. </p>
<p class="calibre2">"Bunu iddia etmek sizi memnun edebilir Torasin," diyordu sarı-yeşil çizgili tunik giymiş, sarışın, kıvırcık saçlı öteki genç. "Ama siz bunu takdir edemeseniz de, Asturyanın istikbali Mimbrelerin ellerinde. </p>
<p class="calibre2">Heyecanlı itirazlarınız ve ateşli belagatınız bu hakikati değiştirmez." </p>
<p class="calibre2">"Benimle sizli bizli konuşma Berentain," dedi esmer genç. "Mimbrelerin kibarlığını taklit etmeye çalışman midemi kaldırıyor." </p>
<p class="calibre2">"Beyler bu kadarı yeter," dedi Kont Reldegen sert bir sesle, bastonunu yere vurarak. "Eğer politik tartışmalarınıza devam edecekseniz, sizi birbirinizden ayıracağım - gerekirse zorla." </p>
<p class="calibre2">iki delikanlı birbirlerine pis pis bakarak salonun iki ayrı köşesine doğru yürüdüler. "Oğlum Torasin," </p>
<p class="calibre2">dedi Kont özür diler gibi esmer  genci göstererek. "Bu da kuzeni Berentain, rahmetli eşimin erkek kardeşinin oğlu. îki haftadır böyle atışıyorlar. Berentain'in gelişinin ertesi günü kılıçlarını almak zorunda kaldım." </p>
<p class="calibre2">"Politika tartışmak insanın kanını hareketlendirir Lordum," dedi  ipek, "özellikle de kış aylarında. </p>
<p class="calibre2">Damarların tıkanmasını önler." </p>
<p class="calibre2">Kont ufak tefek adamın bu sözleri karşısında gülmeye başladı. </p>
<p class="calibre2">"Drasniya kraliyet ailesinden Prens Kheldar," diye İpek'i tanıttı Bay Kurt. </p>
<p class="calibre2">"Asaletmeap," dedi Kont eğilerek. </p>
<p class="calibre2">"Lütfen yapmayım Lordum," dedi ipek sıkıntıyla. "Hayatımı bu tür hitaplardan kaçarak geçirdim; kraliyet ailesiyle ilişkimin açıklanması beni olduğu kadar amcamı da mahcup duruma düşürüyor." </p>
<p class="calibre2">Kont bu sözlere de keyifle gülerek karşılık verdi. "Hadi yemeğe  oturalım," diye önerdi sonra. </p>
<p class="calibre2">"Mutfakta sabahtan beri iki şişman geyik çevriliyor, ayrıca güney Tolnedra'dan gelme bir fıçıda kırmızı şarabım var. Yanlış hatırlamıyorsam Belgarath iyi yemeğe ve kaliteli şaraba pek düşkündü." </p>
<p class="calibre2">"Hiç değişmedi Lordum," dedi Pol Teyze. "Böyle konularda pek değişmiyor; bir kere tanıdıktan sonra sizi hiç şaşırtmaz" </p>
<p class="calibre2"/>
<p class="calibre2">Kont gülümseyerek ona kolunu uzattı ve hep birlikte onu izleyerek salonun öteki ucundaki kapıya doğru yürümeye başladılar. </p>
<p class="calibre2">"Lordum," dedi Pol Teyze, "acaba evinizde bir banyo küveti bulunur mu?" </p>
<p class="calibre2">"Kışın yıkanmak tehlikelidir Leydi Polgara," diye uyardı Kont. </p>
<p class="calibre2">"Lordum," dedi Pol ciddi bir tavırla, "O kadar uzun bir süredir yaz kış demeden banyo yapıyorum ki, hayal bile edemezsiniz." </p>
<p class="calibre2">"Bırak   yıkansın   Reldegen,"   dedi   Bay   Kurt.   "Kirlenmeye   başladığını   düşününce   sinirleri   hemen bozuluveriyor." </p>
<p class="calibre2">"Banyo yapmanın sana da zararı dokunmaz ihtiyar Kurt," dedi Pol Teyze ters bir tavırla. "Rüzgâr senden bu tarafa esince insanın burnunun direği kırılıyor." </p>
<p class="calibre2">Bay Kurt buna biraz alınmış gibi göründü. </p>
<p class="calibre2">Geyik eti, sosa batırılmış ekmek ve lezzetli bir kirazlı pastadan oluşan yemeklerini yedikten sonra, Pol Teyze bir hizmetçiyle birlikte banyosunun hazırlanmasına nezaret etmeye git i. Erkekler masada biraz daha kalıp, Reldegen'in yemek salonunu aydınlatan bir sürü mumun altın rengi ışığında şaraplarını içtiler. </p>
<p class="calibre2">Sonra Torasin sandalyesini geri itip masanın öteki yanında oturan  Berentain'e aşağılayıcı bir bakış </p>
<p class="calibre2">fırlatarak, "Sizi odalarınıza götüre-yim," dedi Garion'la Lelldorin'e. </p>
<p class="calibre2">Garion ve Lelldorin Torasin'in peşine takılarak uzun bir merdivenden   evin  üst   katlarına   çıkmaya başladılar. Merdivenden çıkarken Lelldorin, "Alınma ama Tor," dedi, "şu kuzeninin tuhaf fikirleri var." </p>
<p class="calibre2">Torasin homurdandı. "Berentain eşeğin biri. Onların konuşmasını taklit edip yağcılık yaparsa Mimbrelerin gözüne girebileceğini zannediyor." Elinde taşıdığı mumun ışığında esmer yüzü öfkeyle kırışmış  gibi görünüyordu. </p>
<p class="calibre2">"Niye yapıyor ki bunu?" diye sordu Lelldorin. </p>
<p class="calibre2">"Çünkü deliler gibi kendine ait bir toprak istiyor," dedi Torasin. "Dayım ona fazla bir şey bırakmadı. Bu şişko  budala   da   bölgedeki   baronlardan   birinin   kızına   aşık;   baron   topraksız   bir   talibi   kabul   etmeye yanaşmayacağı için, Berentain de Mimbre valisini kendine toprak vermeye ikna etmeye çalışıyor. Eğer bu yol a toprak elde edebileceğini bilse, Kal Torak'ın hayaletine bile bağlılık yemini edebilir." </p>
<p class="calibre2">"Şansı olmadığını görmüyor mu?" diye sordu Lelldorin. "Valinin çevresinde toprak peşinde bir sürü Mimbre şövalyesi var; onlar varken hiçbir Asturyalı'ya toprak verirler mi?" </p>
<p class="calibre2">"Kaç kere söyledim," dedi Torasin öfkeyle, "ama laf dinlediği yok ki. Bu tavırları bütün ailemizi rezil ediyor." </p>
</body>
</html>
