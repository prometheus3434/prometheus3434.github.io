<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_1"><b class="calibre5">ARENDlYA</b></h2>
<p class="calibre2">geldi. </p>
<p class="calibre2">"Amca," dedi Lelldorin saygıyla eğilerek. </p>
<p class="calibre2">"Yeğenim," dedi Kont kibarca. </p>
<p class="calibre2"/>
<p class="calibre2">"Dostlarım ve ben buradan geçiyorduk," dedi Lelldorin; "geceyi evinizde geçirebileceğimizi düşündük. </p>
<p class="calibre2">"Evim her zaman sana açıktır yeğenim," dedi Reldegen resmi bir tavırla. "Yemek yediniz mi?" </p>
<p class="calibre2">"Hayır amca." </p>
<p class="calibre2">"O zaman akşam yemeğini beraber yiyeceğiz. Dostlarınla tanışabilir miyim?" </p>
<p class="calibre2">Bay Kurt kukuletasını geri atıp öne çıkarak, "Biz zaten tanışıyoruz Reldegen," dedi. </p>
<p class="calibre2">Kontun gözleri irileşti. "Belgarath? Gerçekten sen misin?" </p>
<p class="calibre2">Kurt sırıttı. "Benim tabii. Hâlâ dünyayı dolaşıp bela arıyorum." </p>
<p class="calibre2">Reldegen gülerek Kurt'un kolunu yakalayıp içten bir tavırla sıktı. "Hepiniz içeri gelin bakalım. Soğukta durmayalım." Dönüp topallayarak merdivenlerden çıkmaya başladı. </p>
<p class="calibre2">"Bacağına ne oldu?" dedi Kurt. </p>
<p class="calibre2">"Dizime bir ok yedim." Omuzlarını silkti. "Eski bir anlaşmazlık; çoktan unutuldu gitti." </p>
<p class="calibre2">"Aklımda   kaldığı   kadarıyla   böyle   anlaşmazlıklara   pek   meraklıydın.   Bir   ara   hayatını   yalın   kılıç geçireceğini bile sanmıştım." </p>
<p class="calibre2">"Ateşli bir gençtim o zamanlar," dedi Kont merdivenin tepesindeki geniş kapıyı açarken. Konuklarını uzun bir koridordan geçirerek iki ucunda iki şöminenin yandığı büyük ve etkileyici bir salona soktu.  Salonun tavanı geniş ve kavisli kemerlerle desteklenmişti. Yer cilalı siyah taştandı ve oraya buraya serilmiş hayvan postlan vardı. Duvarlar, kemerler ve tavan, zeminle kontrast teşkil edecek şekilde beyaz badanalıydı. Sağda solda koyu kahverengi ağaçtan ağır sandalyeler vardı; bir uçtaki şöminenin önünde de üzerinde demir bir şamdan olan kocaman bir masa duruyordu. Masanın cilalı yüzeyinde on-on iki kadar deri ciltli kitap duruyordu. </p>
<p class="calibre2">"Kitap okuyorsun ha, Reldegen?" dedi Kurt hayretle, pelerinlerini çıkarıp ansızın beliriveren hizmetkârlara verirlerken. "Sen cidden yumuşamışsın dostum." </p>
<p class="calibre2">Kont ihtiyarın bu sözlerine gülümseyerek cevap verdi. </p>
<p class="calibre2">"Nezaket kurallarını unuttum gene," dedi Kurt. "Bu kızım Polga-ra; Pol bu Kont Reldegen, eski bir dost." </p>
</body>
</html>
