<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_8"><b class="calibre5">ARENDlYA</b></h2>
<p class="calibre2">maya mecburum; bazı teferruatı gözden geçirmemiz lazım." </p>
<p class="calibre2">"Şövalyem," dedi îpek heyecanla. "Hava değişirse mallarımın Tol Honeth'te bir değeri kalmaz. Rica ederim beni geciktirmeyin." </p>
<p class="calibre2">"Ben   de   müteesirim   kıymetli   tüccar   efendi,"   dedi   şövalye.   "Ama  Asturya   isyankârlar   ve komplocularla dolu. Kimsenin kontrol etmeden geçmesine izin veremem." </p>
<p class="calibre2">Mimbre atlılarının arka tarafında bir dalgalanma oldu. Pırıl pırıl göğüs zırhları, tüylü miğferleri ve kırmızı pelerinleriyle elli Tolnedra lejyoneri tek sıra halinde ilerleyerek zırhlı şövalyelerin arasından geçip yanlarına geldi. "Sorun nedir?" diye îpek'e kibarca sordu kırk yaşlarında, zayıf ve yanık yüzlü bir adam olan lejyon komutanı. </p>
<p class="calibre2">"Bu mevzuda lejyonların yardımına ihtiyacımız yok," dedi şövalye soğuk bir tavırla. "Emirlerimiz Vo Mimbre'den. Buraya Asturya'da dirlik ve düzen tesis etmek için gönderildik; bu seyyahları da bu maksatla sorguya çekiyoruz." </p>
<p class="calibre2">"Dirlik ve düzene son derece saygılıyım şövalyem," dedi Tolned-ralı. "Ama anayolun güvenliği de benim sorumluluğumda." İpek'e soru sorar gibi baktı. </p>
<p class="calibre2">"Ben Boktorlu Radek'im yüzbaşı," dedi îpek. "Tol Honeth'e giden Drasniyalı bir tüccarım, isterseniz evrakımı gösterebilirim." </p>
<p class="calibre2">"Sahte evrak bulmak kolaydır," dedi şövalye. </p>
<p class="calibre2">"Öyledir," dedi Tolnedralı, "ama vakit kazanmak için, aksi ispatla-nana kadar her evrakın sahici olduğunu varsayarım ben.  Yanında  mallan   olan   Drasniyalı   bir   tüccarın   imparatorluk   Anayolunda yolculuk etmek için meşru bir nedeni var demektir, şövalyem. Kendisini tutmak için bir neden yok, değil mi?" </p>
<p class="calibre2">"Maksadımız isyanın ve eşkıyalığın başını ezmek," dedi şövalye ateşli bir sesle. </p>
<p class="calibre2">"Buyurun   ezin,"   dedi   yüzbaşı,   "ama   bunu   anayolların   dışında   yapın   lütfen.   Antlaşmaya   göre imparatorluk Anayolları Tolnedra toprağıdır. Yoldan elli metre ayrılınca ne yapacağınız sizin bileceğiniz iş,  ama yolda yaptıklarınız beni ilgilendirir. Bence hiçbir gerçek Mimbre  şövalyesi Arend Krallığı ile Tolnedra   imparatorluğu  arasındaki   bu  antlaşmayı bozarak kralını küçük düşürmek istemeyecektir; yanılıyor muyum?" </p>
<p class="calibre2">Şövalye çaresiz bir tavırla bakakaldı. </p>
<p class="calibre2">"Artık yolunuza devam edin tüccar efendi," dedi Tolnedralı îpek'e. "Eminim Tol Honeth halkı heyecanla yolunuzu gözlüyordur." </p>
<p class="calibre2">ipek sırıttı ve eyerinin üzerinde eğilerek selam verdi. Sonra diğerlerine işaret etti. Ağır tempoyla öfkeden köpüren Mimbre şövalyesinin yanından geçtiler. Onlar geçtikten sonra lejyonerler saf oluşturup  takip edilmelerini önlemek amacıyla yolu kapattı. </p>
<p class="calibre2">"iyi adammış bu yüzbaşı," dedi Barak. "Tolnedrahlardan pek hoşlanmam, ama bu farklıydı." </p>
<p class="calibre2">"Yola devam edelim," dedi Bay Kurt. "Tolnedralılar gittikten sonra bu şövalyelerin peşimize takılmasını istemiyorum." </p>
<p class="calibre2">Atlarını dörtnala kaldırıp yola devam ettiler. Arkalarında, yolun  ortalık yerinde, şövalyeler lejyon komutanıyla ateşli bir tartışma sürdürüyordu. </p>
<p class="calibre2">O geceyi kalın duvarlı bir Tolnedra konaklama yerinde geçirdiler;  Garion belki de hayatında ilk kez, teyzesinin ısrar etmesine gerek kalmadan yıkandı. Bir gece önce açıklıktaki dövüşe doğrudan doğruya katılmamış olsa da, her tarafına kan bulaşmış gibi hissediyordu kendini. Daha önce, yakın dövüşte insanların ne kadar kötü bir biçimde ya-ralanabileceklerini hiç fark etmemişti. Canlı bir insanın barsaklarmın deşilmesini ya da kafasının dağıtılmasını izlemek, insan vücudunun en derin iç sırlarının ortaya dökülmesine karşı derin bir utanç duygusuyla doldurmuştu içini. Kendini kirlenmiş hissediyordu. Soğuk banyoda elbiselerini, hatta hiç düşünmeden Bay Kurt'la Pol Teyzenin vermiş oldukları gümüş tılsımı da çıkararak buharları tüten küvete daldı ve temizlik konusunda en saplantılı insanları bile kıskandıracak bir şiddetle, kaba bir fırça ve sabun kullanarak derisini kazıdı neredeyse. </p>
<p class="calibre2">Sonraki birkaç gün boyunca hızlarını hiç kesmeden güneye doğru yollarına devam ettiler. Yalnızca geceleri, yol üzerinde düzenli aralıklarla yer alan Tolnedra konaklama yerlerinde duruyorlar, asık suratlı lej y önerleri gördükçe, Tolnedra imparatorluğunun tüm gücünün yolcuların güvenliğini sağlamak için seferber edildiğini hatırlıyorlardı. </p>
<p class="calibre2">Ormandaki dövüşten altı gün sonra, Lelldorin'in atı topallamaya başladı. Durnik ve Hettar, Pol Teyzenin gözetimi altında saatlerce yol kenarında yaktıkları küçük bir ateşte atın ayağı için iksirler kaynatmakla ve sakat ayağa kompres yapmakla uğraştılar. Bu arada Bay Kurt gecikmeden dolayı köpürmekle meşguldü. </p>
<p class="calibre2"/>
<p class="calibre2">At yola devam edecek kadar iyileştiğinde, hava kararmadan bir sonraki konaklama yerine varamayacaklarını anlamışlardı hepsi. </p>
<p class="calibre2">"Eee, ihtiyar Kurt," dedi Pol Teyze tekrar atlarına bindiklerinde, 65</p>
<p class="calibre2">64</p>
<p class="calibre2">BÜYÜCÜLER K R A L i Ç E S i</p>
<p class="calibre2">"ne yapıyoruz? Gece at sürmeye devam mı edeceğiz, yoksa gene ormanda mı yatacağız?" </p>
<p class="calibre2">"Daha karar vermedim," diye cevap verdi Kurt. </p>
<p class="calibre2">"Yanlış hatırlamıyorsam," dedi bir Algar atına binmiş olan Lelldo-rin, "biraz ileride bir köy var. Fakir bir yer, ama bir çeşit han olacak orada." </p>
<p class="calibre2">"Pek cesaret verici bir söz değil bu," dedi İpek. '"Bir çeşit' derken ne kastediyorsun?" </p>
<p class="calibre2">"Bu bölgenin lordu açgözlülüğüyle meşhurdur," dedi Lelldorin. "Vergileri çok ağırdır ve halka bir şey kalmaz. Han da berbat bir yer." </p>
<p class="calibre2">Kurt, "Ne yapalım," diyerek önlerine düştü ve hızlı bir  tırısla köye doğru ilerlediler. Yaklaştıklarında bulutlar biraz dağılmış, güneş görünmeye başlamıştı. </p>
<p class="calibre2">Köy, Lelldorin'in tarif ettiğinden de beterdi. Köyün dışında, ellerini açmış tiz bir sesle yalvaran, paçavralar içinde beş-altı dilenci duruyordu. Evler, içeride yanan sefil ateşin dumanlarını bütün çatlaklarından sızdıran kulübelerden ibaretti. Çamurlu sokaklarda cılız domuzlar dolaşıyordu ve koku dayanılır gibi değildi. </p>
<p class="calibre2">Köye girdiklerinde bir cenaze alayı çamurlar içinde öteki tarafta kalan mezarlığa doğru ilerlemekteydi. </p>
<p class="calibre2">Bir tahtanın üzerinde taşınan naaş, yırtık pırtık kahverengi bir battaniyeye sarılmıştı; Arendlerin Tanrısı Chaldan'ın gösterişli cüppeli ve kapüşonlu rahibi, savaş ve intikamdan bahseden, ama ölünün yakınlarını hiç de rahatlatmayacak çok eski bir ilahi okumaktaydı. Kucağında ağlayan bir bebek taşıyan dul, ifadesiz bir yüz ve ölü gözlerle alayı izliyordu. </p>
<p class="calibre2">Han bozulmuş bira ve yarı çürümüş yiyecek kokuyordu. Salonun bir yanını yangın mahvetmişti. Alçak tavan   kirişleri   kararıp   kömürleşmişti.   Yanık   duvardaki   kocaman   delik,   çürümüş   bir   branda   beziyle kapatılmaya çalışılmıştı. Salonun ortasındaki ateş çukurundan duman tütüyordu ve asık yüzlü hancı da aksi herifin tekiydi. Akşam yemeği olarak onlara verebildiği tek şey arpa ve şalgamdan yapılmış sulu bir haşlamaydı. </p>
<p class="calibre2">"Harika," dedi ipek karanlık bir alaycılıkla, hiç dokunmadığı yemek tabağını iterek. "Sana şaşıyorum Lelldorin. Adaletsizlikleri düzeltme tutkun burayı ıskalamış galiba. Bir dahaki haçlı seferine çıktığında bu bölgenin lorduna da uğramanı önerebilir miyim? Asılması çok gecikmiş." </p>
<p class="calibre2">"Bu kadar kötü olduğunu bilmiyordum," dedi Lelldorin zayıf bir A R E N D l Y A</p>
<p class="calibre2">sesle. Bazı şeyleri ilk kez görüyormuş gibi çevresine bakındı. Hislerini gizleyemeyen yüzünde bir dehşet ifadesi vardı. </p>
<p class="calibre2">Midesi bulanan Garion sofradan kalkarak, "Ben biraz dışarı çıkıyorum," dedi. </p>
<p class="calibre2">"Uzaklaşma," diye uyardı Pol Teyze. </p>
<p class="calibre2">Dışarıda en azından hava biraz daha temizdi. Garion çamura bat-mamaya çalışarak köyün dış sınırına doğru yürüdü. </p>
<p class="calibre2">"Lütfen lordum," dedi kocaman gözlü küçük bir kız, "bir parça ekmeğiniz var mı?" </p>
<p class="calibre2">Garion çaresiz bir tavırla kıza baktı. "Üzgünüm," diyerek kıza verecek bir şey bulmak için ceplerini karıştırmaya başladı, ama kız ağlayarak uzaklaşmıştı bile. </p>
<p class="calibre2">Pis kokulu sokakların ötesinde, kesilmiş ağaç kalıntılarıyla dolu  tarlada, Garion'un yaşlarında bir delikanlı birkaç sıska ineği güderken tahta bir kaval çalıyordu. Çaldığı ezgi insanın içine işleyecek kadar saf   ve   temizdi;   solgun   güneşin   zayıf   ışıklan   kulübelerin   arasından,  kimse farkına varmadan uçup gidiyordu. Oğlan Garion'u görünce çalmayı bırakmadı. Gözgöze geldiklerinde aralarında sessiz bir anlaşma oldu sanki; gene de konuşmadılar. </p>
<p class="calibre2">Tarlanın bitip ormanın başladığı yerde kara cüppeli ve kukuletalı bir suret, kara bir at üstünde ağaçların arasından çıkarak köyü gözlemeye başladı. Bu surette tehditkâr ve tanıdık bir şeyler vardı. Garion bu atlıyı tanıdığını   düşündü,   ama   ne   kadar   çabalasa   dilinin   ucuna   gelen   adı   bulup   çıkaramıyordu.   Ağaçların kıyısındaki surete uzun uzun  baktı; atlının ve atının güneşin altında durmalarına rağmen gölgelerinin olmadığını fark ediyor, ama nedense bu ona önemli gelmiyordu. Kafasının derinlerinde bir ses çığlık atarak ona bir şey söylemeye çalışıyordu, ama o büyülenmiş gibi, hiçbir şey yapmadan öylece seyretti. Pol Teyzeye ve diğerlerine ormanın kıyısındaki bu suretten bahsetmeyecekti. Çünkü söylenecek bir şey yoktu; arkasını döner dönmez</p>
<p class="calibre2">unutacaktı zaten. </p>
<p class="calibre2">Işık solmaya başladı ve titremeye başlayan Garion, çocuğun kavalının  acılı sesi kulaklarında, dönerek hana doğru uzaklaştı. </p>
</body>
</html>
