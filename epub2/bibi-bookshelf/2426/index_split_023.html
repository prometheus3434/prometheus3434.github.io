<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:00:19+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_22"><b class="calibre5">188</b></h2>
<p class="calibre2">B Ü Y Ü C Ü L E R  K R A L i Ç E S i</p>
<p class="calibre2"/>
<p class="calibre2">"Bu tür şeylerden hoşlandığımı sanmıyorsunuzdur umarım." "Niye tadında bırakmıyoruz?" dedi Pol. </p>
<p class="calibre2">Grinneg, Barak ve Bay Kurt, diğerlerinden az sonra Grinneg'in evine döndüler. </p>
<p class="calibre2">"Eee?" dedi Pol Teyze, Bay Kurt bekledikleri odaya girdiğinde. </p>
<p class="calibre2">"Güneye gitmiş," dedi Kurt. </p>
<p class="calibre2">"Güneye mi? Doğuya, Cthol Murgos'a dönmemiş mi?" </p>
<p class="calibre2">"Hayır," dedi Kurt. "Belli ki Ctuchik'in adamlarıyla karşılaşmak istemiyor. Sının geçmek için sakin bir yer arıyordur. Veya Nyissa'ya gidiyordur. Belki de Salmissra ile anlaştı. Ancak onu izlersek anlayabiliriz." </p>
<p class="calibre2">"Çarşıda eski bir dostuma rastladım," dedi İpek oturduğu koltuktan. "Aşarak'ın hanedan değişikliği işine bulaştığını söyledi. Vordue Grandükünü satın almış. Vordueler tahtı ele geçirirlerse, Tolnedra Aşarak'ın avucunu düşer." </p>
<p class="calibre2">Bay Kurt düşünceli düşünceli sakalını kaşıdı. "Er veya geç bu  adamla hesaplaşmamız gerekecek. </p>
<p class="calibre2">Beni yormaya başladı." </p>
<p class="calibre2">"Bir-iki gün daha kalıp bu işi ebediyen halledebiliriz," dedi Pol Teyze. </p>
<p class="calibre2">"Hayır," dedi Kurt. "Bu tür işleri şehirdeyken yapmamalıyız. Epey gürültü koparır; Tolnedralılar ise anlamadıkları konularda fazla heyecanlanırlar. Eminim daha sonra, fazla kalabalık olmayan bir yerde bir fırsat geçer elimize." </p>
<p class="calibre2">"Gidiyor muyuz öyleyse?" dedi tpek. </p>
<p class="calibre2">"Sabah erkenden yola çıkalım," dedi Kurt. "Ne de olsa bizi takip edeceklerdir, ama sokaklar boş olursa işleri güçleşir." </p>
<p class="calibre2">"Aşçımla bir konuşayım," dedi Grinneg. "Sizi en azından karnınızı iyice doyurarak yollayayım ki, yolda karşınıza çıkacak şeylerle daha rahat başa çıkabilesiniz. Tabii bir de dün gece açtığımız bira fıçısı var." </p>
<p class="calibre2">Bay Kurt sırıtmaya başlamıştı ki, Pol Teyzenin onaylamayan bakışını gördü, "içmezsek bozulur Pol," </p>
<p class="calibre2">dedi. "Fıçıyı açtın mı bitirmelisin. Bozulsa yazık olmaz mı şimdi?" </p>
<p class="calibre2"><b class="calibre1">ON SEKİZİNCİ BÖLÜM</b></p>
<p class="calibre2"/>
<p class="calibre2">E</p>
<p class="calibre2">RTESİ GÜN yol kıyafetlerini giyerek sabah erkenden Grinneg'in evinden ayrıldılar. Arka kapıdan dikkat çekmeden çıkarak, tpek'in her zaman bulduğu arka sokaklardan ve aralıklardan geçtiler. Adanın güneyindeki dev bronz kapıya vardıklarında, gökyüzü doğu tarafında aydınlanmaya başlamıştı. </p>
<p class="calibre2">"Kapı ne zaman açılır?" diye sordu Bay Kurt lejyonerlerden birine. </p>
<p class="calibre2">"Az sonra," dedi lejyoner. "Karşı kıyıyı görebildiğimiz an açarız." Kurt homurdandı. Gece birayı biraz fazla kaçırdığı için şiddetli bir baş ağrısı çekiyordu. Atından inip yük atlarından birine gitti ve çantasından çıkardığı deri matarayı başına dikti. </p>
<p class="calibre2">"Faydası olmayacağını biliyorsun," dedi Pol Teyze küçük gören bir edayla. </p>
<p class="calibre2">Kurt cevap vermemeyi tercih etti. </p>
<p class="calibre2">"Çok güzel bir gün olacak," dedi Pol, önce gökyüzüne, sonra da  yanındaki eyerleri üzerine çökmüş </p>
<p class="calibre2">perişan adamlara bakarak. </p>
<p class="calibre2">"Çok zalimsin Polgara," dedi Barak sızlanarak. </p>
<p class="calibre2">"Grinneg'le gemi meselesini konuştunuz mu?" diye sordu Kurt. </p>
<p class="calibre2">"Galiba," dedi Barak. "Bu konuda bir şeyler konuşulduğunu hatırlıyorum." </p>
<p class="calibre2">"Bayağı önemli bu mesele," dedi Kurt. </p>
<p class="calibre2">"Nedir önemli olan?" dedi Pol Teyze. </p>
<p class="calibre2">"Orman Nehri'nin ağzından sonra yola gemiyle devam etsek fena  olmaz diye düşündüm," dedi Kurt. </p>
<p class="calibre2">"Eğer Sthiss Tor'a gideceksek, kuzey Nyissa bataklıklarından geçmek yerine gemiyle gitmek daha iyi olur." </p>
<p class="calibre2">"Çok iyi fikir hakikaten," diye onayladı Pol. "Dün geceki halini  düşününce, aklına gelmiş olmasına şaşıyorum." </p>
</body>
</html>
