<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-46</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-40"><st c="0">SERSERİNİN ÖLÜMÜ  </st></p>
			<p>  </p>
			<p><st c="17">İki üç gece kuşu ötüşürken derinde,  </st></p>
			<p><st c="53">Hayaletler uçuştu bu yangın yerlerinde.  </st></p>
			<p><st c="93">Gölge gibi yokluğa karıştı yanık evler  </st></p>
			<p><st c="132">Bacalar gökyüzüne uzanan iri devler  </st></p>
			<p><st c="168">Gibi yumruklarını karanlıklara sıktı...  </st></p>
			<p><st c="208">Gece ümitsizlerin kalbinden karanlıktı.  </st></p>
			<p>  </p>
			<p><st c="248">Bir silâhın alevi yırttı bu karanlığı,  </st></p>
			<p><st c="287">Görüldü bir vücudun yerinde sallandığı...  </st></p>
			<p><st c="329">Uzakta kaybolurken hızla koşan adımlar,  </st></p>
			<p><st c="369">Kucakladı kanlı bir vücudu kaldırımlar...  </st></p>
			<p>  </p>
			<p><st c="411">Bir kurşunla yerlere yıkılan bir serseri  </st></p>
			<p><st c="452">Kazıyor tekmeliyor ayaklarıyla yeri...  </st></p>
			<p><st c="491">Gemi halatı gibi kolları geriliyor;  </st></p>
			<p><st c="527">Vücudu yılan gibi kıvrılıp seriliyor...  </st></p>
			<p><st c="567">Ölümün korkusudur şimdi beynini yakan.  </st></p>
			<p><st c="606">Bir ıstırap nehridir ağzından dökülen kan.  </st></p>
			<p><st c="649">Gözleri deli gibi fırlamış çanağından;  </st></p>
			<p><st c="688">Yaşlar yuvarlanıyor ateşli yanağından...  </st></p>
			<p><st c="729">Dalga dalga kan olmuş mor çiçekli mintanı,  </st></p>
			<p><st c="772">Göğüsünü parçalayıp çıkmak istiyor canı...  </st></p>
			<p><st c="815">Istırap korku hüzün gözlerinde birikmiş,  </st></p>
			<p><st c="856">Sönük nazarlarını sabit bir yere dikmiş.  </st></p>
			<p><st c="897">O gözler bazan her şey bazan da buzlu bir cam...  </st></p>
			<p>  </p>
			<p><st c="946">Renksiz dudaklarını araladı:  </st></p>
			<p><st c="975">–Ah anam!..  </st></p>
			<p>  </p>
			<p><st c="987">Acı bir hırıltıyla parçalandı gırtlağı;  </st></p>
			<p><st c="1027">Ecel çözdü hayatla arasındaki bağı.  </st></p>
			<p><st c="1063">Çenesi yana düştü gözünün feri söndü,  </st></p>
			<p><st c="1101">Vücudundaki en son hayat eseri söndü...  </st></p>
			<p><st c="1141">Halbuki bir zamanlar bu da kabadayı imiş,  </st></p>
			<p><st c="1183">Bu da adam öldürmüş bu da canlara kıymış;  </st></p>
			<p><st c="1225">Günahının tokadı onu da yere serdi:  </st></p>
			<p><st c="1261">Kuduz köpek gibi sokaklarda geberdi...  </st></p>
			<p>  </p>
			<p><st c="1300">1927 (</st><span><st c="1306">Hayat</st></span><st c="1312">, 4.6.1927)  </st></p>
		</div>
	<div id="charCountTotal" value="1324"></div></body>
</html>
