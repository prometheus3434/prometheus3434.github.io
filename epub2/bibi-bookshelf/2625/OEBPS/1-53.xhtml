<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-53</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-47"><st c="0">SEVDASIZ  </st></p>
			<p>  </p>
			<p><st c="9">Derler ki:  </st></p>
			<p><st c="20">“Dünyada sevdasız yaşanmamış  </st></p>
			<p><st c="49">“Bir kalp gösterir misin bu ateşte yanmamış?”  </st></p>
			<p><st c="95">“Aşk öyle bir şeydir ki kimini sevindirir,”  </st></p>
			<p><st c="139">“Okşar, bahtiyar eder, gözyaşını dindirir...”  </st></p>
			<p><st c="185">“Tabiatı tıpkı talih gibidir, yâr olmaz kimine de”  </st></p>
			<p><st c="236">“En samimi ateşle çırpınan bir sinede”  </st></p>
			<p>  </p>
			<p><st c="275">“Kıyametler koparır, fırtınalar yaratır,”  </st></p>
			<p><st c="317">“Bazan bir demet güldür, bazan kanlı bir satır.”  </st></p>
			<p><st c="366">“Lâkin sevişmiyerek geçen ömür hederdir;”  </st></p>
			<p><st c="408">“Dünyada âşık olmak herkese mukadderdir...”  </st></p>
			<p>  </p>
			<p><st c="452">Ben kulağımdaki bu sözlerin tesiriyle,  </st></p>
			<p><st c="491">Ateşli gençliğimin en derin tesiriyle   </st></p>
			<p><st c="529">Yuvamı bir kuş gibi süsledim, çiçekledim.  </st></p>
			<p><st c="571">Haftalarca kendime bir sevgili bekledim...  </st></p>
			<p>  </p>
			<p><st c="614">Bu haftalar ay oldu, bu aylar sene oldu,  </st></p>
			<p><st c="655">Fakat bilmiyorum bu kadınlara ne oldu?..  </st></p>
			<p><st c="696">Kimsesiz günlerimde hiçbirisi gelmedi,  </st></p>
			<p><st c="735">Bir bülbülün şen sesi odamda yükselmedi...  </st></p>
			<p>  </p>
			<p><st c="778">Ben de kendi kendime: “Bekleme gönül!” dedim...  </st></p>
			<p><st c="826">“Bir kadının yoluna bakmak tenezzül!...” dedim...  </st></p>
			<p><st c="876">Zaten nazlanıyordu hangi kadına baksam,  </st></p>
			<p><st c="916">“Aşka yuf olsun dedim eğer yalvaracaksam.”  </st></p>
			<p>  </p>
			<p><st c="959">Atmayı göze aldım hayatımı bir yasa.  </st></p>
			<p><st c="996">Kırmadım gururumu önlerinde... </st><st c="1027">Hülâsa  </st></p>
			<p><st c="1034">Ne onlar bana geldi, ne ben onlara gittim  </st></p>
			<p><st c="1076">Sahipsiz bir mum gibi gençliğimi erittim...  </st></p>
			<p>  </p>
			<p><st c="1120">Şimdi aşka bir heves duymuyorum kendimde...  </st></p>
			<p><st c="1164">En ateşli demimi böyle boş geçirdim de  </st></p>
			<p><st c="1203">Yine bir kadın için gururum baş eğmedi,  </st></p>
			<p><st c="1243">Dudaklarım bir kadın dudağına değmedi...  </st></p>
			<p>  </p>
			<p><st c="1284">1927 (</st><span><st c="1290">Servetifünun</st></span><st c="1303">, sayı 1599/125, 1927)  </st></p>
		</div>
	<div id="charCountTotal" value="1326"></div></body>
</html>
