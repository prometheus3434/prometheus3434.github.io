<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-91</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p><st c="0">“Terkib-i Bend”e Zeyl*  </st></p>
			<p>  </p>
			<p><st c="23">Melahat,  </st></p>
			<p><st c="32">Terkib-i Bend’i istedin ben de yazdım, fakat hiç birisini tanımadığın çocuklar hakkında yazılan bu manzumeleri daha iyi anlaman için ismi geçen ve tavsif edilenlerin ufak birer tasvirlerini yapıyorum.  </st></p>
			<p><st c="233">Mehpâre: Darülfünun Felsefe Fakültesinde ve Yüksek Muallim Mektebindedir. </st><st c="307">Erenköy’den mezundur. </st><st c="329">Harikulâde denilecek derecede iyi bir kızdır. </st><st c="375">İyiliği, fenalığı bilmediğinden değil; onu yapmadığındandır. </st><st c="436">Hayırhahlığı nihâyetsizdir. </st><st c="464">Bütün arkadaşları ona “bizim melek-i siyânemiz” derler... </st><st c="522">Benim tatildeki perişan ahvâlimi görerek “Ben senin ablan olacağım, sen de benim her sözümü dinleyeceksin” dedi. </st><st c="635">Bana birçok nasihatler etti, ama tabiî bende adam olmak kabiliyeti olmadığından...  </st></p>
			<p><st c="718">Nâhid: Darülfünun Felsefe Fakültesindedir, Gelenbevizâdelerden ve benim uzaktan akrabamdır. </st><st c="810">Şimdiye kadar hiç bir erkekte bile tesadüf etmediğim müthiş bir zekâsı vardır... </st><st c="891">Benim çok iyi arkadaşımdı... </st><st c="920">Malûmun olduğu vechile sonra en büyük düşmanım oldu... </st><st c="975">Fakat ben onun düşmanı bir türlü olamadım... </st><st c="1020">Olamıyorum. </st><st c="1032">Olamıyacağım...  </st></p>
			<p><st c="1048">Sa’diye: Felsefe Fakültesi’nde ve Yüksek Muallim Mektebinde idi. </st><st c="1113">Şimdi Fransa’da felsefe tahsil ediyor. </st><st c="1152">Mehpâre kadar iyi ve çok güzel bir kızdır. </st><st c="1195">Benim ablam olmak istemiş ve Mehpâre ile beraber beni adam etmek için bir hayli uğraşmıştı. </st><st c="1287">Hâlâ da mektuplarında bana öyle güzel abla nasihatları verir ki!..  </st></p>
			<p><st c="1354">Belkîs: Eczacı Mektebindedir. </st><st c="1384">Nâhid’in gayet iyi arkadaşıdır. </st><st c="1416">Benim de fevkâlâde iyi arkadaşımdır. </st><st c="1453">Bütün dertlerimi sonuna kadar dinler, benim için çok uğraşırdı... </st><st c="1519">Zavallı kız iki cami arasında kalmış bînamaz gibidir... </st><st c="1575">Hâlâ daha Nâhid’e söylemek istediğim şeyleri buna yazarım, o da bana acıdığından gidip anlatır... </st><st c="1673">Bari bir faydası olsa!..  </st></p>
			<p><st c="1698">Münevver: Darülfünunun Fizik Fakültesinde ve Yüksek Muallim Mektebindedir. </st><st c="1773">Bütün yukarıda ismi geçen arkadaşları gibi Erenköyünden mezundur. </st><st c="1839">Sâkin, çalışkan, çok temiz kalpli ve saf bir kızcağızdır, müthiş kuvvetlidir. </st><st c="1917">Bazan güreş ederdik de nefes aldırmadan bizi yere yuvarlardı.  </st></p>
			<p><st c="1979">Ulviye: Bu sene Darülfünun Tabiat Fakültesini ikmal eden fevkâlâde güzel bir kızdır. </st><st c="2064">İsmi geçecek olan Nihal buna âşık olmuş, fakat Ekrem Reşid’le ben bir punduna getirerek daha evvel ahbab olmuştuk. </st><st c="2179">Ben tabîi iki üç gün sonra çekilip evime gitmiş ve Ekrem Reşid’i Ulviye ile Nihal’i de hiddetleri ile yalnız bırakmıştım...  </st></p>
			<p><st c="2303">Pertev: Yüksek Muallim Mektebinde ve Edebiyat Fakültesindedir. </st><st c="2366">Mehpâre’nin erkek olan bir numunesidir... </st><st c="2408">Dünyada bu kadar iyi kalpli, sevimli bir çocuk bulunması melhuz değildir... </st><st c="2484">Ehemmiyetsiz ve kıymetsiz Sabahaddin’e, çocuk addedilen Sabahaddin’e ehemmiyet veren ve ondan birçok şeyler bekleyen, onun ilerde birçok şeyler olacağını ümid ve tekrar eden bir adamdır.  </st></p>
			<p><st c="2671">Hüseyin Nihal: Aynı mektep ve aynı fakülteden sevgili bir çocuktur. </st><st c="2739">Haşin, sert görünüşü altında altın gibi bir kalbi ve ismi gibi kadın olan bir ruhu vardır... </st><st c="2832">Müthiş Türkçüdür. </st><st c="2850">Kendisine mektepte bu hasletinden dolayı hep “Oğuz Beyi” derdik. </st><st c="2915">Âşık olmayı budalalık telakki eder, fakat âşık olmaktan hiç geri kalmaz...  </st></p>
			<p><st c="2990">Orhan: Yüksek Muallim Mektebinde ve Edebiyat Fakültesindedir. </st><st c="3052">Bir zamanlar fevkalâde güzel şiirler yazardı. </st><st c="3098">Sonra birçok ruhî buhranlarla bunu bıraktı. </st><st c="3142">Şimdi Türk edebiyatı tarihine çalışıyor. </st><st c="3183">Zekâsı emsalsiz, ağır, esrarengiz, kendisini bütün hayatta dört beş kişiden ma’adasına hakiki hüviyetiyle göstermeyen bir çocuktur... </st><st c="3317">Çok malûmatlı ve çok dürüsttür.  </st></p>
			<p><st c="3349">Ekrem Reşid: Edebiyat Fakültesindedir. </st><st c="3388">Adana, Sivas ve birçok liseleri dolaşmıştır. </st><st c="3433">Hayat vesair mecmualarda şiirleri vardır. </st><st c="3475">Vasat zekâlı, santimantal, kadınlara fazla mütemâyil bir çocuktur. </st><st c="3542">Beni ilk zamanlarda istihfaf ederdi. </st><st c="3579">Ben de alay için bunları o zaman yazmıştım. </st><st c="3623">Fakat sonraları müthiş sarsıldı... </st><st c="3658">Edebiyat meselelerinde benim saçma fikirlerimi peygamber nasihatı gibi bilâkayd ü şart kabul ederdi... </st><st c="3761">Beni tamamiyle anlamak için bir hayli uğraşmış, kafasını yormuş, sonra bunun imkânsız olduğunu görerek beni olduğum gibi kabul etmişti.  </st></p>
			<p><st c="3897">Münir: Hukuk Fakültesi son sınıfında, Feyz-i Atide muallim, Yüksek Muallim Mektebinde kütüphane memuru olan bir gençtir. </st><st c="4018">İyi kalpli, temiz olmakla beraber beni fazla hırpalardı... </st><st c="4077">Ben senin ağabeyinim dedi, ben de kabul ettim. </st><st c="4124">Fakat benim kâbil-i ıslah olmadığımı görerek fena halde kızdı... </st><st c="4189">Hep beni üzecek şeyler yaptı...Ama ayrılırken trene kadar gelerek bana tekrar birçok nahisatler vermekten de farig olmadı. </st><st c="4312">Bilhassa Darülfünun’da benim için çalışacağını, “onun” kalbini yumuşatmak belki imkân dahilinde olduğunu da söyledi ki...  </st></p>
			<p><st c="4434">Tahsin: Edebiyat Fakültesindedir. </st><st c="4468">Eski edebiyatı gayet mükemmel bilen, bir çok gazete ve mecmualarda “Derdmend” imzasile tarz-ı atîk şiirler yazan candan bir çocuktur... </st><st c="4604">Vakit gazetesinin heyet-i tahririyesindendir. </st><st c="4650">Emsâlsiz surette güzel ve tatlı rakı içer. </st><st c="4693">“Topluiğne” imzasile yazan Şeyh Nureddin, bu Tahsin, Reşad Nuri, Vâlâ Nureddin ve ben beraberce içki âlemleri yapardık ki burada bir kere olsun yadetmeden yapamadım... </st><st c="4861">“Darülfünun Hukuk Fakültesi’nde Neşvet isminde bir kıza âşıkım” diye kendisini takdim ettiğinden esassız olan bu aşk Terkib-i Bend’de istihza mevzuu olmuştur.  </st></p>
			<p>  </p>
			<p><st c="5020">***  </st></p>
			<p>  </p>
			<p><st c="5024">Terkib-i Bend’in resimsiz ilâvesidir.  </st></p>
			<p><st c="5062">Sabahaddin Ali  </st></p>
		</div>
	<div id="charCountTotal" value="5077"></div></body>
</html>
