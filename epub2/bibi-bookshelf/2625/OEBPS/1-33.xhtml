<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-33</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div>
			<p xml:lang="en-GB">  </p>
			<p id="_idParaDest-27"><st c="0">ÖYLE GÜNLER GÖRDÜM Kİ...  </st></p>
			<p>  </p>
			<p><st c="25">Öyle günler gördüm ki, aydın gökler kararıp  </st></p>
			<p><st c="69">Bahtım bir bulut gibi üstüme çöker oldu.  </st></p>
			<p><st c="110">Her gözümü yumunca tanıdık yüzler görüp,  </st></p>
			<p><st c="151">Hayâller alev alev beynimi yakar oldu.  </st></p>
			<p><st c="190">Ümitsizlik, gariplik dört tarafımı sarıp  </st></p>
			<p><st c="231">Yüzüm sırıtsa bile, içim yaş döker oldu.  </st></p>
			<p>  </p>
			<p><st c="272">Her sabah ilk ışıklar gözlerimi oyardı,  </st></p>
			<p><st c="312">Uyanan taş duvarlar iniltimi duyardı.  </st></p>
			<p>  </p>
			<p><st c="350">Öyle günler gördüm ki, duvarlar gelir dile,  </st></p>
			<p><st c="394">Gözümde canlanırdı eşkıya masalları.  </st></p>
			<p><st c="431">Varlığımı sarardı, hain bir isteyişle  </st></p>
			<p><st c="469">Görmediğim yumuşak bir düşmanın elleri.  </st></p>
			<p><st c="509">Kafada çelik gibi fikirler dursa bile  </st></p>
			<p><st c="547">Kalplerin eksik olmaz böyle zayıf hâlleri:  </st></p>
			<p>  </p>
			<p><st c="590">Bazan kendi kendimin elinden kurtulurdum,  </st></p>
			<p><st c="632">Kalbimi bir çamurda çırpınırken bulurdum.  </st></p>
			<p>  </p>
			<p><st c="674">Öyle günler gördüm ki, dost dediğim insanlar  </st></p>
			<p><st c="719">Ben yanına varınca dudağını kıvırdı.  </st></p>
			<p><st c="756">Bir zamanlar yanımda ağız açamıyanlar  </st></p>
			<p><st c="794">Sırtımı sıvazladı, bana öğüt savurdu.  </st></p>
			<p><st c="832">Silâhsız gördüğüne saldıran kahramanlar  </st></p>
			<p><st c="872">En alçak tekmelerle beni yere devirdi.  </st></p>
			<p>  </p>
			<p><st c="911">Ruhum bir heykel gibi düşüp parçalanırdı.  </st></p>
			<p><st c="953">Bu sesleri duyanlar gülüyorum sanırdı.  </st></p>
			<p>  </p>
			<p><st c="992">Öyle günler gördüm ki, tabanca şakağımda  </st></p>
			<p><st c="1033">Tasarladım aydınlık dünyayı bırakmayı.  </st></p>
			<p><st c="1072">Gönlüm acıklı buldu, en ateşli çağımda  </st></p>
			<p><st c="1111">Sönük bir yıldız gibi boşluklara akmayı.  </st></p>
			<p><st c="1152">Tabancanın namlusu ısındı yanağımda,  </st></p>
			<p><st c="1189">Parmağım istemedi tetiğini çekmeyi...  </st></p>
			<p>  </p>
			<p><st c="1227">          Bir sonbahar yağmuru gibi içim ağlardı  </st></p>
			<p><st c="1266">Bir şeyler fakat beni yaşamağa bağlardı.  </st></p>
			<p>  </p>
			<p><st c="1307">Ey bir tane sevgilim, ben bugün yaşıyorsam  </st></p>
			<p><st c="1350">Sanma ki hayat tatlı, insanlar hoş olmuştur,  </st></p>
			<p><st c="1395">Dağ başında bir kaya gibiyim şöyle dursam  </st></p>
			<p><st c="1437">Etrafım eskisinden daha bomboş olmuştur...  </st></p>
			<p><st c="1480">Yalnız sana borçluyum bugün dünyada varsam:  </st></p>
			<p><st c="1524">Seni her andığımda gözlerim yaş olmuştur.  </st></p>
			<p>  </p>
			<p><st c="1566">Yaşlar ki bir ırmaktır, dertleri sürür gider,  </st></p>
			<p><st c="1612">Gözyaşları içinde seneler yürür gider.  </st></p>
			<p>  </p>
			<p><st c="1651">Yok olmak isteğiyle kalbim attığı zaman,  </st></p>
			<p><st c="1692">Bana: Yaşa der gibi gülen senin yüzündü.  </st></p>
			<p><st c="1733">Dizlerim bir batakta yorgun yattığı zaman  </st></p>
			<p><st c="1775">Bacaklarıma kuvvet veren senin hızındı.  </st></p>
			<p><st c="1815">Yaşaran gözlerimde, güneş battığı zaman   </st></p>
			<p><st c="1855">Sıcak bir yuva gibi tüten senin dizindi.  </st></p>
			<p>  </p>
			<p><st c="1896">Sen aklıma gelince herşeyler gülümserdi.  </st></p>
			<p><st c="1937">Ağaçlar şarkı söyler, rüzgâr tatlı eserdi.  </st></p>
			<p>  </p>
			<p><st c="1980">Ey sevgilim, bilirsin benim ne çektiğimi:  </st></p>
			<p><st c="2022">Garip başımın derdi bir yürek taşıyorum.  </st></p>
			<p><st c="2063">Anlarsın niçin uzak yerlere baktığımı:  </st></p>
			<p><st c="2102">İçinde yaşanmaz bir dünyada yaşıyorum.  </st></p>
			<p><st c="2141">Görünce gülme sakın çırpınıp aktığımı:  </st></p>
			<p><st c="2180">Ilık ve aydınlık bir denize koşuyorum.  </st></p>
			<p>  </p>
			<p><st c="2219">Sen benim sevgilimsin, sevsen de, sevmesen de,  </st></p>
			<p><st c="2266">Aradığım yerlere benzeyiş buldum sende.  </st></p>
			<p>  </p>
			<p><st c="2306">       1934  </st></p>
		</div>
	<div id="charCountTotal" value="2311"></div></body>
</html>
