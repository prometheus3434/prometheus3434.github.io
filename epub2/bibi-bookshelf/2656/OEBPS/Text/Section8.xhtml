<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>c</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc-2 {font-weight: bold; text-align: center}
  p.sgc-1 {font-style: italic}
</style>
</head>

<body class="main">
  <h1 class="heading0 sgc-2" style="text-align: center;">7</h1>

  <p class="heading0">Hâlâ uyku sersemiydim; kendime gelmek için kafamı salladım. "Peki, neden böyle şaşkınsın Rog? Zaten istediğimiz de bu değil miydi?"</p>

  <p class="heading0">"Şey, evet, tabii öyleydi. Ama..." Sustu.</p>

  <p class="heading0">"Ama ne? Anlamıyorum. Siz buradakiler yıllardan beri bunun için çalışıp planlar yapmıyor muydunuz? İşte şimdi kazandınız ve o en önemli adımı atmaya çekinen bir gelin gibisiniz. Neden? Kötüler saf dışı kaldı ve Tanrının çocuklarının sırası geldi. Öyle değil mi?"</p>

  <p class="heading0">"Ah, sen politikadan pek anlamıyorsun."</p>

  <p class="heading0">"Anlamadığımı biliyorsun. İzciyken obabaşı adayı olmuştum bir kere. Bana yetti de arttı bile."</p>

  <p class="heading0">"Bu işte zamanlama her şeydir."</p>

  <p class="heading0">"Babam da bana hep aynı şeyi söylerdi. Bak Rog, Quiroga hâlâ görevinde, değil mi? Bana 'bizden önce davrandılar' dedin."</p>

  <p class="heading0">"Bırak da açıklayayım. Bizim aslında istediğimiz, güvenoyu için harekete geçmek ve kazanmaktı, böylece onları genel seçim için zorlayabilecektik ama her şey bizim istediğimiz zaman, yani seçimi kazanabileceğimizi anlayınca olacaktı."</p>

  <p class="heading0">"Ah. Oysa şimdi kazanıp kazanamayacağınızı kestiremiyorsunuz. Quiroga'nın bir beş yıllığına daha görevine geri döneceğini ya da en azından İnsanlık Partisi'nin iktidarda kalacağını düşünüyorsunuz."</p>

  <p class="heading0">Clifton düşünceli görünüyordu. "Hayır, seçimi kazanma şansımızın oldukça yüksek olduğunu düşünüyorum."</p>

  <p class="heading0">"Belki de ben daha ayılamadım. Peki, siz kazanmak <i>istemiyor musunuz?'</i></p>

  <p class="heading0">"Elbette istiyoruz. Fakat bu istifanın bize neye mal olduğunu anlamıyor musun?"</p>

  <p class="heading0">"Sanırım hayır."</p>

  <p class="heading0">"Peki, şöyle anlatayım. Hükümet, anayasanın beş yıllık sınırlamasına bağlı kalarak istediği zaman genel seçime gidebilir. Genellikle onlar için en uygun zamanda seçime gidilirdi. Ama bir şekilde zorlanmadıkça seçimin ilan edilmesi ve seçim arasında istifa etmezlerdi. Olayı izleyebiliyor musun?"</p>

  <p class="heading0">Politikaya az biraz ilgi duyduğum için olayın garip olduğunu fark etmiştim. "Evet, sanırım."</p>

  <p class="heading0">"Ama bu durumda Quiroga hükümeti bir genel seçim planlayıp sonra da İmparatorluğu hükümetsiz bırakarak istifa etti. Bu yüzden İmparator, seçime kadar birilerini 'geçici' hükümeti kurması için görevlendirmek zorunda. Kanunlara göre Büyük Meclis'in herhangi bir üyesinden bunu isteyebilir ama anayasanın değişmez önceliklerine bakılırsa hiçbir seçeneği yok. Hükümet toptan istifa ettiğinde -yani sadece bakanların yerlerini değiştirmekle kalmayıp görevi bütün üyeleriyle bıraktığında— İmparator, 'geçici hükümeti' kurması için muhalefet liderini görevlendirmek <i>zorundadır.</i> Bizim sistemimizde bu şarttır; bu yöntem laf olsun diye yapılan istifaları önler. Geçmişte pek çok başka yöntem de denendi; bazı yöntemlerde iç çamaşırı kadar sık hükümet değiştirilirdi. Ama bugünkü sistemimiz sorumlu bir hükümet anlayışını güvence altına alıyor."</p>

  <p class="heading0">Sonuçları kestirmeye çalışmakla o kadar meşguldüm ki neredeyse bir sonraki sözlerini kaçırıyordum.</p>

  <p class="heading0">"Sonuçta, doğal olarak imparator Bay Bonforte'yi Yeni Batavia'ya çağırdı." ,</p>

  <p class="heading0">"Ne, Yeni Batavia mı?" imparatorluğun başkentini hiç göremeyeceğimi sanıyordum. Ay'da bulunduğum tek defasında, mesleğimin cilvesiyle, yolculuk için para ya da zamanım olmaksızın ortada kalakalmıştım. "Demek bu yüzden yola çıktık. Peki, ne yapalım. <i>Tommie</i> kısa zamanda Dünya'ya dönmezse, umarım beni evime göndermek için bir yol bulursunuz."</p>

  <p class="heading0">"Ne? Allah aşkına şu anda bunun için endişelenme. Zamanı gelince Kaptan Broadbent s ani evine göndermenin pek çok yolunu bulabilir."</p>

  <p class="heading0">"Affedersin Rog. Aklında daha önemli meselelerin olduğunu unuttum. Tabii ki iş bittikten sonra eve gidip gidemeyeceğimi merak ediyorum. Ama Ay'da birkaç gün hatta bir ay kalmak beni rahatsız etmez. Nasılsa acelem yok. Gene de haberi vermek için zaman ayırdın, teşekkürler." Yüzüne dikkatle baktım. "Rog, inanılmaz derecede endişeli görünüyorsun.</p>

  <p class="heading0">"Anlamıyor musun? İmparator Bonforte'yi çağırtmış. Sana <i>İmparator</i> diyorum! Ve Bay&nbsp;Bonforte insan içine çıkacak durumda değil. Birkaç piyonlarım feda ettiler ve belki de bizi mat ettiler!"</p>

  <p class="heading0">"Dur, dur bir saniye. Yavaş ol. Nereye gittiğini anlıyorum ama bak arkadaşım, şu anda Yeni Batavia'da değiliz ki. Oradan yüz milyon, ya da iki yüz milyon, her neyse işte o kadar mil ötedeyiz. Doktor Capek ona çekidüzen verip o zamana kadar konuşacak hale getirecektir. Öyle değil mi?"</p>

  <p class="heading0">"Öyle umuyoruz."</p>

  <p class="heading0">"Ama emin değilsiniz!"</p>

  <p class="heading0">"Emin olamıyoruz. Capek bu yoğunluktaki dozlar için çok az klinik veri olduğunu söylüyor. Her şey hastanın beden kimyasına ve tam olarak ne kadar ilaç kullanıldığına bağlı."</p>

  <p class="heading0">Birden, bir keresinde bir aktör arkadaşımın bana oyunun hemen öncesinde çok kuvvetli bir müshil verdiğini hatırladım. (Ama nasılsa oyunu devam ettirebilmiştim, bu da aklın üstünlüğünü ortaya koyuyordu sonra da o adamı şutlamıştım.) "Rog bu kadar fazla dozu sadece sadist oldukları için değil ayrıca bu durumu yaratabilmek için de verdiler, öyle mi?</p>

  <p class="heading0"><i>" Bence öyle.</i> Capek de aynı şekilde düşünüyor."</p>

  <p class="heading0">"Yaa! Öyleyse Quiroga'nın kendisi de bu kaçırma olayının içinde — ve imparatorluğu bir <i>gangster</i> yönetiyor demektir!"</p>

  <p class="heading0">Rog hayır anlamında başını salladı. "Pek sayılmaz. Hatta pek olanaklı da değil. Aslında bu durum, Eylemciler'i kontrol eden güçler insanlık Partisindeki mekanizmayı da kontrol ediyor demektir. Ama <i>onların</i> kıllarına bile dokunamazsın; onlar dokunulmazlar, en üst düzeyde saygı duyulan kişiler. Bununla birlikte Quiroga'ya ne zaman döneceği ve son darbeyi vuracağı konusunda emir vermişler ve emri yerine getirmesini sağlamışlardır. Büyük bir olasılıkla da zamanlama konusunda ona hiçbir ipucu vermemişlerdir."</p>

  <p class="heading0">"İnanamıyorum! Sen bana İmparatorluk‘un en tepesindeki kişinin bu kadar kolay harcanabileceğini mi söylüyorsun? Sahnenin arkasındaki birileri böyle emretti diye yani?"</p>

  <p class="heading0">"Korkarım öyle düşünüyorum."</p>

  <p class="heading0">Başımı iki yana salladım.</p>

  <p class="heading0">"Politika pis bir oyundan ibaret!"</p>

  <p class="heading0">"Hayır," diye cevap verdi Clifton ısrarla. "Pis oyun diye bir şey yoktur. Ama bazen pis oyuncularla karşılaşırsın."</p>

  <p class="heading0">"Ben bir fark göremiyorum."</p>

  <p class="heading0">"Dünya kadar fark var. Quiroga bana göre üçüncü sınıf biri ve hainlerin piyonu. John Joseph Bonforte'nin üçüncü sınıflıkla bir ilgisi olmadığı gibi asla ve <i>asla</i> hiç kimsenin piyonu olamaz. Birinin peşine takılırsa, inandığı için takılır, lider olduğunda ise inançla önderlik&nbsp;eder!"</p>

  <p class="heading0">"Kabul, yanılmışım," dedim mütevazı bir tavırla. "Peki, ne yapacağız? Dak <i>Tommie nin&nbsp;</i>hızını o konuşacak hale gelene dek Yeni Batavia'ya varmamamızı sağlayacak şekilde ayarladı mı?"</p>

  <p class="heading0">"Hızımızı düşüremeyiz. Birden fazla G'de yol almamız gerekmez; hiç kimse Bonforte'nin&nbsp;bu yaşında kalbine gereksiz yere yüklenmesini isteyemez. Ama geç de kalamayız. Çünkü imparator gelmeni emrederse, gidersin."</p>

  <p class="heading0">"Öyleyse ne olacak?"</p>

  <p class="heading0">Rog cevap vermeden bana bakıyordu. Huzursuzlanmaya başlamıştım. "Hey, Rog, çılgın fikirlere kapılma. Bu işin <i>benimle</i> hiçbir ilgisi yok. Gemideki birkaç rastlantısal görünme dışında benim görevim bitti. Pis ya da değil, politika benim oyunum değil — paramı öde, beni evime gönder yeter, ben de asla seçmen kütüğüne kaydımı yaptırmayacağıma söz veriyorum."</p>

  <p class="heading0">"Büyük bir ihtimalle bir şey yapmak zorunda olmayacaksın. Doktor Capek onu bu işi&nbsp;yapabilecek şekle sokacaktır. Ama bu öyle zor bir şey de değil —kabul törenindeki gibi olmayacak yalnızca imparatorla beraber bir dinleyici grubu ve...</p>

  <p class="heading0">"İmparator mu?" Neredeyse bir çığlık atıyordum. Çoğu Amerikalı gibi bu saltanat meselesini anlamamışımdır ve asla içten bir biçimde krallık kurumunu onaylamamışımdır ve krallardan hep çekinmiş, garip bir biçimde korkmuşumdur. Hem sonra Amerikalılar İmparatorluğa arka kapıdan girdiler. İmparatorluk'la olan ilişkilerimizde sesimizi duyurmanın avantajlarını kazanmak için tam üyelik anlaşması yaptığımızda, yerel kurumlarımızın, kendi anayasamızın filan etkilenmeyeceği açıkça kabul edilmiş ve kraliyet ailesinden hiç kimsenin Amerika'ya ziyaret amacıyla bile gelemeyeceği doğrudan bildirilmişti. Belki bu kötü bir şeydi. Belki biz Amerikalılar kraliyet anlayışına alışkın olsaydık onlardan bu kadar etkilenmezdik. Ne olursa olsun "demokratik" ‗Amerikalı kadınların sarayda temsil edilmeyi herkesten fazla istemeleri utanç vericiydi.</p>

  <p class="heading0">"Sakin ol yahu," dedi Rog. "Büyük bir olasılıkla bunu yapman gerekmeyecek. Sadece hazırlıklı olmak istiyoruz. Sana anlatmaya çalıştığım 'geçici' hükümetin bir sorun oluşturmadığıydı. Yeni bir kanun yapamaz, hiçbir politikayı değiştiremez. Sen işi bana bırak. Bütün yapacağın -eğer bir şey yapman gerekirse— Kral Wilhelm‘in önünden resmi törenle geçmek — ve bir ihtimal, <i>onun</i> iyileşme sürecine bağlı olarak, bir ya da iki basın&nbsp;toplantısında boy göstermek. Ama sen zaten daha zorunu başardın ve sana ihtiyacımız olsa da olmasa da bu zamanın parasını alacaksın."</p>

  <p class="heading0">"Allah kahretsin, paranın bununla hiçbir ilgisi yok! Yani tiyatro tarihindeki ünlü bir karakterin sözleriyle 'Beni <i>hariç</i> tutun!' "</p>

  <p class="heading0">Rog cevap veremeden Bili Corpsman kapıyı bile çalmadan paldır küldür içeri girdi, bize baktı ve sertçe Clifton'a sordu. "Ona anlattın mı?"</p>

  <p class="heading0">"Evet," diye onayladı Clifton. "İşi reddetti."</p>

  <p class="heading0">"Ne? Saçma!"</p>

  <p class="heading0">"Saçma değil," dedim. "Bu arada Bili, biraz önce içeri girmek için kullandığın kapının üzerinde çalmak için şık bir bölge var. Genelde kapıyı çalıp 'Girebilir miyim?' demek âdettendir. Bunu hatırlamanı beklerdim."</p>

  <p class="heading0">"Saçmalık bunlar! Acelemiz var. Bu reddetme mavalları da neymiş?"</p>

  <p class="heading0">"Maval değil. Benim kabul ettiğim iş bu değil."</p>

  <p class="heading0">"Laf bunlar! Belki bunu anlamayacak kadar aptalsın, Smythe, ama geri dönemeyecek kadar batmış durumdasın. Bu senin için hiç de sağlıklı olmaz."</p>

  <p class="heading0">Yanma gittim ve kolunu kavradım. "Beni tehdit mi ediyorsun? Eğer öyleyse dışarı çıkalım&nbsp;ve orada konuşalım."</p>

  <p class="heading0">Elimi tutup itti. "Bir uzay gemisinde mi? Çok sıradansın! O kalın kafana bu karmaşaya kendinin sebep olduğunu neden sokamıyorsun?"</p>

  <p class="heading0">"Ne demek istiyorsun?"</p>

  <p class="heading0">"Şunu," diye yanıtladı Clifton. "Bu sabah yaptığın konuşmanın doğrudan sonucu olarak&nbsp;Quiroga hükümetinin düştüğüne inanıyor. Haklı olma ihtimali var. Ama bu başka bir konu. Bili, makul şekilde kibar olmaya çalışır mısın lütfen. Böyle çekişerek hiçbir yere varamayız."</p>

  <p class="heading0">Quiroga'nın istifasına neden olduğum savıyla öyle şaşkına dönmüştüm ki Corpsman'ın dişlerini dökme isteğimi tamamen unuttum. Bunlar ciddi miydiler? Evet, müthiş güzel bir konuşmaydı, ama böyle bir sonucu olabilir miydi?</p>

  <p class="heading0">Eğer öyle olmuşsa kesinlikle çabuk ve anında etki etti demektir.</p>

  <p class="heading0">Merakla sordum. "Bili, yaptığım konuşmanın senin için fazla mı etkili olduğundan şikâyet ediyorsun?"</p>

  <p class="heading0">"Hah, yok canım! Berbat bir konuşmaydı."</p>

  <p class="heading0">"Ee, öyleyse? İkisi birden olmaz. Sen, berbat konuşmam o kadar iyiydi ki İnsanlık Partisi'ni tamamen devre dışı bıraktı demek istiyorsun. Söylemek istediğin bu mu?"</p>

  <p class="heading0">Corpsman afallamıştı, cevap vermek için ağzını açtı ve Clifton'ın ezici bakışlarıyla karşılaştı. Homurdandı, yeniden cevap verme hazırlığına girişti sonunda bağırdı ve "Tamam piç kurusu, kendi fikrini kanıtlamış oldun; senin konuşmanın Quiroga hükümetinin düşüşüyle&nbsp;hiçbir ilgisi olamaz. Her neyse işimiz var şimdi. Peki, sana düşen yükü üzerine almamak da ne demek oluyor?"</p>

  <p class="heading0">Ona baktım ve gene sinirlerime hâkim olmayı başardım.</p>

  <p class="heading0">- Bonforte'nin etkisiyle tabii; soğukkanlı bir kişiyi oynamak insanı soğukkanlı yapıyor. "Bili, gene aynı şeyi yapıyorsun. Beni ne için kiraladığınızı çok açık ifade etmiştiniz. Bu yüzden&nbsp;işimin dışında hiçbir yükümlülüğüm yok ki o da sona verdi. Bana uygun olmadıkça beni başka bir iş için kiralayamazsınız. Bu iş de bana göre değil."</p>

  <p class="heading0">Konuşmaya başladı, ama sözünü kestim. "Hepsi bu kadar. Şimdi çık dışarı. Burada istenmiyorsun."</p>

  <p class="heading0">Aşırı derecede şaşırmıştı. "Sen kim oluyorsun da burada emir vermeye kalkıyorsun! Allah‘ın cezası!"</p>

  <p class="heading0">"Hiç kimse. Senin düşündüğün anlamda hiç kimse. Ama burası Kaptan tarafından bana tahsis edilmiş özel odam. Şimdi ya kendin çık ya da atılmaya razı ol. Hareketlerinden hoşlanmıyorum."</p>

  <p class="heading0">Clifton sakin bir sesle ekledi. "Tamam, Bili. Her şey bir yana burası şimdilik onun özel kabini. Bu durumda çıksan iyi olur." Rog bir an için durdu, sonra "Sanırım ikimiz de çıksak iyi olur; bir yere varacakmış gibi görünmüyoruz. İzin verir misin Şef?"</p>

  <p class="heading0">"Elbette."</p>

  <p class="heading0">Yerime oturdum ve biraz düşündüm. Corpsman'ın beni hafif de olsa bir kavgaya zorlamasına izin verdiğim için canım sıkılmıştı; onursuzca bir hareket olmuştu. Fakat Corpsman'la aramızdaki kişisel farklılıkların kararımı etkilemediğini fark ettim; o gelmeden önce aklımda ne varsa hâlâ aynısı vardı.</p>

  <p class="heading0">Kapı sertçe çalındı. "Kim o?" diye seslendim.</p>

  <p class="heading0">"Kaptan Broadbent."</p>

  <p class="heading0">"Gir, Dak."</p>

  <p class="heading0">İçeri girdi, oturdu ve birkaç dakika boyunca yalnızca şeytantırnaklarını çekiştirmekle ilgileniyormuş gibi göründü. Sonunda başını kaldırdı ve konuşmaya başladı. "O namussuzu geminin hapishanesine tıksam fikrini değiştirir miydin?"</p>

  <p class="heading0">"Aa? Gemide bir hapishane mi var?"</p>

  <p class="heading0">"Hayır. Ama iğreti bir kodes yapmak pek zor olmaz." O kemikli kafanın içinde neler&nbsp;döndüğünü anlamaya çalışarak sert bir ifadeyle ona baktım. "Eğer istesem gerçekten Bill'i hücreye atar mısın?"</p>

  <p class="heading0">Bana baktı, tek kaşını kaldırdı ve çarpık bir biçimde güldü. "Hayır. Böyle bir mantıkla çalışan kişiden kaptan olmaz. <i>Ondan</i> bile böyle bir emir gelse kabul etmezdim." Başıyla Bonforte'nin bulunduğu odayı işaret ediyordu. "Belirli kararları kişi kendi başına almalıdır."</p>

  <p class="heading0">"Bu doğru."</p>

  <p class="heading0">"Hımm Senin de böyle bir karar aldığını duydum."</p>

  <p class="heading0">"Bu da doğru."</p>

  <p class="heading0">"Bu durumda sana büyük saygı duyuyorum, ahbap. İlk karşılaştığımızda kafası boş, giyimine düşkün bir şaklabandan başka bir şey olmadığını düşünmüştüm. Yanılmışım."</p>

  <p class="heading0">"Teşekkür ederim."</p>

  <p class="heading0">"Peki, sana yalvarmayacağım. Sadece şunu söyle; sence zamanımızı tartışarak harcamaya değiyor mu? Yeterince düşündün mü?"</p>

  <p class="heading0">"Ben kararımı verdim Dak. Bu benim işim değil."</p>

  <p class="heading0">"Evet, belki de haklısın. Özür dilerim. Sanırım kısa zamanda iyileşmesini dilemek durumundayız." Ayağa kalktı. "Bu arada, eğer hemen yatmayacaksan Penny seni görmek istiyor."</p>

  <p class="heading0">Neşeyle güldüm. "Yalnızca 'bu arada' öyle mi? Bu doğru sıra mı oluyor? Önce Dr. Capek gelip kolumu bükmeye çalışmayacak mı?"</p>

  <p class="heading0">"O sırasını savdı; şu anda Bay B. ile meşgul. Gene de sana bir mesaj yolladı."</p>

  <p class="heading0">"Nedir?"</p>

  <p class="heading0">"Cehenneme gitmeni söyledi. Biraz abartılmış haliyle söylüyorum ama cümlenin özü buydu."</p>

  <p class="heading0">"Öyle mi söyledi? Peki, ona söyle cehennemde onun için de bir yer ayırtacağım."</p>

  <p class="heading0">"Penny içeri girebilir mi?"</p>

  <p class="heading0">"Ah, elbette! Ama ona zamanını boşa harcadığını söyleyebilirsin; yanıtım hâlâ 'hayır'."</p>

  <p class="heading0">Kararımı değiştirdim tabii. Şaşırtıcı. Neden bir tartışma "Vahşi Orman Şehveti"nin bir esintisiyle vurgulandığında çok daha mantıklı görünmeye başlıyor? Penny adil olmayan yöntemler denemedi, gözyaşı bile dökmedi -kılına bile dokunmadım ama kendimi pek çok noktayı kabul ederken buluverdim, derken geride kabul edecek bir şey kalmamıştı, inkâr etmenin bir anlamı yok, Penny dünyayı kurtaran tiplerdendi ve samimiyeti bulaşıcıydı.</p>

  <p class="heading0">Mars'a giderken yaptığım çalışmalar Yeni Batavia'ya giderken ki hafızlamanın yanında hiç kalırdı. Ana karakteri oturtmuştum; şimdi gerisini doldurmak gerekiyordu, kendimi her koşulda Bonforte <i>olmaya</i> hazırlamalıydım. Hedef seyircim kraliyet mensupları olmakla birlikte Yeni Batavia'ya geldiğimizde yüzlerce ya da binlerce kişiyle karşılaşma durumu da olabilirdi. Rog bir iş yapması gereken devlet adamları için sıradan sayılacak bir savunma&nbsp;planı hazırladı; gene de binlerini görmek zorunda kalacaktım devlet adamı devlet adamıdır, sözü uzatmaya gerek yok.</p>

  <p class="heading0">Üzerinde yürüyeceğim cambaz ipini bugüne kadar derlenmiş en iyi dosya olan Bonforte'nin Farley dosyası sayesinde geçebilirdim ancak. Farley sanırım yirminci yüzyılda Eisenhower'ın siyasi menajeriydi ve politikada insan ilişkilerini idare etmek için yarattığı&nbsp;yöntem Almanların savaş için icat ettikleri emir-komuta zinciri kadar yenilikçiydi. Fakat Penny bana Bonforte'ninkini gösterene dek bu dosya hakkında hiçbir şey duymamıştım.</p>

  <p class="heading0">Bu, insanlar hakkında derlenmiş bilgilerin bulunduğu bir dosyadan başka bir şey değildi. Ama zaten politika sanatı da insandan başka bir şey değildir. Bu dosya Bonforte'nin uzun politika yaşamı süresince karşılaşmış olduğu binlerce, on binlerce insanın tamamını ya da&nbsp;hemen hemen hepsini içeriyordu; her dosyacıkta Bonforte'nin <i>kendi özel teması dolayısıyla</i> o kişi hakkında bildikleri yer alıyordu. Ne kadar önemsiz olursa olsun her şey vardı aslında önemsiz ayrıntılar ilk girişi yapılan bilgilerdi: eşlerin, çocukların ve evcil hayvanlarının adları, lakapları, hobiler, yeme-içme zevkleri, önyargıları, gariplikleri. Daha sonra Bonforte'nin o özel kişiyle konuştuğu her ana ait tarih, yer ve ilgili notlar sıralanıyordu.</p>

  <p class="heading0">Varsa bir fotoğraf da iliştirilmişti. Bazılarında "dipnot" veriler de bulunabiliyordu, bunlar da Bonforte'nin doğrudan öğrenmediği, araştırmalar sonucu elde edilen bilgilerdi. Bu, kişinin politik önemine bağlıydı. Bazı örneklerde "dipnot" bölümü binlerce sözcüğün uzayıp gittiği resmi biyografilerden oluşuyordu.</p>

  <p class="heading0">Hem Penny hem Bonforte güçlendirilmiş mini kayıt cihazları taşıyorlardı. Bonforte yalnız olduğu zaman, fırsat buldukça kendi kayıt cihazına not alıyordu — tuvalette, arabada filan; Penny de yanındaysa kendi cihazım kullanıyordu, onun cihazı bir kol saati şeklinde kamufle edilmişti. Kopyalama ve mikrofilme alma işlemleri Penny'nin altından kalkamayacağı kadar yoğundu; Jimmie Washington'ın iki sekreterinin neredeyse bütün işleri buydu.</p>

  <p class="heading0">Penny bana Farley dosyasını gösterdiğinde -dosya gerçekten de kocaman bir yığındı, bir makarası on bin sözcükten fazlasını içeriyordu— ve bunun Bay Bonforte'nin tanıdıkları hakkındaki kişisel bilgiler olduğunu söylediğinde bir çığlık attım: "Aman Allahım! Sana bu işin yapılamayacağını anlatmaya çalışmıştım. Bir insan bunların hepsini nasıl ezberleyebilir?"</p>

  <p class="heading0">"Tabii ki ezberleyemezsin."</p>

  <p class="heading0">"Sen biraz Önce <i>onun</i> arkadaşları ve tanıdıklarıyla ilgili olarak hatırladıkları bunlar demedin mi?"</p>

  <p class="heading0">"Pek değil. Bunların hatırlamak istedikleri olduğunu söyledim. Fakat kendisi de hatırlayamayacağından, hatırlamasına yardım eden notlar bunlar. Merak etme; hiçbir şey ezberlemeyeceksin. Yalnızca bunlar elinin altında olacak. Binlerini görmeden önce gerekli Farley dosyasıyla en az bir-iki dakikalığına hazırlanmasını ayarlamak benim görevimdi. Gerekirse seni de aynı şekilde koruyabilirim."</p>

  <p class="heading0">Masaüstü okuyucusuna yansıttığı tipik dosyalardan birine baktım. Pretoria, Güney Afrika'dan Bay Saunders. Snuffles Bullyboy adında bir buldoğu, herhangi bir ilginç noktaları olmayan birkaç çocuğu vardı, viskisine bir dilim yeşil limon koymayı seviyordu. "Penny bana Bay B'nin bu ayrıntıları hatırlarmış gibi yaptığını mı söylüyorsun? Bu sahtekârlık beni şaşırttı."</p>

  <p class="heading0">Penny, kahramanı hakkında söylediğim bu küçük düşürücü sözler karşısında sinirleneceğine, yumuşak biçimde başını salladı. "Önceden ben de öyle düşünmüştüm. Ama&nbsp;olaya doğru açıdan yaklaşmıyorsun, Şef. Hiç bir arkadaşının telefon numarasını bir yerlere yazdın mı?</p>

  <p class="heading0">"Ne? Tabii."</p>

  <p class="heading0">"Bu da sahtekârlık değil mi? Arkadaşından, ona pek önem vermediğin için telefon numarasını hatırlayamadığından dolayı özür diledin mi?"</p>

  <p class="heading0">"Peki, peki, vazgeçtim. İkna oldum."</p>

  <p class="heading0">"Bütün bunlar belleği mükemmel olsaydı hatırlamak isteyeceği şeylerdi. Ama bellek mükemmel olmadığından bir arkadaşın yaş gününü unutmamak için bu şekilde hareket etmek sahtekârlık olmaz — bu <i>her şeyi</i> kapsayan dev bir dosya. Fakat dahası da var. Hiç yaşamında önemli biriyle karşılaştın mı?</p>

  <p class="heading0">Hatırlamaya çalıştım. Penny tiyatro mesleğimdeki devleri kastetmiyordu; öyle birilerinin olduğundan haberi bile yoktu. "Bir keresinde Başkan Warfield'la karşılaştım. O zamanlar on ya da on bir yaşında bir çocuktum."</p>

  <p class="heading0">"Ayrıntıları hatırlıyor musun?"</p>

  <p class="heading0">"Elbette, şöyle dedi: 'Kolunu nasıl kırdın oğlum?" Ben de cevap verdim: 'Bisikletten&nbsp;düştüm efendim.' O da dedi ki, 'Benim de başıma aynı şey gelmişti, ama kırılan yalnızca köprücük kemiğimdi!'"</p>

  <p class="heading0">"Sence hâlâ sağ olsaydı bunları hatırlayabilir miydi?"</p>

  <p class="heading0">"Kesinlikle hayır."</p>

  <p class="heading0">"Hatırlayabilirdi Farley dosyasında ismin geçiyor olabilir. Bu dosya o yaşlardaki çocukları da kapsıyor, çünkü çocuklar büyüyüp adam oluyorlar. Esas mesele Başkan Warfield gibi en tepedeki kişilerin hatırlayabileceklerinden çok daha fazla insanla karşılaşıyor olmaları. Bu yüzleri belirsiz, kalabalık yığınındaki insanların her biri o ünlü adamla karşılaşmalarını ayrıntısıyla hatırlayacaklardır. Fakat herkesin yaşamındaki en önemli kişi <i>kendisidir</i> ve bir politikacı bunu asla unutmamalıdır. Yani bir politikacı için başka insanları, onların hatırlanmış olmaktan mutluluk duyacakları ayrıntıları anımsayabilmek, kibarlık, arkadaş canlılığı ve yakınlık anlamına gelir. Politikada da bu çok önemlidir." Penny<sup>1</sup> den Kral Wilhelm‘le ilgili Farley dosyasını göstermesini istedim. Düşündüğümden kısaydı, bu da ilk başta beni dehşete düşürdü, sonra Bonforte'nin İmparator‘u fazla tanımadığı ve onunla yalnızca birkaç resmi gereklilik dolayısıyla karşılaştıkları sonucuna vardım — Bonforte Başbakan olarak ilk görevine eski İmparator Frederick'in ölümünden önce başlamıştı. Dipnot olarak herhangi bir biyografi yoktu ama bir not düşülmüştü. "Bakınız Orange Hanedanı." İmparatorluk ve İmparatorluk öncesi tarihe ait birkaç milyon sözcüğü taramaya zaman yoktu, gene de&nbsp;okuldayken tarih dersinde bazı önemli noktaları öğrenmiştim. İmparator hakkında bütün bilmek istediğim, onunla ilgili olarak başkalarının bilmeyip Bonforte'nin bildiği şeylerdi.</p>

  <p class="heading0">Sanırım bu gemideki herkes Farley dosyasında yer almaktaydı, çünkü onlar a) insandı, b) Bonforte'nin karşılaştığı kişilerdendiler. Bu bölümleri Penny'ye sordum. Biraz şaşırmış göründü.</p>

  <p class="heading0">Hemen sonraysa şaşıran ben oldum. <i>Tom Paine’de altı</i> tane Büyük Meclis üyesi bulunuyordu. Rog Clifton, tabii Bay Bonforte — Dak'ın dosyasındaki ilk bilgiyse şuydu: "Broadbent, Darius K. Serbest Gezginler Cemiyeti, Üst Bölüm." Aynı zamanda fizik dalında doktora yaptığı, imparatorluk müsabakalarında dokuz yıl önce atıcılık şampiyonu olduğu ve&nbsp;"Acey Wheelwright" takma adıyla üç ciltte toplanan şiirler yayımladığı da belirtilmişti. Bir daha hiç kimse hakkında yalnızca suratına bakarak karar veremeyeceğimi anladım.</p>

  <p class="heading0">Bonforte'nin eciş bücüş el yazısıyla bir de not düşülmüştü; "Kadınlara karşı zaafı var — kadınların da ona!"</p>

  <p class="heading0">Penny ve Dr. Capek de Büyük Parlamentonun üyeleriydiler. Jimmie Washington bile Meclis üyesiydi -sonradan fark ettiğim gibi "güvenli" bir bölgeden seçilmişti; Laponlar'ı temsil ediyordu, hiç şüphesiz bütün o geyikler ve Noel Baba da bunlara dâhildir. Ayrıca Kutsal Ruhun İncil Hakikati Kilisesi'nde de rahipti; bu kiliseyi hiç duymamıştım, ama Washington'ın ruhani görüntüsünü de açıklığa kavuşmuştu böylece.</p>

  <p class="heading0">Penny hakkında yazılanları okurken pek eğlendim — Sayın Bayan Penelope Taliaferro Russell. Georgetown'da Hükümet idaresi bölümünde yüksek lisans yapmıştı, ayrıca lisans öğrenimini de Wellesley'de tamamlamıştı, bunlar nasılsa beni şaşırtmadı. Penny hiçbir seçim bölgesine bağlı olmayan üniversiteli kadınları temsil ediyordu, bu da başka bir "güvenli" seçmen grubuydu (yani öğrendiğim kadarıyla) çünkü yüzde sekseni Yayılımcı Parti üyesiydi.</p>

  <p class="heading0">Aşağıda eldiven ölçüsü, diğer ölçüleri, sevdiği renkler (ona giyim kuşamla ilgili bir şeyler öğretebilirdim), sevdiği koku (tabii ki Vahşi Orman Şehveti) ve daha bir sürü ayrıntı vardı, çoğu zararsız bilgilerdi. Ama bir de "yorum" vardı:</p>

  <p class="heading0">"Hastalık derecesinde dürüst aritmetiği güvenilir değil - kendisinde hiç olmayan espri&nbsp;yeteneğiyle övünür diyetine dikkat eder ama krem şantili çileğe dayanamaz her canlının annesi olma kompleksi yazılı olan her şeyi okuma hastalığı."</p>

  <p class="heading0">Bonforte elyazıyla bir şey daha eklemişti: "Ah Kıvırcık! Bakıyorum gene çaktırmadan göz atıyorsun. "</p>

  <p class="heading0">Dosyaları geri götürdüğümde Penny'ye Farley dosyasında kendi bölümünü okuyup okumadığını sordum. O da bana kendi işimle ilgilenmemi söyledi! Sonra kızardı ve özür diledi.</p>

  <p class="heading0">Zamanımın çoğu çalışmakla geçiyordu ama aynı zamanda fiziksel benzerliğimi dikkatle yeniden gözden geçirdim ve Semiperm tonumu kontrol ettim, kırışıklıklar üzerinde çok titizce çalıştım, iki ben ekledim ve sonra her şeyi elektrikli fırçayla sabitleştirdim. Bütün bunlar kendi yüzüme kavuşmak için derimi yüzmem gerekeceği anlamına geliyordu ama bu bozulmayacak, asetonla bile çıkmayacak ve kâğıt mendil gibi zararlı nesnelere karşı dayanıklı bir makyaj için küçük bir bedeldi. Capek'in, Bonforte'nin sağlık dosyalarında sakladığı bir fotoğrafından yararlanarak "aksak" bacağının üstüne bir yara bile yapmıştım. Eğer Bonforte'nin bir karısı ya da metresi olsaydı, fiziksel görünüşüne bakarak sahteyi gerçeğinden ayırmada büyük zorluk çekerdi. Büyük bir sıkıntıydı bu ama böylece aklım rolümün gerçekten zor olan kısmıyla meşgul olabilmek için serbest kalmıştı.</p>

  <p class="heading0">Ama yolculuk boyunca bütün çabam Bonforte'nin neler düşündüğünü, nelere inandığını kısacası Yayılıma Parti'nin politikalarını içime iyice sindirmekten ibaretti. Aslında bir anlamda Bonforte Yayılıma Parti'nin ta kendisiydi, partinin yalnızca önde gelen lideri değil aynı zamanda siyasi düşünürü ve en büyük, en tecrübeli devlet adamıydı. Parti kurulduğunda yayılımcılık bir "Açık Kader" hareketinden başka bir şey değildi, yalnızca tek bir ortak noktalan olan bir gruplar koalisyonuydu; ortak noktaları da uzaydaki sınırların, insan ırkının geleceğiyle ilgili en önemli mesele olduğu konusundaki inançlarıydı. Bonforte partiye temel bir anlayış ve ahlak kazandırmış, özgürlüğün ve eşit hakların imparatorluk bayrağının yanında yaşatılması gerektiği düşüncesini getirmişti; eskiden beyaz ırkın Afrika ve Asya'da yaptığı yanlışları insan ırkının bir daha asla tekrarlamaması gerektiği üzerinde ısrarla durmuştu.</p>

  <p class="heading0">Ama aklımı karıştıran bir şey vardı - bu konularda inanılmaz derecede yetersizdim. Yayılımcı Parti'nin başlangıç tarihi insanlık Partisi'nin şu anki durumuna çok benziyordu. Siyasi partilerin de insanlar gibi büyürken sık sık değiştiklerinin farkında değildim, insanlık Partisi'nin Yayılım hareketinin bir parçası olarak ortaya çıktığını belli belirsiz biliyordum ama bunun üzerinde hiç düşünmemiştim. Aslında bu durum kaçınılmazdı; çünkü gözlerini uzaya çevirmeyen ve orada olanları izlemeyen partiler yavaş yavaş tarihi zorunluluk karşısında giderek küçüldüler ve artık seçim kazanamamaya başladılar; doğru yolda olan tek partinin ise iki gruba bölünmesi zorunlu oldu.</p>

  <p class="heading0">Ama siyasi eğitimim bu kadar mantıklı bir yoldan ilerlemedi. Başlangıçta yalnızca Bonforte'nin halka hitaben yaptığı konuşmalara dalmıştım. Evet, bunu ilk yolculuk sırasında da yapmıştım ama o sırada nasıl konuştuğu üzerinde çalışmaya başlamıştım şimdi ise ne dediğini anlamaya çalışıyordum.</p>

  <p class="heading0">Bonforte büyük geleneğe ait bir konuşmacıydı ama tartışmalarda çok sivri dilli olabiliyordu, örneğin Yeni Paris'te, Mars Yuvaları ile ilgili Tycho Anlaşması sırasında ortaya çıkan kargaşalık esnasında yaptığı konuşmada böyle bir tavır sergilemişti. Bu anlaşma onun iktidarı kaybetmesine neden olmuştu; anlaşmanın Meclis'ten geçmesini sağlamış, ancak bunun koalisyonda yarattığı çatlaklar yüzünden bir sonraki güven oylamasında kaybetmişti. Gene de Quiroga antlaşmayı feshetmeye cüret edememişti. Antlaşmayı ben de pek tutmadığım için bu konuşmayı özel bir ilgiyle dinledim; Marslılar'a Dünya'da, insanların Mars'ta sahip olduğu imtiyazların aynılarının tanınması bana iğrenç gelmişti — ta ki Kkkah Yuvası'nı ziyaret edene dek.</p>

  <p class="heading0">"Sayın muhalefet üyesi," diyordu Bonforte sesine sert bir ifade katarak, "sizi sözüm ona İnsanlık Partisi'nin felsefesinin, yani 'İnsanların, insanlar için, insanlar tarafından yönetimi' düşüncesinin Lincoln‗ün ölümsüz cümlesinin yinelenmesinden başka bir şey olmadığına inandırmaya çalışıyor. Ancak ses Abraham'ın sesi olsa da, eller Ku-Klux-Klan'ın elleri. Bu masum görünen sloganın gerçek anlamı 'Bütün ırkların, yalnızca insanlar tarafından, bir grup imtiyazlının çıkarı için yönetilmesidir.</p>

  <p class="heading0">"Ama hasmım buna itiraz ediyor, vahşilere kendi Uygarlığımızı ulaştırarak aydınlanmayı tüm yıldızlara yaymak bize Tanrı tarafından verilmiş bir görevdir diyor. Bu sosyolojide Roma İmparatorluğu okuludur uysal zenci köleler şarkı söylerken, Sahip de hepsinin başını okşuyor bu güzel bir resim ama çerçevesi çok dar; kamçılı elleri, boyunduruğu ve ticarethanenin muhasebe dairesini göstermiyor!"</p>

  <p class="heading0">Bir Yayılıma olmasam bile bir Bonfortist olmaya başladığımı fark ediyordum. Sözlerinin mantığına inandığımdan emin değildim aslında, bu sözlerin mantıklı olduğundan da emin değildim. Ama kabul etmeye açık bir ruh durumundaydım. Söylediklerini tamamiyle anlamak istiyordum ki onun yerinde, gerektiğinde bunları yeniden aktarabileyim.</p>

  <p class="heading0">Ne olursa olsun ortada ne istediğini ve (çok daha nadir görebildiğimiz) niye istediğini bilen bir adam vardı. Ondan etkilenmememe olanak yoktu, ayrıca bu durum beni kendi inançlarımı sorgulamaya zorluyordu. Ben ne için yaşıyordum?</p>

  <p class="heading0">Elbette mesleğim için! Onun içinde büyümüştüm, onu seviyordum, sanatın uğruna&nbsp;çabalamaya değer olduğu gibi bir inanç taşıyordum, mantıksız bile olsa ve ayrıca yaşamımı kazanmak için bildiğim tek yoldu bu. Ama daha başka ne vardı?</p>

  <p class="heading0">Hiçbir zaman resmi ahlak okulları beni etkilememiştir. Onları denemiştim halk kütüphaneleri, parasızlık çeken bir oyuncuya yeniden yaratma süreci için hazır bir kaynaktı, - ama onları bir kaynana öpücüğü gibi, vitamin bakımından yetersiz buluyordum. Zaman ve bir yığın kâğıt verildiğinde bir filozof her şeyi kanıtlayabilir.</p>

  <p class="heading0">Pek çok çocuğa verilen ahlaki bilgileri de aynı şekilde hor görüyordum. Bu öğretilerin çoğu boş lakırdılardan ibaretti ve gerçekten bir şey ifade eder gibi görünenler de, "İyi" bir çocuk annesini uykuda rahatsız etmeyen çocuktur ve "İyi" bir adam da yakalanmadan bankada kabarık bir hesap oluşturabilen kişidir gibisinden kutsal sözlere adanmıştı. Hayır, teşekkürler!</p>

  <p class="heading0">Ama bir köpeğin bile hareketlerinde belli kurallar vardır. Peki, benimkiler neydi? Nasıl davranıyordum ya da en azından nasıl davrandığımı düşünmekten hoşlanıyordum?</p>

  <p class="heading0">"Gösteri ne olursa olsun devam etmelidir." Buna her zaman inanmış ve bununla yaşamıştım. Ama gösteri neden devam etmeliydi hele bazı gösterilerin son derece kötü olduğunu bildiğimize göre? Çünkü o gösteriye çıkmayı kabul etmişsinizdir, çünkü orada seyirciler vardır; para ödemişlerdir ve her biri "yapabileceğimizin en iyisini" seyretmeye hak kazanmıştır. Oyununuzu onlara borçlusunuzdur. Oyununuzu aynı zamanda sahne işçilerine, yönetmene, prodüktöre ve tiyatronun öbür elemanlarına da borçlusunuzdur ve bir de size işinizi öğretenlere ve tarihte açık hava tiyatrolarında, taş sıralar karşısında oynayan oyunculara ve hatta pazar yerinde yere çömelip öykü anlatan masalcılara da borçlusunuzdur. <i>Soylulara yakışır cinsten onurlu bir davranıştır</i> bu.</p>

  <p class="heading0">Bu bakış açısının bütün meslekler için genelleştirilebileceğine karar verdim. "Değere değer." Hipokrat yemini. Takımını yarı yolda bırakma. Onurlu ücret için onurlu çalışma. Bu&nbsp;tür şeylerin kanıtlanmaya gereksinimi yoktur. Bunlar yaşamın önemli bir parçasıdır ebediyen. Galaksinin en ücra köşelerinde de yaşamın doğruları bunlardır.</p>

  <p class="heading0">Birden Bonforte'nin ne demek istediğini anlar gibi oldum. Zamanı ve mekânı aşan ahlaki temeller gerçekten varsa, bunlar hem Marslılar hem de insanlar için geçerlidir. Bu temeller her gezegende, her yıldızın çevresinde geçerlidir ve eğer insan ırkı bu gerçeğe göre hareket etmezse hiçbir zaman yıldızları kazanamaz, çünkü bir gün gelir ondan bir şekilde daha üstün&nbsp;olan bir ırk, insanoğlunu bu çifte standartı yüzünden alaşağı eder.</p>

  <p class="heading0">Yayılmanın bedeli erdemdi. "Enayiye bir an için bile nefes aldırma", bu düşünce uzayın engin sınırlarına uyamayacak kadar dar bir felsefeydi.</p>

  <p class="heading0">Ama Bonforte güzellik ve ışık vazetmiyordu. "Ben pasifist değilim. Pasifizm, kişinin bedelini ödemeye gönüllü olmadan, bir toplumsal grubun kendisine sağladığı çıkarları kabul ettiği — ve şerefsizliğin üstüne bir şeref halesi kondurmak istediği değişken bir doktrindir. Sayın Başkan, yaşam onu kaybetmekten korkmayanlarındır. Bu yasa tasarısı kabul edilmeli!" Böyle diyerek muhalefetle birlikte, kendi partisinin grup toplantısında reddettiği savunma bütçesine kabul oyu vermişti.</p>

  <p class="heading0">Ya da "Taraf tutun! Daima taraf tutun. Bazen yanılabilirsiniz ama taraf tutmayı reddeden <i>her zaman</i> yanılır! Tanrı bizi bir seçim yapmaktan korkan namertlerden korusun. Haydi, ayağa kalkalım ve sayılalım" (Bu sonuncusu basına kapalı bir grup toplantısında yapılan bir konuşmaydı ama Penny konuşmayı mini kayıt cihazına kaydetmiş, Bonforte de bunu saklamıştı Bonforte'de bir tarih duygusu vardı; bütün kayıtları saklardı. Eğer böyle olmasaydı çalışacak pek malzemem olmazdı doğrusu.)</p>

  <p class="heading0">Bonforte'nin benim gibi biri olduğuna karar verdim. Ya da en azından benim olmak istediğim gibi biriydi. Oynamaktan gurur duyduğum bir karakterdi.</p>

  <p class="heading0">Hatırlayabildiğim kadarıyla, Penny'ye eğer Bonforte hazır hale getirilemezse İmparator‘un huzuruna çıkacağım sözünü verdikten sonra yolculuk boyunca hiç uyumamıştım. Uyumaya niyetlenmiştim tabii -bir tazmin kulakları gibi torbalanmış gözlerle sahneye çıkmanın bir âlemi yoktu ama çalıştığım şeyler çok ilgimi çekmişti ve Bonforte'nin masasında o acı haplardan bir sürü vardı. Günde yirmi dört saat çalışarak, hiçbir şekilde rahatsız edilmeksizin ve ihtiyacınız olacak bütün yardım elinizin altındayken ne kadar yol kat edebileceğinizi görmek oldukça şaşırtıcı.</p>

  <p class="heading0">Fakat Yeni Batavia'ya ulaşmadan hemen önce Dr. Capek içeri girdi ve "Kolunu sıva," dedi.</p>

  <p class="heading0">"Neden?" diye sordum.</p>

  <p class="heading0">"Çünkü İmparator‘un önüne çıktığında yorgunluktan yüzüstü yere kapaklanmanı istemeyiz. Bu seni, aşağı inene kadar uyutacak. Sonra sana panzehrini vereceğim."</p>

  <p class="heading0">"Ha? Bu, <i>o</i> hazır olamayacak anlamına mı geliyor?"</p>

  <p class="heading0">Capek cevap vermedi ama iğneyi de yaptı. Konuşmanın sonunu getirmeye çalıştım ama bir iki saniye içinde uyumuş olmalıyım. Sonra ilk hatırladığım Dak'ın saygı dolu sesiydi. "Kalkın efendim. Lütfen kalkın. Lippershey Alanı'na indik."</p>

  <p class="heading0"><br /></p>
</body>
</html>
