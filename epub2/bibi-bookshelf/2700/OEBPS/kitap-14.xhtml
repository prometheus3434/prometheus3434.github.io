<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap-14" xml:lang="tr-TR">
		<div>
			<p id="_idParaDest-27"><st c="0">Herkes Gidiyor, Öyleyse Hoşça Kal</st></p>
			<p xml:lang="en-US"><span xml:lang="tr-TR"><st c="34">Jane ile yeniden görüşmeye başladı ama Jane o eski Jane değildi. </st><st c="100">Zamana yenik düşmüştü. </st><st c="123">Bira göbeği ziyadesiyle belirgin hale gelmiş, bacakları varislerle kaplanıp şekilsizleşmişti. </st><st c="217">Bazen sevişseler de artık hiçbir şey eskisi gibi değildi. </st><st c="275">Bukowski Jane’e “yaşlı kadın” diyordu. </st><st c="314">Kalacak yer ve içki almaya yetecek birkaç dolar karşılığında Hollywood’da The Phillips adlı izbe bir otelde temizlikçi olarak çalışıyordu.</st></span></p>
			<p xml:lang="en-US"><span xml:lang="tr-TR"><st c="452">Jane 1961’in sonlarında korkunç durumdaydı. </st><st c="497">Sigara üstüne sigara içiyor, hiç bitmeyecekmiş gibi duran öksürük nöbetlerine giriyor, eskisinden de büyük bir hızla içki içiyordu. </st><st c="629">Bedeni iflas etmek üzereydi.</st></span></p>
			<p xml:lang="en-US"><span xml:lang="tr-TR"><st c="657">Birkaç gün sonra Bukowski, Jane’i ziyaret etmek istedi. </st><st c="714">Kapısını çalsa da kimse kapıyı açmayınca içeri girdi. </st><st c="768">Tablo korkunçtu, çarşaflar kurumuş kan içindeydi. </st><st c="818">Ev sahibesine ne olduğunu sorduğunda Jane’in fenalaştığı ve ambulansla Los Angeles County Hospital’a götürüldüğünü öğrendi.</st></span></p>
			<p xml:lang="en-US"><span xml:lang="tr-TR"><st c="941">Hastaneye ulaştığında, doktorlar Jane’in kanser hastası olduğunu ve kanserin metastaz yapıp bütün vücudunu sardığını söylediler. </st><st c="1071">Bunların yanında yorgun bedeni sirozla da boğuştuğundan ağır bir kanama geçirmiş, hastaneye kaldırılmıştı. </st><st c="1178">Jane yarı koma halindeydi fakat Bukowski yanına gidip yatağa oturdu ve ağzının kenarındaki kanı silip adını tekrarladı.</st></span></p>
			<p xml:lang="en-US"><span xml:lang="tr-TR"><st c="1297">Kısa bir an kendine gelen Jane, “Beni görmeye geleceğini biliyordum” dedi.</st></span></p>
			<p xml:lang="en-US"><span xml:lang="tr-TR"><st c="1372">Bukowski, akşama dek yanında durduktan sonra, Jane’in çocuklarına ulaşmak için telefon bulmaya çıktı fakat o odadan çıktıktan hemen sonra hastasının ölüm haberini aldı. </st><st c="1542">Takvimler 22 Ocak 1962’yi gösteriyordu. </st><st c="1582">Bukowski 41 yaşındaydı, yaşıyordu ve şöhret olacaktı ama Jane Cooney Baker 51 yaşında bu dünyadan göçüp gitmişti.</st></span></p>
			<p xml:lang="en-US"><span xml:lang="tr-TR"><st c="1695">Bukowski, Jane’in ölümünün ardından beş gün aralıksız içki içti ama acısını dindiremiyordu. </st><st c="1788">Sonunda editör dostu Jory Sherman’ı görmeye karar verdi ve arabasına atlayıp San Bernardo’ya doğru sürmeye başladı.</st></span></p>
			<p xml:lang="en-US"><span xml:lang="tr-TR"><st c="1903">Ardından hayıflanmalar başladı. </st><st c="1936">Yeterince zaman geçirmediği için, kendisini yok edecek kadar içmesine izin verdiği için, arayıp sormadığı için... </st><st c="2050">Hipodroma gitse de birileriyle sevişmeye çalışsa da Jane’in kederli hayaleti hep yanı başındaydı. </st><st c="2148">Bir hafta sonra ancak kendine gelebildi ve yazmaya başladı. </st><st c="2208">Kendini kötü hissettiğinde şiir yazardı hep. </st><st c="2253">Jane’e ithaf ettiği </st></span><span xml:lang="tr-TR"><st c="2273">Günler Tepelerden Aşağı Koşan Vahşi Atlar Misali</st></span><span xml:lang="tr-TR"><st c="2321"> adlı kitaptaki “Jane için: ona olan bütün sevgimle, ki yeterli değildi”</st></span><span xml:lang="tr-TR"> </span><span xml:lang="tr-TR"><st c="2393">şiiri şu dizelerle son bulur:</st></span></p>
			<p xml:lang="en-US"><span xml:lang="tr-TR"><st c="2423">“Ve biliyorum:</st></span></p>
			<p xml:lang="en-US"><span xml:lang="tr-TR"><st c="2438">Elbisesi kolumun üstünde</st></span></p>
			<p xml:lang="en-US"><span xml:lang="tr-TR"><st c="2463">Ama</st></span></p>
			<p xml:lang="en-US"><span xml:lang="tr-TR"><st c="2467">Onu bana</st></span></p>
			<p xml:lang="en-US"><span xml:lang="tr-TR"><st c="2476">Geri getirmeyecekler.”</st></span><span xml:lang="tr-TR"><span id="footnote-002-backlink"><a href="kitap-14.xhtml#footnote-002"><st c="2499">3</st></a></span></span></p>
			<p id="_idParaDest-28"><st c="2501">En Derinde</st></p>
			<p xml:lang="en-US"><span xml:lang="tr-TR"><st c="2511">İçmek ve yazmak... </st><st c="2531">Düzüşmeyi de çok severdi ama hayata katlanmasını sağlayan içmek, hayatta kalmasını sağlayan şeyse yazmaktı. </st><st c="2639">Ve bu aralar hayatta kalmak her şeyden daha zordu. </st><st c="2690">Jane’in ölümünden sonra hiç çıkamayacakmış gibi hissettiği bir buhrana sürüklenmişti. </st><st c="2776">Oldu olası vardı intihar düşünceleri ama önüne geçemeyeceği kadar olgunlaşıp zihinsel düzlemden eylemlerin dünyasına geçmek üzere olduklarını hissedince odadaki tüm kesici ve delici aletleri kaldırdı. </st><st c="2977">Bir delilik yapmaktan korkuyordu.</st></span></p>
			<p xml:lang="en-US"><span xml:lang="tr-TR"><st c="3010">Acısını sağaltmak için içiyor, kulüplere gidiyor, sorun çıkarıyor, dövüşüp dayak yiyor, nezarethanelerde sabahlıyordu.</st></span></p>
			<p xml:lang="en-US"><span xml:lang="tr-TR"><st c="3129">Mide kanamasının çarşafları kızıla boyadığı bir gecenin sabahında, yapış yapış çarşafın üzerinde kurumaya başlayan kan ve kusmuğun ekşi kokusu ve soğukluğu içinde tavana sabitledi gözlerini. </st><st c="3321">Orada ölü gibi yatarken hakiki bir ölüye dönüşünce olacakları düşündü. </st><st c="3392">Yazdıkları, kitapçıkları, öyküleri ve şiirleri boş içki şişeleri ve yarış bültenleriyle toplanacak ve şehir çöplüğüne doğru yola çıkacaklardı.</st></span></p>
			<p xml:lang="en-US"><span xml:lang="tr-TR"><st c="3534">Esaslı bir korku hissetti. </st><st c="3562">Öyle güçlüydü ki göğsünden bir elektrik akımı geçti sanki. </st><st c="3621">Yaşaması lazımdı. </st><st c="3639">Yazması gereken çok şey vardı daha. </st><st c="3675">Elini yüzünü yıkadıktan sonra daktilosunun başına oturdu ve yazmaya başladı. </st><st c="3752">Eski günlerdekinden daha verimli çalışıyor, daha yoğun yazıyordu. </st><st c="3818">Amerika’daki tüm dergileri öykü ve şiir bombardımanına tutmaya başladı. </st><st c="3890">Bazılarına bir kutu bazılarına bir tomar eser gönderiyordu.</st></span></p>
			<p xml:lang="en-US"><span xml:lang="tr-TR"><st c="3949">Eskiye nazaran daha nihilist, daha agresif bir sesi vardı. </st><st c="4009">Bu sesi ilk fark eden </st></span><span xml:lang="tr-TR"><st c="4031">Renaissance</st></span><span xml:lang="tr-TR"><st c="4042"> dergisi oldu ve Bukowski’nin birçok şiirini yayımladı. </st><st c="4098">Butik bir yayınevinin sahibi olan R. </st><st c="4135">R. </st><st c="4138">Cuscaden diğerleri gibi çok az sayıda basılmış bir Bukowski kitapçığının, </st></span><span xml:lang="tr-TR"><st c="4212">Run With the Hunted</st></span><span xml:lang="tr-TR"><st c="4231">’ın üçüncü baskısını gerçekleştirdi.</st></span></p>
			<p id="_idParaDest-29"><st c="4268">FrancEyE</st></p>
			<p xml:lang="en-US"><span xml:lang="tr-TR"><st c="4277">Bukowski postanede çalışmayı sürdürüyor ama hafta sonları misafirleri oluyordu. </st><st c="4358">Onu seven, edebiyatını takip eden sadık bir kitle oluşmaya başlamıştı. </st><st c="4429">Stanley Kurnik de bunlardan biriydi. </st><st c="4466">Michigan’da yaşıyor, bir yazar atölyesi işletiyordu. </st><st c="4519">Yazarı ziyaret ettiğinde sayfalarca çalışmasını görür ve Bukowski bu kısa öyküleri ve şiirleri incelemesine izin verirdi. </st><st c="4641">Hatta bir kısmını yanında götürüp atölyedeki grubuna da okurdu.</st></span></p>
			<p xml:lang="en-US"><span xml:lang="tr-TR"><st c="4704">Bu grubun içinde kırk yaşlarında bir kadın vardı. </st><st c="4755">Frances Elizabeth Dean, Bukowski’den iki yıl sonra 1922’de Kaliforniya’da doğmuş, Frances adını daha sonra mahkeme kararıyla FrancEyE olarak değiştirmişti. </st><st c="4911">Sekiz yaşında babasını kaybetmiş, Massachusetts’te büyükannesi ve büyükbabası tarafından yetiştirilmişti. </st><st c="5017">Eğitimini Smith College’de sürdürürken şiir kulübüne katılmış ve keder yüklü şiirler yazmaya başlamıştı. </st><st c="5122">Ordu mensubu bir adamla tanışıp evlendikten sonra Michigan’a yerleşen FrancEyE dört çocuk sahibi olsa da şiirle dirsek temasını hiç kesmemişti.</st></span></p>
			<p xml:lang="en-US"><span xml:lang="tr-TR"><st c="5265">Stanley Kurnik, atölyesinde Bukowski’nin şiirlerini okuduğunda, dinlediği şiirlerden çok etkilenen FrancEyE, atölye sahibinden şairin adresini aldı ve onun şiirlerine olan hayranlığını dile getiren mektuplar yazmaya başladı. </st><st c="5491">Bu esnada evliliği sallantıdaydı, eşiyle olan geçimsizliği boşanmayla sonuçlanınca, annesinin yanına, Los Angeles’ın banliyölerinden biri olan Garden Groove’a taşınmış, bu esnada Bukowski’ye yazdığı mektuplar da edebiyat bağlamından çoktan kopmuştu. </st><st c="5741">FranEyE’ın açık açık onunla tanışmak istediğini yazdığı mektubu kapısının önünde bulduğunda Bukowski uzun ve yorucu bir haftanın sonunda kaldığı pansiyona yeni gelmişti. </st><st c="5911">Üzerini değiştirip şarabını açtı ve mektubu okumaya başladı. </st><st c="5972">Uzun zamandır yalnız ve mutsuzdu. </st><st c="6006">Jane’i kaybedeli bir sene olmuştu ve o günden beri kız arkadaşı olmamıştı. </st><st c="6081">Mektubun sonuna telefon numarasını ekleyen FrancEyE’ı aramaya karar verdi.</st></span></p>
			<p xml:lang="en-US"><span xml:lang="tr-TR"><st c="6155">“Hemen buraya gelmelisin” dedi.</st></span></p>
			<p xml:lang="en-US"><span xml:lang="tr-TR"><st c="6187">FrancEyE bunun mümkün olmadığını, saatin çok geç olduğunu ve otomobilinin olmadığını söylemesine rağmen Bukowski ısrar etmeyi sürdürdü.</st></span></p>
			<p xml:lang="en-US"><span xml:lang="tr-TR"><st c="6323">“Yarın gelsem?”</st></span></p>
			<p xml:lang="en-US"><span xml:lang="tr-TR"><st c="6339">“Hayır, hemen şimdi geleceksin.”</st></span></p>
			<p xml:lang="en-US"><span xml:lang="tr-TR"><st c="6372">Kadın, Bukowski’nin sarhoş olduğunu biliyordu ve onun yaşadığı North Mariposa’ya varması gece ikiyi bulacaktı yine de onu kıramadı ve Anaheim’den kalkan bir otobüse bindi.</st></span></p>
			<p xml:lang="en-US"><span xml:lang="tr-TR"><st c="6544">Pansiyona geldiğinde Bukowski çok sarhoştu ama her şeye rağmen FrancEyE, onun yapılı vücudundan, karakteristik yüz hatlarından ve geriye taranmış saçlarından çok hoşlanmıştı. </st><st c="6720">Bu saatlerde odasına ziyaretçi alması yasaktı, bu sebeple sessizce çıktılar merdivenlerden. </st><st c="6812">Komşuların duymamasına özen göstererek kısık sesle sabaha kadar sohbet ettiler. </st><st c="6892">Tuhaf bir şekilde şehvetten ziyade keder yüklü konuşmalardı bunlar. </st><st c="6960">Odasında FrancEye’ı beklerden sessizlikten çok bunalan Bukowski sürekli konuşuyor, eski kız arkadaşının ölümünden ve yaşadıklarından bahsediyordu. </st><st c="7107">Kadının durumu da pek parlak değildi. </st><st c="7145">Çocuklarının eski kocasıyla yaşamayı seçmelerinden, bitmeyen yalnızlığından ve intiharı ne kadar sık düşündüğünden dem vuruyordu o da.</st></span></p>
			<p xml:lang="en-US"><span xml:lang="tr-TR"><st c="7279">Ertesi sabah uyanıp kahvaltı ettikten sonra Bukowski, kadını Santa Anita’ya hipodroma götürdü. </st><st c="7375">Yaşam tarzı sıradan bir şair ya da yazardan oldukça farklı olsa da bu durumdan gocunmuyor, FrancEyE bunu görsün istiyordu.</st></span></p>
			<p xml:lang="en-US"><span xml:lang="tr-TR"><st c="7497">Bir süre sonra ilişkileri bir düzene oturdu ve birbirlerine ihtiyaç duyduklarını hissettiler. </st><st c="7592">FrancEyE Garden Groove’dan taşınıp Bukowski’ye oldukça yakın, hesaplı bir pansiyona taşındı. </st><st c="7685">İlişkileri başlarda </st></span><span xml:lang="tr-TR"><st c="7705">iyi gitse de Bukowski, talihsiz kadından çabuk sıkıldı. </st></span><span xml:lang="tr-TR"><st c="7761">FrancEye, Bukowski’nin değişen tavrını fark etse de bunu hislerini belli edememesine yordu. </st><st c="7853">Oysa Bukowski yakın dostlarına gönderdiği mektuplarda FrancEye’ın ona delicesine âşık olduğunu, oysa onun yalnızlığına merhem olmaktan öteye gidemeyen sıradan bir kadın olduğunu yazıyordu.</st></span></p>
			<p xml:lang="en-US"><span xml:lang="tr-TR"><st c="8041">Bu esnada eski dostları Jon ve Lou Webb’den bir mektup aldı ve mektubu okuduğunda kalkıp odanın ortasında dans etmeye başladı. </st><st c="8169">Webb çifti şiirlerinin derleneceği “gerçek” bir Bukowski kitabı yayımlamaktan söz ediyordu. </st><st c="8261">Uzun sürecekti, bir hayli maliyetli de olacaktı fakat altından kalkacaklarını düşünüyorlardı. </st><st c="8355">Üstelik </st></span><span xml:lang="tr-TR"><st c="8363">Outsider</st></span><span xml:lang="tr-TR"><st c="8371"> dergisinin 1963 ilkbaharında yayımlanacak yeni sayısının kapağında Bukowski’nin yer almasını istiyorlardı. </st><st c="8479">Bukowski hemen bir fotoğraf çektirip Webb çiftine postaladı.</st></span></p>
			<p xml:lang="en-US"><span xml:lang="tr-TR"><st c="8539">Kitabın adı </st></span><span xml:lang="tr-TR"><st c="8552">It Catches My Heart in its Hands</st></span><span xml:lang="tr-TR"><st c="8584"> olacaktı. </st><st c="8595">Bu isim Bukowski’nin yazdıklarını büyük bir iştahla okuduğu Robinson Jeffers’ın bir şiirinden alınmış bir dizeydi. </st><st c="8710">Webb’ler varlarını yoklarını bu kitaba yatırıp bir efsane daha ortaya çıkarmak istiyorlardı. </st><st c="8803">Mektupta nasıl bir kitap tasarlayacaklarından bahsetmişlerdi. </st><st c="8865">Şiirleri renkli ve kenarları tırtıklı kâğıda basacaklar ve Avrupa’dan getirdikleri hurufatı kullanacaklardı. </st><st c="8974">Bukowski’nin bugüne kadar yazdığı, kimi kitapçıklarda kimi dergilerde yayımlanan en iyi şiirlerini bir araya toplayacaklar, sert, mantar kapaklı ve sağlam ciltli bir kitap olarak yayımlayacaklardı. </st><st c="9172">777 kopya basacakları kitabın imzalı nüshalarını da satmak istediklerinden Bukowski’ye henüz ciltlenmemiş sayfalarla gümüş renkli bir imza kalemi de göndermişlerdi. </st><st c="9337">Webb çiftinin tüm nüshaları eski bir baskı makinesiyle tek tek vücuda getirdiklerini hatırlayan Bukowski hemen ciltlenmemiş sayfaları özenle imzalamaya başladı.</st></span></p>
			<p xml:lang="en-US"><span xml:lang="tr-TR"><st c="9497">1963’ün Ekim ayında, üzerinde iskelet çizimi olan bir kapakla </st></span><span xml:lang="tr-TR"><st c="9560">It Catches My Heart in its Hands </st></span><span xml:lang="tr-TR"><st c="9593">yayımlandı. </st><st c="9605">Bukowski ilk kopyayı eline aldığı gün sevinçten deliye dönmüştü. </st><st c="9670">“Bugüne kadar gördüğüm en güzel şey” dediği kitabı sürekli elindeydi.</st></span></p>
			<hr />
			<div>
				<div id="footnote-002">
					<p xml:lang="en-US"><a href="kitap-14.xhtml#footnote-002-backlink"><st c="9739">3</st></a><st c="9741"> Charles Bukowski, </st><span><st c="9760">Günler Tepelerden Aşağı Koşan Vahşi Atlar Misali</st></span><st c="9808">, Çev. </st><st c="9815">Avi Pardo, Parantez Gazetecilik ve Yayıncılık Ltd. </st><st c="9866">Şubat 2015, s. </st><st c="9881">32, 33</st></p>
				</div>
			</div>
		</div>
	<div id="charCountTotal" value="9887"></div></body>
</html>
