<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="toc-anchor-8" xml:lang="tr">VIII</h2>

  <p class="normal normal-override-1" xml:lang="tr"><span class="no-style-override">Altı veya yedi alelâde odacıktan ibaret olan Gençka’nın dairesi üçüncü kattaydı. Merdivenler oldukça genişti ve tertemizdi. Fakat bir memur için oldukça pahalıydı. Hele bu memurun bir de çocuğu varsa, işi epeyi zordu. Ama Ganya ve ailesi tarafından tutulan bu evde Aleksandrovna ve Ardalinovna’nın büyük katkıları oluyordu. Ganya bu iki misafire surat asıyor, evin ev olmaktan çıkıp pansiyona döndüğünü söylüyordu. Sosyeteye karşı utanıyordu. Bütün bu kadere boyun eğmeler, can sıkıcı darlık, onun ruhunda açılan derin birer yara idi. Bir zamandan beri en küçük şeylere ölçüsüz ve ayarsız sinirlenmeye başlamıştı, daha bir zaman bunlara katlanmayı göze almıştı ama en yakın gelecekte her şeyi değiştirmeye, yeniden kurmaya da karar vermişti. Oysa işlerin düzelmesi için üzerinde durduğu çıkar yol, küçümsenecek kadar kolay bir sorun değildi. Bu öyle bir sorundu ki, onu halletmek ondan öncekilerden çok daha zor ve işkence verici idi.</span></p>

  <p class="normal normal-override-1" xml:lang="tr"><span class="no-style-override">Daire, hemen holden başlayan bir koridor ile bölünüyordu. Koridorun bir tarafında “özel olarak tavsiye edilmiş” kimselere kiraya verilen üç oda bulunuyordu. Bundan başka yine o tarafta, koridorun tam sonunda, bütün öteki odalardan daha dar, mutfağa bitişik dördüncü küçük bir odacık vardı ki, burada aile reisi, emekli General Ivolgin oturuyordu. Ivolgin, geniş bir kanepenin üstünde yatıyordu. Eve, arka merdivenlerden, mutfaktan girip çıkmak zorundaydı. Aynı odada, Gavrila Ardalionoviç’ın on üç yaşındaki lise öğrencisi, kardeşi Kolya da yer almıştı. Burada sığınmak, derslerine çalışmak, yırtık bir çarşafla örtülü, oldukça eski bir başka kanepede yatmak, gün geçtikçe bunsuz yapamayan babasına göz kulak olmak başlıca görevlerindendi. Prense, üç odadan ortadakini ayırdılar. Sağda birinci odada Ferdişçenko oturuyordu, soldaki üçüncü oda ise henüz boş duruyordu. Ama Ganya, her şeyden önce prensi ailesinin oturduğu bölüme götürdü. Ailenin oturduğu bu bölüm, üç odadan ibaret olup bunlardan biri, gerektiği zaman yemek odasına çevrilebilen bir salon, diğeri ise akşamları Ganya’nın çalışma ve yatak odası idi. En sonunda ise sürekli sıkışık, her zaman kapalı duran bir oda vardı ki burası, Nina Aleksandrovna ile Varvara Ardalionovna’nın yatak odası idi. Kısacası, bu dairede her şey sıkışık ve büzülmüş bir durumdaydı. Ganya, ses çıkarmadan sadece dişlerini sıkıyordu. Her zaman saygı duyduğu annesini üzmemek, her zamanki saygısını kaybetmemek için çabalıyordu. Fakat dikkatli bir göz, onun ailesini hiç sevmediğini, gaddarlığını zoraki gizleyebildiğini görebilirdi.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, misafir odasında yalnız değildi, yanında Varvara Ardalionovna da vardı; ikisi de bir şey örüyor ve misafirleri Ivan Petroviç Ptitsin ile konuşuyorlardı. Nina Aleksandrovna elli beş yaşlarında görünüyordu. Zayıf, uzun bir yüzü vardı, gözlerinin altı da çok siyahtı. Üzgün ve hasta görünse de sevimli yüzü ve tatlı bakışları ile kendini karşısındakine sevdirebiliyordu. Her yerde kendini kabul ettirebilen sağlam bir kişiliğe sahipti. Kederli hâline rağmen, onda metin ve kararlı bir hâl kendini hissettiriyordu. Pek sade giyinmişti, sırtında tamamıyla ihtiyarlara özgü koyu renk bir entari vardı ama tavır ve hareketleri, konuşması daha iyi çevrelerde bulunmuş bir insan olduğunu ortaya koyuyordu. Varvara Ardalionovna orta boylu, oldukça zayıf, yirmi üç yaşlarında bir kızdı Yüzü pek güzel değildi ama güzel olmadan da kendini beğendirmenin ve ihtiras derecesinde ilgi uyandırmanın sırrına ermişti. Annesine çok benziyordu, süslenmek istemediği için hemen hemen annesi gibi giyinirdi. Kurşuni gözlerinin bakışı, sık sık, hele son zamanlarda daha da çok, ciddi ve düşünceli olmasaydı, pek neşeli ve şefkatli görünebilirdi. Metin ve kararlı bir hâl onun yüzünde de göze çarpıyordu ama bu kesinliğin annesininkinden daha enerjik ve sert olduğu anlaşılıyordu. Varvara Ardalionovna oldukça öfkeli bir kızdı, Ganya bile onu öfkelendirmekten korkardı. Şimdi onlarda oturan misafir Ivan Petroviç Ptitsin de bu öfkeden korkuyordu. Ptitsin, otuzun altında, henüz genç bir adamdı, sade ama oldukça şık giyinmişti, hoş ama pek ağırbaşlı bir hâli vardı. Koyu kumral küçük sakalı, onun bir memur olmadığını gösteriyordu. Akıllıca ve hoşa gidecek bir şekilde konuşmasını bilmekle beraber, daha çok susardı. Genel olarak karşısındakilerde hoş bir etki bırakıyordu. Galiba Varvara Ardalionovna’ya karşı ilgisiz değildi, bu duygularını da gizlemiyordu. Varvara Ardalionovna ona arkadaşça davranıyor ama bazı sorularına cevap vermeyi henüz savsaklıyordu, hatta bu soruları sevmiyordu. Bununla beraber, Ptitsin hiçte ümitsiz değildi. Nina Aleksandrovna, ona karşı şefkatliydi, hatta son zamanlarda ona çok güvenmeye başlamıştı. Bu arada Ptitsin’in az çok sağlam bir rehin karşılığında parasını işlettiği ve hızla artırdığı da biliniyordu. Ganya ile son derece dosttu.</span></p>

  <p class="normal normal-override-1" xml:lang="tr"><span class="no-style-override">Ganya’nın doyurucu ama kısa takdimine - annesiyle oldukça soğuk selamlaşmış, kız kardeşiyle hiç selamlaşmamış ve Ptitsin’i alıp hemen odadan çıkmıştı-Nina Aleksandrovna, prense birkaç tatlı söz söyledi ve kapıdan başını uzatan Kolya’ya onu orta odaya götürmesini emretti. Kolya neşeli, oldukça sevimli yüzlü bir çocuktu, güvenilir, saf hareketleri vardı.</span></p>

  <p class="normal normal-override-1" xml:lang="tr"><span class="no-style-override">Prensi odaya sokarken:</span></p>

  <p class="normal normal-override-1" xml:lang="tr"><span class="no-style-override">- Peki, eşyanız nerede, diye sordu. .</span></p>

  <p class="normal normal-override-1" xml:lang="tr"><span class="no-style-override">- Bir bohçam var; holde bıraktım.</span></p>

  <p class="normal normal-override-1" xml:lang="tr"><span class="no-style-override">- Şimdi getiririm. Aşçı kadınla Matryona’dan başka hizmetçimiz yok, onun için ben de yardım ediyorum. Varvara, her şeye katılıyor ve kızıyor. Ganya, bugün İsviçre’den geldiğinizi söyledi, doğru mu?</span></p>

  <p class="normal normal-override-1" xml:lang="tr"><span class="no-style-override">- Evet.</span></p>

  <p class="normal normal-override-1" xml:lang="tr"><span class="no-style-override">- İsviçre güzel mi?</span></p>

  <p class="normal normal-override-1" xml:lang="tr"><span class="no-style-override">- Çok.</span></p>

  <p class="normal normal-override-1" xml:lang="tr"><span class="no-style-override">- Dağlık mı?</span></p>

  <p class="normal normal-override-1" xml:lang="tr"><span class="no-style-override">- Evet.</span></p>

  <p class="normal normal-override-1" xml:lang="tr"><span class="no-style-override">- Şimdi bohçanızı alır getiririm. Varvara Ardalionovna, içeri girdi.</span></p>

  <p class="normal normal-override-1" xml:lang="tr"><span class="no-style-override">- Matryona, şimdi yatağa çarşaf serecek. Yol çantanız mı var?</span></p>

  <p class="normal normal-override-1" xml:lang="tr"><span class="no-style-override">- Hayır, bohça. Kardeşiniz onu getirmeye gitti.</span></p>

  <p class="normal normal-override-1" xml:lang="tr"><span class="no-style-override">Tekrar odaya dönen Kolya:</span></p>

  <p class="normal normal-override-1" xml:lang="tr"><span class="no-style-override">- Orada bu bohçacıktan başka bir şey yok. Nereye koydunuz, diye sordu. Prens, bohçasını eline alırken:</span></p>

  <p class="normal normal-override-1" xml:lang="tr"><span class="no-style-override">- Zaten bundan başka bir şey yoktu, dedi.</span></p>

  <p class="normal normal-override-1" xml:lang="tr"><span class="no-style-override">- Ya! Bense, acaba Ferdişçenko mu aşırdı, diye düşünmüştüm.</span></p>

  <p class="normal normal-override-1" xml:lang="tr"><span class="no-style-override">Prensle oldukça soğuk ama kibar denilecek bir şekilde konuşan Varya, kardeşine:</span></p>

  <p class="normal normal-override-1" xml:lang="tr"><span class="no-style-override">- Saçmalama, dedi.</span></p>

  <p class="normal normal-override-1" xml:lang="tr"><span class="no-style-override">- Chdre Babette, benimle daha nazik konuşabilirsin, ben Ptitsin değilim ki!</span></p>

  <p class="normal normal-override-1" xml:lang="tr"><span class="no-style-override">- Kolya, kızma ama o kadar dünyadan habersiz ve aptal sın ki, sana dayak bile atılır. İstediğiniz her şey için Matryona’ya başvurabilirsiniz; öğle yemeği dört buçuktadır, isterseniz bizimle beraber, isterseniz kendi odanızda yiyebilirsiniz, nasıl isterseniz. Haydi, gidelim Kolya, kendilerini rahatsız etmeyelim.</span></p>

  <p class="normal normal-override-1" xml:lang="tr"><span class="no-style-override">- Gidelim, benim yaman ablacığım! Çıkarken Ganya ile karşılaştılar. Ganya, Kolya’ya:</span></p>

  <p class="normal normal-override-1" xml:lang="tr"><span class="no-style-override">- Babam evde mi, diye sordu. Kolya’nın kesin cevabı üzerine bir şeyler fısıldadı.</span></p>

  <p class="normal normal-override-1" xml:lang="tr"><span class="no-style-override">Kolya başını eğdi, Varvara Ardalionovna’nın arkasından çıktı.</span></p>

  <p class="normal normal-override-1" xml:lang="tr"><span class="no-style-override">- Size iki sözüm var, prens, bu işler arasında söylemeyi unuttum. Bu, rica gibi bir şeydir. Size zorluk vermezse, lütfen ne burada biraz önce Aglaya ile aramızda geçenden, ne de orada, burada göreceklerinizden konuşmayın. Unutun gitsin. Çünkü burada yeteri kadar kepazelik bulacaksınız. Hoş bana göre hepsi bir ya… Hiç olmazsa bugün kendinizi tutun.</span></p>

  <p class="normal normal-override-1" xml:lang="tr"><span class="no-style-override">Prens, Ganya’nın sitem etmesine kızarak:</span></p>

  <p class="normal normal-override-1" xml:lang="tr"><span class="no-style-override">- Şuna inanın ki, sandığınızdan çok daha az gevezelik ettim.</span></p>

  <p class="normal normal-override-1" xml:lang="tr"><span class="no-style-override">Görünüşe göre, araları gittikçe açılıyordu</span></p>

  <p class="normal normal-override-1" xml:lang="tr"><span class="no-style-override">- Evet, evet, sizin yüzünüzden bugün az çekmedim. Sözün kısası sizden bunu rica ediyorum.</span></p>

  <p class="normal normal-override-1" xml:lang="tr"><span class="no-style-override">- Şunu da işaret edin, Gavrila Ardalionoviç, demin kimseye bir sözle bağlı değildim, öyleyse neden portreden söz açmayacaktım? Benden bunu istememiştiniz ki.</span></p>

  <p class="normal normal-override-1" xml:lang="tr"><span class="no-style-override">Ganya, etrafı küçümsemeyle gözden geçirerek:</span></p>

  <p class="normal normal-override-1" xml:lang="tr"><span class="no-style-override">- Aman, ne kötü bir oda, diye konuştu. Hem karanlık hem de pencereler avluya bakıyor. Her bakımdan bize zamansız geldiniz… Eh, bu da beni ilgilendirmez; daireyi kiralayan ben değilim.</span></p>

  <p class="normal normal-override-1" xml:lang="tr"><span class="no-style-override">Kapıdan içeri odaya bakan Ptitsin, az sonra Ganya’ya seslendi. Ganya ise başka şeylerle oyalanıyordu. Söylemek istediği başka bir şey vardı sanki. Fakat yutkunuyor, bir şey söyleyemiyordu. Ptitsin’in seslenmesi ona bir kurtarıcı gibi gelmişti. Bu fırsatı kaçırmadı ve hemen çıktı.</span></p>

  <p class="normal normal-override-1" xml:lang="tr"><span class="no-style-override">Prens henüz elini yüzünü yıkamış, kendine az çok çeki düzen vermişti ki, kapı yine açıldı, içeri yine yeni bir yüz girdi.</span></p>

  <p class="normal normal-override-1" xml:lang="tr"><span class="no-style-override">Bu gelen, otuz yaşlarında, uzun boylu, geniş omuzlu bir baydı. Kızıla çalan kıvırcık saçlı kocaman bir kafası vardı. Yüzü kırmızı ve etli, dudakları kalın, burnu geniş ve basıktı. Gözleri küçük, bakışları alaycı, sanki durmadan gözlerini kırpıyormuş gibi bir hâli vardı. Genel olarak bütün bu hâliyle oldukça saygısızdı. Kıyafetleri pis ve eskimişti…</span></p>

  <p class="normal normal-override-1" xml:lang="tr"><span class="no-style-override">Önce kapıyı, tam başını sokabilecek kadar araladı, içeri sokulan baş, beş saniye kadar odayı gözden geçirdi, sonra kapı yavaşça açılmaya başladı ve eşikte adamın gövdesi göründü ama konuk henüz içeri girmiyordu, eşikte durmuş, kısılmış gözleriyle prensi gözden geçirmeye devam ediyordu. Sonunda arkasından kapıyı kapadı, yaklaştı, bir sandalyeye oturdu, prensi sıkıca elinden yakalayıp, karşısına kanepeye oturttu.</span></p>

  <p class="normal normal-override-1" xml:lang="tr"><span class="no-style-override">Dikkat ve soru dolu gözlerle prensin yüzüne bakarak:</span></p>

  <p class="normal normal-override-1" xml:lang="tr"><span class="no-style-override">- Ferdişçenko, dedi.</span></p>

  <p class="normal normal-override-1" xml:lang="tr"><span class="no-style-override">Prens, dudaklarında beliren gülümseme ile:</span></p>

  <p class="normal normal-override-1" xml:lang="tr"><span class="no-style-override">- Peki, bundan ne çıkar, diye sordu.</span></p>

  <p class="normal normal-override-1" xml:lang="tr"><span class="no-style-override">Ferdişçenko, yine öyle bakmaya devam ederek:</span></p>

  <p class="normal normal-override-1" xml:lang="tr"><span class="no-style-override">- Kiracı, diye cevap verdi.</span></p>

  <p class="normal normal-override-1" xml:lang="tr"><span class="no-style-override">- Tanışmak mı istiyorsunuz?</span></p>

  <p class="normal normal-override-1" xml:lang="tr"><span class="no-style-override">Misafir, saçlarını karıştırarak:</span></p>

  <p class="normal normal-override-1" xml:lang="tr"><span class="no-style-override">- Eh, diye içini çekti ve karşı köşeye bakmaya başladı. Birdenbire prense dönerek:</span></p>

  <p class="normal normal-override-1" xml:lang="tr"><span class="no-style-override">- Paranız var mı, diye sordu.</span></p>

  <p class="normal normal-override-1" xml:lang="tr"><span class="no-style-override">- Biraz.</span></p>

  <p class="normal normal-override-1" xml:lang="tr"><span class="no-style-override">- Yani ne kadar?</span></p>

  <p class="normal normal-override-1" xml:lang="tr"><span class="no-style-override">- Yirmi beş ruble…</span></p>

  <p class="normal normal-override-1" xml:lang="tr"><span class="no-style-override">- Görmek istiyorum.</span></p>

  <p class="normal normal-override-1" xml:lang="tr"><span class="no-style-override">Yelek cebinden yirmi beşlik banknot çıkaran prens, karşısındakine uzattı. O ise parayı dikkatle incelemeye başladı. Arkasını çeviriyor, önünü çeviriyor, ışığa tutuyordu.</span></p>

  <p class="normal normal-override-1" xml:lang="tr"><span class="no-style-override">Düşünce içindeymiş gibi:</span></p>

  <p class="normal normal-override-1" xml:lang="tr"><span class="no-style-override">- Oldukça tuhaf, diye mırıldandı, acaba neden sararıyor bunlar? Bu yirmi beş rublelikler bazen korkunç sararıyorlar, bazıları ise aksine, büsbütün soluyorlar. Alın.</span></p>

  <p class="normal normal-override-1" xml:lang="tr"><span class="no-style-override">Prens, banknotunu geri aldı. Ferdişçenko sandalyeden kalktı.</span></p>

  <p class="normal normal-override-1" xml:lang="tr"><span class="no-style-override">- Size hatırlatmaya geldim. Birincisi, bana borç para vereyim demeyin, çünkü mutlaka borç isterim.</span></p>

  <p class="normal normal-override-1" xml:lang="tr"><span class="no-style-override">- Pekiyi!..</span></p>

  <p class="normal normal-override-1" xml:lang="tr"><span class="no-style-override">- Buraya para vermek niyetinde misiniz?</span></p>

  <p class="normal normal-override-1" xml:lang="tr"><span class="no-style-override">- Evet.</span></p>

  <p class="normal normal-override-1" xml:lang="tr"><span class="no-style-override">- Benimse öyle bir niyetim yok. Teşekkür ederim. Burada, sizden ötede birinci kapıdayım, gördünüz mü? Bana pek sık gelmemeye çalışın; ben size gelirim, hiç üzülmeyin. Generali gördünüz mü?</span></p>

  <p class="normal normal-override-1" xml:lang="tr"><span class="no-style-override">- Hayır.</span></p>

  <p class="normal normal-override-1" xml:lang="tr"><span class="no-style-override">- Sesini işittiniz mi?</span></p>

  <p class="normal normal-override-1" xml:lang="tr"><span class="no-style-override">- Elbette, hayır.</span></p>

  <p class="normal normal-override-1" xml:lang="tr"><span class="no-style-override">- Eh, öyleyse hem görür, hem de işitirsiniz. Üstelik o, benden bile borç para istiyor! Avis au lecteur. Hoşça kalın. Ferdişçenko soyadıyla yaşanır mı, ha?..</span></p>

  <p class="normal normal-override-1" xml:lang="tr"><span class="no-style-override">- Neden yaşanmasın?</span></p>

  <p class="normal normal-override-1" xml:lang="tr"><span class="no-style-override">- Hoşça kalın.</span></p>

  <p class="normal normal-override-1" xml:lang="tr"><span class="no-style-override">Bunun üzerine kapıya doğru yürüdü. Prens, bu bayın, herkesi orijinalliği ve neşesiyle şaşırtmak görevini üzerine almış olduğunu, ama her nedense, bunda hiçbir zaman başarı sağlayamadığını sonradan öğrendi. Bazı insanların üzerinde hoşa gitmeyen bir etki bıraktığını görerek bundan üzüntü duyuyor ama yine de görevini elden bırakmıyordu.</span></p>

  <p class="normal normal-override-1" xml:lang="tr"><span class="no-style-override">Kapıdan içeri giren başka bir bayla burun buruna gelince, biraz toparlanır gibi oldu. Prensin tanımadığı bu yeni konuğa yol verirken, arkasından birkaç defa hatırlarcasına prense göz kırparak onu işaret etti ve böylelikle yine de görevini yapmadan çıkmadı.</span></p>

  <p class="normal normal-override-1" xml:lang="tr"><span class="no-style-override">Yeni gelen bay, uzun boylu, elli beş, belki daha fazla yaşlarda, oldukça şişman bir adamdı. Tiksinti ifadesi taşıyan, sık favorilerle çerçevelenmiş yüzlü, bıyıklı, patlak gözlüydü. Çökmüş, bitkin, dahası pasaklı bir görünümü vardı. Böyle olmasaydı, görünüşü oldukça heybetliydi denilebilir. Arkasında, dirsekleri hemen hemen delinmek üzere olan bir redingot vardı, gömleği de ev hâli, kirlice idi. Yakına gelince ağzından biraz votka kokusu yayılıyordu; ama karşısındakini heybetiyle şaşırtmak ve etkisi altına almak gayesini güden yapmacık bir tavır taşıyordu. Bu bay, hiç acele etmeden, hoş bir gülümseme ile prense yaklaştı, sessizce elini tuttu, tuttuğu eli bırakmayarak, sanki tanıdığı çizgileri seçmeye çalışıyormuş gibi, bir zaman onun yüzüne dikkatle baktı.</span></p>

  <p class="normal normal-override-1" xml:lang="tr"><span class="no-style-override">Yavaş ama zafer kazanmış bir sesle:</span></p>

  <p class="normal normal-override-1" xml:lang="tr"><span class="no-style-override">- O! O, diye mırıldandı. Canlıymış gibi! Baktım, tanıdığım ve sevdiğim bir adı tekrarlıyorlar, hemencecik geri gelmeyecek o geçmiş günleri hatırladım… Prens Mişkin’siniz, değil mi?</span></p>

  <p class="normal normal-override-1" xml:lang="tr"><span class="no-style-override">- Evet, efendim.</span></p>

  <p class="normal normal-override-1" xml:lang="tr"><span class="no-style-override">- General Ivolgin, emekli ve bahtsız. Sizin adınızı, baba adınızı sorabilir miyim?</span></p>

  <p class="normal normal-override-1" xml:lang="tr"><span class="no-style-override">- Lev Nikolayeviç.</span></p>

  <p class="normal normal-override-1" xml:lang="tr"><span class="no-style-override">- Tamam, tamam! Dostumun oğlu, çocukluk arkadaşım Nikolay Petronoviç’in oğlu, öyle mi?</span></p>

  <p class="normal normal-override-1" xml:lang="tr"><span class="no-style-override">- Babamın adı Nikolay Lvoviç idi.</span></p>

  <p class="normal normal-override-1" xml:lang="tr"><span class="no-style-override">General, hiç acele etmeden, sanki bu adı hiç unutmamış da yanlışlıkla ağzından kaçırmış gibi, kendinden emin bir tavırla:</span></p>

  <p class="normal normal-override-1" xml:lang="tr"><span class="no-style-override">- Lvoviç, diye düzeltti. Oturdu, prensi de elinden tutup yanına oturttu. Sizi kollarımda taşımıştım.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Gerçekten mi, diye sordu. Babam öleli tam yirmi yıl oluyor.</span></p>

  <p class="normal normal-override-1" xml:lang="tr"><span class="no-style-override">- Evet, yirmi yıl ve üç ay. Beraber okuduk; ben doğruca askeriyeye…</span></p>

  <p class="normal normal-override-1" xml:lang="tr"><span class="no-style-override">- Babam da askerdi, Vasilyevski alayında teğmendi.</span></p>

  <p class="normal normal-override-1" xml:lang="tr"><span class="no-style-override">- Belominski alayında. Belominski’ye göreve atanması hemen ölümünden az önceydi. Ben oradaydım, onu sonsuz yolculuğuna giderken ben uğurladım. Anneniz…</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Evet, o da altı ay sonra soğuk algınlığından öldü, dedi.</span></p>

  <p class="normal normal-override-1" xml:lang="tr"><span class="no-style-override">- Soğuk algınlığından değil. Ben oradaydım, onu da ben gömdüm. Babanızın acısına dayanamadı ve öldü, soğuk algınlığından değil. Evet, prensin de hatırası var bende! Gençlik işte! Onun yüzünden biz çocukluk arkadaşları, prensle az daha birbirimizin katili oluyorduk.</span></p>

  <p class="normal normal-override-1" xml:lang="tr"><span class="no-style-override">Prens, artık bir çeşit güvensizlikle dinlemeye başladı.</span></p>

  <p class="normal normal-override-1" xml:lang="tr"><span class="no-style-override">- Annenize, daha henüz nişanlıyken, ihtirasla âşık olmuştum. Yani dostumun nişanlısıyken… Prens bunu gördü ve kızdı. Sabah saat yedide bana geldi, uyandırdı. Şaşkınlık içinde giyinmeye başladım; ikimiz de susuyorduk; her şeyi anlamıştım. Cebinden iki tane tabanca çıkardı. Mendil altından alacağız. Şahitsiz olacak. Beş dakika sonra birbirimizi sonsuzluğa gönderecek olduktan sonra şahide ne gerek var? Tabancaları doldurduk, mendili çektik, karşı karşıya durduk, tabancaları birbirimizin kalbine dayadık, birbirimizin yüzüne bakmaya başladık. Birdenbire ikimizin de gözünden yaşlar boşanmaya başladı, ellerimiz titredi, ikimizin de aynı zamanda! Eh, o zaman, tabii kucaklaşmalar, âlicenaplığın karşılıklı mücadelesi. Prens, senindir, diye bağırıyor. Ben senindir, diye bağırıyorum. Sözün kısası… Sözün kısası… Siz bizde mi oturacaksınız? Bizde mi?</span></p>

  <p class="normal normal-override-1" xml:lang="tr"><span class="no-style-override">Prens, biraz kekeler gibi:</span></p>

  <p class="normal normal-override-1" xml:lang="tr"><span class="no-style-override">- Evet, belki bir zaman, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Kapıdan başını uzatan Kolya:</span></p>

  <p class="normal normal-override-1" xml:lang="tr"><span class="no-style-override">- Prens, annem sizi çağırıyor, diye bağırdı.</span></p>

  <p class="normal normal-override-1" xml:lang="tr"><span class="no-style-override">Prens, gitmek üzere ayağa kalkacak oldu ama general sol elini onun omzuna koydu ve dostça kanepeye oturttu.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Merhum pederinizin ölümü ve gerçek bir dostu olarak, sizi uyarmak isterim evlat, dedi. Gördüğünüz gibi ben korkunç bir anlaşmazlık yüzünden haksızlığa uğradım; ama mahkemesiz! Mahkemesiz! Nina Aleksandrovna, bulunmaz bir kadındır. Varvara Ardalionovna, yani kızım, bulunmaz bir kızdır! Durumumuz gerektirdiği için kiralık odalar tutuyoruz. Duyulmamış bir alçalma!.. Ben ki, genel vali olacak bir adamdım!.. Ama sizi hep memnunlukla kabul ederiz. Oysa, evimde bir felaket sahnelenmek üzere!</span></p>

  <p class="normal normal-override-1" xml:lang="tr"><span class="no-style-override">Prens, soru dolu gözlerle ve büyük bir merakla bakıyordu.</span></p>

  <p class="normal normal-override-1" xml:lang="tr"><span class="no-style-override">- Bir evlenme hazırlanıyor, hem de görülmemiş bir evlenme. Ne olduğu belirsiz bir kadınla saray yaveri olabilecek bir delikanlının evlenmesi.. Bu kadını, kızımla karımın bulunduğu eve gelin getirecekler! Ama ben ölmedikçe o kadın buraya giremez! Ben eşikte yatarım, varsın beni çiğneyerek geçsinler!.. Şimdi Ganya ile hemen hemen konuşmuyorum, hatta karşılaşmaktan bile kaçınıyorum. Sizi özellikle uyarıyorum; bizde yaşayacağınıza göre, nasıl olsa şahit olursunuz. Ama siz benim dostumun oğlusunuz, ümit etmek hakkımdır sanırım…</span></p>

  <p class="normal normal-override-1" xml:lang="tr"><span class="no-style-override">Bu defa Nina Aleksandrovna kendisi kapıya gelerek:</span></p>

  <p class="normal normal-override-1" xml:lang="tr"><span class="no-style-override">- Prens, lütfen misafir odasına geliniz, diye çağırdı.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Ne dersin dostum, meğer ben prensi kucağımda taşımışım! diye bağırdı.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, sitemle generale, şüpheyle de prense baktı ama bir şey söylemedi. Prens, onun arkasından gitti; ama henüz misafir odasına gelmişler ve Nina Aleksandrovna yavaş sesle ve çabuk çabuk prense bir şey anlatmaya başlamıştı ki, birden general misafir odasına girdi. Nina Aleksandrovna hemen sustu ve belli bir öfkeyle başını önüne eğdi. General, belki de bu öfkeyi görmüştü ama eski neşesini kaybetmemişti.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna’ya dönerek:</span></p>

  <p class="normal normal-override-1" xml:lang="tr"><span class="no-style-override">- Dostumun oğlu, diye bağırdı. Hem de hiç beklenmedik bir zamanda! Çoktan unutmuştum bile. Ama dostum, rahmetli dostum Nikolay Lvoviç’i hatırlamaz mısın? Sen Tver’deyken o henüz sağdı?..</span></p>

  <p class="normal normal-override-1" xml:lang="tr"><span class="no-style-override">- Nikolay Lvoviç’i hatırlamıyorum. Sizin babanız mıydı, diye prense sordu.</span></p>

  <p class="normal normal-override-1" xml:lang="tr"><span class="no-style-override">Prens, çekinerek generale:</span></p>

  <p class="normal normal-override-1" xml:lang="tr"><span class="no-style-override">- Evet, babam; ama sanırım Tver’de değil, Yelisavetgrat’ta idi, diye işaret etti. Bunu Pavlişçev’ten duydum.</span></p>

  <p class="normal normal-override-1" xml:lang="tr"><span class="no-style-override">- General:</span></p>

  <p class="normal normal-override-1" xml:lang="tr"><span class="no-style-override">- Tverde, diye onayladı. Ölümünden, hatta hastalığının ilerlemesinden az önce Tver’e tanışmıştı. Henüz çok küçük olduğunuz için ne onun taşınmasını ne de yolculuğunuzu hatırlarsınız; mükemmel bir insan olmakla beraber, Pavlişçev de yanılabilir.</span></p>

  <p class="normal normal-override-1" xml:lang="tr"><span class="no-style-override">- Pavlişçev’i de tanıdınız mı?</span></p>

  <p class="normal normal-override-1" xml:lang="tr"><span class="no-style-override">- Bulunmaz bir adamdı ama ben kendim şahit oldum. Onu ölüm döşeğinde kutsadım… Prens:</span></p>

  <p class="normal normal-override-1" xml:lang="tr"><span class="no-style-override">- Ama babam mahkeme sırasında ölmüş, diye işaret etti. Gerçek suçunun ne olduğunu hiçbir zaman öğrenemedim, hastanede ölmüş.</span></p>

  <p class="normal normal-override-1" xml:lang="tr"><span class="no-style-override">- Ah,bu er Kolpakov meselesi yüzünden, şüphesiz prens beraat edecekti.</span></p>

  <p class="normal normal-override-1" xml:lang="tr"><span class="no-style-override">Prens, ayrı bir merakla:</span></p>

  <p class="normal normal-override-1" xml:lang="tr"><span class="no-style-override">- Öyle mi? Bunu kesin olarak biliyor musunuz, diye sordu.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Elbette, diye bağırdı. Mahkeme bir karara varamadan dağıldı. Olmayacak bir şey. Hatta denebilir ki, gizemli bir olay. Kurmay Yüzbaşı Larionov ölüyor, yani bölük komutanı; prens bir zaman onun yerine bakıyor, güzel. Er Kolpakov hırsızlık ediyor, arkadaşının ayakkabıcılık malzemesini çalıyor ve satıp parasını içkiye veriyor; güzel. Prens, bunu işaret edin, bu olay onbaşı ile bölük emininin önünde geçiyor. Prens, Kolpakov’u haşlıyor ve sopa çekmekle korkutuyor. Pek güzel. Kolpakov kışlaya gidiyor, kerevete uzanıyor ve çeyrek saat sonra ölüyor. Güzel ama olay beklenmedik, hemen hemen olamayacak bir şey. Öyle veya böyle, Kolpakov’u görmüyorlar; prens, raporunu veriyor, ondan sonra Kolpakov’u ölmüşler listesine almışlar. Sanılır ki, bundan daha iyi ne olabilir? Ama tam tugayın denetlenmesi sırasında er Kolpakov bir şey olmamış gibi, aynı tümenin, aynı tugayın Novozemlyanski piyade alayının ikinci taburunun üçüncü bölüğünde görülmez mi?!..</span></p>

  <p class="normal normal-override-1" xml:lang="tr"><span class="no-style-override">Prens büyük bir şaşkınlık içinde:</span></p>

  <p class="normal normal-override-1" xml:lang="tr"><span class="no-style-override">- Nasıl, diye bağırdı.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, kederle ona bakarak:</span></p>

  <p class="normal normal-override-1" xml:lang="tr"><span class="no-style-override">- Bu öyle değildi, yanlış, dedi. Mon mari se trompe</span></p>

  <p class="normal normal-override-1" xml:lang="tr"><span class="no-style-override">- Ama dostum, se trompe, demesi kolay, sen ol da gel böyle bir olayı hallet! Herkes çıkmaza girdi. İlk olarak ben kendim quon se trompe, derdim. Ama ne yazık ki buna şahit oldum, kendim de komisyonda idim. Bütün yüzleştirmeler bunun, altı ay önce bilinen askeri törenle ve trampet vuruşları arasında gömülen er Kolpakov’un ta kendisi olduğunu gösterdi. Olay, gerçekten de imkânsız bir şey, bunu kabul ederim, ama…</span></p>

  <p class="normal normal-override-1" xml:lang="tr"><span class="no-style-override">- Kocam yanılıyor.</span></p>

  <p class="normal normal-override-1" xml:lang="tr"><span class="no-style-override">Varvara Ardalionovna, odaya girerek:</span></p>

  <p class="normal normal-override-1" xml:lang="tr"><span class="no-style-override">- Baba, yemeğiniz hazır, diye haber verdi.</span></p>

  <p class="normal normal-override-1" xml:lang="tr"><span class="no-style-override">- Ha, iyi, çok güzel! İyice acıkmıştım… Ama olay hatta psikolojik…</span></p>

  <p class="normal normal-override-1" xml:lang="tr"><span class="no-style-override">Varya sabırsızlıkla:</span></p>

  <p class="normal normal-override-1" xml:lang="tr"><span class="no-style-override">- Çorba yine soğuyacak, dedi. General odadan çıkarken:</span></p>

  <p class="normal normal-override-1" xml:lang="tr"><span class="no-style-override">- Şimdi, şimdi, diye homurdandı, koridordan hâlâ “ve bütün istihbarata rağmen” diye konuştuğu duyuluyordu.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, prense:</span></p>

  <p class="normal normal-override-1" xml:lang="tr"><span class="no-style-override">- Bizde kalacak olursanız Ardalion Aleksandroviç’in birçok şeyini bağışlamanız gerekecek, dedi. Sizi fazla rahatsız edecek değildir; yemeğini bile yalnız başına yer. Kabul etmelisiniz ki, herkesin kendine göre bir kusuru, bir özelliği vardır. Birçoklarında bunlar, belki parmakla göstermeye alışılan kimselerden daha çoktur. Sizden yalnız bir şey rica edeceğim: Kocam, herhangi bir şekilde, ev kirasını ödemeniz için size başvurursa, parayı bana verdiğinizi söyleyiniz. Yani, Ardalion Aleksandroviç’e verilen para da, ne olursa olsun, sizin hesabınıza geçirilir ama sırf huzurun bozulmaması bakımından rica ediyorum… O ne, Varya?</span></p>

  <p class="normal normal-override-1" xml:lang="tr"><span class="no-style-override">Varya, odaya dönmüş ve Nastasya Filippovna’nın portresini sessizce annesinin önüne uzatmıştı. Nina Aleksandrovna titredi, önce korku duyar gibi, sonra kendisini ezen ağır bir duygunun etkisi altında onu bir zaman gözden geçirdi. Sonra, soru dolu gözlerle Varya’ya baktı.</span></p>

  <p class="normal normal-override-1" xml:lang="tr"><span class="no-style-override">Varya:</span></p>

  <p class="normal normal-override-1" xml:lang="tr"><span class="no-style-override">- Bugün kendisi ona hediye etmiş de akşamleyin her şey karara bağlanacakmış.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna ümitsiz, hafif bir sesle:</span></p>

  <p class="normal normal-override-1" xml:lang="tr"><span class="no-style-override">- Bu akşam mı? Eh, ne yapalım? Burada artık ne bir şüphe var ne de herhangi bir ümit… Portreyi sana kendisi mi gösterdi? Büyük bir şaşkınlıkla devam etti:</span></p>

  <p class="normal normal-override-1" xml:lang="tr"><span class="no-style-override">- Ptitsin bana her şeyi anlattı, portre ise daha şimdiden masa altında yerde sürünüyordu; ben de onu yerden kaldırdım.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, birden prense:</span></p>

  <p class="normal normal-override-1" xml:lang="tr"><span class="no-style-override">- Prens, size sormak istemiştim. Özellikle bunun için sizi buraya çağırdım. Oğlum çoktan beri mi tanıyorsunuz? O, sanırım, bugün bir yerden geldiğinizi söylemişti?</span></p>

  <p class="normal normal-override-1" xml:lang="tr"><span class="no-style-override">Prens, daha önce anlattıklarının yarısını atlayarak, kendinden kısaca söz etti. Nina Aleksandrovna ile Varya, sonuna kadar dinlediler.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna:</span></p>

  <p class="normal normal-override-1" xml:lang="tr"><span class="no-style-override">- Size bunları sorarken, Gavrila Ardalionoviç hakkında ağzınızdan bir şeyler kapmak istediğimi sanmayın, diye işaret etti. Bu konuda hiç şüpheniz olmasın. Bana söyleyemediği herhangi bir şey varsa, ben de bunu ondan gizli öğrenmek istemem. Şimdi sormama gelince, demin sizden sonra Ganya’ya sizi sorduğum zaman bana: “O her şeyi biliyor, çekinmeye gerek yok!” demişti. Bunun anlamı ne demek? Yani bilmek isterdim ki ne dereceye kadar…</span></p>

  <p class="normal normal-override-1" xml:lang="tr"><span class="no-style-override">Birdenbire Ganya ve Ptitsin içeri girdi; Nina Aleksandrovna hemen sustu. Prens, onun yanında sandalyede kaldı, Varya ise bir kenara çekildi. Nastasya Filippovna’nın portresi, onun cam önünde, çalışma masasının üstünde, en görünür yerde kaldı. Ganya, portreyi görünce somurttu, öfke ile masadan aldı ve odanın bir ucunda duran kendi yazı masasının üstüne fırlattı.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, birden:</span></p>

  <p class="normal normal-override-1" xml:lang="tr"><span class="no-style-override">- Bugün mü Ganya, diye sordu. Ganya:</span></p>

  <p class="normal normal-override-1" xml:lang="tr"><span class="no-style-override">- Ne bugün, diyerek irkildi ve birden prense saldırdı. Ha, anlıyorum, hemen burada da başladınız!.. Sonunda bu sizde bir hastalık mı, ne? Dilinizi tutamıyor musunuz? İyi ama anlayınız en sonunda, asaletmeap…</span></p>

  <p class="normal normal-override-1" xml:lang="tr"><span class="no-style-override">Ptitsin, onun sözünü keserek:</span></p>

  <p class="normal normal-override-1" xml:lang="tr"><span class="no-style-override">- Burada suç bende, başkasında değil, dedi.</span></p>

  <p class="normal normal-override-1" xml:lang="tr"><span class="no-style-override">Ganya, sorarcasına baktı, Ptitsin:</span></p>

  <p class="normal normal-override-1" xml:lang="tr"><span class="no-style-override">- Böylesi daha iyi değil mi, Ganya? Konu şu ki, bir taraftan iş bitmiş sayılır, diye homurdandı ve kenara çekilerek masaya oturdu, cebinden, kurşun kalemle yazılmış kâğıt çıkardı, onu dikkatle gözden geçirmeye koyuldu.</span></p>

  <p class="normal normal-override-1" xml:lang="tr"><span class="no-style-override">Ganya, somurtarak duruyor, huzursuzluk içinde aile sahnesinin başlamasını bekliyor, prensten özür dilemeyi aklından bile geçirmiyordu.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna:</span></p>

  <p class="normal normal-override-1" xml:lang="tr"><span class="no-style-override">- Her şey bitirildiğine göre, Ivan Pelviç elbette haklı, dedi. Rica ederim, suratını asma ve sinirlenme Ganya. Söylemek istemediğin hiçbir şeyi sana soracak değilim. Tamamıyla boyun eğdim, lütfen meraklanma.</span></p>

  <p class="normal normal-override-1" xml:lang="tr"><span class="no-style-override">Bunları, başını önündeki işinden kaldırmadan söylemişti, gerçekten de sakin görünüyordu. Ganya, şaşırmıştı ama dikkatli bir şekilde soruyor, annesinin her şeyi daha açık söylemesini bekleyerek yüzüne bakıyordu. Evdeki sahneler, artık canına tak demişti. Onun dikkatli davranışı, Nina Aleksandrovna’nın gözünden kaçmadığı için, acı bir gülümseme ile ekledi:</span></p>

  <p class="normal normal-override-1" xml:lang="tr"><span class="no-style-override">- Hâlâ şüphe ediyor, bana inanmıyorsun. Hiç üzülme, hiç değilse eskiden olduğu gibi, ne gözyaşı dökeceğim ne de yalvaracağım. Bütün isteğim senin mutlu olmandır, bunu sen de biliyorsun. Kadere boyun eğdim, ister beraber kalalım, ister ayrılalım, kalbim hep seninle olacak, senin için atacaktır.</span></p>

  <p class="normal normal-override-1" xml:lang="tr"><span class="no-style-override">- Tabii, ben yalnız kendimden sorumluyum. Aynı şeyi kardeşinden de isteyemem…</span></p>

  <p class="normal normal-override-1" xml:lang="tr"><span class="no-style-override">- Ya, demek yine o, diye bağıran Ganya, nefret dolu, alaycı gözlerle kız kardeşine baktı. Anneciğim! Size söz verdiğim konuda yine yemin ediyorum, ben burada oldukça ve sağken kimse sizi ihmal etmeyecektir. Söz konusu kim olursa olsun, bizim evin eşiğini kim geçerse geçsin, size saygı göstermesi için ısrar edeceğim…</span></p>

  <p class="normal normal-override-1" xml:lang="tr"><span class="no-style-override">Ganya öyle sevinmişti ki, hemen hemen uysallıkla, şefkatle annesine baktı.</span></p>

  <p class="normal normal-override-1" xml:lang="tr"><span class="no-style-override">- Aslında, doğrusunu söylemek gerekirse kendim için korktuğum yok Ganya, bunu sen de biliyorsun. Bütün bu zaman kendim için üzüntü, acı duymadım. Söylediklerine göre bugün her şey bitirilecekmiş. Bitirilecek olan ne?</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- Bu akşam, kendi evinde, razı olup olmadığını söyleyecekmiş, diye cevap verdi.</span></p>

  <p class="normal normal-override-1" xml:lang="tr"><span class="no-style-override">- Neredeyse üç haftadır bu konudan söz etmemeye çabaladık. Belki de huzurumuz için böylesi daha iyiydi. Sonunda her şey açıklığa kavuştu ve bitti. O zaman izin verin de bir şeyler sorayım kendisine. Ondan hoşlanmadığımı biliyor. Peki, niye buna razı oldu? Bir de üstüne üstlük portresini hediye ediyor. Bunu aklım almıyor, nasıl oluyor bu iş?..</span></p>

  <p class="normal normal-override-1" xml:lang="tr"><span class="no-style-override">- Eee, tecrübeli bir kadını mı demek istiyorsunuz?</span></p>

  <p class="normal normal-override-1" xml:lang="tr"><span class="no-style-override">- Onu demek istemedim. Yoksa gözlerini mi bağladın?</span></p>

  <p class="normal normal-override-1" xml:lang="tr"><span class="no-style-override">Bu soruda büyük bir öfke seziliyordu. Ganya durdu, bir dakika kadar düşündü, sözlerindeki alayı gizlemeye çalışmadan homurdandı:</span></p>

  <p class="normal normal-override-1" xml:lang="tr"><span class="no-style-override">- Yine duygularınıza kapıldınız, anneciğim, yine kendinizi tutamadınız, işte bu iş böyle başlıyor ve alevleniyordu. Dediniz ki ne sorgu, ne sitem olacaktır, oysa bunlar başladı bile! En doğrusu bırakalım; Tanrı aşkına, bırakalım. Sizi hiçbir zaman, hiçbir şekilde bırakmayacağını. Başkası hiç olmazsa böyle bir kız kardeşten kaçardı; işte, görün, şimdi bana nasıl bakıyor! Burada keselim! Bense öyle sevinmiştim ki… Hem Nastasya Filippovna’yı aldattığımı nereden biliyorsunuz? Varya’ya gelince, nasıl isterse, artık yeter. Eh, şimdi artık tam deyimiyle yeter!</span></p>

  <p class="normal normal-override-1" xml:lang="tr"><span class="no-style-override">Ganya konuştukça coşuyor, boşu boşuna odada gidip geliyordu. Böyle konuşmalar, aile fertlerini derinden yaralıyordu.</span></p>

  <p class="normal normal-override-1" xml:lang="tr"><span class="no-style-override">Varya:</span></p>

  <p class="normal normal-override-1" xml:lang="tr"><span class="no-style-override">- O buraya girerse, ben de buradan çıkıp giderim, demiştim, sözümü de tutarım, dedi.</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- İnadından, diye bağırdı, inadından kocaya da varmıyorsun! Ne diye bana çalım atmaya kalkıyorsun? Vız gelir bana, Varvara Ardalionovna. İsterseniz bu isteğinizi şimdi bile yerine getirebilirsiniz. Bıktım artık sizden.</span></p>

  <p class="normal normal-override-1" xml:lang="tr"><span class="no-style-override">Prensin ayağa kalktığını görerek:</span></p>

  <p class="normal normal-override-1" xml:lang="tr"><span class="no-style-override">- Nasıl? Sonunda bizi yalnız bırakmayı akıl ettiniz ha, diye bağırdı.</span></p>

  <p class="normal normal-override-1" xml:lang="tr"><span class="no-style-override">Ganya’nın sesinde, bir insanın böyle bir öfkeye memnun olarak, oldu olacak diye kendini gittikçe artan bir hızla onun etkisine kaptırdığı sinirlilik hâli vardı. Prens, eşikten başını çevirip bir cevap verecek oldu ama kendini aşağılayanın yüzündeki acı dolu ifadeyi görünce, sözlerinin bardağı taşıracak son damla olacağını görerek döndü ve çıktı. Koridora, oradan da kendi odasına gitmek üzere salondan geçip hole çıktı. Dış kapının yanından merdivenlere doğru gelirken, kapı arkasından birinin olanca kuvvetiyle çıngırağı çektiğini gördü ama çıngırağın bir yeri bozulmuş olacak ki, belli belirsiz titriyor fakat şıngırdamıyordu. Prens, sürgüyü çekti, kapıyı açtı, baştan ayağa titreyerek geriledi. Karşısında Nastasya Filippovna duruyordu. Portresini gördüğü için hemen onu tanımıştı. Nastasya Filippovna, onu karşısında görünce gözleri acı bir öfke ile parladı. Hızla hole girerken prensi yolunun üzerinden itti, kürkünü çıkarırken de öfke ile:</span></p>

  <p class="normal normal-override-1" xml:lang="tr"><span class="no-style-override">- Çıngırağı onarmaya üşeniyorsan, bari kapıya vurulduğu zaman açmak üzere hole otursaydın. Eh, işte şimdi de kürkü yere sürdü, sersem!</span></p>

  <p class="normal normal-override-1" xml:lang="tr"><span class="no-style-override">Kürk gerçekten de yerde yatıyordu. Nastasya Filippovna, prensin kürkünü çıkarmasına yardım etmesini beklemeden ona arkası dönükken çıkarıp eline fırlatmıştı ama prens, yakalamaya yetişemedi.</span></p>

  <p class="normal normal-override-1" xml:lang="tr"><span class="no-style-override">- Seni kovmalı. Git, haber ver.</span></p>

  <p class="normal normal-override-1" xml:lang="tr"><span class="no-style-override">Prens, bir cevap verecek oldu ama öyle çok şaşırmıştı ki, bir şey söyleyemedi, elinde yerden kaldırdığı kürkle misafir odasına yollandı.</span></p>

  <p class="normal normal-override-1" xml:lang="tr"><span class="no-style-override">- Eh, işte şimdi de kürkle gidiyor! Kürkü ne diye götürüyorsun? Ha ha ha! Deli misin ne?</span></p>

  <p class="normal normal-override-1" xml:lang="tr"><span class="no-style-override">Prens geri döndü, aptal aptal ona bakmaya başladı. Nastasya Filippovna güldüğü zaman, o da gülümsedi ama henüz dilini oynatamıyordu. Ona kapıyı açtığı anda şaşırmıştı, şimdi de kıpkırmızı oldu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, öfke içinde ayağını yere vurdu:</span></p>

  <p class="normal normal-override-1" xml:lang="tr"><span class="no-style-override">- Tanrım, ne budala şey, diye bağırdı. Peki, nereye gidiyorsun? Kim geldi diyeceksin?</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna, diye mırıldandı. Nastasya Filippovna, çabuk çabuk:</span></p>

  <p class="normal normal-override-1" xml:lang="tr"></p>

  <div>

    <div class="generated-style">

      <p class="normal normal-override-1" xml:lang="tr"><span class="no-style-override">- Beni nereden tanıyorsun, diye sordu. Seni ilk defa görüyorum! Git, haber ver… Orada bu bağırışın nedeni ne?</span></p>

      <p class="normal normal-override-1" xml:lang="tr"><span class="no-style-override">- Kavga ediyorlar, diye cevap veren prens, misafir odasına yöneldi.</span></p>

      <p class="normal normal-override-1" xml:lang="tr"><span class="no-style-override">Oldukça önemli bir anda içeri girmişti. Nina Aleksandrovna, artık her şeye boyun eğdiğini unutmak üzereydi; ama Varya’yı savunuyordu. Artık kurşun kalemle yazılmış kâğıdını bir yana bırakan Ptitsin de Varya’nın yanında duruyordu. Zaten Varya korkmuyordu, hem korkak takımından bir kadın da değildi; ama ağabeyinin kabalıkları, gittikçe daha saygısız, daha dayanılmaz bir hâl alıyordu. Bu gibi hâllerde Varya, çoğu zaman cevap vermez, yalnız gözlerini ağabeyine diker, sessizce, alaycı alaycı bakardı. Bildiği bütün taktikler Ganya’yı çileden çıkarmaya yetiyordu, işte tam böyle bir dakikada prens odaya adımını attı ve haberi verdi:</span></p>

      <p class="normal normal-override-1" xml:lang="tr"><span class="no-style-override">- Nastasya Filippovna!</span></p>

    </div>

  </div>

</body>

</html>