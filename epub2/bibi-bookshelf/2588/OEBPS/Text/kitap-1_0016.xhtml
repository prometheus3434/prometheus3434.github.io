<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="u324b23a2-6e9a-4dd1-bc29-693cf253ea2c" xml:lang="tr">XVI</h2>

  <p class="normal normal-override-1" xml:lang="tr"><span class="no-style-override">Ptitsin mektubu katlayıp prense uzatırken:</span></p>

  <p class="normal normal-override-1" xml:lang="tr"><span class="no-style-override">- Sağlam iş, dedi. Hiçbir zorluğa uğramadan teyzenizin itiraz kabul etmeyen vasiyetnamesi ile ‘büyük bir para alacaksınız.</span></p>

  <p class="normal normal-override-1" xml:lang="tr"><span class="no-style-override">General, sanki ateş etmiş gibi, gürleyerek:</span></p>

  <p class="normal normal-override-1" xml:lang="tr"><span class="no-style-override">- İmkânsız, diye bağırdı. Yine hepsinin ağzı açık kaldı.</span></p>

  <p class="normal normal-override-1" xml:lang="tr"><span class="no-style-override">Ptitsin, doğrudan Ivan Feodoroviç’e seslenerek: Beş ay önce, prensin hiçbir zaman yüzünü bile görmediği, annesinin ablası, iflas ederek yoksulluk içinde ölen, üçüncü sınıf Moskova tüccarlarından Papuşkin’in kızıdır. Ama yine geçenlerde ölen büyük oğul, bu Papuşkin’in öz kardeşi, tanınmış zengin tüccarlardandı. Bir yıl önce, hemen hemen aynı ayda, iki oğlu birden öldü. Bu acıya dayanamayan ihtiyar da çok geçmeden hastalandı ve öldü. Duldu, Papuşkin’in öz yeğeni başkasının evinde sığınan çok yoksul bir kadın olan prensin teyzesinden başka hiçbir mirasçısı yoktu. Kendisine miras düştüğü zaman, sirozdan ölmek üzereydi ama hemen prensi aramaya koyuldu, bu işi Salazkin’e bıraktı Ve vasiyetnamesini hazırlayabildi. Anlaşılan ne prens ne de prensin yanında yaşadığı doktor, resmi bildiri gelmesini beklemeye yahut bir soruşturma yapmaya gerek görmemişler, prens de cebinde Salazkin’in mektubu ile yola çıkmaya karar vermiş…</span></p>

  <p class="normal normal-override-1" xml:lang="tr"><span class="no-style-override">Ptitsin, prense dönerek:</span></p>

  <p class="normal normal-override-1" xml:lang="tr"><span class="no-style-override">- Size yalnız şunu söyleyebilirim, diye sözünü bitirdi. Bütün bu işler herhâlde hiçbir iddia kabul etmez ve hukuki bakımdan doğrudur. Salazkin’in işinizin iddia götürmez ve yasal olduğunu yazması parayı cebinizde bilmenize bir delildir! Belki bir buçuk milyon, belki de daha çok bir miras alacaksınız. Papuşkin, çok zengin bir tüccardı.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Vay gidi soyunun sonuncusu prens Mişkin, diye bağırdı.</span></p>

  <p class="normal normal-override-1" xml:lang="tr"><span class="no-style-override">Lebedev sarhoş sesiyle:</span></p>

  <p class="normal normal-override-1" xml:lang="tr"><span class="no-style-override">- Yaşasın, diye hırıldadı. General, şaşkınlıktan afallayarak:</span></p>

  <p class="normal normal-override-1" xml:lang="tr"><span class="no-style-override">- Bense, demin zavallıcığa yirmi beş ruble borç vermiştim, ha ha haa! Gel de şaşma, dedi. Eh, tebrik ederim, tebrik ederim!</span></p>

  <p class="normal normal-override-1" xml:lang="tr"><span class="no-style-override">Bunun üzerine, yerinden kalkarak prense yaklaşıp kucakladı. Onun arkasından başkaları da yerlerinden kalkmaya, prense yaklaşmaya başladılar. Hatta perde arkasına sinenler bile salona geliyorlardı. Karışık konuşmalar, bağırtılar, hatta şampanya isteyen sesler duyuluyordu. Her şey birbirine karıştı, kaynaştı. Bir an hemen hemen Nastasya Filippovna’yı ve ne de olsa bu akşamın onun doğum günü olduğunu bile unutacaklardı. Ama yavaş yavaş hepsi bir anda prensin daha biraz önce ona evlenme teklif ettiğini hatırladılar. Demek ki mesele öncekine göre üç kat daha delice bir şekil alıyordu. Adamakıllı şaşıran Totski, omuzlarını kaldırıyordu. Yalnız o oturuyordu, ötekiler karışık bir hâlde masanın etrafında toplanmışlardı. Daha sonra hepsi Nastasya Filippovna’nın o anda aklını oynattığına inanıyorlardı. O, oturmaya devam ediyordu. Bir zaman herkesi tuhaf, şaşkın bakışlarla süzdü, sanki ne olduğunu anlamıyor, hatırlamaya çalışıyordu. Sonra birden prense döndü, kaşlarını çatarak dikkatle onu incelemeye başladı. Ama bu, kısa bir an sürdü. Belki bütün bunları bir şaka, alay sanmıştı. Ama prensin görünüşü onu bunun aksine inandırdı. Düşünceye daldı, sonra sanki kendisi de niye olduğunu anlamayarak yine güldü…</span></p>

  <p class="normal normal-override-1" xml:lang="tr"><span class="no-style-override">İçinden alayla:</span></p>

  <p class="normal normal-override-1" xml:lang="tr"><span class="no-style-override">- Demek ki, gerçekten de bir prensesim, diye mırıldandı. Rastgele Darya Alekseyevna’ya bakınca güldü. Beklenmedik bir sonuç…Ben… Böyle olacağını… Ummuyordum… Niye öyle duruyorsunuz baylar. Lütfen oturun, prensle beni tebrik edin! Birisi, galiba, şampanya istemişti, Ferdişçenko gidin, emredin. Birden kapıda hizmetçilerini gördü. Katya, Paşa… Gelin buraya, ben evleniyorum, duydunuz mu? Prensle, onun bir buçuk milyonu var, o Prens Mişkin ve beni alıyor!</span></p>

  <p class="normal normal-override-1" xml:lang="tr"><span class="no-style-override">Olayların etkisi ile derinden sarsılan Darya Alekseyevna:</span></p>

  <p class="normal normal-override-1" xml:lang="tr"><span class="no-style-override">- Kutlu olsun azizem, zamanıdır! Kaçırmaya gelmez!’ diye bağırdı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna devamla:</span></p>

  <p class="normal normal-override-1" xml:lang="tr"><span class="no-style-override">- Yanıma otursanıza prens, dedi. İşte böyle, hah işte şarap da getiriyorlar. Tebrik etsenize, baylar!</span></p>

  <p class="normal normal-override-1" xml:lang="tr"><span class="no-style-override">Birçok ses:</span></p>

  <p class="normal normal-override-1" xml:lang="tr"><span class="no-style-override">- Yaşasın, diye bağırdı.</span></p>

  <p class="normal normal-override-1" xml:lang="tr"><span class="no-style-override">Birçokları şaraba uzandı, bu arada bütün Rogojin’inkiler vardı. Gerçi bağırıyorlardı, daha da bağırmaya hazırdılar ama birçokları, olayların ve yerin bütün tuhaflığına rağmen dekorun değişmekte olduğunu hissediyorlardı. Bazıları şaşkınlık içindeydi ve şüphe ile bekliyorlardı.</span></p>

  <p class="normal normal-override-1" xml:lang="tr"><span class="no-style-override">Birçokları da, bunun olağan şeylerden olduğunu, prenslerin kimlerle evlenmediklerini, çengilerden çingene kızlarını bile aldıklarını fısıltı ile birbirlerine söylüyorlardı. Rogojin ayakta durmuş, yüzü sabit, şaşkın bir gülümseme ile çarpılmıştı.</span></p>

  <p class="normal normal-override-1" xml:lang="tr"><span class="no-style-override">Yan taraftan yaklaşan general dehşet içinde:</span></p>

  <p class="normal normal-override-1" xml:lang="tr"><span class="no-style-override">- Prens, dostum kendine gel, diye fısıldayarak prensi kolundan çekmeye başladı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna gördü ve kahkahalarla güldü.</span></p>

  <p class="normal normal-override-1" xml:lang="tr"><span class="no-style-override">- Hayır, general! Şimdi artık ben de bir prensesim, duydunuz ya. Prens beni korur! Afanasiy Ivanoviç, beni tebrik etsenize. Şimdi sizin karınızla her yerde yan yana oturabilirim; ne dersiniz, insanın böyle bir kocası olması kârlı mı? Bir buçuk milyon, üstelik de prens, üstelik de fazladan budala imiş diyorlar. Bundan iyisi can sağlığı, değil mi? Ancak, şimdi gerçek hayat başlayacak! Geç kaldın, Rogojin! Paketini geri al, ben prense varıyorum, hem senden de zenginim ben!</span></p>

  <p class="normal normal-override-1" xml:lang="tr"><span class="no-style-override">Ama Rogojin işi anladı. Yüzünde sonsuz bir acı belirdi. Ellerini iki yana açtı, göğsünden bir feryat koptu.</span></p>

  <p class="normal normal-override-1" xml:lang="tr"><span class="no-style-override">- Vazgeç, diye bağırdı.</span></p>

  <p class="normal normal-override-1" xml:lang="tr"><span class="no-style-override">Etraftan gülüştüler.</span></p>

  <p class="normal normal-override-1" xml:lang="tr"><span class="no-style-override">Darya Alekseyevna, zafer kazanmış bir komutan tavrıyla:</span></p>

  <p class="normal normal-override-1" xml:lang="tr"><span class="no-style-override">- Senin için mi vazgeçecek, dedi. Hıh, paraları masaya döktü, Rus köylüsü! Prens evlenmek istiyor ama sen rezillik için geldin!</span></p>

  <p class="normal normal-override-1" xml:lang="tr"><span class="no-style-override">- Ben de evleneceğim. Şimdi, şu dakikada! Her şeyimi veririm…</span></p>

  <p class="normal normal-override-1" xml:lang="tr"><span class="no-style-override">- Hıh, meyhaneden çıkmış sarhoş, seni kapı dışarı atmalıydı, diye öfke ile Darya Alekseyevna tekrarladı.</span></p>

  <p class="normal normal-override-1" xml:lang="tr"><span class="no-style-override">Daha çok gülüştüler. Nastasya Filippovna prense:</span></p>

  <p class="normal normal-override-1" xml:lang="tr"><span class="no-style-override">- Duyuyorsun ya prens, dedi, bak Rus köylüsü senin nişanlın için nasıl pazarlık ediyor.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- O sarhoş. O sizi çok seviyor.</span></p>

  <p class="normal normal-override-1" xml:lang="tr"><span class="no-style-override">- Ya sonra, nişanlın neredeyse Rogojin’le gidecekti, diye utanç duymaz mısın?</span></p>

  <p class="normal normal-override-1" xml:lang="tr"><span class="no-style-override">- Sizin nöbetiniz vardı, şimdi de var.</span></p>

  <p class="normal normal-override-1" xml:lang="tr"><span class="no-style-override">- İlerde, karın Totski’nin kapatmasıydı derlerse, utanmaz mısın?</span></p>

  <p class="normal normal-override-1" xml:lang="tr"><span class="no-style-override">- Hayır, utanmam… Siz kendi isteğinizle Totski’nin yanında kalmadınız.</span></p>

  <p class="normal normal-override-1" xml:lang="tr"><span class="no-style-override">- Hiçbir zaman başıma kakmayacak mısın?</span></p>

  <p class="normal normal-override-1" xml:lang="tr"><span class="no-style-override">- Hayır.</span></p>

  <p class="normal normal-override-1" xml:lang="tr"><span class="no-style-override">- Ama dikkat et ha, bütün ömrün için garanti verme!</span></p>

  <p class="normal normal-override-1" xml:lang="tr"><span class="no-style-override">Prens, yavaş sesle ve sanki ona karşı acıma duyuyormuş gibi:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna, dedi, size demin bu evliliği ve kararınızı bir şeref olarak kabul edeceğimi, benim size değil, sizin bana şeref vermiş olacağınızı söylemiştim. Siz bu sözlere gülümsediniz, etraftan da güldüklerini duydum. Belki düşüncemi pek gülünç bir şekilde ifade ettim, belki kendim de gülünçtüm ama öyle sanıyorum ki şerefin ne demek olduğunu… Bilenlerdenim, söylediklerim de bir gerçektir. Şimdi kendi kendinizi sonsuza kadar mahvetmek istemiştiniz, çünkü bu hareketinizi hiçbir zaman kendi kendinize affetmezdiniz. Oysa sizin hiçbir suçunuz yok. Hayatınızın büsbütün mahvolmuş olmasına imkân yoktur. Rogojin’in size gelmiş, Gavrila Ardalionoviç’in sizi aldatmak istemiş olmasından ne çıkar? Niçin durmadan bunun sözünü ediyorsunuz? Sizin yaptığınızı pek az kimse yapabilir, bunu ben size tekrar ediyorum, Rogojin ile gitmeye hastalık nöbeti sırasında karar verdiniz. Siz şimdi de sayıklıyorsunuz, yatağa girseydiniz çok daha iyi ederdiniz. Hemen yarın çamaşırcılığa giderdiniz ama Rogojin’in yanında kalmazdınız. Siz gururlusunuz, Nastasya Filippovna ama belki o kadar bahtsızsınız ki kendinizi gerçekten de suçlu ‘buluyorsunuz? Size uzun zaman bakmak gerek, Nastasya Filippovna. Ben size bakacağım. Demin portrenizi gördüğüm zaman, tanıdığım bir yüzü görmüş gibi oldum. Sanki beni daha önce çağırdığınızı sandım… Ben… Ben sizi bütün ömrümce sayacağım, Nastasya Filippovna, diye prens birden aklı başına gelmiş gibi sözünü kesti, kızardı. Bu sözleri kimlerin önünde söylediğini şimdi anlamış gibi bir hâli vardı.</span></p>

  <p class="normal normal-override-1" xml:lang="tr"><span class="no-style-override">Ptitsin, utancından bakışlarını yere dikti ve yere bakmaya başladı. Totski içinden: “Budala ama müdahale ile daha iyi yanaşılacağını anlıyor, ne adam!” diye düşündü. Prens, köşeden Ganya’nın parlayan bakışlarını fark etti, sanki bu bakışlarıyla onu yakıp kül etmek istiyordu!</span></p>

  <p class="normal normal-override-1" xml:lang="tr"><span class="no-style-override">Duygulanan Darya Alekseyevna bağırdı:</span></p>

  <p class="normal normal-override-1" xml:lang="tr"><span class="no-style-override">- İşte iyi kalpli adam diye buna derler! General, yavaş sesle:</span></p>

  <p class="normal normal-override-1" xml:lang="tr"><span class="no-style-override">- Okumuş ama mahvolmuş adam, diye fısıldadı.</span></p>

  <p class="normal normal-override-1" xml:lang="tr"><span class="no-style-override">Totski, şapkasını aldı, usulca kaçmak niyetiyle kalkmaya hazırlanıyordu. O ve general, beraber çıkmak için bakışmışlardı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Teşekkür ederim prens, şimdiye kadar kimse benimle bu tarzda konuşmamıştı, dedi. Şimdiye kadar herkes beni satın almaya kalkıştı, kendini bilen insanlardan hiç kimse bana evlenme teklif etmedi. Duydunuz mu, Afanasiy Ivanoviç? Prensin söylediklerine ne denir? Yakışık almayacak bir şey değil mi… Rogojin! Sen hele sabret, gitme. Hem, sen pek gideceğe benzemiyorsun ya. Belki seninle giderim ben. Nereye götürmek istemiştin?</span></p>

  <p class="normal normal-override-1" xml:lang="tr"><span class="no-style-override">Lebedev, bulunduğu köşeden:</span></p>

  <p class="normal normal-override-1" xml:lang="tr"><span class="no-style-override">- Yekateringof’a, diye tekmil verdi, Rogojin ise sadece titredi, sanki kulaklarına inanamıyormuş gibi, gözlerini alabildiğine açmış bakıyordu. Sanki kafasına korkunç bir darbe yemiş gibi sersemlemişti.</span></p>

  <p class="normal normal-override-1" xml:lang="tr"><span class="no-style-override">Korkuya kapılan Darya Alekseyevna atıldı:</span></p>

  <p class="normal normal-override-1" xml:lang="tr"><span class="no-style-override">- Ne oluyorsun, azizem? Tıpkı buhran geçiriyormuş gibisin: yoksa aklını mı oynattın?</span></p>

  <p class="normal normal-override-1" xml:lang="tr"><span class="no-style-override">Nastasya Filippovna kahkaha atarak kanepeden ayağa fırladı:</span></p>

  <p class="normal normal-override-1" xml:lang="tr"><span class="no-style-override">- Yoksa gerçekten de böyle bir sübyanı mahvedebileceğimi mi sandın? Bu, Afanasiy Ivanoviç’e göre bir şey… Sübyanları o sever! Gidelim, Rogojin! Desteni hazırla! Evlenmek istemenin zararı yok ama paraları yine de ver. Belki henüz sana varmam. Evlenmek isteyince, deste sen de mi kalacak sandın? Hiç sanma! Ben kendim de utanmazın birisiyim! Ben Totski’nin kapatmasıyım… Prens! Şimdi sana Nastasya Filippovna değil, Aglaya Yepançin’a gerekli. Ya Ferdişçenko’nun parmakla göstermeye kalkması! Sen korkmuyorsun ama ben seni mahvetmekten, sonra da başıma kakmandan korkarım! Sana şeref verdiğimi söylemene gelince, Totski bunu daha iyi bilir. Aglaya Yepançin’i sen kaçırdın, Ganeçka. Bunu biliyor muydun? Onunla pazarlığa girişmeseydin, muhakkak sana varırdı! İşte hepiniz böylesiniz. Namussuz yahut namuslu kadınlarla iş görmek, sizin için hepsi bir! Yoksa hesabı şaşırırsınız… Generale bakındı… Gözlerini, ağzını açmıştı…</span></p>

  <p class="normal normal-override-1" xml:lang="tr"><span class="no-style-override">General omuz silkerek:</span></p>

  <p class="normal normal-override-1" xml:lang="tr"><span class="no-style-override">- Bu karışıklık, karışıklık, diye tekrarlıyordu.</span></p>

  <p class="normal normal-override-1" xml:lang="tr"><span class="no-style-override">O da kanepeden kalkmıştı. Hepsi yine ayaktaydı. Nastasya Filippovna, kendini kaybetmiş gibiydi.</span></p>

  <p class="normal normal-override-1" xml:lang="tr"><span class="no-style-override">Prens, ellerini ovuşturarak:</span></p>

  <p class="normal normal-override-1" xml:lang="tr"><span class="no-style-override">- İmkânsız bu, diyerek inledi.</span></p>

  <p class="normal normal-override-1" xml:lang="tr"><span class="no-style-override">- Öyle değil mi sandın? Varsın utanmaz olayım ama yine de gururluyum ben! Demin bana mükemmel bir insan demiştin. Sırf övünmek için milyonu ve prensliği ayaklar altına alıp batakhaneye giden mükemmel insana diyecek yok, doğrusu! Peki, bunlardan sonra ben nasıl senin karın olabilirim? Afanasiy Ivanoviç, gerçekten de milyonu pencereden attım, ha! Sizin yetmiş beş bininizle Ganya’ya varmayı bir mutluluk sayacağımı nasıl düşünebildiniz? Yetmiş beş bini kendine alıkoy Afanasiy Ivanoviç -yüz bine bile çıkamadı, Rogojin onu alt etti… Ganeçka’ya gelince onu kendim avutacağım, aklıma bir düşünce geldi. Şimdiyse, eğlenmek istiyorum, çünkü ben sokak kadınıyım! On yıl hapishanede oturdum, şimdi talih bana güldü! Ne o, Rogojin? Hazırlan, gidelim!</span></p>

  <p class="normal normal-override-1" xml:lang="tr"><span class="no-style-override">Sevincinden hemen hemen aklını oynatan Rogojin:</span></p>

  <p class="normal normal-override-1" xml:lang="tr"><span class="no-style-override">- Gidelim, diye bağırdı. Hey, sizler… etrafımdakiler… Şarap! Hayda!</span></p>

  <p class="normal normal-override-1" xml:lang="tr"><span class="no-style-override">- Şarap al yanına, içeceğim ben. Çalgıcı olacak mı?</span></p>

  <p class="normal normal-override-1" xml:lang="tr"><span class="no-style-override">Rogojin, Darya Alekseyevna’nın Nastasya Filippovna’ya yaklaştığını görerek öfke ile:</span></p>

  <p class="normal normal-override-1" xml:lang="tr"><span class="no-style-override">- Olacak, olacak! Yaklaşma, diye avaz avaz bağırdı. Benimdir! Hepsi benim! Kraliçe! Son!</span></p>

  <p class="normal normal-override-1" xml:lang="tr"><span class="no-style-override">Sevincinden boğuluyordu. Nastasya Filippovna’nın etrafında dönüyor, herkese: “yaklaşma!” diye bağırıyordu. Bütün yardımcıları misafir odasına dolmuştu. Bazıları içiyor, bazıları bağırıp kahkahalarla gülüyorlardı. Hepsi coşmuş, hepsi serbest bir hâldeydi. Ferdişçenko, onlara ayak uydurmaya çalışıyordu.</span></p>

  <p class="normal normal-override-1" xml:lang="tr"><span class="no-style-override">General ve Totski, çabucak kaçmak için bir harekette bulundular. Ganya da elinde şapkasıyla duruyordu ama sessizdi. Önünde oynanmaya başlayan sahneden gözünü ayıramıyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Yaklaşma, diye bağırıyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, ona bakarak kahkahalarla:</span></p>

  <p class="normal normal-override-1" xml:lang="tr"><span class="no-style-override">- Ne bağırıyorsun, diyordu. Henüz ben bu evin sahibesiyim. İstersem seni sille tokat dışarı atarım. Henüz senden para almadım, işte paralar orada duruyor. Ver bakalım, bütün desteyi buraya! İşte bu destede mi yüz bin? Of, ne pis şey! Ne oluyorsun, Darya Alekseyevna? Onu mahvetmem mi gerekiyordu? -Prensi gösterdi…- Evlenmek onun nesine, ona üstelik dadı gerekli. İşte general ona dadılık eder. Bak, etrafında nasıl dönüyor! Bak prens, senin nişanlın paraları aldı, çünkü o ahlaksızdır, oysa sen onu almak istedin! Neye ağlıyorsun, canım? Acı mı geliyor? Bana göre gülmelisin (diye devam eden Nastasya Filippovna’nın yanaklarında iki damla yaş parladı). Zamanla inan, hepsi geçer! Sonradan dövünmektense iyisi mi şimdi aklımızı başımıza toplayalım… Ne oluyorsunuz canım, ne diye hepiniz ağlıyorsunuz? İşte Katya da ağlıyor. Ne oluyorsun Katya, güzelim? Paşa ile sana çok şey bırakacağım, emir bile verdim, şimdi hoşça kalın. Sen namuslu kızı, ben ahlâksıza hizmet etmek zorunda bıraktım.. Böylesi daha iyi prens, vallahi daha iyi, sonra benden nefret ederdin, mutluluk yüzü göremezdik! Yemin etme, inanmıyorum! Hem ne kadar saçma olurdu!.. Hayır, iyisi mi dostça vedalaşalım, çünkü ben de hayalciyim, nasıl olsa bu işte hayır olmayacaktı! Sanki ben seni hayal etmemiş miydim? Bunda haklısın, çok önceden, henüz onun köyünde yapayalnız oturduğum zaman hayal kurardım; zaman zaman düşünür, düşünür, hayal kurar durursun ve hep senin gibi iyi kalpli, namuslu ve tıpkı böyle aptalımsı birisini hayalinde canlandırıp, birden gelip: ‘Nastasya Filippovna siz suçlu değilsiniz, ben size hayranım” demesini beklersin, öyle hayale dalarsın ki nerdeyse aklını oynatırsın… Gele gele işte o gelir, yılda iki ay misafir olur, aşağılar, incitir, ateşlendirir, baştan çıkarır, gider, bin defa kendimi su bendine atmak istedim ama alçaktım, cesaretim yetmedi, eh, şimdiyse… Rogojin, hazır mısın?</span></p>

  <p class="normal normal-override-1" xml:lang="tr"><span class="no-style-override">- Hazırım! Yaklaşmayın! Birkaç ses:</span></p>

  <p class="normal normal-override-1" xml:lang="tr"><span class="no-style-override">- Her şey hazır, diye cevap verdi.</span></p>

  <p class="normal normal-override-1" xml:lang="tr"><span class="no-style-override">- Üç atlı, çıngıraklı kızaklar bekliyor! Nastasya Filippovna, eline desteyi aldı.</span></p>

  <p class="normal normal-override-1" xml:lang="tr"><span class="no-style-override">- Ganya, aklıma bir düşünce geldi: seni ödüllendirmek istiyorum, ne diye her şeyi kaybedeceksin? Rogojin, üç ruble için Vasilyevski’ye kadar sürüne sürüne gider mi o?</span></p>

  <p class="normal normal-override-1" xml:lang="tr"><span class="no-style-override">- Gider!</span></p>

  <p class="normal normal-override-1" xml:lang="tr"><span class="no-style-override">- Eh, öyleyse dinle Ganya, son defa senin ruhuna bakmak istiyorum. Sen bana tam üç ay işkence ettin; şimdi sıra bende. Bu paketi görüyor musun, içinde yüz bin var. İşte onu şömineye, ateşe atacağım, işte herkesin önünde, herkes şahit olsun! Ateş onu her yandan sarınca, şömineye gir ama eldivensiz, çıplak ellerle, yenlerini de kıvır ve paketi ateşten çıkar! Çıkarırsan senindir, yüz binin hepsi senindir! Birazcık parmakların yanar ama yüz bin, düşün, düşün bir kere! Bakalım, dayanabilecek misin? Bense senin ruhunu seyrederim, bakalım paralarımın peşinden ateşe nasıl gireceksin! Paket senin olacaktır, hepsi şahit olsun! Ateşe girmezsen, öylece yanar; başka kimseye bırakmam. Çekilin! Hepiniz çekilin! Paralar benim! Onları bir gece için Rogojin’den aldım. Paralar benim mi, Rogojin?</span></p>

  <p class="normal normal-override-1" xml:lang="tr"><span class="no-style-override">- Senin ruhum! Senin kraliçem!</span></p>

  <p class="normal normal-override-1" xml:lang="tr"><span class="no-style-override">- Eh, öyleyse hepiniz çekilin, istediğimi yaparım! Engel olmayın! Ferdişçenko, ateşi düzeltin! Çünkü ben bir kraliçeyim artık.</span></p>

  <p class="normal normal-override-1" xml:lang="tr"><span class="no-style-override">Şaşkına dönen Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Elim kalkmıyor Nastasya Filippovna, diye cevap veriyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Hey gidi, diye bağırdı. Şömine maşasını kaptı, tutuşan kütüğü çekti ve ateş alev alır almaz paketi onun üstüne fırlattı.</span></p>

  <p class="normal normal-override-1" xml:lang="tr"><span class="no-style-override">Her taraftan bağrıştılar; hatta çoğu haç çıkardı.</span></p>

  <p class="normal normal-override-1" xml:lang="tr"><span class="no-style-override">Her taraftan:</span></p>

  <p class="normal normal-override-1" xml:lang="tr"><span class="no-style-override">- Delirdi! Delirdi, diye bağrışıyorlardı.</span></p>

  <p class="normal normal-override-1" xml:lang="tr"><span class="no-style-override">General, Ptitsin’e:</span></p>

  <p class="normal normal-override-1" xml:lang="tr"><span class="no-style-override">- Onu bağlasak mı, diye fısıldadı. Yahut göndersek mi… Besbelli aklını oynattı, öyle değil mi, aklını oynattı?</span></p>

  <p class="normal normal-override-1" xml:lang="tr"><span class="no-style-override">Yüzü bir mendil gibi ağaran ve alev alan paketten gözlerini ayırmaya kuvveti yetmeyen Ptitsin, tir tir titreyerek:</span></p>

  <p class="normal normal-override-1" xml:lang="tr"><span class="no-style-override">- Hayır, bu belki de delilik değildir, diye fısıldadı.</span></p>

  <p class="normal normal-override-1" xml:lang="tr"><span class="no-style-override">General, Totski’ye:</span></p>

  <p class="normal normal-override-1" xml:lang="tr"><span class="no-style-override">- Deli, değil mi? Tamamıyla deli, diyor, kendisi de biraz sararan Totski:</span></p>

  <p class="normal normal-override-1" xml:lang="tr"><span class="no-style-override">- Onun garip huylu bir kadın olduğunu size söylemiştim, diye mırıldanıyordu.</span></p>

  <p class="normal normal-override-1" xml:lang="tr"><span class="no-style-override">- Ama şaka değil, yüz bin bu!.. Etraftan:</span></p>

  <p class="normal normal-override-1" xml:lang="tr"><span class="no-style-override">- Aman Tanrım! Aman Tanrım, diye bağırıyorlardı. Hepsi şöminenin etrafında toplanmışlar, hepsi bir şey görebilmek için uzanıyor, her kafadan bir ses çıkıyordu… Bazıları başkalarının başları üzerinden bakabilmek için hatta sandalyelerin üstüne çıkmışlardı. Darya Alekseyevna başka odaya fırlamış, korku içinde Katya ve Paşa ile bir şeyler fısıldaşıyordu. Güzel Alman kadın kaçmıştı.</span></p>

  <p class="normal normal-override-1" xml:lang="tr"><span class="no-style-override">Lebedev, Nastasya Filippovna’nın önünde emekleyip, ellerini şömineye doğru uzatarak:</span></p>

  <p class="normal normal-override-1" xml:lang="tr"><span class="no-style-override">- Anacığım! Kraliçem! Kudretlim, diye bağırıyordu. Yüz bin, yüz bin! Gözlerimle gördüm, benim önümde sardılar! Anacığım! Rahim anacığım! Emret şömineye gideyim, olduğum gibi girerim, ak saçlı başımı olduğu gibi ateşe atarım!.. Ayaksız hasta karım, öksüz on üç çocuğum, babamı geçen hafta gördüm, aç oturuyor, Nastasya Filippovna!</span></p>

  <p class="normal normal-override-1" xml:lang="tr"><span class="no-style-override">Bunları haykırdıktan sonra şömineye doğru sürünecek oldu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, onu iterek:</span></p>

  <p class="normal normal-override-1" xml:lang="tr"><span class="no-style-override">- Çekil, diye bağırdı. Hepiniz açılın! Ganya, ne duruyorsun? Utanma, gir! Talih senin!</span></p>

  <p class="normal normal-override-1" xml:lang="tr"><span class="no-style-override">Ama Ganya, bugün ve bu akşam çok işkence çekmişti, bu son beklenmedik işkenceye de hazır değildi. Kalabalık onların karşısında ikiye ayrıldı. Ganya, Nastasya Filippovna’dan üç adım ötede karşı karşıya kaldı. Nastasya Filippovna, şöminenin tam yanında durmuş, onun yüzünden ateşli, dik bakışlarını ayırmadan bekliyordu. Ganya, arkasında frak, eldivenli elinde tuttuğu şapkasıyla, onun önünde ellerini göğsünde kavuşturmuş, sessiz sessiz duruyor, ateşe bakıyordu. Mendil gibi ağaran yüzünde deli bir gülümseme dolaşıyordu. Doğru, ateşten, tutuşmaya başlayan paketten gözlerini alamıyordu. Ama ruhuna yeni bir şey doğmuş gibiydi. Sanki işkenceye dayanmaya yemin etmişti; yerinden kımıldamıyordu. Birkaç dakika sonra onun paketi almaya gitmeyeceğini, gitmek istemediğini herkes anladı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna ona:</span></p>

  <p class="normal normal-override-1" xml:lang="tr"><span class="no-style-override">- Hey, yanacaklar, herkes yine de seni ayıplayacak, diye bağırıyordu. Sonra kendini asarsın ha, ciddi söylüyorum.</span></p>

  <p class="normal normal-override-1" xml:lang="tr"><span class="no-style-override">Önce, iki kavruk odun arasında alevlenen ateş, üzerine paket düşüp ezince sönecek oldu. Ama küçük, mavi bir alev henüz alttaki marsığın bir köşesinde tutunuyordu. En sonunda, ateşin ince uzun dili paketi de yaladı, tutundu ve paket kâğıdının üstünden köşelere doğru koşuştu ve birden bütün paket şöminenin içinde tutuştu, parlak bir alev yukarı doğru yükseldi.</span></p>

  <p class="normal normal-override-1" xml:lang="tr"><span class="no-style-override">Herkes bağırdı.</span></p>

  <p class="normal normal-override-1" xml:lang="tr"><span class="no-style-override">Lebedev yine ileri atılmaya çalışarak, halâ “Anacığım!” diye bağırıyordu. Ama Rogojin onu geri çekti ve bir kenara itti.</span></p>

  <p class="normal normal-override-1" xml:lang="tr"><span class="no-style-override">Rogojin kendisi de sabit bir bakış hâline gelmişti. Nastasya Filippovna’dan gözlerini ayıramıyor, ona dayanamıyordu, mest olmuştu.</span></p>

  <p class="normal normal-override-1" xml:lang="tr"><span class="no-style-override">Etrafındakilere rast gele:</span></p>

  <p class="normal normal-override-1" xml:lang="tr"><span class="no-style-override">- İşte bu kraliçe, diye her an tekrarlıyordu. İşte bu bize göre, diye coşarak bağırıyordu. İçinizden, hanginiz böyle bir beceri gösterebilir haydutlar, ha?</span></p>

  <p class="normal normal-override-1" xml:lang="tr"><span class="no-style-override">Prens, sessizce ve üzüntülü gözlerle etrafını seyrediyordu.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Yalnız bir tek binlik için dişlerimle çıkarmaya hazırım, diye teklif etti.</span></p>

  <p class="normal normal-override-1" xml:lang="tr"><span class="no-style-override">Yumruklu bay, herkesin arkasından tam bir ümitsizliğe kapılarak dişlerini gıcırdattı:</span></p>

  <p class="normal normal-override-1" xml:lang="tr"><span class="no-style-override">- Dişlerimle ben de o işi yapabilirim. Hay Tanrı kahretsin! Yanıyor, hepsi yanıyor, diye alev çıktığını görerek bağırdı.</span></p>

  <p class="normal normal-override-1" xml:lang="tr"><span class="no-style-override">Hepsi aynı anda şömineye doğru hamle ederek bir ağızdan bağırdılar:</span></p>

  <p class="normal normal-override-1" xml:lang="tr"><span class="no-style-override">- Yanıyor, yanıyor!</span></p>

  <p class="normal normal-override-1" xml:lang="tr"><span class="no-style-override">- Ganya, nazlanma, son defa söylüyorum!</span></p>

  <p class="normal normal-override-1" xml:lang="tr"><span class="no-style-override">Ferdişçenko, tam bir kudurganlık içinde Ganya’ya atılıp ceketinin yeninden çekerek:</span></p>

  <p class="normal normal-override-1" xml:lang="tr"><span class="no-style-override">- Şömineye gir, diye avazı çıktığı kadar bağırdı. Gir diyorum fiyakacı! Yanacak! Hay, Tanrım, kahretsin!</span></p>

  <p class="normal normal-override-1" xml:lang="tr"><span class="no-style-override">Ganya, Ferdişçenko’yu kuvvetle itti, döndü ve kapıya doğru gitti. Ama daha iki adım atmadan, sallandı ve yere yığıldı.</span></p>

  <p class="normal normal-override-1" xml:lang="tr"><span class="no-style-override">Etraftan:</span></p>

  <p class="normal normal-override-1" xml:lang="tr"><span class="no-style-override">- Bayıldı, diye bağırıştılar. Lebedev:</span></p>

  <p class="normal normal-override-1" xml:lang="tr"><span class="no-style-override">- Anacığım, yanacaklar, diye feryat ediyordu.</span></p>

  <p class="normal normal-override-1" xml:lang="tr"><span class="no-style-override">Her taraftan:</span></p>

  <p class="normal normal-override-1" xml:lang="tr"><span class="no-style-override">- Boş yere yanacaklar, diye bağrışıyorlardı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Katya, Paşa, ona su, ispirto verin, diye bağırarak şömine maşasını kaptığı gibi, paketi dışarı çekti.</span></p>

  <p class="normal normal-override-1" xml:lang="tr"><span class="no-style-override">Paketi saran kâğıt kavrulmuş ve tütüyordu ama iç kısmının zarar görmediği görülüyordu. Paket, üç kat gazete kâğıdına sarılmıştı, paralar zarar görmemişti. Herkes derin bir nefes aldı.</span></p>

  <p class="normal normal-override-1" xml:lang="tr"><span class="no-style-override">Lebedev duygulanarak:</span></p>

  <p class="normal normal-override-1" xml:lang="tr"><span class="no-style-override">- Olsa olsa, yalnız bir binlik kavrulmuştur, geri kalanı sapasağlam, diye mırıldandı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, paketi Ganya’nın yanı başına koyarak:</span></p>

  <p class="normal normal-override-1" xml:lang="tr"><span class="no-style-override">- Hepsi onun! Bütün deste onun! Duyuyor musunuz baylar, diye bağırdı. Şömineye girmedi, kendini tuttu! Demek henüz onuru para hırsından kuvvetliymiş. Önemi yok, ayılır! Yoksa boğazlardı herhâlde… İşte kendine geliyor bile. General, Ivan Petroviç, Darya Alekseyevna, Katya, Paşa, Rogojin, duydunuz değil mi? Paket onun, Ganya’nın… Ona hediye ediyorum, ödül olarak… Eh, işte ne için olursa olsun! Ona söyleyin, işte böylece yanında dursun… Rogojin, haydi, yallah! Hoşça kal prens, ilk defa bir insan gördüm! Hoşça kal, Afanasiy Ivanoviç, mersi!</span></p>

  <p class="normal normal-override-1" xml:lang="tr"><span class="no-style-override">Rogojin’in bütün yardımcıları, Rogojin ile Nastasya Filippovna’nın arkasından gürültü patırtı ile bağrışarak odalardan geçip sokak kapısına yöneldi. Salonda hizmetçi kızlar Nastasya Filippovna’ya kürkünü giydirdiler; aşçı kadın Marfa mutfaktan koşup geldi. Nastasya Filippovna, hepsiyle öpüştü.</span></p>

  <p class="normal normal-override-1" xml:lang="tr"><span class="no-style-override">Ağlaşan kızlar, onun ellerini öperken:</span></p>

  <p class="normal normal-override-1" xml:lang="tr"><span class="no-style-override">- Bizi büsbütün mü bırakıp gidiyorsunuz ama hanımefendi? Nereye gideceksiniz? Hem de doğum gününüzde, böyle bir günde, diye soruyorlardı.</span></p>

  <p class="normal normal-override-1" xml:lang="tr"><span class="no-style-override">- Sokağa gideceğim Katya, duydun değil mi, orası tam benim yerim, daha da olmazsa çamaşırcılığa giderim! Afanasiy Ivanoviç’le bu kadar yeter! Ona benden selam söyleyin, beni de kötülükle anmayın, hep iyiliğimi anın.</span></p>

  <p class="normal normal-override-1" xml:lang="tr"><span class="no-style-override">Prens, hemen çıngıraklı dört troykaya yerleşmekte olanların arkasından kapı önüne koştu.</span></p>

  <p class="normal normal-override-1" xml:lang="tr"><span class="no-style-override">General ona, daha merdivende yetişti. Onu kolundan yakalayarak:</span></p>

  <p class="normal normal-override-1" xml:lang="tr"><span class="no-style-override">- Rica ederim prens, kendine gel, diyordu. Vazgeç! Nasıl bir kadın olduğunu görüyorsun! Bir baba gibi söylüyorum…</span></p>

  <p class="normal normal-override-1" xml:lang="tr"><span class="no-style-override">Prens ona baktı ama bir şey söylemeden onun elinden kurtuldu ve aşağı koştu.</span></p>

  <p class="normal normal-override-1" xml:lang="tr"><span class="no-style-override">Daha henüz troykaların hareket ettiği kapı önünde general, prensin ilk rastladığı arabacıyı kiralayıp ona: “Yekateringof’ta, troykaların arkasından!” diye bağırdığını duydu. Ondan sonra generalin boz renkli tek atlı arabası geldi ve generali, yeni ümit ve hayallerle ve almayı unutmadığı deminki incilerle eve doğru götürdü. Hayaller arasında birkaç defa Nastasya Filippovna’nın çekici yüzü de gözleri önüne geldi; general içini çekti:</span></p>

  <p class="normal normal-override-1" xml:lang="tr"><span class="no-style-override">- Yazık! Çok yazık! Mahvolmuş bir kadın! Deli bir kadın!.. Hıh, şimdi prense gerekli olan Nastasya Filippovna değil… İşin bu şekle dökülmesi bir dereceye kadar iyi bile…</span></p>

  <p class="normal normal-override-1" xml:lang="tr"><span class="no-style-override">Birkaç adım yayan yürümeye karar veren Nastasya Filippovna’nın öteki misafirleri de buna benzer uğurlama ve nasihat sözleri söylemişlerdi.</span></p>

  <p class="normal normal-override-1" xml:lang="tr"><span class="no-style-override">Ivan Petroviç Ptitsin:</span></p>

  <p class="normal normal-override-1" xml:lang="tr"><span class="no-style-override">- Biliyor musunuz Afanasiy Ivanoviç, söylediklerine göre, Taponlarda buna benzer şeyler oluyormuş. Orada hakarete uğrayan, hakaret edene gider ve “sen beni aşağıladın, bunun için ben de senin gözlerinin önünde karnımı deşmeye geldim.” dermiş ve bu sözlerden sonra gerçekten de aşağılayanın gözleri önünde karnını deşermiş, anlaşılan böylelikle tamamen rahatladığına inanırmış. Dünyada tuhaf huylu insanlar oluyor, Afanasiy Ivanoviç!</span></p>

  <p class="normal normal-override-1" xml:lang="tr"><span class="no-style-override">Afanasiy Ivanoviç gülümseyerek:</span></p>

  <p class="normal normal-override-1" xml:lang="tr"><span class="no-style-override">- Burada da böyle bir şey mi oldu sanıyorsunuz, diye cevap verdi. Hım! Bununla beraber siz pek zekice ve güzel bir kıyaslama yaptınız. Ama kendiniz de gördünüz ya, azizim Ivan Petroviç, ben elimden gelen her şeyi yaptım; mümkün olandan fazlasını yapamazdım ki, öyle değil mi? Ama şunu da kabul etmelisiniz ki bu kadında akıl almaz yetenekler, parlak özellikler vardı. Demin, o karışıklıkta kendime izin verebilseydim, bütün suçlamalarına karşı kendisinin benim için en iyi bir beraatname olduğunu bağırmak istemiştim. Peki kim belleğini ve daha başka şeylerini kaybedecek kadar bu kadının cazibesine kapılmazdı? Baksanıza şu Rus köylüsü Rogojin, ona yüz bin getirdi! Durum bu iken, şimdi orada onların hepsi geçici, romantik, uygunsuz şeylerdir ama ne de olsa renkli, hiç değilse orijinal, bunu kabul etmelisiniz. Tanrım, böyle bir karakterle, böyle bir güzellikle insan neler yapamazdı! Ama bütün çabalarına, hatta okumuşluğuna rağmen her şey mahvoldu! Yontulmamış elmas. Ben bunu birkaç kez söylemiştim…</span></p>

  <p class="normal normal-override-1" xml:lang="tr"><span class="no-style-override">Bunun üzerine Afanasiy Ivanoviç, derin derin içini çekti.</span></p>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div id="kitap2">

    <div class="generated-style"></div>

  </div>

</body>

</html>