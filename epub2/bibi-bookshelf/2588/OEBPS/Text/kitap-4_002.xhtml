<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_21" xml:lang="tr"><span class="no-style-override-5">II</span></h2>

  <p class="normal normal-override-1" xml:lang="tr"><span class="no-style-override">Generalin sebep olduğu skandal, başka bir zamanda olmuş olsaydı, suya sabuna dokunmadan geçerdi ama birçok garip hikâyenin kahramanı idi. Aslında, oldukça alçakgönüllü ve iyilik taraftarı bir adamdı. Bu son seneler süresince belki yüz defadır bu taşkın alışkanlıkları ile mücadeleye girişti. Birden “aile reisi” olduğunu hatırlıyor, karısıyla barışıyor ve içten gözyaşları döküyordu. Karısı Nina Aleksandrovna’ya, taparcasına bir saygı besliyordu. Çünkü karısı, ağzını bile açmadan, onun içinde yuvarlandığı gülünç ve dejenere hayatına rağmen her şeyini bağışlıyordu. Fakat onun hayatının kargaşasına karşı açtığı bu mücadele, pek uzun sürmezdi. Çünkü general de gerektiğinde ailesi arasında yoksulluktan doğan bir hayat sürmesinden dolayı acı duyacak ve isyan edecek “taşkın” karakterli bir adamdı. O anlarda küplere binerdi; fakat bir saniye sonra da bu hâline kendisi de kızardı. Böyle olduğu hâlde, isyanına hâkim olamıyordu. Aile fertleri ile kavga eder, onlara çatar, büyük bir ustalıkla konuşur, konuşurken saygı ile dinlenmesini ister, sonra da kalkıp gider ve evine bir hayli zaman uğramazdı. İki yıldan beri ailesinde yaşanan olaylardan, ya tam net olmayan bir bilgisi vardı ya da bunları ağızdan ağza dolaşırken işitmişti.</span></p>

  <p class="normal normal-override-1" xml:lang="tr"><span class="no-style-override">Fakat bu defa, skandal bambaşka bir özelliğe bürünmüştü. Bu öyle bir skandaldı ki, sanki bunu herkes biliyor fakat konuşmaya kimse cesaret edemiyordu. General, aile ocağına, yani karısı Nina Aleksandrovna’nın yanına döneli henüz üç gün ancak olmuştu. Fakat çoğu kez yaptığı gibi, alçalma ve pişmanlık duyguları göstereceği yerde, son derece hırçın bir mizaç ortaya atıyordu. Öfkeli ve geveze idi; fakat öyle beklenmedik meselelerden söz ediyordu ki, gerçek endişesinin sebebini anlamaya imkân ve ihtimal yoktu. Neşeli birkaç anı sayılmayacak olursa, kafasın oyalayan şeyin ne olduğunu kendisi de bilmiyordu. Yepançinlere, prense, Lebedev’e ait bir hikâyeye başlar, ani olarak durur ve hikâyesinin sonu hakkında bilgi isteyenlere bir gülümsemeyle cevap verirdi. Soru sorulduğunun farkında bile değildi. Son gece durmadan içki içti ve dinledi. Onun bu hâli karısını endişeye düşürdü, zavallı kadın sabaha kadar uyumadı ve kocasını rahatsız sanarak ona lapa yaptı. Sabaha doğru general, sızdı; fakat dört saat sonra bir nevi ipokondriye varan ve sonu İppolit ile kavga ve evin “lanetiyle” biten şiddetli bir sinir krizi içinde uyandı.</span></p>

  <p class="normal normal-override-1" xml:lang="tr"><span class="no-style-override">Bu son günler içinde, anormal bir hassasiyet hâline gelen ve zarara varan sürekli bir intihar duygusu içindeydi. Kolya bu hain içkisizlikten, belki de babasının Lebedev ile olan sıkı fıkı dostluğunun onun yokluğuyla sona ermesinden meydana geldiğini annesine ısrarla söylüyordu Üç gün önce onların arasında umulmadık bir kavga olmuştu ki, bu da generali son derece harap etmişti. Hatta prens ile de bir sahne yapmıştı. Kolya, prensten bu konuda açıklama istemiş, fakat onun da bazı şeyler gizlediğini fark etmişti. Ganya’nın kuvvetle tahmin ettiği gibi, belki de İppolit ile Nina Aleksandrovna arasında özel bir görüşme olmuştu; fakat Ganya’nın, dedikoducu diye anlattığı bu kötü adamın, bu konuda Kolya’ya da bilgi vermemesi gayet doğaldı. Kim bilir, belki de İppolit, Ganya’nın kız kardeşine söz ettiği kadar “kötü bir yumurcak” değildi; belki de kötülüğü bambaşka bir sahaya etki ediyordu. Eğer Nina Aleksandrovna’ya açıklamak istediği bir şey varsa, belki de bunu sadece onun “kalbini parçalamak” için söylemişti. Unutmayalım ki, insanın yaptığı iş ve hareketlerinin sebepleri çoğunlukla, sonraları düşünüldüğünden çok daha çapraşık ve çeşitlidir. Onların belli bir şekilde açıklanmasına imkân ve ihtimal yoktur. Bu gibi hâllerde hikâyeciye düşen en iyi görev, sadece olaylarla yetinmektir. Biz de generalin hayatını yıkan bu olay hakkında gereken bilgileri verirken, bu şekilde hareket edeceğiz. Hikâyemizin ikinci planında yer verdiğimiz ve şimdiye kadar çerçevesinden dışarıya çıkarmadığımız bu şahsa, daha fazla önem vermek gerekecek.</span></p>

  <p class="normal normal-override-1" xml:lang="tr"><span class="no-style-override">Olaylar şu şekilde olmuştu:</span></p>

  <p class="normal normal-override-1" xml:lang="tr"><span class="no-style-override">Ferdişçenko’yu bulmak niyetiyle Petersburg’a gitmiş olan Lebedev, aynı gün Pavlovsk’a general ile beraber döndü ve prense özel olarak hiçbir şey söylemedi. Eğer prensin o zaman üzerinde dalgınlığı olmasaydı ve zihnini daha önemli meseleler meşgul etmemiş olsaydı, Lebedev’in kendisine değil öteberi söylemesini, hatta kendisinden kaçtığını bile fark ederdi. Bu nokta prensin dikkatini çekince, iki günden beri Lebedev’in neşe ile dolaştığını ve generalin yanından hiç ayrılmadığını büyük bir şaşkınlıkla hatırladı. İki dost da birbirinden hiç ayrılmıyorlardı. Bazen prens, üstündeki odada, onların sıcak sohbetlerini, kahkahalar içinde geçen neşeli tartışmalarını duyuyordu. Hatta bir defasında, gecenin bir hayli ilerlemiş saatlerinde bir askerî şarkının nakaratı kulaklarına çalındı. Prens, generalin paslı kalın sesini tanıdı. Fakat şarkı birden durdu ve etrafa derin bir sessizlik çöktü. Tartışma, öncekinden daha canlı ve heyecanlı olarak tekrar başladı ve bir saat kadar sürdü. İki arkadaştan birinin zilzurna sarhoş olduğu anlaşılıyordu. Çünkü arkadaşını öpmeye, sonra da ağlamaya başladı. Birden bir kavga başladı; birkaç dakika sonra da ortalık sakinleşiverdi.</span></p>

  <p class="normal normal-override-1" xml:lang="tr"><span class="no-style-override">Bütün bu süre içinde Kolya son derece düşünceli ve endişeli idi. Prens, gündüzleri hiç evinde bulunmazdı, akşam saatleri de çok geç dönerdi. Ona, Kolya’nın kendisini bütün gün aradığını söylerlerdi ama ona rastladığı zamanlarda, Kolya, generalden ve onun hâlinden “memnun” olmadığını bildirmekten başka söyleyecek bir söz bulamazdı. “Kaldırımlarda sürtüyorlar, sokak ortasında öpüşüyorlar ve kavga ediyorlar, birbirlerini aşağılıyorlar, bir türlü de ayrılamıyorlar!” diyordu. Prens ona bu halin bir çeşit tekrardan ibaret olduğunu söylediği zaman, Kolya cevap vermedi ve endişesinin niteliğini anlatacak söz bulamadı.</span></p>

  <p class="normal normal-override-1" xml:lang="tr"><span class="no-style-override">Şarkıyı ve kavgayı işittiğinin ertesi günü prens, çıkmaya hazırlanırken, karşısına ani olarak general çıktı. Büyük bir heyecanın etkisi altında olduğu her hâlinden belliydi. Titriyordu da âdeta.</span></p>

  <p class="normal normal-override-1" xml:lang="tr"><span class="no-style-override">– Pek saygıdeğer Lev Nikolayeviç, size rastlamak şeref ve fırsatını ne zamandan beri kolluyordum. Evet, ne zamandan beri kolluyordum, dedi ve prensin elini acıtırcasına sıktı.</span></p>

  <p class="normal normal-override-1" xml:lang="tr"><span class="no-style-override">Prens onu içeriye buyur etti ve sandalye gösterdi.</span></p>

  <p class="normal normal-override-1" xml:lang="tr"><span class="no-style-override">– Hayır, oturmayacağım; sizi de alıkoymak istemem. Sadece sizi… Kalbinizin arzularını gerçekleştirdiğinizden dolayı tebrik etmek isterim.</span></p>

  <p class="normal normal-override-1" xml:lang="tr"><span class="no-style-override">– Kalbimin ne gibi arzuları?</span></p>

  <p class="normal normal-override-1" xml:lang="tr"><span class="no-style-override">Prens şaşırdı. Kendi durumunda olan birçok insan gibi kimsenin bir şey görmediğini ve hiçbir şey sezmediğini sandı.</span></p>

  <p class="normal normal-override-1" xml:lang="tr"><span class="no-style-override">– Rahat olun! Sizi, rencide edecek değilim. Merak etmeyin. Ben hâlinizden anlarım ve atasözünün dediği gibi, bir başkasının işine burnumu sokmak istemem. Ben bunu tecrübe ile bilirim. Fakat ben buraya, başka önemli bir iş için, ama çok önemli bir iş için geldim prens.</span></p>

  <p class="normal normal-override-1" xml:lang="tr"><span class="no-style-override">Prens, ona tekrar sandalye gösterdi, kendisi de oturdu.</span></p>

  <p class="normal normal-override-1" xml:lang="tr"><span class="no-style-override">– Pekâlâ… Bir an için oturayım… Size akıl danışmaya geldim. Doğal olarak hayatımın hiçbir olumlu gayesi yok… İlk önce kendime olan saygım ve genellikle mahrum Rus’un bulunduğu pratik zekâya saygıdan… Kendime, ailem ve çocuklarım için bir statü yaratmak istiyorum… Özetle prens, sizden bir öğüt istiyorum.</span></p>

  <p class="normal normal-override-1" xml:lang="tr"><span class="no-style-override">Prens, generalin sözlerini candan alkışladı. General ardından ekledi:</span></p>

  <p class="normal normal-override-1" xml:lang="tr"><span class="no-style-override">– Canım, bu önemli bir şey değil. Buraya asıl bunun için gelmedim. Çok daha ciddi bir mesele için geldim. Prens, size içimi dökmeye karar verdim. Çünkü siz içtenliğin ve soyluluğun örneği bir insansınız! Sözlerime şaşırmıyorsunuz ya, prens?</span></p>

  <p class="normal normal-override-1" xml:lang="tr"><span class="no-style-override">Prens, ziyaretçiye hayretle değilse bile, büyük bir dikkat ve merakla bakıyordu. İhtiyar, biraz sararmıştı. Ara sıra dudaklarında, bir ürperme canlanıyordu; elleri de durmadan oynuyordu. Oturalı birkaç dakika olduğu hâlde, iki defa, sanki yay üzerinde oturuyormuş gibi verinden fırlamış, sonra tekrar oturmuştu. Heyecanının farkında değildi herhâlde. Masanın üzerinde kitaplar vardı. Konuşurken onlardan birini aldı, açtı, bir göz attı, kapadı ve yerine koydu. Sonra da bir başkasını aldı, açmadı, fakat bütün ziyareti sırasında elinde tuttu ve konuşurken, ikide bir havaya kaldırdı.</span></p>

  <p class="normal normal-override-1" xml:lang="tr"><span class="no-style-override">Birden:</span></p>

  <p class="normal normal-override-1" xml:lang="tr"><span class="no-style-override">– Artık yeterli, dedi. Sizi bir hayli rahatsız ettim.</span></p>

  <p class="normal normal-override-1" xml:lang="tr"><span class="no-style-override">– Rica ederim. Rahatsız falan olmadım. Buyurun oturun. Sizi büyük bir ilgi ile dinledim ve anlamaya çalışıyorum…</span></p>

  <p class="normal normal-override-1" xml:lang="tr"><span class="no-style-override">– Prens! Bana saygınlık kazandıracak bir statü istiyorum… Kendi kendimin saygısını kazanmak istiyorum… Aynı zamanda da haklarımın…</span></p>

  <p class="normal normal-override-1" xml:lang="tr"><span class="no-style-override">– Böyle bir arzusu olan her insan saygıya layıktır!</span></p>

  <p class="normal normal-override-1" xml:lang="tr"><span class="no-style-override">Prens, bir okul kitabından öğrendiği bu cümleyi söylerken, yapacağı etkinin iyice geniş olacağını düşündü. Psikolojisi bu kadar perişan bir ziyaretçiyi, ancak avuttuktan sonra göndermeliydi… Bütün mesele oradaydı.</span></p>

  <p class="normal normal-override-1" xml:lang="tr"><span class="no-style-override">Cümle, generalin çok hoşuna gitti. Sevindi ve duygulandı. Derhal sözlerinin edasını değiştirdi ve uzun, aynı zamanda da heyecanlı açıklamalara girişti. Fakat harcadığı bütün çaba ve dikkate rağmen, prens, onun sözlerden bir nebze bile anlamadı. General, on dakika kadar, kafasına saldıran bir yığın düşünce arasından hangisini açıklayacağını şaşıran bir adam gibi heyecanla konuştu. Hatta gözleri bile yaşardı. Bununla birlikte sözlerin ne başı, ne kuyruğu vardı; ağzından çıkan kelimeler dağınık ve parça parçaydı.</span></p>

  <p class="normal normal-override-1" xml:lang="tr"><span class="no-style-override">Birden kalkarak:</span></p>

  <p class="normal normal-override-1" xml:lang="tr"><span class="no-style-override">– Artık yeterli, dedi. Beni anladınız sanırım. İçim de ferahladı neyse. Sizinki gibi bir kalp imkân var mı ki, acı çeken bir insanı anlamasın? Prens, sizde fikir soyluluğu var. Diğer insanlar sizin yanınızda on para etmez. Fakat siz gençsiniz, hayır duamı alın. Ben buraya, önemli bir görüşme için, bir saat belirlemenizi istemek için gelmiştim. Aslında ümidim de bu görüşmeye bağlıdır. Prens, ben arkadaşlık ve bir kalp peşindeyim; kalbimin ihtiyaçlarını susturmasını asla bilmedim ben…</span></p>

  <p class="normal normal-override-1" xml:lang="tr"><span class="no-style-override">– Peki, şimdi niye konuşmuyorsunuz… Sizi can kulağıyla dinleyebilirim…</span></p>

  <p class="normal normal-override-1" xml:lang="tr"><span class="no-style-override">General sertçe:</span></p>

  <p class="normal normal-override-1" xml:lang="tr"><span class="no-style-override">– Hayır prens, hayır şimdi olmaz, diye onun sözünü kesti. Şimdi mesele bir rüya hâlinde… Bu çok, ama çok önemli bir meseledir. Bu görüşme saati kaderimin dönüm noktası olacaktır. Fakat bu saatin ancak bana ait olmasını isterim… Herhangi bir küstah tarafından bozulmasını veya kapılmasını istemem. Prense doğru eğildi ve esrarengiz bir ifade ile kulağına fısıldadı: Sizin pabucunuz bile olamaz bir kimse tarafından çalınmasına katlanamam, aziz prens! Dikkat buyurun, benim pabucum demiyorum. Sizinki diyorum. Bu gibi durumlarda, benim pabucumdan söz etmekle, belki de sonsuz bir gurur ve olağanüstü bir soyluluk eseri gösteriyorumdur. Bunu sizden başka kimse anlayamaz. O ise herkesten daha az anlayacaktır; prens, o bir şeyden anlamaz. Anlayamamak iktidarsızlığı içindedir. Anlamak için, ilk önce bir kalbe sahip olmak gereklidir.</span></p>

  <p class="normal normal-override-1" xml:lang="tr"><span class="no-style-override">Prens, korkuya varan bir çeşit iç sıkıntısı duyuyordu. Ertesi gün, aynı saatte generale randevu verdi. General neşeli, ikna olmuş, âdeta avunmuş hâlde çıktı. Akşam saat altı ile yedi arası, prens gelip kendisini görmesi için Lebedev’e haber gönderdi.</span></p>

  <p class="normal normal-override-1" xml:lang="tr"><span class="no-style-override">Lebedev büyük bir zevk içinde geldi. Odaya girdiği zaman: “Bu çağrıya uymak benim için büyük bir şereftir…” dedi.</span></p>

  <p class="normal normal-override-1" xml:lang="tr"><span class="no-style-override">Üç günden beri, prensten saklandığını ve onunla karşılaşmak istemediğini unutmuş gibiydi. Gülümseyerek ve yüzü ile şaklabanlıklar yaparak bir sandalyenin kenarına oturdu, her şeyi okumak isteyen gözlerinin içi gülüyordu. Ellerini ovuşturdu ve nice zamandan beri beklemekte olduğu önemli bir haberi öğrenmek ateşiyle yanan bir adamın halini takındı. Prensin tekrar canı sıkıldı. Herkesin, ondan bir şey öğrenmek isteyen, bu sebepten de tebrik tarzında ona imalarda bulunan, göz kırpan ve gülümseyen bir hâli vardı. Keller de, üç defa tebrik etmek amacı ile uğramıştı. Her defasında cakalı ve anlaşılmaz sözler söylemiş, fakat hiçbir inde de, bitirmeden çekilip gitmişti. Bu son zamanlarda kendisini büsbütün içkiye ve bilardoya vermişti. Kolya bile, kederine rağmen, Prense uğramış ve ona muammalı imalarda bulunmuştu.</span></p>

  <p class="normal normal-override-1" xml:lang="tr"><span class="no-style-override">Prens, Lebedev’e generalin durumu hakkında ne düşündüğünü ve onun bu konudaki endişesinin neden meydana geldiğini açıkça sordu ve ona birkaç kelime ile generalin biraz önceki psikolojisin açıkladı.</span></p>

  <p class="normal normal-override-1" xml:lang="tr"><span class="no-style-override">Canının sıkıldığı her hâlinden belliydi.</span></p>

  <p class="normal normal-override-1" xml:lang="tr"><span class="no-style-override">Lebedev, gayet kuru bir eda ile:</span></p>

  <p class="normal normal-override-1" xml:lang="tr"><span class="no-style-override">– Herkesin, özellikle içinde yaşadığımız böyle garip ve üzücü bir asırda kendine göre endişeleri vardır, prens, dedi.</span></p>

  <p class="normal normal-override-1" xml:lang="tr"><span class="no-style-override">Prens gülümseyerek:</span></p>

  <p class="normal normal-override-1" xml:lang="tr"><span class="no-style-override">– Ne yaman felsefe, dedi.</span></p>

  <p class="normal normal-override-1" xml:lang="tr"><span class="no-style-override">– Asrımızda, pratik bakımdan bir felsefeye ihtiyaç, hatta gereğinden çok ihtiyaç var ama… İhmal ediyorlar; bu bir olaydır. Bana gelince prens hazretleri, bildiğiniz bir noktada güveninizi kazanmıştım, fakat onu sınırladınız… Bunu anlıyorum; fakat şikâyet ettiğimi sanmayın sakın.</span></p>

  <p class="normal normal-override-1" xml:lang="tr"><span class="no-style-override">– Lebedev, bir şeye canınız sıkıldı galiba. Lebedev, heyecanla ve elini kalbine götürerek:</span></p>

  <p class="normal normal-override-1" xml:lang="tr"><span class="no-style-override">– Asla, asla, benim saygıdeğer ve haşmetli prensim, dedi. Tam tersine, yüksek güveninizi kazanmaya gerek toplumsal statüm, gerek maddî ve manevî gelişmem, gerek servetim ve gerekse dostlarım müsait değildir. Size bir yardımda bulunabilirsem, bu da ancak bir köle gibi olacaktır… Başka türlü değil… Merak etmeyin kızmadım, sadece hüzünlendim.</span></p>

  <p class="normal normal-override-1" xml:lang="tr"><span class="no-style-override">– Yok canım!</span></p>

  <p class="normal normal-override-1" xml:lang="tr"><span class="no-style-override">– Başka türlü değil. Özellikle şimdi! Size rastladığı ve bütün kalbim ve kafamla sizi sevdiğim zaman, kendi kendime: “Doğal olarak bana içten itiraflarda bulunamaz, buna layık değilim; fakat ev sahibi olmam nedeniyle, gerçekleşmesi yakın veya beklenen değişikliklere ait bir emir veya bir ihbar belki alabilirim, diye düşünmüştüm.</span></p>

  <p class="normal normal-override-1" xml:lang="tr"><span class="no-style-override">Lebedev bu sözleri söylerken küçücük delici gözlerini hayretle kendisine bakan prense dikmişti. Prens âdeta kızarak:</span></p>

  <p class="normal normal-override-1" xml:lang="tr"><span class="no-style-override">– Doğrusunu isterseniz, bütün bunlardan hiçbir şey anlamıyorum, dedi. Sonra da içten ve ani bir kahkaha arasında: Siz yaman bir entrikacısınız, diye ekledi.</span></p>

  <p class="normal normal-override-1" xml:lang="tr"><span class="no-style-override">Lebedev de onunla beraber gülmek için yırtındı. Neşeden parlayan gözlerinden, ümitlerinin gerçekleşmekte olduğu anlaşılıyordu.</span></p>

  <p class="normal normal-override-1" xml:lang="tr"><span class="no-style-override">– Lukyan Timofeiç size ne söyleyeceğim, biliyor musunuz, sakın kızmayın. Ama sizin ve diğer bazı insanların saflığına şaşıyorum doğrusu. Şu anda, tarafımdan gerçekleşecek bir sırrın ortaya dökülmesini o kadar heyecanla bekliyorsunuz ki, sizi tatmin edemeyişimden dolayı, doğrusu acı ve utanç duyuyorum. Bununla birlikte, yemin ederim ki, size itiraf edecek hiçbir şeyim yok. Bunu kafanıza iyice sokun.</span></p>

  <p class="normal normal-override-1" xml:lang="tr"><span class="no-style-override">Prens, tekrar gülmeye başladı.</span></p>

  <p class="normal normal-override-1" xml:lang="tr"><span class="no-style-override">Lebedev, soylu bir tavır takındı.</span></p>

  <p class="normal normal-override-1" xml:lang="tr"><span class="no-style-override">Şüphesiz, merakı bazen gayet sofiyane ve hatta mevsimsiz bir şekilde yanına geliyordu ama buna rağmen gayet zeki bir adamdı, hatta bazı hallerini şeytanca bir gizlilikle korumasını bile bilirdi. Lebedev, kiracısının ağzından bir şey almayı başaramayınca, âdeta ondan nefret etmeye başladı. Eğer Prens ona sırlarından söz etmiyorsa merakının gayet nazik bir meseleye dokunmasındandı. Birkaç gün öncesine kadar prens, hayallerinin bir kısmına suç gözü ile bakıyordu; onun, şahsına karşı olan dikkatliliğinde bir nevi nefret izi görerek kalbi sızlıyordu Bu sebepten de, yalnız Kolya ile Keller’i değil, aynı zamanda kendi kızı Vera Lukionovna’yı da kıskanırdı. Bu sırada prense, onu son derece ilgilendirecek bir haber vermek arzusu ile yanıyordu ama, sadece intikam almış olmak için sustu ve sırlarını kendine sakladı.</span></p>

  <p class="normal normal-override-1" xml:lang="tr"><span class="no-style-override">Bir anlık sessizlikten sonra:</span></p>

  <p class="normal normal-override-1" xml:lang="tr"><span class="no-style-override">– Pek saygıdeğer prens hazretleri, size ne gibi bir yardımda bulunabilirim… Madem ki, beni çağırtmışsınız, dedi.</span></p>

  <p class="normal normal-override-1" xml:lang="tr"><span class="no-style-override">Prens de bir an düşünceleri daldı.</span></p>

  <p class="normal normal-override-1" xml:lang="tr"><span class="no-style-override">– İşte, size generalden ve hırsızlık olayından söz etmek isterdim.</span></p>

  <p class="normal normal-override-1" xml:lang="tr"><span class="no-style-override">– Nasıl? Hangi hırsızlık?</span></p>

  <p class="normal normal-override-1" xml:lang="tr"><span class="no-style-override">– Hadi canım, anlamazlıktan geliyorsunuz şimdi de. Tanrı aşkına Lukyian Timofeiç komedi oynamanın sırası değil şimdi. Geçen gün, cüzdanınızla kaybettiğiniz ve Petersburg’a hareketinizden önce bana çalındığını haber verdiğiniz paradan, dört yüz rubleden söz ediyorum. Anlayabildiniz mi sonunda?</span></p>

  <p class="normal normal-override-1" xml:lang="tr"><span class="no-style-override">Lebedev, söylenenleri güç belâ anlayabilmiş gibi değişmeyen eda ile:</span></p>

  <p class="normal normal-override-1" xml:lang="tr"><span class="no-style-override">– Ha, şu dört yüz rubleden söz etmek istiyorsunuz, dedi. Prens, içten ilginize teşekkür ederim. Doğrusu, bu benim için büyük bir şeref… Fakat paramı buldum… Çok oluyor.</span></p>

  <p class="normal normal-override-1" xml:lang="tr"><span class="no-style-override">– Buldunuz mu? Tanrı’ya bin şükür!</span></p>

  <p class="normal normal-override-1" xml:lang="tr"><span class="no-style-override">– Bu sözler soylu bir kalbin belirtisidir. Çünkü bu dört yüz ruble, yalnız kendi hayatını değil, fakat ailesi çevresininkini de bin bir zorlukla kazanan bir adam için oldukça büyük bir paradır.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">– Ben bundan söz etmiyorum, dedi. Doğrusu, paranızı bulduğunuza çok memnun oldum… Tanrı aşkına, nasıl buldunuz?</span></p>

  <p class="normal normal-override-1" xml:lang="tr"><span class="no-style-override">– Gayet basit bir şekilde… Redingotumu koyduğum sandalyenin altında. Cüzdan cebimden kaymış olacak!</span></p>

  <p class="normal normal-override-1" xml:lang="tr"><span class="no-style-override">– Nasıl? Sandalyenin altında mı? İmkânı yok… Odanın her tarafını aradığınızı siz söylememiş miydiniz? En görülecek yerde olduğu hâlde, neden görmediniz?</span></p>

  <p class="normal normal-override-1" xml:lang="tr"><span class="no-style-override">– Mesele şu ki, oraya özellikle baktım. Evet, baktığımı hatırlıyorum. Döşemeye diz çöktüm ve elimle sandalyenin altını yokladım; fakat bulamadım, böyle olduğu hâlde yoklamakta devam ettim. Bu gibi tereddütler, mutlak şekilde bir şey bulmak isteyen bir adamın düşüncelerini ilgilendirir. Kaybettiği eşya kıymetliyse, ya da kaybı ona acı veriyorsa, aradığı yerde bulamadığını gördüğü hâlde birçok kereler bakar.</span></p>

  <p class="normal normal-override-1" xml:lang="tr"><span class="no-style-override">– Kabul. Fakat bir türlü anlayamıyorum doğrusu! O yerde bir şey olmadığını söylediğiniz hâlde, parayı nasıl olur da birdenbire orada bulursunuz?</span></p>

  <p class="normal normal-override-1" xml:lang="tr"><span class="no-style-override">– Evet, orada buldum.</span></p>

  <p class="normal normal-override-1" xml:lang="tr"><span class="no-style-override">Prens, Lebedev’e garip bir bakışla baktı ve:</span></p>

  <p class="normal normal-override-1" xml:lang="tr"><span class="no-style-override">– Peki ya general, diye sordu. Lebedev:</span></p>

  <p class="normal normal-override-1" xml:lang="tr"><span class="no-style-override">– General mi? Ne demek istiyorsunuz, dedi ve yeniden anlamamazlıktan geldi.</span></p>

  <p class="normal normal-override-1" xml:lang="tr"><span class="no-style-override">– Canım, cüzdanınızı sandalyenin altında bulduğunuz zaman, generalin ne dediğini soruyorum, ilk önce, beraber aramamış mıydınız?</span></p>

  <p class="normal normal-override-1" xml:lang="tr"><span class="no-style-override">– Evet ama bu defa ona parayı bulduğumu söylemedim… Bilmemesi daha iyi!</span></p>

  <p class="normal normal-override-1" xml:lang="tr"><span class="no-style-override">– Peki ama… Neden?.. Paranız tamam mıydı bari?</span></p>

  <p class="normal normal-override-1" xml:lang="tr"><span class="no-style-override">– Parayı saydım. Tamamdı. Bir ruble bile eksik değildi. Prens, düşünceli bir hâlde:</span></p>

  <p class="normal normal-override-1" xml:lang="tr"><span class="no-style-override">– Hiç olmazsa bana haber verebilirdiniz, dedi.</span></p>

  <p class="normal normal-override-1" xml:lang="tr"><span class="no-style-override">– Prens hazretleri, işleriniz zaten yoğun, sizi rahatsız etmek istemiyordum; ben bile bir şey bulmamış gibi davrandım. Cüzdanı açtıktan ve içindekileri kontrol ettikten sonra onu kapadım ve tekrar sandalyenin altına koydum.</span></p>

  <p class="normal normal-override-1" xml:lang="tr"><span class="no-style-override">– Neye?..</span></p>

  <p class="normal normal-override-1" xml:lang="tr"><span class="no-style-override">Lebedev:</span></p>

  <p class="normal normal-override-1" xml:lang="tr"><span class="no-style-override">– Hiç, laf olsun diye! Sorumun ne olacağını merakla bekliyordum, dedi ve alay ederek ellerini ovuşturdu.</span></p>

  <p class="normal normal-override-1" xml:lang="tr"><span class="no-style-override">– Demek, iki günden beri sandalyenin altında?</span></p>

  <p class="normal normal-override-1" xml:lang="tr"><span class="no-style-override">– Yok, efendim. Orada ancak yirmi dört saat kaldı. Benim biricik arzum, onu generalin de bulması idi. Kendi kendime: “Benim bulduğum bir şeyi generalin de rahatlıkla bulması gerekir…” diyordum. Çünkü cüzdanı, âdeta göze batacak bir şekilde meydanda… Sandalyeyi defalarca oynattım, fakat general hiçbir şeyin farkına varmadı. Bu hâl, tam yirmi dört saat sürdü. Anlaşılan, çok dalgın! Doğrusu, hiçbir şey anlamıyorum. Konuşuyor, hikâyeler anlatıyor, gülüyor alay ediyor ve birden bana kızıyor; sebebini ben de bilmiyorum. Sonunda odadan beraberce çıktık, fakat odanın kapısını bilerek açık bıraktım. Bir an tereddüt etti; bir şeyler söylemek istedi; herhâlde içinde bu kadar para olan bir cüzdanı orada bıraktığıma içerliyordu; fakat hiçbir imada bulunmadı. Öfkesinden pancar gibi oldu. Sokağa çıkınca, iki adım sonra beni ekti ve başka bir yola saptı. Ancak akşama doğru lokantada buluştuk.</span></p>

  <p class="normal normal-override-1" xml:lang="tr"><span class="no-style-override">– Peki, sonunda cüzdanı aldınız mı?</span></p>

  <p class="normal normal-override-1" xml:lang="tr"><span class="no-style-override">– Mümkün değil alamadım. Geceleyin yerinde yeller esiyordu.</span></p>

  <p class="normal normal-override-1" xml:lang="tr"><span class="no-style-override">– Peki, şimdi nerede? Lebedev, birdenbire doğrularak:</span></p>

  <p class="normal normal-override-1" xml:lang="tr"><span class="no-style-override">– İşte şurada, dedi ve prense neşe ile baktı. Onu redingotumun astarında buldum. Emin olmak isterseniz, yoklayın bakın!..</span></p>

  <p class="normal normal-override-1" xml:lang="tr"><span class="no-style-override">Gerçekten redingotunun ön tarafında, göze çarpacak kadar bir şişkinlik vardı. Dokununca, insan bunun bir cüzdan olduğunu anlıyordu. Yırtık cepte, astara kaymıştı herhâlde.</span></p>

  <p class="normal normal-override-1" xml:lang="tr"><span class="no-style-override">– Kontrol etmek için onu oradan çıkardım. Para, olduğu gibi duruyordu. Böylece, dün sabahtan beri de onu ceketimin eteğinde taşıyorum; dizlerime çarpıyor ama… Ne yaparsınız!</span></p>

  <p class="normal normal-override-1" xml:lang="tr"><span class="no-style-override">– Onu fark etmiyor gibi görünüyorsunuz herhâlde!</span></p>

  <p class="normal normal-override-1" xml:lang="tr"><span class="no-style-override">– Ben zaten hiçbir şeyin farkında olmam. He! He! Bu içtenlik, soyluluğunuzla yorumlanamamasına rağmen, pek saygıdeğer prens hazretleri şunu da dikkate alın ki, o güne kadar ceplerim hep sağlamdı. Yırtılmaları için, böyle bir olayın olması yeterli geldi. Yırtığı merakla inceledim. Çakı ile yapılmışa benziyor. Doğrusu şaşılacak şey… Değil mi?</span></p>

  <p class="normal normal-override-1" xml:lang="tr"><span class="no-style-override">– Peki… General?..</span></p>

  <p class="normal normal-override-1" xml:lang="tr"><span class="no-style-override">– Ne dün renk verdi, ne de bugün! Hoşnutsuzluğu müthiş doğrusu! Ara sıra neşeleniyor ve içkinin etkisiyle son derece ağırlayıcı oluyor; sonra da ağlamaya varan bir hassasiyet gösteriyor ve birden coşuyor. Doğrusu onun bu anî öfkesi karşısında pusulayı şaşırıyorum. Şunu da söylemek isterim ki, prens, kavga adamı değilim. Dün lokantada beraberdik. Birden, redingotumun eteği meydana çıktı. İçindeki şişlik de göze çarpıyordu. General, gözünün ucuyla oraya bakıyor ve küplere biniyordu.</span></p>

  <p class="normal normal-override-1" xml:lang="tr"><span class="no-style-override">Epey zamandan beri de yüzüme bakmıyordu, sarhoş veya hassas olduğu zamanlar hariç tabiî! Fakat dün yüzüme öyle baktı ki, sırtımdan soğuk terler boşandı. Yarın cüzdanı çıkaracağım artık! Fakat onunla bir akşam daha alay etmek niyetindeyim.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">– Ona ne diye böyle işkence ediyorsunuz, diye sordu. Lebedev ateşli:</span></p>

  <p class="normal normal-override-1" xml:lang="tr"><span class="no-style-override">– İşkence etmiyorum prens, dedi. Hayır, böyle bir şey yok. Onu içten olarak seviyorum… Hürmet de ediyorum. İster inanın, ister inanmayın, ona eskisinden daha fazla kıymet veriyorum ve onu takdir ediyorum.</span></p>

  <p class="normal normal-override-1" xml:lang="tr"><span class="no-style-override">Lebedev, bu sözleri o kadar ciddi ve içten söyledi ki, prens alındı âdeta:</span></p>

  <p class="normal normal-override-1" xml:lang="tr"><span class="no-style-override">– Hem seviyorsunuz, hem de böyle işkence ediyorsunuz. Canım, kaybettiğiniz cüzdanı ilk önce sandalye altına, sonra da redingotunuzun astarına koymakla sizi faka bastırmak istemediği ve gayet sofiyane bağışlamanızı istediği meydanda. İşitiyor musunuz, sizden af istiyor. Yani, incelik hususundaki duygularınıza güveniyor ve ona olan arkadaşlığınıza inanıyor. Üstelik de siz, böyle namuslu bir adamı hiçe sayıyor, alay ediyorsunuz.</span></p>

  <p class="normal normal-override-1" xml:lang="tr"><span class="no-style-override">Gözleri parlayan Lebedev:</span></p>

  <p class="normal normal-override-1" xml:lang="tr"><span class="no-style-override">– Ah, evet namusludur, çok namusludur, diye söze başladı. Prens hazretleri, böyle doğru bir kelime ancak sizin ağzınızdan çıkabilirdi… İşte bunun için size, iliklerine kadar kokuşmuş bir adam olmama rağmen, sarsılmaz bir hayranlık besledim. Kararımı verdim artık. Yarını beklemeden, cüzdanı derhal çıkaracağım. İşte, gözünüzün önünde çıkarıyorum. İşte… Para da olduğu gibi duruyor. Prens hazretleri, onu alın ve yarına kadar koruyun. Yarın veya öbür gün onu sizden alırım. Fakat prens, cüzdanımın ilk geceyi bahçenin bir köşesinde, bir taş altında geçirdiğini sanmaz mısınız, efendim?</span></p>

  <p class="normal normal-override-1" xml:lang="tr"><span class="no-style-override">– Cüzdanınızı bulduğunuzu generale damdan düşer gibi söylemeyin. Bırakın da redingotunuzun eteğindeki şişkinliğin kaybolduğunu kendisi anlasın. O zaman anlar herhâlde!</span></p>

  <p class="normal normal-override-1" xml:lang="tr"><span class="no-style-override">– Evet ama onu ceketimde bulduğumu, o güne kadar farkında olmadığımı söylesem daha iyi olmaz mı?</span></p>

  <p class="normal normal-override-1" xml:lang="tr"><span class="no-style-override">Prens düşünceli bir tavırla:</span></p>

  <p class="normal normal-override-1" xml:lang="tr"><span class="no-style-override">– Sanmıyorum, dedi. Şimdi iş işten geçti artık. Altından çapanoğlu çıkar. Hiçbir şey söylememeniz daha doğru olur. Ona karsı nazik davranın ve özellikle, öğretilmiş bir rolü oynamak sevdasına kapılmayın ve… Ve… Biliyorsunuz ya…</span></p>

  <p class="normal normal-override-1" xml:lang="tr"><span class="no-style-override">– Biliyorum prens, biliyorum! Yani bu şekilde hareket etmenin biraz güç olacağını biliyorum… Böyle yapmak için insanın, sizin gibi bir kalbi olmalı. Zaten ben de alıngan bir insanım. Bu son zamanlarda bir hayli hırçınlaştım. Eğer general bana, eskiden olduğu gibi tepeden bakacak, ağlayacak, öpecek ve birden aşağılayıp gururumu kıracak olursa, emin olun ki, dayanamam ve ona ceketimi özellikle gösteririm… He he he! Hoşça kal, prens! Sizi çok oyaladım, söylemesi doğruysa, çok önemli hislerinizi de bulandırdım…</span></p>

  <p class="normal normal-override-1" xml:lang="tr"><span class="no-style-override">Tanrı aşkına, bu sırrı eskisi gibi saklayın. Sessiz sedasız, sessiz sedasız!</span></p>

  <p class="normal normal-override-1" xml:lang="tr"><span class="no-style-override">Mesele kapanmış olmasına rağmen, prens, eskisinden daha fazla endişeli bir hâl aldı. Ertesi gün general ile yapacağı konuşmayı sabırsızlıkla beklemeye başladı.</span></p>

</body>

</html>