<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_11" xml:lang="tr"><span class="no-style-override-5">XI</span></h2>

  <p class="normal normal-override-1" xml:lang="tr"><span class="no-style-override">Öğleden sonra saat yedi idi. Prens parka gitmeye hazırlanıyordu. Birdenbire Lizaveta Prokofyevna, tek başına terasa geldi.</span></p>

  <p class="normal normal-override-1" xml:lang="tr"><span class="no-style-override">- Birincisi, senden özür dilemeye geldiğimi aklından bile geçirme. Saçma! Bütün bunlar senin suçun.</span></p>

  <p class="normal normal-override-1" xml:lang="tr"><span class="no-style-override">Prens susuyordu.</span></p>

  <p class="normal normal-override-1" xml:lang="tr"><span class="no-style-override">- Suçlu musun, değil misin?</span></p>

  <p class="normal normal-override-1" xml:lang="tr"><span class="no-style-override">- Sizin suçlu olduğunuz kadar ben de suçluyum. Bununla beraber ikimizin de kasıtlı bir suçu yok. Üç gün önce kendimi suçlu görüyordum ama şimdi bunun böyle olmadığına inandım.</span></p>

  <p class="normal normal-override-1" xml:lang="tr"><span class="no-style-override">- Ya, demek sen böylesin! Eh, peki; dinle öyle ise ve otur, çünkü ayakta durmak niyetinde değilim. Kendisi de oturdu. İkincisi, huysuz çocuklardan hiç söz açma! Oturup seninle on dakika kadar konuşacağım, sana bir şey sormaya geldim -ama sen, Tanrı bilir ne sandın?- saygısız oğlanlara dair bir kelime söyleyecek olursan kalkar giderim, ondan sonra seninle büsbütün ilgimi keserim.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Peki, diye cevap verdi</span></p>

  <p class="normal normal-override-1" xml:lang="tr"><span class="no-style-override">- İzninizle sorayım: İki yahut iki buçuk ay kadar önce, Yortu’ya yakın Aglaya’ya mektup yazdın mı?</span></p>

  <p class="normal normal-override-1" xml:lang="tr"><span class="no-style-override">- Yazdım.</span></p>

  <p class="normal normal-override-1" xml:lang="tr"><span class="no-style-override">- Ne maksatla? Mektupta ne vardı? Mektubu göster!</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna’nın gözleri parlıyordu, sabırsızlıktan âdeta titriyordu.</span></p>

  <p class="normal normal-override-1" xml:lang="tr"><span class="no-style-override">Prens şaşırdı ve korkunç bir şekilde ürperdi:</span></p>

  <p class="normal normal-override-1" xml:lang="tr"><span class="no-style-override">- Bende mektup yok, diye cevap verdi, olsa olsa Aglaya Ivanovna’da vardır.</span></p>

  <p class="normal normal-override-1" xml:lang="tr"><span class="no-style-override">- Beni kandırma, ne vardı mektupta?</span></p>

  <p class="normal normal-override-1" xml:lang="tr"><span class="no-style-override">- Yalan konuşmuyorum, bir şeyden de korkuyorum. Yazmamak için bir sebep de görmüyorum…</span></p>

  <p class="normal normal-override-1" xml:lang="tr"><span class="no-style-override">- Sus! Sonra konuşuruz. Mektupta ne vardı? Neye kızardın?</span></p>

  <p class="normal normal-override-1" xml:lang="tr"><span class="no-style-override">Prens düşündü.</span></p>

  <p class="normal normal-override-1" xml:lang="tr"><span class="no-style-override">- Düşüncelerinizi bilmiyorum, Lizaveta Prokofyevna. Yalnız bu mektubun hiç hoşunuza gitmediğini görüyorum. Böyle bir soruya cevap vermeyebileceğimi kabul edin; ama mektup için korkmadığımı, onu yazdığıma pişman olmadığımı ve onun için kızarmadığımı (prens âdeta iki kat kızardı) göstermek için o mektubu size okuyabilirim, çünkü galiba onu ezbere biliyorum.</span></p>

  <p class="normal normal-override-1" xml:lang="tr"><span class="no-style-override">Bunu söyler söylemez prens mektubu kelimesi kelimesine okudu.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna mektubun okunmasını büyük bir dikkatle dinledikten sonra:</span></p>

  <p class="normal normal-override-1" xml:lang="tr"><span class="no-style-override">- Aman ne saçmalık! Sana göre bu saçma şeyin inandırıcı bir tarafı var mı, diye sert sert sordu.</span></p>

  <p class="normal normal-override-1" xml:lang="tr"><span class="no-style-override">- Kendim de iyi bilmiyorum. Orada büyük ümit ve hayat dolu dakikalarım oluyordu.</span></p>

  <p class="normal normal-override-1" xml:lang="tr"><span class="no-style-override">- Hangi ümitler?</span></p>

  <p class="normal normal-override-1" xml:lang="tr"><span class="no-style-override">- Açıklaması güç, ancak, belki sizin şimdi düşündüğünüz şeyler değildi. Ümitler… Eh işte, kısacası geleceğe dair ümitler ve belki de benim orada bir yabancı, bir yabani olduğumu sanmamak düşüncesi. Birdenbire vatanımda her şeyi sevmeye başlamıştım. Güneşli bir sabah kalemi elime aldım ve ona mektup yazdım. Neden ona yazdım, bilmiyorum. Bazen insan yanında bir dostun bulunmasını ister ya; anlaşılan benim de bir dosta ihtiyacım vardı… diye prens, biraz sustuktan sonra ekledi:</span></p>

  <p class="normal normal-override-1" xml:lang="tr"><span class="no-style-override">- Âşık mısın yoksa?</span></p>

  <p class="normal normal-override-1" xml:lang="tr"><span class="no-style-override">- Hayır. Ben… Ben kardeşime yazar gibi yazdım. Zaten kardeşiniz diye de imzaladım.</span></p>

  <p class="normal normal-override-1" xml:lang="tr"><span class="no-style-override">- Hım! Bilinçli olarak, anlıyorum.</span></p>

  <p class="normal normal-override-1" xml:lang="tr"><span class="no-style-override">- Bu sorularınıza cevap vermek bana ağır geliyor, Lizaveta Prokofyevna.</span></p>

  <p class="normal normal-override-1" xml:lang="tr"><span class="no-style-override">- Ağır geldiğini biliyorum ama sana ağır gelmiş gelmemiş bana vız gelir. Beni dinle, bana, Tanrı önündeymiş gibi, dosdoğru cevap ver. Yalan söylüyor musun, söylemiyor musun?</span></p>

  <p class="normal normal-override-1" xml:lang="tr"><span class="no-style-override">- Yalan söylemiyorum.</span></p>

  <p class="normal normal-override-1" xml:lang="tr"><span class="no-style-override">- Âşık olmadığın doğru mu?</span></p>

  <p class="normal normal-override-1" xml:lang="tr"><span class="no-style-override">- Sanırım, tamamıyla doğru.</span></p>

  <p class="normal normal-override-1" xml:lang="tr"><span class="no-style-override">- Bak sen, ‘sanırım’ imiş! Oğlan mı verdi mektubu?</span></p>

  <p class="normal normal-override-1" xml:lang="tr"><span class="no-style-override">- Nikolay Ardalionoviç’e rica etmiştim…</span></p>

  <p class="normal normal-override-1" xml:lang="tr"><span class="no-style-override">- Oğlan! Oğlan çocuk, diye Lizaveta Prokofyevna öfke ile onun sözünü kesti, Nikolay Ardalionoviç de kimmiş, böyle birisini tanımak bile istemiyorum. Oğlan çocuk!</span></p>

  <p class="normal normal-override-1" xml:lang="tr"><span class="no-style-override">- Nikolay Ardalionoviç.</span></p>

  <p class="normal normal-override-1" xml:lang="tr"><span class="no-style-override">- Oğlan diyorum sana.</span></p>

  <p class="normal normal-override-1" xml:lang="tr"><span class="no-style-override">Prens, artık emin ama oldukça yavaş bir:</span></p>

  <p class="normal normal-override-1" xml:lang="tr"><span class="no-style-override">- Hayır çocuk değil, Nikolay Ardalionoviç.</span></p>

  <p class="normal normal-override-1" xml:lang="tr"><span class="no-style-override">- Peki, sevgili dostum, peki! Sana bunun hesabını sorarım ben.</span></p>

  <p class="normal normal-override-1" xml:lang="tr"><span class="no-style-override">Bir dakika dinlenerek heyecanını yatıştırmaya çalıştı.</span></p>

  <p class="normal normal-override-1" xml:lang="tr"><span class="no-style-override">- Peki, ya ‘Zavallı Şövalye’ de ne imiş?</span></p>

  <p class="normal normal-override-1" xml:lang="tr"><span class="no-style-override">- Hiç bilmiyorum: bu, belirsiz bir şey; bir şaka herhâlde.</span></p>

  <p class="normal normal-override-1" xml:lang="tr"><span class="no-style-override">- Birdenbire öğrenmek hoş! Ancak, o seninle hiç ilgilenebilir mi? Kendisi sana ‘ucube’ ve ‘budala’ diyordu.</span></p>

  <p class="normal normal-override-1" xml:lang="tr"><span class="no-style-override">Prens, sitemli ama hemen hemen fısıltı hâlinde:</span></p>

  <p class="normal normal-override-1" xml:lang="tr"><span class="no-style-override">- Bunu bana söylemesiniz de olurdu, dedi.</span></p>

  <p class="normal normal-override-1" xml:lang="tr"><span class="no-style-override">- Kızma. Baş belası, deli, şımarık bir kızdır. Severse mutlaka yüksek sesle azarlar, yüzüne karşı alay eder, ben de tıpkı öyle idim. Ama lütfen kazandım sanma azizim, senin değildir. Buna inanmak istemiyorum, hiçbir zaman da senin olmayacaktır! Hemen şimdi tedbirlerini alman için söylüyorum. Beni dinle, öteki ile evli olmadığına yemin et.</span></p>

  <p class="normal normal-override-1" xml:lang="tr"><span class="no-style-override">Prens, şaşkınlığından âdeta yerinden sıçrayarak:</span></p>

  <p class="normal normal-override-1" xml:lang="tr"><span class="no-style-override">- Lizaveta Prokofyevna, rica ederim, ne söylüyorsunuz, diye fısıldadı.</span></p>

  <p class="normal normal-override-1" xml:lang="tr"><span class="no-style-override">- İyi ama az daha evleniyordun ya? Prens:</span></p>

  <p class="normal normal-override-1" xml:lang="tr"><span class="no-style-override">- Az daha evleniyordum, diye fısıldadı ve başını yere eğdi.</span></p>

  <p class="normal normal-override-1" xml:lang="tr"><span class="no-style-override">- Peki, mademki böyle, ona âşık mısın? Şimdi onun için mi geldin? Onun için öyle mi? Prens:</span></p>

  <p class="normal normal-override-1" xml:lang="tr"><span class="no-style-override">- Evlenmek için gelmiş değilim.</span></p>

  <p class="normal normal-override-1" xml:lang="tr"><span class="no-style-override">- Dünyada kutsal bildiğin bir şeyin var mı?</span></p>

  <p class="normal normal-override-1" xml:lang="tr"><span class="no-style-override">- Var.</span></p>

  <p class="normal normal-override-1" xml:lang="tr"><span class="no-style-override">- Öteki ile evlenmek için gelmediğine yemin et</span></p>

  <p class="normal normal-override-1" xml:lang="tr"><span class="no-style-override">- Ne üzerine isterseniz yemin ederim!</span></p>

  <p class="normal normal-override-1" xml:lang="tr"><span class="no-style-override">- İnanıyorum, öp beni. Artık ben de rahat bir nefes aldım; ama şunu bil ki, Aglaya seni sevmiyor, tedbirlerini al. Ben yaşadıkça o sana varmayacaktır! Duydun mu?</span></p>

  <p class="normal normal-override-1" xml:lang="tr"><span class="no-style-override">- Duydum.</span></p>

  <p class="normal normal-override-1" xml:lang="tr"><span class="no-style-override">Prens öyle kızardı ki, Lizaveta Prokofyevna’ya bakamıyordu bile.</span></p>

  <p class="normal normal-override-1" xml:lang="tr"><span class="no-style-override">- Öyle ise kulağına küpe olsun. Seni, bir Mesih’i bekler gibi bekledim? Oysa buna layık değildin sen! Geceleri yastığımı gözyaşlarımla ıslattım, senin için değil azizim, hiç üzülme, başka bir derdim var, daima ve her zaman aynı dert. Ama işte seni ne diye böyle bir sabırsızlıkla bekledim. Seni Tanrının bana bir dost, öz bir kardeş gibi gönderdiği gibi göndermiş olduğuna hâlâ inanıyorum. Yanımda kocakarı Belonkonskaya’dan başka kimsem yok ama o da uçtu gitti, üstelik de yaşlılıktan koyun gibi aptallaşmıştı. Şimdi dosdoğru cevap ver evet mi, hayır mı? Üç gün önce arabadan niçin bağırdığını biliyor musun?</span></p>

  <p class="normal normal-override-1" xml:lang="tr"><span class="no-style-override">- Şerefim üzerine söylüyorum ki bu işe karışmış değilim, bir şey de bilmiyorum!</span></p>

  <p class="normal normal-override-1" xml:lang="tr"><span class="no-style-override">- Yeter, inanıyorum. Şimdi bu konuda başka düşüncelerim var ama daha dün sabah, bütün suçu Yevgeniy Pavloviç’te bulmuştum. Bütün üç gün ve dün sabah böyle düşündüm. Şimdi, elbette ki onlarla aynı düşüncede olmamama imkân yok. Kim bilir neden, niçin onunla bir aptal gibi alay etmişler. Yalnız bu bile şüphe uyandırıyor, hem de çirkin görünüyor! Ama Aglaya’yı almayacaktır, bunu sana söylemiş olayım! Varsın iyi adam olsun ama bu böyle olacaktır. Daha önce de tereddüt ediyordum, şimdi ise kesin kararımı verdim. ‘Önce beni tabuta uzatıp mezara koyun, ondan sonra kızımı kocaya verin’.İşte bugün Ivan Feodoroviç’e böyle dedim. Görüyorsun ya sana güveniyorum, görüyorsun ya?</span></p>

  <p class="normal normal-override-1" xml:lang="tr"><span class="no-style-override">- Görüyor ve anlıyorum.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna, dik bakışlarıyla prensi inceliyordu. Belki, Yevgeniy Pavloviç’e dair haberi onun üzerinde nasıl bir etki yapacağını anlamak istiyordu.</span></p>

  <p class="normal normal-override-1" xml:lang="tr"><span class="no-style-override">- Gavrila Ardalionoviç’e dair bir şey bilmiyor musun?</span></p>

  <p class="normal normal-override-1" xml:lang="tr"><span class="no-style-override">- Yani… çok şey biliyorum.</span></p>

  <p class="normal normal-override-1" xml:lang="tr"><span class="no-style-override">- Onun Aglaya ile görüştüğünü biliyor muydun?</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Hiç bilmiyordum, diye şaştı ve hatta titredi. Ne dediniz, Gavrila Ardalionoviç, Aglaya Ivanovna ile görüşüyor muymuş? İmkânsız!</span></p>

  <p class="normal normal-override-1" xml:lang="tr"><span class="no-style-override">- Daha yakında. Burada, kız kardeşi bütün kış ona yol yapmış, bir fare gibi çalışmış.</span></p>

  <p class="normal normal-override-1" xml:lang="tr"><span class="no-style-override">Prens, bir ara düşünüp heyecan geçirdikten sonra emin bir sesle:</span></p>

  <p class="normal normal-override-1" xml:lang="tr"><span class="no-style-override">- İnanmam, diye tekrarladı. Böyle bir şey olsaydı, ben de mutlaka bilirdim.</span></p>

  <p class="normal normal-override-1" xml:lang="tr"><span class="no-style-override">- Gelip göğsünde ağlayarak itiraf mı edecekti! Hay aptal, hay! Herkes seni aldatıyor şey gibi… Şey gibi… Ona güvenmeye utanmıyor musun? Seni her yönden kafese koyduğunu görmüyor musun?</span></p>

  <p class="normal normal-override-1" xml:lang="tr"><span class="no-style-override">Prens, isteksiz ve yavaş bir sesle:</span></p>

  <p class="normal normal-override-1" xml:lang="tr"><span class="no-style-override">- Bazen beni aldattığını iyice biliyorum, dedi. O da bunu bildiğimi biliyor… diye ekledi ama sözünü bitirmedi.</span></p>

  <p class="normal normal-override-1" xml:lang="tr"><span class="no-style-override">- Bilmek ve güvenmek! Bir bu eksikti! Bununla beraber senden bunu beklemek gerekiyor. Niye şaşıyorum sanki. Tanrım! Zaten ne zaman başka türlü bir adam oldun! Tuv! Şu Ganya’nın yahut Varka’nın onu, Nastasya Filippovna ile görüştürdüğünü biliyor musun? Prens:</span></p>

  <p class="normal normal-override-1" xml:lang="tr"><span class="no-style-override">- Kimi, diye bağırdı.</span></p>

  <p class="normal normal-override-1" xml:lang="tr"><span class="no-style-override">- Aglaya’yı.</span></p>

  <p class="normal normal-override-1" xml:lang="tr"><span class="no-style-override">- İnanmam! İmkânsız! Peki ama ne maksatla? Sandalyeden ayağa fırladı.</span></p>

  <p class="normal normal-override-1" xml:lang="tr"><span class="no-style-override">- Gerçi ipuçları varsa da ben de inanmıyorum. Kendi başına buyruk bir kız, hayalci bir kız, deli bir kız! Şirret kız, şirret, şirret! Şirret olduğunu bin yıl tekrarlarım. Şimdi hepsi de böyle, hatta sersem tavuk Aleksandra bile öyle ama öteki artık büsbütün sapıttı. Ama yine de inanmıyorum! Sanki kendi kendine konuşur gibi: Belki inanmak istemiyorum da ondan, diye ekledi. Sonra yine birden prense döndü. Sen niye gelmedin? Bu üç gün niye gelmedin, diye sabırsızlıkla ona bağırdı.</span></p>

  <p class="normal normal-override-1" xml:lang="tr"><span class="no-style-override">Prens, sebeplerini anlatmaya başlayacak oldu ama Lizaveta Prokofyevna yine onun sözünü kesti:</span></p>

  <p class="normal normal-override-1" xml:lang="tr"><span class="no-style-override">- Herkes seni aptal yerine koyuyor, aldatıyor. Dün şehre gittin; bahse girerim ki on bini alsın diye o alçağın önünde diz çöküp yalvarmışsındır!</span></p>

  <p class="normal normal-override-1" xml:lang="tr"><span class="no-style-override">- Hiç de değil, aklımdan bile geçmedi. Hatta onu görmedim bile, üstelik o alçak değil. Ondan mektup aldım.</span></p>

  <p class="normal normal-override-1" xml:lang="tr"><span class="no-style-override">- Mektubu göster!</span></p>

  <p class="normal normal-override-1" xml:lang="tr"><span class="no-style-override">Prens, evrak çantasından pusulayı çıkardı ve Lizaveta Prokofyevna’ya verdi. Pusulada şöyle yazılıydı_:</span></p>

  <p class="normal normal-override-1" xml:lang="tr"><span class="no-style-override">‘Sayın bay, benim tabii, insanların karşısında onur sahibi olmaya hiç hakkım yok. İnsanların düşüncesine göre ben buna lâyık değilim. Ama bu insanların gözünde, sizin gözünüzde değil. Sizin, sayın bay belki başkalarından daha iyi olduğunuza emin oldum. Doktorenko ile aynı düşüncede olmadığım için onunla düşüncelerimiz ayrılıyor. Sizden hiçbir zaman bir kopek bile alamam ama siz anneme yardım etmişsiniz bunun için, bu bir düşkünlük sayılsa bile, size teşekkür etmeyi bir borç biliyorum. Her ne hâl ise, size başka gözlerle bakıyorum ve size bunu bildirmek gereğini duydum. Bundan sonra aramızda artık hiçbir görüşme olmayacağını sanırım.</span></p>

  <p class="normal normal-override-1" xml:lang="tr"><span class="no-style-override">Antip Burdovski</span></p>

  <p class="normal normal-override-1" xml:lang="tr"><span class="no-style-override">‘P. S. iki yüz rubleden eksik olan miktar belirli zaman içinde size aynen ödenecektir.’</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna, pusulayı gerisin geriye atarak:</span></p>

  <p class="normal normal-override-1" xml:lang="tr"><span class="no-style-override">- Ne saçma şey, dedi. Okumaya bile değmez. Ne diye alaylı alaylı gülümsüyorsun?</span></p>

  <p class="normal normal-override-1" xml:lang="tr"><span class="no-style-override">- Okumaktan hoşlandığınızı siz de kabul edin.</span></p>

  <p class="normal normal-override-1" xml:lang="tr"><span class="no-style-override">- Nasıl? Bu, iliklerine kadar övünme işlemiş safsatayı mı? Onların hepsinin gurur ve övünme yüzünden akıllarını oynattıklarını görmüyor musun?</span></p>

  <p class="normal normal-override-1" xml:lang="tr"><span class="no-style-override">- İyi ama o, ne de olsa suçunu kabul ediyor, Doktorenko ile ilgisini kesmiş, ne kadar kibirli olursa bu davranış o kadar onun kibrine dokunmuştur. Ah, ne kadar çocuksunuz, Lizaveta Prokofyevna!</span></p>

  <p class="normal normal-override-1" xml:lang="tr"><span class="no-style-override">- Artık, benden bir tokat yemek niyetindesin galiba?</span></p>

  <p class="normal normal-override-1" xml:lang="tr"><span class="no-style-override">- Hayır, hiç de niyetli değilim. Pusuladan memnununuz ama bunu gizlemek istiyorsunuz. Neden duygularınızdan utanıyorsunuz? Oysa bu sizin her şeyinizde gözleniyor.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna öfkesinden bembeyaz kesilip ayağa fırladı:</span></p>

  <p class="normal normal-override-1" xml:lang="tr"><span class="no-style-override">- Bundan sonra evime adımını atayım deme, diye bağırdı. Bugünden sonra hiçbir zaman gölgeni bile evimde görmek istemem!</span></p>

  <p class="normal normal-override-1" xml:lang="tr"><span class="no-style-override">- Oysa üç gün sonra kendiniz gelip evinize çağırırsınız… Peki, utanmıyor musunuz? Bunlar sizin en iyi duygularınız, niye onlardan utanıyorsunuz? Yalnız kendinize işkence ediyorsunuz.</span></p>

  <p class="normal normal-override-1" xml:lang="tr"><span class="no-style-override">- Ölürüm yine de hiçbir zaman çağırmam! Adını unuturum! Unuttum bile!</span></p>

  <p class="normal normal-override-1" xml:lang="tr"><span class="no-style-override">Prensi bırakıp gitmeye davrandı. Prens onun arkasından:</span></p>

  <p class="normal normal-override-1" xml:lang="tr"><span class="no-style-override">- Zaten bana, başkaları da evinize gelmemi yasakladı, diye bağırdı.</span></p>

  <p class="normal normal-override-1" xml:lang="tr"><span class="no-style-override">- Ne? Kim sana yasak etti?</span></p>

  <p class="normal normal-override-1" xml:lang="tr"><span class="no-style-override">Sanki iğne batırılmış gibi hızla başını çevirdi, prens cevap vermekte tereddüt etti; yanlışlıkla ağzından lâf kaçırdığını anlamıştı.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna öfke ile:</span></p>

  <p class="normal normal-override-1" xml:lang="tr"><span class="no-style-override">- Hangi terbiyesiz yasakladı, diye bağırdı.</span></p>

  <p class="normal normal-override-1" xml:lang="tr"><span class="no-style-override">- Aglaya Ivanovna yasaklıyor.</span></p>

  <p class="normal normal-override-1" xml:lang="tr"><span class="no-style-override">- Ne zaman? Sözünü tamamlasana!..</span></p>

  <p class="normal normal-override-1" xml:lang="tr"><span class="no-style-override">Demin, size hiçbir zaman gelmeye cesaret etmememi bildirerek haber göndermiş.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna, donmuş gibi duruyordu ama bu sırada düşünce içindeydi.</span></p>

  <p class="normal normal-override-1" xml:lang="tr"><span class="no-style-override">- Ne gönderdi? Kimi gönderdi? Yumurcağın eliyle mi, Ağzından mı? diye bağırdı.</span></p>

  <p class="normal normal-override-1" xml:lang="tr"><span class="no-style-override">- Pusula aldım, dedi</span></p>

  <p class="normal normal-override-1" xml:lang="tr"><span class="no-style-override">- Nerede? Göster! Hemen şimdi!</span></p>

  <p class="normal normal-override-1" xml:lang="tr"><span class="no-style-override">Prens bir dakika kadar düşündü ama sonunda yelek cebinden rastgele yazılmış bir kâğıt parçası çıkardı, bunda şöyle yazılıydı:</span></p>

  <p class="normal normal-override-1" xml:lang="tr"><span class="no-style-override">‘Prens Lev Nikolayeviç! Bütün olanlardan sonra yazlık evimizi ziyaretinizle beni şaşırtmak niyetinde iseniz, sevinenler arasında beni bulamayacağınızdan emin olabilirsiniz.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna bir dakika kadar düşündü. Sonra birden prense atıldı, elini yakaladı ve peşi sıra sürükledi.</span></p>

  <p class="normal normal-override-1" xml:lang="tr"><span class="no-style-override">Sonsuz heyecan ve sabırsızlık içinde:</span></p>

  <p class="normal normal-override-1" xml:lang="tr"><span class="no-style-override">- Şimdi! Yürü! Özellikle şimdi, hemen şu dakikada, diye bağırdı.</span></p>

  <p class="normal normal-override-1" xml:lang="tr"><span class="no-style-override">- Ama siz beni neye maruz bıraktığınızı…</span></p>

  <p class="normal normal-override-1" xml:lang="tr"><span class="no-style-override">- Niye? Masum salak! Sanki erkek bile değilmiş gibi! Eh, şimdi artık her şeyi kendim göreceğim, kendi gözlerimle…</span></p>

  <p class="normal normal-override-1" xml:lang="tr"><span class="no-style-override">- Ama hiç olmazsa şapkamı almama izin verin…</span></p>

  <p class="normal normal-override-1" xml:lang="tr"><span class="no-style-override">- İşte senin iğrenç şapkan, yürü!</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna prensin elini bir an bile bırakmayarak onu peşi sıra sürüklerken:</span></p>

  <p class="normal normal-override-1" xml:lang="tr"><span class="no-style-override">- O, bunu… O, bunu deminki olaydan sonra öfkesinden yaptı, diye homurdanıyordu. Demin senden yana çıkmıştım, gelmediğin için yüksek sesle aptal demiştim… Yoksa böyle anlamsız, yakışık almayan bir pusula yazmazdı! Soylu, terbiyeli, zeki bir kıza yakışmayan bir pusulayı! Hım, diye devam ediyordu. Yahut… Yahut belki de… Belki de sen gelmiyorsun diye öfkelenmiştir, ancak bir budalaya böyle yazılmayacağını hesaplayamamış, çünkü o bunu olduğu gibi kabul eder, zaten öyle oldu ya. Ağzından laf kaçırdığını hemen anlayarak, niye kulak kabartıyorsun, diye bağırdı. Ona senin gibi bir palyaço gerekiyor. Çoktan beri görmedi, işte bunun için çağırıyor! Şimdi seni tefe kor, ben de memnun olurum, memnun olurum. Sen buna layıksın zaten! O bunu becerir, öyle bir becerir ki!..</span></p>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div class="generated-style"></div>

  <div id="kitap3">

    <div class="generated-style"></div>

  </div>

</body>

</html>