<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="uf893124c-942f-4778-9537-adf0cf61dc4d" xml:lang="tr">XIII</h2>

  <p class="normal normal-override-1" xml:lang="tr"><span class="no-style-override">Prens Mişkin, kendini toplamaya, cesaretini yitirmemeye çabalıyordu. Fakat içindeki heyecan da önlenir gibi değildi. “En çoğu, en kötüsü hakkımda kötü düşünmeleri veya kanıksamalarıdır; belki de yüzüme karşı alay ederler.” diyordu. “Eh, zararı yok!” Gerçekten bu onu henüz korkutmuyordu. Ama: “Orada ne yapacağım, niçin gidiyorum?” sorusuna teselli verici bir cevap bulamıyordu. Herhangi bir şekilde, bir fırsatını bulup Nastasya Filippovna’ya, “Bu adamla evlenmeyin, kendinizi mahvetmeyin, o sizi değil, paranızı seviyor, bunu bana kendisi söyledi, Aglaya Yepançin’e de söylemişti, ben sadece bunu söylemeye geldim” dese, bu sanmam ki her bakımdan doğru olsun. Önünde çözülmemiş bir mesele daha vardı, hem o kadar muazzam bir mesele idi ki, prens onu düşünmeye korkuyor, hatta onu aklına getirmeye cesaret edemiyor, nasıl formüle edeceğini bilmiyor, yalnız onu düşünmek bile yüzünü kızartıyor, kendisini tir tir titretiyordu. Ama bütün korku ve şüphelerine rağmen yine de girdi ve Nastasya Filippovna’yı sordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, pek büyük olmamakla beraber, gerçekten de çok güzel döşenmiş ayrı bir dairede oturuyordu. Petersburg hayatının bu beş yıllık devresinde öyle bir zaman oldu ki, Afanasiy Ivanoviç, ondan parayı esirgemedi. Bir insan lükse alıştıktan sonra, bunun yavaş yavaş bir ihtiyaç haline geldiğini bildiği için, onu rahata alıştırarak başını döndürmek yoluyla aşkını kazanacağını umuyordu. Bu konuda Totski, eski geleneklere sadık kalarak, onlara ait hiçbir şeyi değiştirmeden, duygular üzerinde yapacağı kuvvetli etkilerine sonsuz bir saygı gösteriyordu. Nastasya Filippovna lüksü kabul ediyor, hatta onu seviyordu ama tuhafı şu ki, sanki her zaman onsuz da yaşayacağını söylemek ister gibi, tamamıyla lüksün tesirine kapılmıyordu. Hatta bir kaç defa bunu açıkça söylemek bile istedi, ki işte bu Totski’yi hoşa gitmeyecek bir şekilde şaşırtıyordu. Durum böyle iken, Nastasya Filippovna’da Afanasiy Ivanoviç’in son zamanlarda küçümsemesine yol açan, hoşuna gitmeyecek kadar şaşırtıcı, tuhaf şeyler oluyordu. Bazen yanına yaklaştırdığı ve yaklaştırma meylini gösterdiği biçimsiz insanlardan söz etmesek bile, daha başkaca tuhaf eğilimleri olduğu gözüküyordu. Onda iki barbarca zevkin bir karışımı meydana geliyordu. Kendini bilen ve zarif bir şekilde yetişmiş bir insanın varlığını aklına bile getiremeyeceği şeylerden faydalanıyor ve bunlarla avunuyordu. Gerçekten de Nastasya Filippovna, mesela, köylü kadınların kendisi gibi patiskadan çamaşır giymeyeceklerine dair hoş ve zarif bilgisizlikler ortaya sürse, Afanasiy Ivanoviç buna çok sevinirdi. Bu konu üzerinde çok bilgiç bir insan olan Totski’nin çizdiği programa göre, zaten Nastasya Filippovna’nın ilk ve sonraki bütün tahsil ve terbiyesi bu usule uygun olarak geliştirilmek isteniyordu; ama ne yazık ki, bunun tuhaf sonuçlar doğurduğu görüldü. Ama buna rağmen yine de Nastasya Filippovna’da eşsiz ve çekici bir orijinallik kalmıştı. Bu orijinallik, artık Nastasya Filippovna’ya bağladığı eski ümitleri yıkılıp gittiği hâlde, şimdi bile onu umulmaz bir kuvvetle kendine çekiyordu.</span></p>

  <p class="normal normal-override-1" xml:lang="tr"><span class="no-style-override">Prensi bir kız karşıladı (Nastasya Filippovna’nın hizmetçileri daima kadınlardı) ve şaşılacak şey, ricasını dinledi ve hiçbir şaşkınlık göstermeden, içeri bildireceğini söyledi. Ne çamurlu çizmeleri, ne geniş kenarlı şapkası, ne kolsuz yağmurluğu, ne sıkılgan tavrı onda en ufak bir tereddüt uyandırmadı. Yağmurluğunu çıkarıp holde beklemesini rica etti ve hemen haber vermeye gitti.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna’nın evinde toplananlar alelâde ve her zamanki tanıdıklarından ibaretti. Hatta eski yıllarda böyle günlerde yapılan toplantılara kıyasla oldukça az insan vardı. Birincisi ve başta, Afanasiy Ivanoviç Totski ve Ivan Feodoroviç Yepançin vardı; ikisi de nazikti; ama Ganya ile ilgili olarak verilen sözü beklerken gizleyemedikleri bir huzursuzluk içindeydiler. Onlardan başka, tabii Ganya da vardı. Yüzü pek asık, pek düşünceli idi. Hatta hiç de nazik değildi, daha çok herkesten uzakta, bir kenarda susup duruyordu. Varya’yı getirmeye cesaret edememişti ama Nastasya Filippovna ondan söz açmıyordu bile. Bununla beraber Ganya’nın hatırını sorar sormaz, demin prensle aralarında geçen sahneyi hatırlattı. Bundan haberi olmayan general, merak etti. O zaman Ganya, demin olanları kısaca ve apaçık anlattı, daha sonra prense gidip özür dilediğini de bildirdi. Bu arada, prense budala dediklerine şaştığını, kendisinin bunun aksini düşündüğünü, bu adamın aklının başında olduğunu söyledi. Nastasya Filippovna, onun prens hakkındaki bu sözlerini dinlerken bir yandan da dikkat ve merakla Ganya’yı inceliyordu ama konuşma hemen o anda, sabahki olayda büyük payı olan Rogojin’e çevrildi. Afanasiy Ivanoviç ile Ivan Feodoroviç de onunla ilgilenmeye başladılar. Meğer Rogojin’e dair asıl bilgiyi, onun işleriyle ta akşamın dokuzuna kadar uğraşan Ptitsin verebilirmiş. Rogojin hemen bugün yüz bin ruble bulmaları için var kuvveti ile ısrar ediyormuş. Ptitsin söz arasında: “Doğru, sarhoştu, diye işaret etti ama yüz bini bulmak ne kadar güç olursa olsun, sanırım bulacaklar. Ama bugün mü hepsini bulurlar, orasını bilmiyorum. Birçoğu uğraşıyor: Kinder, Trepalov Biskup. İstenilen faizi veriyor, tabii hep sarhoşluğun ve ilk sevincin tesiri ile…” diye Ptitsin sözünü bitirdi. Bütün bu haberler, kısmen somurtkan bir merakla karşılanmıştı. Nastasya Filippovna, herhâlde düşüncelerini ortaya dökme taraftarı olduğu için susuyordu; Ganya da öyle. General Yepançin, hepsinden çok kendisi için telaş ediyordu; daha sabahleyin tanıttığı inciler, pek soğuk bir nezaket, hatta belli bir alaycı gülümseme ile kabul edilmişti. Bütün bu misafirlerden yalnız Ferdişçenko neşe ve bayram havası içindeydi, yüksek sesle kahkaha atıyor, bazen neye güldüğünü kendisi de bilmiyordu ama bunu gönüllü palyaço rolünü benimsediği için yapıyordu. İnce nükteleri ve hikâyeleri ile tanınmış, eskiden akşam toplantılarında her zaman konuşmaları idare eden Afanasiy Ivanoviç, anlaşılan neşesizdi, hatta hiç âdeti değilken bir çeşit telaş içindeydi. Pek çok olmayan öteki misafirler -kim bilir niçin çağrılmış, acınacak durumda ihtiyar bir öğretmen, korkunç sıkılgan ve hep susan tanınmamış bir genç, kırk yaşlarında, çaçaron bir artist kadın, çok güzel, pek şık ve zengin giyinmiş, hiç konuşmayan bir hanım- bunlar konuşmaları ayrıca canlandırmak şöyle dursun, hatta bazen ne konuşacaklarını bile bilmiyorlardı.</span></p>

  <p class="normal normal-override-1" xml:lang="tr"><span class="no-style-override">Böylece, prensin gelmesi, yerinde olmuştu. Onun geldiğinin bildirilmesi üzerine, herkes şaşkınlık geçirdi. Kimisi tuhaf tuhaf gülümsedi. Ayrıca Nastasya Filippovna’nın tavrından prensi çağırmayı aklından bile geçirmediği anlaşılınca, gülümsemeler arttı. Ama şaşkınlığı geçen Nastasya Filippovna birden öyle memnunluk gösterdi ki, misafirlerden çoğu davetsiz misafiri hemen gülerek ve neşe ile karşılamaya hazırlandılar.</span></p>

  <p class="normal normal-override-1" xml:lang="tr"><span class="no-style-override">Ivan Feodoroviç Yepançin:</span></p>

  <p class="normal normal-override-1" xml:lang="tr"><span class="no-style-override">- Diyelim ki, bu onun saflığından ileri geliyor, diye işaret etti, hiç değilse bu gibi eğilimleri cesaretlendirmek, ödüllendirmek, oldukça tehlikelidir ama şu anda, böyle bir orijinal usulle de olsa buraya gelmeyi aklına koyması, vallahi hiç fena değil, benim düşünceme göre, hiç olmazsa bizi biraz eğlendirir.</span></p>

  <p class="normal normal-override-1" xml:lang="tr"><span class="no-style-override">- Üstelik bunu kendisi istemiş, diye ekledi Ferdişçenko.</span></p>

  <p class="normal normal-override-1" xml:lang="tr"><span class="no-style-override">Ferdişçenko’dan nefret eden general:</span></p>

  <p class="normal normal-override-1" xml:lang="tr"><span class="no-style-override">- Peki, bundan ne çıkar, diye sordu. Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Yani, giriş ücreti ödemesi gerek, diye açıkladı.</span></p>

  <p class="normal normal-override-1" xml:lang="tr"><span class="no-style-override">Ferdişçenko ile bir arada bulunmayı ve aynı kurallara uymayı hâlâ bir türlü hazmedemeyen general dayanamadı:</span></p>

  <p class="normal normal-override-1" xml:lang="tr"><span class="no-style-override">- E, Prens Mişkin ne de olsa Ferdişçenko değildir, diye cevap verdi.</span></p>

  <p class="normal normal-override-1" xml:lang="tr"><span class="no-style-override">- Hey, general, Ferdişçenko’ya karşı biraz adil olun, diye sırıtarak cevap verdi. Biliyorsunuz ki, olağanüstü şartlara bağlıyım.</span></p>

  <p class="normal normal-override-1" xml:lang="tr"><span class="no-style-override">- Ne imiş o olağanüstü şartlar?</span></p>

  <p class="normal normal-override-1" xml:lang="tr"><span class="no-style-override">- Geçen sefer, bu topluluğa ayrıntıları ile açıklamak şerefine ermiştim: Ekselansları için bir daha tekrarlıyorum. Görüyor musunuz ekselans, herkesin ince bir zekâsı var, benim ise yok. Buna bir ödül olmak üzere doğruyu söylemek iznini aldım, çünkü herkesin bildiği gibi, doğruyu ancak ince zekâsı olmayanlar söyler. Üstelik de ben çok kinci bir adamım, bu da zeki olmadığım için. Her harekete boynumu bükerek katlanırım ama hakaret edenin ilk başarısızlığına kadar. İlk başarısızlığında hemen hatırlar ve hemen herhangi bir şekilde intikamımı alırım. Ivan Petroviç Ptitsin’in, benim için dediği gibi, çifte atarım, o tabii hiçbir zaman çifte atmaz. Krilov’un hikâyesini bilir misiniz, ekselans? “Aslan ile eşek?” Eh, işte onlar siz ve ben oluyoruz, bizim için yazılmış sanki bu hikâye.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Galiba yine sapıttınız, Ferdişçenko, diye bağırdı.</span></p>

  <p class="normal normal-override-1" xml:lang="tr"><span class="no-style-override">Kelimeleri yakalayıp dilediği şekle sokabileceğini önceden kestiren Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Ne oluyor size, ekselans, diye atıldı. Üzülmeyin ekselans, ben yerimi bilirim: Krilov’un hikâyesindeki aslan ile eşek olduğumuzu söylemekle beraber, elbette ki eşek rolünü kendi üzerime alıyorum, sizse ekselans, Krilov’un hikâyesindeki aslansınız. Hikâyede diyor ki:</span></p>

  <p class="normal normal-override-1" xml:lang="tr"><span class="no-style-override">Ormanlar hâkimi, kudretli aslan, kuvvetsiz düşmüştü ihtiyarlıktan. Bense ekselans, eşeğim. General ağzından dikkatsizlikle:</span></p>

  <p class="normal normal-override-1" xml:lang="tr"><span class="no-style-override">- Bunu ben de kabul ederim, diye kaçırdı.</span></p>

  <p class="normal normal-override-1" xml:lang="tr"><span class="no-style-override">Bütün bunlar, tabii, kaba, kasıtla yapılmış şeylerdi ama Ferdişçenko’nun palyaço rolü oynamasına izin veriliyordu.</span></p>

  <p class="normal normal-override-1" xml:lang="tr"><span class="no-style-override">Bir gün Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Beni sırf bunun için alıkoyuyor, buraya bırakıyorlar, demişti, mutlaka bu tarzda konuşmam için. Peki, benim gibi birisi eve kabul edilir mi, buna imkân var mı? Ben bunu elbette anlıyorum. Eh işte, benim gibi böyle bir Ferdişçenko’yu Afanasiy Ivanoviç gibi kibar bir centilmenle yan yana oturtmak mümkün mü? İster istemez bunun bir yorumu kalıyor, böyle bir şeyi mantık kabul etmez de onun için oturtuyorlar.</span></p>

  <p class="normal normal-override-1" xml:lang="tr"><span class="no-style-override">Gerçi kaba kaçıyordu ama yine de iğneleyici oluyordu, hatta bazen pek de iğneleyici. İşte galiba, Nastasya Filippovna’nın hoşuna giden de bu idi. Mutlaka evinde bulunmak isteyenler, Ferdişçenko’ya katlanmak zorundaydılar. O, belki ilk defa geldiği zaman, orada bulunmakla Totski’nin nefretini üzerine çektiği için kabul edildiğini tahmin etmekle gerçeği bulmuştu. Ganya da sırası gelince, ondan pek çok acı çekmişti ve bu bakımdan Ferdişçenko Nastasya Filippovna’nın çok işine yaramıştı.</span></p>

  <p class="normal normal-override-1" xml:lang="tr"><span class="no-style-override">Ferdişçenko, Nastasya Filippovna’nın düşüncesini anlamak için yüzüne bakarak:</span></p>

  <p class="normal normal-override-1" xml:lang="tr"><span class="no-style-override">- Prens, modaya uygun bir romans söylemekle işe başlayacaktır, diye kararını verdi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, kuru bir sesle:</span></p>

  <p class="normal normal-override-1" xml:lang="tr"><span class="no-style-override">- Hiç sanmam Ferdişçenko, hem lütfen acele etmeyin, dedi.</span></p>

  <p class="normal normal-override-1" xml:lang="tr"><span class="no-style-override">- Ha! Mademki özel bir koruma altına alınmış, o zaman, ben de yumuşarım.</span></p>

  <p class="normal normal-override-1" xml:lang="tr"><span class="no-style-override">Ama Nastasya Filippovna, onu dinlemeyerek kalktı ve kendisi prensi karşılamaya gitti.</span></p>

  <p class="normal normal-override-1" xml:lang="tr"><span class="no-style-override">Birdenbire prensin karşısına çıkarak:</span></p>

  <p class="normal normal-override-1" xml:lang="tr"><span class="no-style-override">- Demin sizi acele ile çağırmayı unuttuğuma üzüldüm, dedi. Şimdi bana kararınızdan dolayı sizi övmek ve teşekkür etmek fırsatını verdiğiniz için çok memnunum.</span></p>

  <p class="normal normal-override-1" xml:lang="tr"><span class="no-style-override">Bunları söylerken, onun hareketini hiç olmazsa biraz anlayabilmek için prensin yüzüne dikkatle bakıyordu.</span></p>

  <p class="normal normal-override-1" xml:lang="tr"><span class="no-style-override">Prens belki de onun nazik sözlerine karşılık bir cevap verebilirdi ama gözleri öyle kamaşmış, kendisi öyle şaşkına dönmüştü ki, bir tek söz söyleyemedi. Nastasya Filippovna bunu memnunlukla gördü. Bu akşam tam tuvaletli idi ve etrafındakileri etkisi altında alıyordu. Prensi elinden tutarak misafirlerin yanına götürdü. Tam misafir odasına girerken, prens birden durdu ve büyük bir heyecanla, acele ile fısıldadı:</span></p>

  <p class="normal normal-override-1" xml:lang="tr"><span class="no-style-override">- Sizin her şeyiniz mükemmel… Hatta zayıf ve solgun oluşunuz bile… İnsan sizi başka türlü görmek istemiyor… Size gelmeyi o kadar istedim ki… Ben… Özür dilerim…</span></p>

  <p class="normal normal-override-1" xml:lang="tr"><span class="no-style-override">Nastasya Filippovna gülerek:</span></p>

  <p class="normal normal-override-1" xml:lang="tr"><span class="no-style-override">- Özür dilemeyin, dedi. Böyle yaparsanız işin bütün tuhaflığı, orijinalliği bozulur. Sizin için tuhaf adam dedikleri doğru imiş. Demek ki beni kusursuz buluyorsunuz, öyle mi?</span></p>

  <p class="normal normal-override-1" xml:lang="tr"><span class="no-style-override">- Evet.</span></p>

  <p class="normal normal-override-1" xml:lang="tr"><span class="no-style-override">- Doğru tahmin etmekte usta iseniz de, yanıldınız. Bunu hemen bugün size hatırlatacağım.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna onu, yarısından fazlasını tanıdığı misafirleriyle tanıştırdı. Totski, hemen bir iltifatta bulundu. Hepsi biraz canlanır gibi oldu, herkes bir ağızdan konuşmaya, gülmeye başladı. Nastasya Filippovna prensi yanına oturttu.</span></p>

  <p class="normal normal-override-1" xml:lang="tr"><span class="no-style-override">Bu arada gür bir ses duyuldu. Bu ses konuklardan Ferdişçenko’ya aitti:</span></p>

  <p class="normal normal-override-1" xml:lang="tr"><span class="no-style-override">- Birden ortaya çıkan prens, bakıyorum herkesi şaşırtmış. Aslında bunda şaşılacak bir şey yok, diye bağırdı. Her şey ortada, dikkat edilirse kendiliğinden anlaşılacak!</span></p>

  <p class="normal normal-override-1" xml:lang="tr"><span class="no-style-override">Susup oturan Ganya birden:</span></p>

  <p class="normal normal-override-1" xml:lang="tr"><span class="no-style-override">- Mesele apaçık, iyice de anlaşılıyor, dedi. Bugün daha sabahleyin Ivan Feodoroviç’in masasında Nastasya Filippovna’nın portresine baktığından beri hiç durmadan onu inceledim. Daha demin bunu düşündüğümü hatırlıyorum, söz arasında prensin bana söylediği şeye de şimdi büsbütün inanmış bulunuyorum.</span></p>

  <p class="normal normal-override-1" xml:lang="tr"><span class="no-style-override">Ganya bütün bu cümleyi pek ciddi, en ufak bir şaka yapmadan, hatta somurtarak söyledi ki, bu da tuhaf göründü.</span></p>

  <p class="normal normal-override-1" xml:lang="tr"><span class="no-style-override">Prens, kızararak:</span></p>

  <p class="normal normal-override-1" xml:lang="tr"><span class="no-style-override">- Size itirafta bulunmadım, dedi, sadece sorunuza cevap verdim.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Bravo, bravo, diye bağırdı. Hiç olmazsa olduğu gibi… Kurnazca ve içten!</span></p>

  <p class="normal normal-override-1" xml:lang="tr"><span class="no-style-override">Herkes kahkahalarla güldü. Ptitsin, yavaş sesle ve nefretle:</span></p>

  <p class="normal normal-override-1" xml:lang="tr"><span class="no-style-override">- Bağırmayın canım, Ferdişçenko, diye işaret etti.</span></p>

  <p class="normal normal-override-1" xml:lang="tr"><span class="no-style-override">Ivan Feodoroviç:</span></p>

  <p class="normal normal-override-1" xml:lang="tr"><span class="no-style-override">- Sizden böyle taşkınlıklar beklemezdim, diye mırıldandı. Bu gibi şeyler kime yakışır biliyor musunuz? Bense sizi filozof biliyordum! Tevekkeli yavaş atın tekmesi pek olur dememişler!</span></p>

  <p class="normal normal-override-1" xml:lang="tr"><span class="no-style-override">O zamana kadar susan yetmişlik ihtiyar öğretmen, hiç beklenmedik bir sırada:</span></p>

  <p class="normal normal-override-1" xml:lang="tr"><span class="no-style-override">- Prens, masum bir şakadan, bir genç kız gibi kızardığına göre, onun soylu bir delikanlı olarak kalbinde pek övülmeye değer niyetler beslediği kararına varıyorum, diye mırıldandı. Daha doğrusu dişsiz ağzı ile şapırdadı. Ondan kimse böyle bir şey beklemiyor, hatta onun bu akşam konuşacağını bile ummuyordu.</span></p>

  <p class="normal normal-override-1" xml:lang="tr"><span class="no-style-override">Herkes daha çok güldü, ihtiyar, herhâlde nüktesine güldüklerini sanarak, hepsine baka baka daha çok gülmeye başladı. Bu yüzden de öksürük nöbetine tutuldu, öyle ki, her nedense bu gibi farklı - ihtiyarları, kocakarıları, hatta delileri pek seven Nastasya Filippovna hemen onu okşamaya, öpmeye başladı, ona bir daha çay vermelerini emretti, içeri giren hizmetçi kızdan şalını istedi, örtündü, şömineye odun atmalarını emretti. Saatin kaç olduğu sorusuna hizmetçi kız, on buçuk, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna birden:</span></p>

  <p class="normal normal-override-1" xml:lang="tr"><span class="no-style-override">- Baylar, şampanya içmek istemez misiniz, diye teklif etti. Hazırlatmıştım. Belki neşeniz artar, lütfen rahat olun.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna’nın, hem de böyle masum sözlerle içki teklif etmesi pek tuhaf göründü. Eski akşamlarda ne kadar uslu olduğunu herkes biliyordu. Toplantı gittikçe şenleniyordu ama her zamankine benzemiyordu. Bununla birlikte, şarabı reddetmediler. Önce general aldı, sonra atılgan hanım, ihtiyarcık, Ferdişçenko, ondan sonra hepsi içmeye başladılar. Yeni başlayan duruma uyup ona elden geldiği kadar hoş bir şaka çeşnisi vermeye çalışarak Totski de kadehini aldı. Yalnız Ganya bir şey içmiyordu. Kendisi de şarap alan ve bu akşam üç kadeh içeceğini söyleyen Nastasya Filippovna’nın bazen çok sert ve çabuk hareketlerinde, birden büyük neşeden sessiz ve hatta somurtkan bir düşünceye dalmasından bir şey anlamaya imkân yoktu. Bazıları sıtması olduğundan şüphe ediyorlardı; sonunda onun da bir şeyler beklediği anlaşılıyordu, sık sık saate bakarak daha sabırsızlaşıyor, daha dalgın oluyordu.</span></p>

  <p class="normal normal-override-1" xml:lang="tr"><span class="no-style-override">Atılgan hanım:</span></p>

  <p class="normal normal-override-1" xml:lang="tr"><span class="no-style-override">- Galiba hafif bir ateşiniz var, diye sordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Hafif değil, kuvvetli, zaten onun için şala sarındım, diye cevap verdi. Gerçekten de yüzü daha da sararmıştı, onu zaman zaman yoklayan kuvvetli bir titremeye tutuluyor gibiydi.</span></p>

  <p class="normal normal-override-1" xml:lang="tr"><span class="no-style-override">Herkes telaşlandı ve kımıldamaya başladı. Totski, Ivan Feodoroviç’e bakarak:</span></p>

  <p class="normal normal-override-1" xml:lang="tr"><span class="no-style-override">- Ev sahibemiz dinlense daha iyi olmaz mı, diye düşüncesini söyledi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna birden ısrar ve önemle:</span></p>

  <p class="normal normal-override-1" xml:lang="tr"><span class="no-style-override">- Hayır, baylar. Oturmanızı özellikle sizden rica ediyorum. Bugün burada bulunmanız benim için çok gerekli, dedi.</span></p>

  <p class="normal normal-override-1" xml:lang="tr"><span class="no-style-override">Hemen hemen bütün konuklar, bu akşam pek önemli bir karar verileceğini bildikleri için bu sözler manalı gözüktü. General ile Totski bir daha bakıştılar. Ganya titreyerek kımıldadı.</span></p>

  <p class="normal normal-override-1" xml:lang="tr"><span class="no-style-override">Atak hanım:</span></p>

  <p class="normal normal-override-1" xml:lang="tr"><span class="no-style-override">- Öyleyse pötijö gibi bir şey oynasak, dedi.</span></p>

  <p class="normal normal-override-1" xml:lang="tr"><span class="no-style-override">Ferdişçenko atıldı:</span></p>

  <p class="normal normal-override-1" xml:lang="tr"><span class="no-style-override">- Olağanüstü güzellikte ve yeni bir pötijö biliyorum. Hiç değilse öyle bir şey ki, dünyada yalnız bir defa oynandı ama yine de başarılamadı.</span></p>

  <p class="normal normal-override-1" xml:lang="tr"><span class="no-style-override">Atak hanım:</span></p>

  <p class="normal normal-override-1" xml:lang="tr"><span class="no-style-override">- Nasıl bir şey, diye sordu.</span></p>

  <p class="normal normal-override-1" xml:lang="tr"><span class="no-style-override">- Bir zamanlar arkadaşlarla bir araya gelmiştik. Doğrusunu söylemek gerekirse iyice içmiş, çakırkeyif olmuştuk. Bu sırada arkadaşlardan biri hiç beklenmeyen bir anda herkesin oturduğu yerden bir şeyler anlatması teklifini ortaya attı. Bu öyle bir şey olmalıydı ki, şimdiye kadar yaptığımız şeylerin en kötüsü olmalıydı. Yani bir nevi itiraf ve günah çıkarma. Ama herkesin anlattığı şeyde içten olması ve hiç yalan konuşmaması gerekiyordu.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Tuhaf bir düşünce, dedi.</span></p>

  <p class="normal normal-override-1" xml:lang="tr"><span class="no-style-override">- Bundan daha tuhaf bir şey olamaz, ekselans ama zaten böyle oluşu güzel ya.</span></p>

  <p class="normal normal-override-1" xml:lang="tr"><span class="no-style-override">Totski:</span></p>

  <p class="normal normal-override-1" xml:lang="tr"><span class="no-style-override">- Gülünç bir düşünce, dedi ama anlaşılmayacak bir şey değil, kendine göre bir çeşit övünme.</span></p>

  <p class="normal normal-override-1" xml:lang="tr"><span class="no-style-override">- Belki gerekli olan da oydu, Afanasiy Ivanoviç.</span></p>

  <p class="normal normal-override-1" xml:lang="tr"><span class="no-style-override">Atak hanım:</span></p>

  <p class="normal normal-override-1" xml:lang="tr"><span class="no-style-override">- Böyle bir pötijö gülmeye değil, ağlamaya yarar, diye işaret etti.</span></p>

  <p class="normal normal-override-1" xml:lang="tr"><span class="no-style-override">Ptitsin:</span></p>

  <p class="normal normal-override-1" xml:lang="tr"><span class="no-style-override">- Her şeyiyle boş, akla ve mantığa aykırı bir şey, diye söylendi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Başardınız mıydı, diye sordu.</span></p>

  <p class="normal normal-override-1" xml:lang="tr"><span class="no-style-override">- İşte mesele orada ya, başaramadık, kötü bir şey oldu. Herkes bir şey anlattı, birçoklarının anlattıkları gerçekti, hatta ne dersiniz, bazıları zevkle anlatıyorlardı ama sonra hepsi utandı, dayanamadılar. Bununla beraber herkes çok renkli şeyler anlattı ve neşelendik.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, birden canlanarak:</span></p>

  <p class="normal normal-override-1" xml:lang="tr"><span class="no-style-override">- Vallahi, güzel bir şey olurdu, diye işaret etti. Sahi, bir deneyelim, baylar! Gerçekten de, her nedense neşeli değiliz, içimizden her birimiz… Buna benzer bir şey anlatacak olursa… tabii, gönül rızası ile, burada herkes kendi iradesi ile hareket edecek, ha? Belki dayanırız? Hiç değilse pek farklı bir şey.</span></p>

  <p class="normal normal-override-1" xml:lang="tr"><span class="no-style-override">Ferdişçenko atıldı:</span></p>

  <p class="normal normal-override-1" xml:lang="tr"><span class="no-style-override">- Dâhice bir düşünce! Doğal olarak, hanımlar bunun dışında, erkekler başlıyor, o zaman olduğu gibi, oyun kura ile başlıyor! Mutlak!.. Pek anlatmak istemeyen tabii anlatmaz ama insan o kadar nezaketsiz olmalı ki, niyetlerinizi verin baylar, kurayı prens çekecektir. Mesele pek basit, hayatınızdan en kötü hareketinizi anlatacaksınız, bu çok kolay baylar! İşte göreceksiniz! Birisi unutacak olursa, ben hemen hatırlatmayı üzerime alıyorum!</span></p>

  <p class="normal normal-override-1" xml:lang="tr"><span class="no-style-override">Düşünce alışılmışın dışındaydı, hemen hemen kimsenin hoşuna gitmedi. Bazıları somurttu, bazıları sinsi sinsi gülümsüyordu. Bazıları, pek çok olmamakla beraber, itiraz ediyordu. Mesela, Ivan Feodoroviç bunun belki de tuhaf ve hemen hemen imkânsız bir şey olduğunu bildiği için, sırf Nastasya Filippovna’yı oyaladığını görerek ona itiraz etmiyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, en hoppaca ve hatta kendisi için hiç faydası olmayan isteklerini, bir defa açıklamaya karar verdi mi, onların yerine getirilmesinde ısrar eder ve insafsız olurdu. Şimdi de sinir nöbeti geçiriyor gibiydi, oradan oraya atılıyor, ayrıca telaşa kapılan Totski’nin itirazlarına isterik bir şekilde gülüyordu. Siyah gözleri parlamış, solgun yanaklarında kırmızı iki leke belirmişti: Bazı misafirlerin yüzünde akseden kederli, somurtkan ifade… Belki de onun alay etmek isteğini daha çok körüklüyordu; belki asıl hoşuna giden, düşüncenin utanmazlıkla dolu ve insafsız oluşuydu. Bazıları, onun bu işte özel bir gayesi olduğuna bile inanmışlardı. Bununla birlikte, razı olmaya başladılar. Ne olursa olsun meraklı, birçokları için de çekici bir şeydi, Ferdişçenko hepsinden çok telaş ediyordu.</span></p>

  <p class="normal normal-override-1" xml:lang="tr"><span class="no-style-override">Susup duran delikanlı:</span></p>

  <p class="normal normal-override-1" xml:lang="tr"><span class="no-style-override">- Ya… Hanımların önünde anlatılmasına imkân olmayan bir şeyse, diye cesaretsizce ekledi.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Eh, siz de anlatmayın, sanki başka kötü hareketler bulunmazmış da, diye cevap verdi. Çocuksunuz delikanlı, çocuk!</span></p>

  <p class="normal normal-override-1" xml:lang="tr"><span class="no-style-override">Atak hanım:</span></p>

  <p class="normal normal-override-1" xml:lang="tr"><span class="no-style-override">- Ben hareketlerimden hangisinin en kötüsü olduğunu bilmiyorum, diye ekledi.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Hanımlar anlatmak zorunda değillerdir, diye tekrarladı ama sadece zorunda değillerdir, kendi istekleriyle anlatırlarsa, kabul edilir. Erkeklerse pek istemezlerse anlatmazlar.</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- Yalan söylemediğimi kim kanıtlayabilir, diye sordu. Oysa yalan söylersem oyunun bütün anlamı yok olur. Hem hangimiz yalan söylemez? Herkes mutlaka yalana kaçar.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Ama bir adamın nasıl yalan söylediğini görmek bile çekici bir şey. Sana gelince Ganeçka, yalan söylersin diye pek korkacak bir taraf yok, çünkü senin en kötü hareketin zaten herkesçe biliniyor, diye cevap verdi, sonra âdeta coşarak, yalnız hikâyelerden sonra yarın, mesela öbür gün birbirimize nasıl gözlerle bakacağımızı bir kere düşünün!</span></p>

  <p class="normal normal-override-1" xml:lang="tr"><span class="no-style-override">Totski, itibarını koruyarak:</span></p>

  <p class="normal normal-override-1" xml:lang="tr"><span class="no-style-override">- Buna imkânı yok ki. Bu hakikaten ciddi mi, diye sordu. Muhatabı da tabi ki Nastasya Filippovna’ydı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, alaycı bir gülümseme ile:</span></p>

  <p class="normal normal-override-1" xml:lang="tr"><span class="no-style-override">- Gülü seven, dikenine katlanır, dedi. Totski gittikçe telaşlanarak:</span></p>

  <p class="normal normal-override-1" xml:lang="tr"><span class="no-style-override">- Ama izin verin bay Ferdişçenko, bundan pötijö yapmaya imkân var mı, diye devam ediyordu. Şuna inanın ki, böyle şeyler hiçbir zaman başarı kazanamaz; bir defa başaramadığınızı kendiniz söylemiyor musunuz?</span></p>

  <p class="normal normal-override-1" xml:lang="tr"><span class="no-style-override">- Başarılamamış mı?.. Geçen sefer üç ruble çaldığımı söylemiştim ya, basbayağı tuttum, anlattım!</span></p>

  <p class="normal normal-override-1" xml:lang="tr"><span class="no-style-override">- Diyelim ki öyle olsun. Ama gerçeğe benzeyecek şekilde anlatmış olabileceğinize ve size gerçek bir şeymiş gibi inanmalarına imkân var mı? Gavrila Ardalionoviç, birazcık falso duyulacak olursa oyunun bütün manası kaybolur demekte haklı. Doğru bu gibi gerçeklerin burada söylenmesine imkân yoktur; ama rastgele ve büsbütün nezaket dışında bir övünme zevkiyle söylenmiş olsun.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Ama ne kadar nazik bir insanmışsınız, Afanasiy Ivanoviç, hatta beni bile şaşırttınız, diye bağırdı. Ne dersiniz, baylar? Afanasiy Ivanoviç, hırsızlık hikâyemi gerçeğe uygun bir şekilde anlatmama imkân olmadığını işaretle, gerçekte hırsızlık edemeyeceğimi -çünkü bunu açıkça söylemek yakışık almaz- en nazik bir tarzda ima etmek istiyor ama belki içinden, Ferdişçenko’nun pekâlâ hırsızlık yapabileceğine yüzde yüz emindir! Ama iş başına baylar, iş başına, niyetler toplandı, siz de kendinizinkini koyduğunuza göre kimse vazgeçmek istemiyor demektir. Prens, çekiniz!</span></p>

  <p class="normal normal-override-1" xml:lang="tr"><span class="no-style-override">Prens sessizce elini şapkaya soktu ve niyetleri çekti: birinci niyet Ferdişçenko’nun, ikinci Ptitsin’in, üçüncü generalin, dördüncü Afanasiy Ivanoviç’in, beşinci kendinin, altıncı Ganya’nın..! Hanımlar niyet koymamışlardı.</span></p>

  <p class="normal normal-override-1" xml:lang="tr"><span class="no-style-override">- Aman Tanrım, ne büyük bir felaket bu, diye Ferdişçenko bağırdı. Bense birinci prens, ikinci general gelecek sanmıştım. Ama çok şükür, hiç değilse Ivan Petroviç benden sonra geliyor, ben de ödülümü alacağım. E, baylar, ben tabii, asıl bir örnek vermek zorundayım ama bu dakikada en çok üzüldüğüm şey şu değersiz ve hiçbir özelliği olmayan bir insanım. Hatta rütbem bile küçücük; e, gerçekten de Ferdişçenko’nun kötü bir hareket yapmış olmasından kime ne? Hem en kötü hareketim hangisi? Burada embarras de richesse. Yoksa insanın hırsız olmadan da hırsızlık edebileceğine Afanasiy Ivanoviç’i inandırmak için yine aynı hırsızlık hikâyemi mi anlatayım?</span></p>

  <p class="normal normal-override-1" xml:lang="tr"><span class="no-style-override">- Ferdişçenko hazretleri!.. Ayıp bir hareketi yapan birinin, yaptığı bu işi kimse istemeden anlatmasını bir zevk saydığını kabul ediyorsunuz. Üstelik beni de inandırmak istiyorsunuz. Bütün bu şahitlerin huzurunda sizden özür diler, affınıza sığınırım.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna sabırsız ve sinirli bir hâlde:</span></p>

  <p class="normal normal-override-1" xml:lang="tr"><span class="no-style-override">- Başlayın Ferdişçenko, hiç gereği olmayan şeylerin gevezeliğini ediyor ve hiçbir zaman bitiremiyorsunuz, diye emretti.</span></p>

  <p class="normal normal-override-1" xml:lang="tr"><span class="no-style-override">Biraz önceki sinirli gülüşünden sonra Nastasya Filippovna’nın birden somurtkan, hırçın, sinirli bir hâl aldığını herkes fark etti; böyle olmakla beraber, imkânsız hevesi üzerinde inatla, zalimce duruyordu. Afanasiy Ivanoviç dehşetli ıstırap çekiyordu. Ivan Feodoroviç de onu öfkelendiriyordu. bir şey olmamış gibi şampanya içiyordu, hatta belki sırası gelince bir şey anlatmaya da yelteniyordu.</span></p>

</body>

</html>