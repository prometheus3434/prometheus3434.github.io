<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_13" xml:lang="tr"><span class="no-style-override-5">II</span></h2>

  <p class="normal normal-override-1" xml:lang="tr"><span class="no-style-override">Prens, birden Ojen Pavloviç’e yaklaştı ve onu elinden yakaladı. Garip bir heyecanla:</span></p>

  <p class="normal normal-override-1" xml:lang="tr"><span class="no-style-override">– Ojen Pavloviç, dedi. İnanın ki, ben sizi her şeye rağmen insanların en mükemmeli, en soylu kalplisi sayıyorum… Size yemin ederim.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç o kadar şaşırmıştı ki, geriye doğru sendeledi. Bir an için korkunç bir gülme isteğiyle mücadele etti fakat prensi daha yakından görünce, onun kendine hâkim olamadığının ve her zamankinden farklı bir hâlde bulunduğunun farkına vardı.</span></p>

  <p class="normal normal-override-1" xml:lang="tr"><span class="no-style-override">– İddiaya girerim ki, prens, diye bağırdı, bana söylemek istediğiniz bu değil. Belki de bu kelimeleri bana söylemek istemediniz! Fakat neyiniz var? Hasta falan olmayasınız.</span></p>

  <p class="normal normal-override-1" xml:lang="tr"><span class="no-style-override">– Belki, olabilir. Size seslenmek istemediğimi anlamakla büyük incelik gösterdiniz.</span></p>

  <p class="normal normal-override-1" xml:lang="tr"><span class="no-style-override">Bu kelimeleri söylerken, prensin dudaklarında garip, hatta komik bir gülümseme belirdi. Fakat birde kızar gibi görünerek:</span></p>

  <p class="normal normal-override-1" xml:lang="tr"><span class="no-style-override">– Bana üç gün önceki durumumu hatırlatmayın, diye bağırdı. O günden beri hâlâ utanıyorum… Anladım ki, yanılmışım!</span></p>

  <p class="normal normal-override-1" xml:lang="tr"><span class="no-style-override">– Fakat… Bu kadar korkunç olan hangi cinayeti işlediniz?</span></p>

  <p class="normal normal-override-1" xml:lang="tr"><span class="no-style-override">– Görüyorum ki, siz, belki de benim için herkesten fazla utanılacak insansınız Ojen Pavloviç! Bakın, kızardınız! Bu soylu bir kalbin işaretidir… Bana inanın, derhal gideceğim.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna ürkmüş bir hâlde Kolya’ya sordu:</span></p>

  <p class="normal normal-override-1" xml:lang="tr"><span class="no-style-override">– Nesi var acaba? Hastalık nöbeti her zaman böyle başlar, değil mi?</span></p>

  <p class="normal normal-override-1" xml:lang="tr"><span class="no-style-override">– Aldırmayın Lizaveta Prokofyevna; nöbetim falan tutmadı; gitmekte de gecikmeyeceğim. Biliyorum ki, ben… Tanrı’nın talihsiz bir kuluyum… Tam yirmi dört senedir hastayım. Daha doğrusu, yirmi dört yaşıma kadar… Şimdi de beni hasta sayabilirsiniz. Derhal gideceğim, derhal… Buna emin olun. Yüzüm kızarmıyor… Çünkü bu hastalıktan dolayı yüzümün kızarması garip olur, değil mi? Fakat ben toplum için gereksiz bir insanım… Bu şekilde konuşma nedenim gururum ve şerefim değil… Üç gündür gayet iyi düşündüm ve inandım ki, benim görevim size ilk fırsatta durumu soylulukla ve her ayrıntısını açıklamaktır. Bazı fikirler öyle yükselmiştir ki, arkamdan herkesi güldürmemek için onları söylemem mümkün değil… Prens Ş.T… demin bunu anlatmak istemişti. Bende ne akla uygun bir hareket hissi kaldı, ne de bir ölçü. Dilim bu şekilde düşüncelerimi gülünç duruma sokuyor. Hakkım yok mu?.. Üstelik de kuruntuluyum… Ben… Şuna inandım ki, bu evde hiç kimse bana gücenemez. Burada da layık olduğumdan çok fazla seviyorlar beni. Fakat biliyorum ki, bundan şüphe edilemez, yirmi dört sene süren hastalığım iz bırakmadan geçmedi… Benimle alay edilmemesine de imkân yok… Hiç olmazsa arada sırada… Doğru değil mi?</span></p>

  <p class="normal normal-override-1" xml:lang="tr"><span class="no-style-override">Bir cevap ve karar bekler gibi gözlerini etrafında oturanlarda gezdirdi. Herkes garip bir durum doğuran, sebepsiz, hasta ve beklenilmeyen bu sözlerden korkunç şaşırmıştı.</span></p>

  <p class="normal normal-override-1" xml:lang="tr"><span class="no-style-override">Aglaya birdenbağırdı:</span></p>

  <p class="normal normal-override-1" xml:lang="tr"><span class="no-style-override">– Niçin bunları burada söylüyorsunuz? Bunu neden bunlara söylüyorsunuz?.. Bu insanlara?..</span></p>

  <p class="normal normal-override-1" xml:lang="tr"><span class="no-style-override">Genç kız son derece utanmış görünüyordu. Gözleri kıvılcımlar saçıyordu. Onun önünde sessiz duran prens, birdenbire sarardı. Aglaya boşaldı:</span></p>

  <p class="normal normal-override-1" xml:lang="tr"><span class="no-style-override">– Burada bu sözleri işitmeye layık hiç kimse yok! Onlar tırnağınız bile olamazlar. Hiçbirinde ne sizin kafanız, ne de kalbiniz var. Buradakilerin hepsinden daha namuslu, daha soylu, daha temiz, her şeyden önemlisi daha insansınız. Burada, düşürdüğünüz mendili yerden kaldırmaya layık olamayan insanlar var… Peki ne diye kendinizi küçük düşürüyorsunuz ve onlardan daha aşağıya koyuyorsunuz? Kendinizde her şeyi ne diye altüst ettiniz ve şerefinize leke getirdiniz?</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna ellerini ovuşturarak:</span></p>

  <p class="normal normal-override-1" xml:lang="tr"><span class="no-style-override">– Tanrım, bunu kim tahmin ederdi, dedi.</span></p>

  <p class="normal normal-override-1" xml:lang="tr"><span class="no-style-override">Kolya heyecanla:</span></p>

  <p class="normal normal-override-1" xml:lang="tr"><span class="no-style-override">– Zavallı şövalye! Yaşasın, diye bağırdı.</span></p>

  <p class="normal normal-override-1" xml:lang="tr"><span class="no-style-override">Aglaya büyük bir heyecanın etkisi altında annesine:</span></p>

  <p class="normal normal-override-1" xml:lang="tr"><span class="no-style-override">– Susun!.. Nasıl olur da evimizde beni aşağılamaya cesaret ederler, dedi. Niçin en küçüğünden en büyüğüne kadar herkes bana eziyet ediyor? Prens, niçin üç gündür sizin yüzünüzden beni rahatsız ediyorlar? Dünyada… Sizinle evlenemem! İyi bilin ki, bunu ne pahasına olursa olsun yapmayacağım! İyice kafanıza sokun bunu! Sizin kadar gülünç bir insanla evlenilebilir mi? Şu anda yüzünüzün aynada aldığı hâle bir bakın!.. Sizinle evleneceğimi iddia ederek niçin bana sataşıyorlar? Onu sizin bilmeniz gerekir! Belki de onlara bilerek yüz veriyorsunuz…</span></p>

  <p class="normal normal-override-1" xml:lang="tr"><span class="no-style-override">Adelaida korkmuş bir hâlde mırıldandı:</span></p>

  <p class="normal normal-override-1" xml:lang="tr"><span class="no-style-override">– Hiç kimse ona sataşmadı.</span></p>

  <p class="normal normal-override-1" xml:lang="tr"><span class="no-style-override">Aleksandra Ivanovna:</span></p>

  <p class="normal normal-override-1" xml:lang="tr"><span class="no-style-override">– Hiç kimsenin aklına sataşmak gelmez. Hiç kimse bunu düşünmedi bile, diye açıklamaya kalkıştı.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna öfkesinden titreyerek:</span></p>

  <p class="normal normal-override-1" xml:lang="tr"><span class="no-style-override">– Ona kim sataştı? Ne zaman sataşıldı? Kim ona böyle bir şey söyleyebilir? Sayıklıyor mu, aklı yerinde mi, diye etrafındakilere sordu.</span></p>

  <p class="normal normal-override-1" xml:lang="tr"><span class="no-style-override">Aglaya yırtıcı bir eda ile:</span></p>

  <p class="normal normal-override-1" xml:lang="tr"><span class="no-style-override">– Herkes söyledi. Hepiniz. Üç gündür kulağıma aynı şeyi tekrar ediyorsunuz. Alın işte, asla onunla evlenmeyeceğim, diye bağırdı. Bunun üzerine de gözyaşları boşandı. Yüzünü mendiliyle örttü ve kendini bir iskemlenin üstüne attı.</span></p>

  <p class="normal normal-override-1" xml:lang="tr"><span class="no-style-override">– Fakat o seni henüz iste…</span></p>

  <p class="normal normal-override-1" xml:lang="tr"><span class="no-style-override">Prens istemeyerek:</span></p>

  <p class="normal normal-override-1" xml:lang="tr"><span class="no-style-override">– Evlenmek için sizi istemedim, Aglaya Ivanovna, diye söylendi.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna şaşkınlık, korku ve nefret dolu bir eda ile:</span></p>

  <p class="normal normal-override-1" xml:lang="tr"><span class="no-style-override">– Nee? Bu da ne demek, diye bağırdı.</span></p>

  <p class="normal normal-override-1" xml:lang="tr"><span class="no-style-override">Kulaklarına inanamıyordu. Prens kesik kesik cümleler kuruyordu:</span></p>

  <p class="normal normal-override-1" xml:lang="tr"><span class="no-style-override">– Demek istedim… Demek istedim ki… Sadece Aglaya Ivanovna’ya anlatmak istedim ki… Daha doğrusu hiçbir zaman evlenmek için onu istemek aklımdan geçmedi… Ve ilerisi için de… Tanrı şahidim olsun ki, bu işte bana darılmanız için hiçbir suçum yok… Bu düşünce aklıma hiç gelmedi… Asla da gelmeyecek, göreceksiniz… Bundan şüphe etmeyin! Bazı kötü insanlar benim hakkımda size iftira etmişler. Fakat rahat olabilirsiniz!</span></p>

  <p class="normal normal-override-1" xml:lang="tr"><span class="no-style-override">Konuşurken Aglaya’ya yaklaşmıştı. Aglaya yüzünü gizleyen mendilini çekti. Prense şimşek gibi bir bakış fırlattı. Onun ürkmüş yüzünü gördü, ne demek istediğini anladı, sonra da korkunç bir kahkaha attı.</span></p>

  <p class="normal normal-override-1" xml:lang="tr"><span class="no-style-override">Bu kahkaha o kadar açık ve alaycıydı ki. Adelaida ya da bulaştı. O da prense baktıktan sonra, kardeşini kolları arasına aldı ve aynı çocukça sevinç ve dayanılamayan hâl ile gülmekten katıldı. Onları görerek, prens bile gülmeye başladı. Mutluluk ve sevinç ifade eden bir hâl ile tekrar ediyordu.</span></p>

  <p class="normal normal-override-1" xml:lang="tr"><span class="no-style-override">– Ah! Çok şükür, Tanrım! Çok şükür!</span></p>

  <p class="normal normal-override-1" xml:lang="tr"><span class="no-style-override">Bu sefer, Aleksandra kendini tutamadı ve gülmeye başladı. Üç kız kardeşin de gülmeleri sona ermeyecek gibiydi.</span></p>

  <p class="normal normal-override-1" xml:lang="tr"><span class="no-style-override">– Bunlar deli olmuşlar, diye Lizaveta Prokofyevna mırıldandı. Bazen insanı korkuturlar, bazen…</span></p>

  <p class="normal normal-override-1" xml:lang="tr"><span class="no-style-override">Fakat gülme herkese bulaşmıştı. Prens Ş.T…’ye, Ojen Pavloviç’e… Sağa sola bakamayan Kolya’ya, hatta prense!</span></p>

  <p class="normal normal-override-1" xml:lang="tr"><span class="no-style-override">Adelaida:</span></p>

  <p class="normal normal-override-1" xml:lang="tr"><span class="no-style-override">– Haydi, gezmeye gidelim! Haydi, herkes gelsin. Prens bu inceliğinizle!.. Aglaya ne kadar kibar, değil mi? Öyle değil mi anneciğim? Üstelik onu, Aglaya’ya dair yaptığı açıklamadan sonra öpmem gerekli… Anneciğim… Sevgili anneciğim onu öpmeme izin verir misiniz? Aglaya, senin prensini öpmeme izin ver, diye bağırdı ve dediğini yapmak için prense doğru atıldı. Onu alnından öptü. Prens, Adelaida’yı ellerinden yakaladı, o kadar hararetle sıktı ki, Adelaida bir çığlık atmak zorunda kaldı. Prens, Adelaida’ya tükenmez bir sevinçle bakarak ve genç kızın ellerini sert bir hareketle dudaklarına götürerek üç defa öptü:</span></p>

  <p class="normal normal-override-1" xml:lang="tr"><span class="no-style-override">Aglaya:</span></p>

  <p class="normal normal-override-1" xml:lang="tr"><span class="no-style-override">– Hadi, yola çıkalım, diye atıldı. Prens siz benim kavalyem olacaksınız. Anneciğim izin verirsiniz, değil mi? Beni demin reddeden bir nişanlı değil mi o? Öyle değil mi prens? Beni her zaman için reddetmediniz mi? Fakat bir kadına böyle kol verilmez? Yoksa kola girmek için kolun nasıl uzatıldığını bilmiyor musunuz? Tamam, şimdi oldu. Hadi, şimdi öne geçelim. İster misiniz sizinle baş başa en ileride gidelim?</span></p>

  <p class="normal normal-override-1" xml:lang="tr"><span class="no-style-override">Katıla katıla, durmadan gülüyor ve konuşuyordu.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna:</span></p>

  <p class="normal normal-override-1" xml:lang="tr"><span class="no-style-override">– Tanrım, çok şükür! Çok şükür, Tanrım, diye tam anlamıyla neden sevindiğini bilmeden bu cümleleri tekrar ediyordu.</span></p>

  <p class="normal normal-override-1" xml:lang="tr"><span class="no-style-override">Prens Ş.T… onlara gelip gideliden beri, belki yüzüncü defa, “Bunlar çok garip insanlar!” diye düşündü. Fakat… Bu garip insanlar onun hoşuna gidiyordu. Belki Prens Lev Nikolayeviç’e karşı aynı duyguyu beslemiyordu. Zira Ş.T… gezmeye gidildiği zaman durgun bir hâl ve düşünceli bir tavır takınmıştı. Asıl Ojen Pavloviç çok sevinçli görünüyordu; yolda Vauxhall’e kadar Aleksandra ile Adelaida’yı eğlendirmişti. Bunlar onun şakalarına o kadar gülüyorlardı ki, âdeta söylediğini dinlemedikleri görülüyordu. Bu fikir, neden olduğu açıklanmadan, onu bile bütün temizliğiyle birdenbire güldürdü. İki genç kızın gözleri, bütün sevinçlerine rağmen, ileride yürüyen prens ile Aglaya’dan ayrılmıyordu. Aglaya’nın hâli onlara bir bilmece gibi görünüyordu. Prens Ş.T… belki Lizaveta Prokofyevna’nın düşüncelerini değiştirmek için, ona tamamen başka şeylerden söz etmeye kalkışıyordu. Fakat onu fazlasıyla sıkmaktan başka bir şeyi başaramadı.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna’nın keyfi yerinde görünmüyordu. Bazen konuşulanlara şöylece cevap veriyor veya hiç vermiyordu. Aglaya Ivanovna bu akşam etrafını hayrete düşürmekten kendini alamıyordu. Villaya yüz adım kala, bir kelime söylemeyen kavalyesine acele ile hafifçe:</span></p>

  <p class="normal normal-override-1" xml:lang="tr"><span class="no-style-override">– Sağa bakın, dedi.</span></p>

  <p class="normal normal-override-1" xml:lang="tr"><span class="no-style-override">Prens işaret edilen tarafa gözlerini çevirdi.</span></p>

  <p class="normal normal-override-1" xml:lang="tr"><span class="no-style-override">– Daha dikkatli bakın. Parkın içindeki şu küçük kanepeyi görüyor musunuz? Şurada üç büyük ağacın ortasında… Yeşil bir kanepe?</span></p>

  <p class="normal normal-override-1" xml:lang="tr"><span class="no-style-override">Prens gördüğünü söyledi.</span></p>

  <p class="normal normal-override-1" xml:lang="tr"><span class="no-style-override">– Bu yer hoşunuza gitti mi? Ben bazen erkenden, saat yedi sularında, herkes henüz uykuda iken tek başıma oraya oturmaya gelirim.</span></p>

  <p class="normal normal-override-1" xml:lang="tr"><span class="no-style-override">Prens zorlukla konuşarak bu yerin gayet güzel olduğunu anlattı.</span></p>

  <p class="normal normal-override-1" xml:lang="tr"><span class="no-style-override">– Şimdi, uzaklaşın. Artık sizinle kol kola yürümek istemiyorum… Daha doğrusu bana kolunuzu verin. Fakat bir kelime söylemeyin. Düşüncelerimle baş başa kalmak istiyorum…</span></p>

  <p class="normal normal-override-1" xml:lang="tr"><span class="no-style-override">Tavsiye gereksizdi; hatırlatmış olmasalardı bile prens, bütün gezinti süresince, hiçbir şey söyleyemeyecekti. Kanepeye ait söyleneni duyduğu zaman kalbi hızla çarptı. Fakat bir dakika sonra, aklına gelen yakışıksız düşünceden utandı ve düşüncesini değiştirdi. Bilindiği gibi ya da herkesin onayladığı gibi, Wauxhall Pavlovska gelen halk, hafta arasında yoktu ve pazar günleri Petersburg’tan gelen her çeşit insan kalabalığından “daha seçkin” kimselerden ibaretti. Pazar gününe kalmamak için bu insanlar daha şık giyinirler ve orada müzik dinlerler. Orkestra belki bizim herkese açık bahçelerimizde çalışan en mükemmel orkestradır. Repertuarında bütün yeni parçalar bulunur. Bu toplantılarda bir aile havası ve hatta bir içtenlik hüküm sürmekte ise de bu resmî etikete ve ciddiyete zerre kadar zarar getirmezdi. Burada halk tamamen Pavlovsk’ın yerli ailelerinden ibarettir. Herkes oraya buluşmak için gelirdi. Birçok kimse, varlıklarının tek nedeni olan bu yerde zaman geçirmekten büyük zevk duyar, bazıları ise sadece müzik için gelirlerdi. Burada kepazelik seyrektir ama ara sıra da patlak verir. Hatta bu hafta bir tane oldu. Ama bu, önüne geçilmesi imkânsız bir şeydi.</span></p>

  <p class="normal normal-override-1" xml:lang="tr"><span class="no-style-override">O gün suare gayet hoştu. Halk da epeyce kalabalıktı. Orkestraya yakın olan bütün yerler dolu olduğu için, bizimkiler sol kapının yanında, biraz uzakça iskemlelere yerleştiler. Kalabalık ve müzik Lizaveta Prokofyevna’yı ve kızlarını biraz eğlendirdi. Bazı tanıdıklarıyla göz göze geldiler ve onlara, başlarıyla küçük sevimli selamlar verdiler. Hatta tuvaletlerini inceleyecek imkân bile buldular ve onların garip taraflarına işaret ederek, birbirlerine alaycı bir şekilde gülümsediler. Ojen Pavloviç de etrafa selamlar dağıtıyordu. Prens ile Aglaya’nın beraber oldukları hemen dikkatleri çekiyordu… Tanıdık birkaç genç erkek, anne ile kızlarına yaklaştılar. Bir ikisi konuşmaya daldılar. Bunlar Ojen Pavloviç’in dostları idi. Bunlardan biri, oldukça yakışıklı, çok neşeli ve konuşkan genç bir subaydı.</span></p>

  <p class="normal normal-override-1" xml:lang="tr"><span class="no-style-override">Subay Aglaya ile konuşmak için çabalıyor, gayet kibar ve sevimli cevap veren genç kızın dikkatini kendine çekmek için bütün gayretini harcıyordu. Ojen Pavloviç prensten, bu arkadaşını tanıtmak için izin istedi. Prens Mişkin ne istenildiğini anlamadı ise de tanışma töreni oldu. İki erkek, prens ile subay, birbirlerini selamladılar ve ellerini uzattılar. Ojen Pavloviç’in arkadaşı, prense bir soru sordu. Fakat ona cevap vermedi ya da ağzının içinde birkaç kelimeyi o kadar garip geveledi ki, subay onu dikkatlice süzdü. Sonra Ojen Pavloviç’e baktı ve derhal onun niçin bu adamı kendisiyle tanıştırdığını anladı. Genç subay hafifçe gülümsedi ve tekrar Aglaya ile konuşmaya daldı.</span></p>

  <p class="normal normal-override-1" xml:lang="tr"><span class="no-style-override">Bu kısa konuşma esnasında Aglaya’nın kızardığının yalnız Ojen Pavloviç farkına vardı.</span></p>

  <p class="normal normal-override-1" xml:lang="tr"><span class="no-style-override">Prense gelince, diğerlerinin Aglaya ile konuştuklarının ve ona “Hım” yaptıklarının farkında bile değildi. Daha garibi, öyle anlar oluyordu ki, Aglaya’nın yanında oturmuş olduğunu bile unutur gibi bir hâl alıyordu. Bazen nereye olursa olsun gitmek arzusu duyuyor, tamamen ortadan kaybolmayı düşünüyordu. Hayalleriyle tek başına kalacağı, onu kimsenin bulamayacağı karanlık ve uzak bir köşede dinlenmeyi tasarlıyordu. Hiç olmazsa kendi evinde, taraçasında bulunmayı isterdi fakat yanında hiç kimse olmasındı… Ne Lebedev, ne çocuklar… Divanının üstüne atılsın, yüzü yastığa gömülü bu şekilde bir gün kalsın, bir gece ve tekrar bir gün. Biran için dağları hayal ediyordu. Özellikle İsviçre’de iken gezmek için en sevdiği yüksek bir noktayı… Bu tepeden, altındaki beyaz bulutları, kasabayı, eski bir şatonun kalıntısını görüyordu. Küçük şelâle ancak görülebilen beyaz bir şeride benziyordu. Ah! Orada bulunmayı ve tek bir şeyi düşünmeyi ne kadar isterdi… Bütün hayatı boyunca bir tek düşünceyi… Bu düşünce bir sene sürse bile! Onu burada unutmalarının aslında bir önemi yoktu. Hatta bu gerekliydi. O derece ki, kimse tarafından tanınmamasını ve bütün bu etrafında gördüklerinin bir rüya olmasını isterdi. Zaten hayal ya da gerçek! İkisi de bir değil miydi?</span></p>

  <p class="normal normal-override-1" xml:lang="tr"><span class="no-style-override">Sonra bir an, yüzünden gözlerini beş dakika ayırmaksızın Aglaya’ya bakmaya dalıyordu fakat bu bakış garip bir bakıştı. Denilebilirdi ki, genç kızı, kendinden iki fersah öteye konulmuş bir eşya gibi hayranlıkla seyrediyor veya gerçek bir insan gibi değil de bir portre gibi görüyordu.</span></p>

  <p class="normal normal-override-1" xml:lang="tr"><span class="no-style-override">Aglaya birdenbire etrafındakilere gülmesini ve konuşmasını keserek:</span></p>

  <p class="normal normal-override-1" xml:lang="tr"><span class="no-style-override">– Niçin bana böyle bakıyorsunuz prens, dedi. Beni korkutuyorsunuz; bana öyle geliyor ki, canlı olduğumu anlamak için kolunuzu uzatıp, parmağınızla yüzüme dokunmak ister gibi bir hâliniz var. Öyle değil mi, Ojen Pavloviç? Bakış tarzı bu duyguyu vermiyor mu?</span></p>

  <p class="normal normal-override-1" xml:lang="tr"><span class="no-style-override">Prens bunları dinledi ve onların kendisine seslendiklerini görmekten şaşırmış bir hâl aldı. Anlamaya çalıştı, belki de bunu tamamen başaramadı. Çünkü cevap vermedi. Fakat Aglaya ile diğerlerinin güldüklerini görerek derhal ağzı yayıldı, o da diğerleri gibi gülmeye başladı.</span></p>

  <p class="normal normal-override-1" xml:lang="tr"><span class="no-style-override">Etrafındaki alay bir kat daha arttı; doğuştan çok neşeli olan subay, gülmekten kırıldı. Aglaya anî bir kızgınlık cinneti içinde kendi kendine mırıldandı:</span></p>

  <p class="normal normal-override-1" xml:lang="tr"><span class="no-style-override">– Budala!</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna:</span></p>

  <p class="normal normal-override-1" xml:lang="tr"><span class="no-style-override">– Tanrım! Bunun gibisini Aglaya’nın seçmesine imkân var mı?.. Aklını tamamen kaybetmedi mi, diye kudurmuşçasına söylendi…</span></p>

  <p class="normal normal-override-1" xml:lang="tr"><span class="no-style-override">Aleksandra annesinin kulağına:</span></p>

  <p class="normal normal-override-1" xml:lang="tr"><span class="no-style-override">– Bu bir şakadır. “Zavallı şövalye” ile geçen günkü şakanın bir tekrarı; başka hiçbir şey değil, diye fısıldadı. Anneciğim, Aglaya kendi bildiği gibi ona sataşmaya başladı. Yalnız bu şaka sınırını aşıyor, buna bir son vermeli! Bazen bizi korkutmak için bir komedi oynuyor…</span></p>

  <p class="normal normal-override-1" xml:lang="tr"><span class="no-style-override">Kızlarının sözleriyle az da olsa rahatlayan Lizaveta Prokofyevna yavaş bir sesle:</span></p>

  <p class="normal normal-override-1" xml:lang="tr"><span class="no-style-override">– Çok şükür ki, bunun gibi bir budala ile alay ediyor, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Bununla birlikte prens kendisine budala dediklerini duydu. Birden titredi. Fakat daha orada iken unuttuğu bu sıfatından dolayı değil. Onu ürküten, kalabalığın içinde, oturduğu yerden çok uzakta değil -tam anlamıyla yönü ve yeri gösterilemeyen- köşede onun çok tanıdığı bir bakış ve gülüş ile koyu renkli kıvırcık saçlı, sararmış bir yüzü görür gibi oldu. Bu görüş bir yıldırım gibi gelip geçti. Bu bir hayal olabilirdi. Prensi sadece tırmalayan bir gülümseme, iki göz ile bir kibarlık örneği gibi duran yeşil bir kravat fark edebildi. Fakat bu kişilik ne oldu? Kalabalık içinde mi kayboldu? Yoksa Wauxhall’dan yavaşça sıyrılıp gitti mi? İşte bunu prens kestiremiyordu.</span></p>

  <p class="normal normal-override-1" xml:lang="tr"><span class="no-style-override">Fakat bir dakika sonra prens etrafına endişeli gözlerle bakmaya başladı. Hatta doğal olarak, Wauxhall’e doğru yola çıktıkları zaman, böyle bir rastlantının imkânını nasıl olup da unutmuştu? Gerçekte nereye gidildiğinin farkında olmadan çıkmıştı. Villadan çıkarken o kadar şaşkındı ki… Zaten biraz daha dikkatli olmuş olmasaydı, Aglaya’nın on beş dakikadır, ikide birde endişe ile dönerek gözleriyle etrafında bir şeyler aradığının farkına varırdı. Prensin kızgınlığı kendini belli ettikçe, Aglaya’nın heyecan ve şaşkınlığı daha da artıyordu. Prens arkasını dönüp her baktığında, Aglaya da derhal aynı hareketi yapıyordu. Bu işaretler, kendilerini göstermek için gecikmediler.</span></p>

  <p class="normal normal-override-1" xml:lang="tr"><span class="no-style-override">Prens ile Yepançinler solda, dışarı çıkılacak kapının yanında yer aldıklarını söylemiştik. Birdenbire bu aralıktan, en aşağı on kişilik bir grubun girdiği görüldü. Bu grubun başında üç kadın yürüyordu. İçlerinden bir tanesi o kadar güzeldi ki, arkasından bu kadar hayran sürüklemesi şaşılacak bir şey değildi. Fakat bu son gelenlerin, orkestranın etrafına toplanmış halktan tamamen ayrılan özel bir halleri vardı. Aşağı yukarı bütün oturanlar onların girişinin farkına vardılar. Fakat birçokları onları görmezlikten geldi. Yalnız gülümseyen ve haklarında yavaş sesle fikirler yürüten birkaç delikanlı hariç… Yeni gelenleri görmemek zaten imkânsızdı. Çünkü gürültü ile konuşuyorlar, gülüyorlar, kendilerini gösterecek hareketler yapıyorlardı. Denilebilir ki, onların yanında birkaç sarhoş insan vardı. İçlerinden bir kısmı oldukça kibar giyinmiş olmalarına rağmen, bazıları garip kostümler giymişlerdi. Yüzleri de parlıyordu. Aralarında askerlerle çok genç olanlar da vardı. İçlerinden bazıları iyi dikilmiş geniş elbiseler giymişlerdi. Yüzükler ve mükemmel kol düğmeleri takmışlardı. Takma saçları ve favorileri siyah renkte idi. Çehreleri soyluluk, daha doğrusu bir kibir ifade ediyordu. İşte bunlardan, toplum içinde, veba salgınından kaçılır gibi kaçılır. Bizim şehir civarı toplantılarında saygıya layık ve iyi tanınan bu gibiler şüphesiz çoktur. Fakat en tedbirli insan bile günün birinde komşusunun duvarından başına bir tuğla düşmeyeceğinden emin olamaz. Orkestranın etrafında toplanan kibar halkın üzerine işte böyle bir tuğla düşecekti şimdi.</span></p>

  <p class="normal normal-override-1" xml:lang="tr"><span class="no-style-override">Wauxhall’den, orkestranın bulunduğu yere gelmek için, üç küçük basamaklı bir merdivenden inmek gerekir. Bu merdivenin başına gelince, grup durdu; diğerleri ileriye gitmeye tereddüt ederken, içlerinden bir kadın merdivenleri indi. Etrafındakilerden sadece iki erkek onu izleme cesareti gösterebildi. Bunlardan biri, alçakgönüllü bir hâli olan, ne genç ne ihtiyar, ikisi ortası bir adamdı. Hiç kimseyi tanımayan ve kimse tarafından tanınmayan bir insan gibi görünüyordu. Diğeri çok kötü giyinmişti, elbisesiyle acayip bir hâli vardı. Bu ikisinden başka, bu garip kadına hiç kimse eşlik etmedi. Zaten o kadın da merdivenlerin basamaklarını inerken, arkasına dönüp bakmadı bile. Bu şekilde arkasından gelinip gelinmediğine ne kadar ilgisiz olduğunu gösteriyordu. Tuvaleti çok zengindi. Ama zarafeti biraz fazla göz alıcı idi. Orkestranın önünden geçti, yolun kenarında, birini bekler gibi duran bir arabaya, meydanın diğer tarafına doğru yürüdü. Onu görmeyeli prens üç aydan fazla bir zaman oluyordu. Petersburg’a geldiği günden beri onu ziyarete gitmeyi istiyor; fakat gizli bir bilinçaltı duygusu onu alıkoyuyordu. Onunla birlikte bulunmaktan ne duyacağını kestirememekle beraber, korku ile bunu düşünmemeye çalışıyordu. Bir şey onun için açıktı, o da bu rastlantının çok üzücü olacağıydı. Bu altı ay içinde nice defalar, ilk defa hissettiği şeyleri hatırladı. Değil bu kadının yanında, hatta onun resmi önünde bile duyduğu bu hissi hatırlıyordu. Çok hazindi doğrusu. Taşrada geçirdiği bir ay içinde hemen hemen Nastasya Filippovna’yı her gün görmüştü. O günler onun için çok yakıcı olmuştu. Bazen prens, bu zamanları tamamen unutmak istiyordu. Bu kadının yüzünün hatlarında ona acı veren bir şey vardı. Rogojin ile yaptığı bir sohbet sırasında “bitmek tükenmek bilmeyen bir acıma duygusu” hissettiğini anlatmıştı. Ve bu gerçekti. Genç kadının resmine bir bakış, onun kalbinde merhametin en koyusunu canlandırıyordu. Kedere kadar giden bu acıma hissinden bir türlü kurtulamamıştı. Bu his hâlâ devam ediyor; üstelik de gittikçe artıyordu.</span></p>

  <p class="normal normal-override-1" xml:lang="tr"><span class="no-style-override">Bununla birlikte Rogojin’e yaptığı açıklama artık ona yetmiyordu. Şimdi Nastasya Filippovna birdenbire önünde belirdiği zaman, anladı ki, belki ani bir içe doğma ile Rogojin’e hepsini söylememişti. Bu merhamete, bir korkunun da katıldığını eklemesi gerekiyordu. Evet bir âfet! Şimdi, şu dakika onu bütünüyle hissediyordu. Tamamen inandı, inanması için de sebepler vardı ki, Nastasya Filippovna deli idi. Bir kadını her şeyden fazla seven ya da bu tür şeye düşkün olacağını hisseden bir adam düşünün. Birdenbire bu kadını demir parmaklık arkasında, gardiyanın sopası altında, zincire vurulmuş hâlde görüyorsunuz, işte şu anda prensi harekete getiren duygu bu boyutta idi.</span></p>

  <p class="normal normal-override-1" xml:lang="tr"><span class="no-style-override">– Neniz var, diye Aglaya ona bakarak ve elini hafifçe çekerek fısıldadı. Prens başını Aglaya’ya doğru çevirdi ve siyah gözlerinde hâlâ anlayamadığı bir kıvılcımın parladığını gördü. Genç kıza gülümsemek için bir çaba harcadı. Sonra hemen unutarak, gözünü sağa doğru çevirdi ve doğal olmayan bir bakışla tekrar gözünü dikti. Bu sırada Nastasya Filippovna küçük hanımların oturdukları iskemlelerin tam yanından geçiyordu. Ojen Pavloviç hararetle, Aleksandra Ivanovna’ya herhâlde çok garip ve enteresan bir hikâye anlatmakta idi. Prens sonraları, Aglaya’nın yavaşça: “Ah! Ne kadar…” dediğini hatırladı. Aglaya cümlesini bitiremedi fakat ağzından çıkardığı kelime yeterliydi. Hiç kimseye dikkat etmiyormuş gibi bir hâl ile yürüyen Nastasya Filippovna birden Yepançinlerin köşesine doğru döndü ve yalnız Ojen Pavloviç’in orada bulunduğunun farkına vardı ve birden durarak:</span></p>

  <p class="normal normal-override-1" xml:lang="tr"><span class="no-style-override">– Ah! Ah!.. Sen burada mısın, diye bağırdı… Geçen gün sana boş yere birçok mektup yollandı. Seni bulmanın imkânı yok doğrusu! Şimdi de seni burada, hiç beklenilmeyen bir yerde buluyoruz… Ben seni orada sanmıştım… Amcanda.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç kıpkırmızı oldu. Nastasya Filippovna’ya kızgınlıkla baktı ve sonra gözlerini acele ile başka bir tarafa çevirdi:</span></p>

  <p class="normal normal-override-1" xml:lang="tr"><span class="no-style-override">– Ne? Bilmiyor musun sanki? Galiba hiçbir şeyden haberi yok! Peki ama inanır mısınız acaba? Adamcağız intihar etti! Amcan bu sabah kendi beynini parçaladı!.. Bunu iki saat önce öğrendim. Şimdi şehrin yarısı biliyor. Üç yüz elli bin ruble kadar devlet hazinesine borç bırakmış! Bazıları beş yüz bin diyorlar. Ben de sana büyük bir servet bırakacağını sanmıştım! Meğer o hepsini yemiş… İhtiyar bir zamparaydı zaten… Neyse, hoşça kalın… Şansınız açık olsun! Gerçekten oraya gitmeyecek misin? Görevden tam zamanında sıyrılabilmişsin! Fakat imkânı yok, bunu biliyordun, hepsini biliyordun, belki de dünden beri…</span></p>

  <p class="normal normal-override-1" xml:lang="tr"><span class="no-style-override">Nastasya Filippovna’nın, karşısındaki adamla bu şekilde içten, hatta senli benli bir dille konuşurken muhakkak bir gayesi vardı. Şimdi bu, en ufak bir şüphe bile uyandırmıyordu.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç önce, bu en son aşağılamaya küçümsememe ile cevap vermek istedi. Fakat genç kadının kelimelerinden yıldırımla vurulmuşa döndü. Amcasının ölmüş olduğunu duyar duymaz, kireç gibi oldu ve kendisine işkence eden bu kadına doğru döndü. Bunun üzerine Lizaveta Prokofyevna hızla ayağa kalktı. Etrafındakilerle birlikte âdeta koşarcasına uzaklaştı. Yalnız Prens Lev Nikolayeviç ile Ojen Pavloviç bir an daha kaldılar. Biri tereddüt eder gibi görünüyordu. Diğeri ise henüz heyecanını yatıştıramamıştı. Fakat Yepançinler yirmi adım atmamışlardı ki, korkunç bir kepazelik koptu.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç’in samimi dostu, Aglaya ile konuşan subay; büyük bir nefreti belli etti:</span></p>

  <p class="normal normal-override-1" xml:lang="tr"><span class="no-style-override">– Burada sadece bir kırbaç olması gerekli… Bu yaratığı başka türlü yatıştırmaya imkân yok, diye bağırdı. Anlaşıldığına göre Ojen Pavloviç’in sırlarını biliyordu…</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, derhal gözleri parıldayarak ona döndü. İki adım ileride, hiç tanımadığı ve elinde ince bir sopa bulunan bir adam duruyordu. Nastasya Filippovna derhal onu kaptı ve aşağılayanın yüzüne var kuvvetiyle tokadı patlattı. Bütün bunlar bir yıldırım hızıyla olmuştu. Subay kendinden geçerek, arkasındakileri bırakmış olan genç kadının üzerine atıldı. Orta yaşlı adam tamamen ortadan kaybolmayı başardı. Diğeri açılmıştı ve katılırcasına gülüyordu. Bir dakika sonra, herhâlde polis olaya el koyacaktı. Nastasya Filippovna beklenilmeyen bir yardım görmeseydi, kötü bir duruma düşecekti. İki adım geride duran prens, subayın kollarını arkadan tutmayı başardı. Ama subay kendini kurtararak prensin göğsüne, onu üç adım ilerideki bir iskemlenin üstüne yuvarlayacak kadar kuvvetli bir yumruk vurdu. Fakat Nastasya Filippovna iki tarafında yeni savunucular bulmuştu. Subay, kadının üzerine tekrar atılacağı sırada, Bordovski meselesinde gazetelerde ismi geçen ve Rogojin’in eski çetesinden bir boksör belirdi.</span></p>

  <p class="normal normal-override-1" xml:lang="tr"><span class="no-style-override">– Ben Keller, emekli teğmen! Eğer dövüşmek isterseniz beni de kuvvetsiz cinsin savunucusu kabul ederseniz emrinize amadeyim yüzbaşım. İngiliz boksunun bütün inceliklerini bilirim. İtmeyin yüzbaşı, uğradığınız kanlı aşağılamaya acırım. Fakat herkesin ortasında bir kadına karşı yumruk sallamanıza izin veremem. Eğer meseleyi başka bir yoldan halletmek istiyorsanız, soylu bir insana yaraşır bir tarzda… O zaman yüzbaşım tabiî beni anlamanız gerekiyor…</span></p>

  <p class="normal normal-override-1" xml:lang="tr"><span class="no-style-override">Fakat yüzbaşı kendini toparlamıştı… Keller’i dinlemiyordu bile.</span></p>

  <p class="normal normal-override-1" xml:lang="tr"><span class="no-style-override">Bu sırada Rogojin kalabalığın arasından çıktı. Nastasya Filippovna’yı kolundan yakaladı ve sürükledi. O da çok heyecanlı görünüyordu, sapsarı idi ve titriyordu. Genç kadını götürürken alayla gülmeye zaman buldu ve subayın burnuna doğru, müşterisini aldatan bir tacirin sevinci ile:</span></p>

  <p class="normal normal-override-1" xml:lang="tr"><span class="no-style-override">– Nasibi bu imiş! Suratında kandan başka bir şey yok, dedi.</span></p>

  <p class="normal normal-override-1" xml:lang="tr"><span class="no-style-override">Subay, tamamen kendine hâkim olarak ve ne gibi insanlarla mesele çıkardığını anlayarak mendili ile yüzünü kapattı ve ayakta duran prense doğru kibarca dönerek:</span></p>

  <p class="normal normal-override-1" xml:lang="tr"><span class="no-style-override">– Tanımak şerefine eriştiğim Prens Mişkin midir, dedi.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">– Bu kadın delidir. Bir deli! Bana inanın, diye titreyen parmaklarını elinde olmadan ona doğru uzattı ve kesik bir sesle cevap verdi.</span></p>

  <p class="normal normal-override-1" xml:lang="tr"><span class="no-style-override">– Sizin kadar bu kadın hakkında bilgim yok. Fakat ismini öğrenmem gerekiyor.</span></p>

  <p class="normal normal-override-1" xml:lang="tr"><span class="no-style-override">Bir baş hareketiyle onu selamladı ve uzaklaştı.</span></p>

  <p class="normal normal-override-1" xml:lang="tr"><span class="no-style-override">Bu sahnenin son oyuncuları da kaybolduktan tam beş saniye sonra polis yetişti. Zaten kepazelik iki dakikadan fazla sürmemişti. Halkın bir kısmı kalkıp gitmişti. Bazıları yerlerini değiştirmekle yetindiler. Diğerleri bu olaydan memnun olmuşlardı. Bazıları da bunda, konuşacak ateşli bir konu buldular. Kısaca mesele her zamanki gibi sona erdi.</span></p>

  <p class="normal normal-override-1" xml:lang="tr"><span class="no-style-override">Orkestra tekrar çalmaya başladı. Prens, Yepançin ailesini izledi. Eğer itilerek bir iskemlenin üzerine düştüğü zaman, sol tarafına bakmayı akıl etmiş olsaydı, yirmi adım ileride, Aglaya’nın uzaklaşan annesi ile hemşirelerinin çağırmalarına rağmen bu sahneyi seyretmek için durduğunu görürdü. Prens Ş.T… ona doğru koştu; Aglaya da o zaman yerini değiştirmeye karar verdi. Annesine ve ablalarına yetişti. Lizaveta Prokofyevna onun heyecanını görerek, arkasından bağırıldığını bile duymadığını ona anlattı. Fakat iki dakika sonra parka girerken, her zaman olduğu gibi meraklı ve ilgisiz bir eda ile:</span></p>

  <p class="normal normal-override-1" xml:lang="tr"><span class="no-style-override">– Komedinin nasıl biteceğini görmek isterdim doğrusu, diye söylendi.</span></p>

</body>

</html>