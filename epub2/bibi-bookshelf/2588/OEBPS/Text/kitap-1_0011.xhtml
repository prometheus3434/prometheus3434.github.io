<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="u25bc4b27-e633-4dcc-b7fa-75b8c8a74366" xml:lang="tr">XI</h2>

  <p class="normal normal-override-1" xml:lang="tr"><span class="no-style-override">Salona bir büyük kalabalık doldu. Gürültüleri odadan duyuluyordu. İnsanlar bağırıyorlar, çağırıyorlardı. Salon almadığı için bir kısmı dışarıda kalmıştı. Bu beklenmeyen bir ziyaretti. Herkes hayretle birbirine bakıyor, ne olup bittiğini anlamaya çalışıyordu.</span></p>

  <p class="normal normal-override-1" xml:lang="tr"><span class="no-style-override">Prensin tanıdığı bir ses:</span></p>

  <p class="normal normal-override-1" xml:lang="tr"><span class="no-style-override">- İşte o, şeytanın oğlu, burada işte, diye bağırdı. Merhaba Ganya, alçak!</span></p>

  <p class="normal normal-override-1" xml:lang="tr"><span class="no-style-override">Başka bir ses:</span></p>

  <p class="normal normal-override-1" xml:lang="tr"><span class="no-style-override">- Ta kendisi, diye onayladı.</span></p>

  <p class="normal normal-override-1" xml:lang="tr"><span class="no-style-override">Prensin şüphesi kalmamıştı, seslerden birisi Rogojin’in, öteki de Lebedev’indi.</span></p>

  <p class="normal normal-override-1" xml:lang="tr"><span class="no-style-override">Ganya, misafir odasının eşiğinde donup kalmıştı, birbiri ardından içeri dolan on veya on iki kişinin Parfen Rogojin’in peşi sıra içeri girmesine engel olmadan bakıp duruyordu. Kalabalığın arasında her çeşit insan vardı ama daha çok bir şeye benzememezliğiyle dikkati çekiyordu. Bazıları sokak kıyafetiyle, palto ve kürkleriyle içeri giriyorlardı. İçlerinde körkütük sarhoş yoktu ama hepsi de çakırkeyifti, içeri girebilmek için hepsinin birbirine ihtiyacı var gibiydi. Hatta Rogojin bile kalabalığın başında dikkatle yürüyordu, ama onun kötü bir amacı olduğu için, yüzü somurtkan, telaşla karışık sinirlilik içindeydi. Ötekiler, onun arkasında bir sürü ya da destek vermek için bir çete hâlindeydiler. Aralarında Lebedev’den başka, saçları kıvrılmış Zalejev de vardı. O, kürkünü holde bırakmış, serbest ve şık bir hâlde içeri girmişti. Onun gibi hareket eden birkaç bay daha vardı, onlar da galiba tüccardı. Er kaputuna bürünmüş bir başkası; kısa boylu, çok şişman, durmadan gülen biri daha; yaşlı birinden on iki adım ötede, yine çok şişman, çok somurtkan, hep susan ve galiba yumruklarının kuvvetine pek güvenen bir bay vardı. Bu arada bir tıbbiyeli; ezilip büzülen bir Polonyalı da vardı. Merdivenden hole bakıp duran ama içeri girmeye cesaret edemeyen iki de kadın görünüyordu. Kolya, kapıyı onların yüzüne kapadı ve sürgüledi.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Merhaba Ganya, alçak! Parfen Rogojin’i beklemiyordun, değil mi, diye tekrarlayarak misafir odasına geldi ve kapıda, Ganya’nın karşısında durdu.</span></p>

  <p class="normal normal-override-1" xml:lang="tr"><span class="no-style-override">Ama bu sırada beklenmedik bir şey oldu. Tam misafir odasında Filippovna’yı gören adam şeytan çarpmışa döndü. Çünkü onu burada görmek hiç aklına gelmemişti. Rengi sararmış, dudakları morarmaya başlamıştı.</span></p>

  <p class="normal normal-override-1" xml:lang="tr"><span class="no-style-override">Sanki kendi kendine konuşuyor ve ne yapacağını şaşırmış gibi:</span></p>

  <p class="normal normal-override-1" xml:lang="tr"><span class="no-style-override">- Demek ki doğruymuş, diye mırıldandı!.. Eh… Şimdi bana bunun cevabını verirsin, diye dişlerini gıcırdatıp kin dolu bir bakışla Ganya’ya baktı… Eh… ah!..</span></p>

  <p class="normal normal-override-1" xml:lang="tr"><span class="no-style-override">Hatta nefesi kesiliyor, güçlükle konuşuyordu. Bir otomatik gibi misafir odasına doğru ilerliyordu ama eşikten geçip karşısında birden Nina Aleksandrovna ile Varya’yı görünce, bütün heyecanına rağmen, biraz utandı. Onun arkasından onu bir gölge gibi izleyen Lebedev içeri girdi, artık adamakıllı sarhoştu, sonra yumruklu bay, ondan sonra sağa sola selam veren Zalejev ve en sonunda şişman adam içeri süzüldü. Orada hanımların bulunması, onları bir dereceye kadar ileri gitmekten alıkoyuyor ve galiba işlerine de engel oluyordu. Ama doğal olarak, başlayıncaya kadar engel olacaktı. Şöyle bir vesile ile bağırıp bağışladılar mı, artık ondan sonra hanımlar falan vız gelirdi.</span></p>

  <p class="normal normal-override-1" xml:lang="tr"><span class="no-style-override">Rogojin, burada prensle karşılaşmasına biraz şaşarak, dalgın dalgın:</span></p>

  <p class="normal normal-override-1" xml:lang="tr"><span class="no-style-override">- Nasıl? Sen de buradasın, öyle mi prens, diye mırıldandı. Ayağında da hâlâ o şıpıtıklar, vaah, diye içini çekti ama artık prensi unutmuş, bakışlarını yine Nastasya Filippovna’ya çevirerek yavaş yavaş, tıpkı mıknatısa kapılmış gibi ona doğru ilerliyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna da telaşlı bir merakla bu davetsiz insanlara bakıyordu.</span></p>

  <p class="normal normal-override-1" xml:lang="tr"><span class="no-style-override">Ganya, en sonunda kendine geldi, içeri girenleri sert sert gözden geçirdikten sonra doğrudan Rogojin’e:</span></p>

  <p class="normal normal-override-1" xml:lang="tr"><span class="no-style-override">- Ama izin verirseniz, bunun ne anlama geldiğini öğrenmek istiyorum, diye bağırdı. Galiba ahıra girmiyorsunuz baylar, burada annemle kız kardeşim var.</span></p>

  <p class="normal normal-override-1" xml:lang="tr"><span class="no-style-override">Rogojin, dişleri arasından:</span></p>

  <p class="normal normal-override-1" xml:lang="tr"><span class="no-style-override">- Annenle kız kardeşin olduğunu görüyoruz, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Lebedev de ona yardım ederek:</span></p>

  <p class="normal normal-override-1" xml:lang="tr"><span class="no-style-override">- Annenle kız kardeşin olduğu besbelli diye söze karıştı.</span></p>

  <p class="normal normal-override-1" xml:lang="tr"><span class="no-style-override">Yumruklu bay, galiba zamanın geldiğini sanarak bir şeyler homurdanmaya başladı.</span></p>

  <p class="normal normal-override-1" xml:lang="tr"><span class="no-style-override">Ganya, birden büyük bir taşkınlıkla:</span></p>

  <p class="normal normal-override-1" xml:lang="tr"><span class="no-style-override">- Ama ne de olsa, diye bağırdı. Birincisi, hepiniz salona buyurun, ondan sonra izninizle sorayım…</span></p>

  <p class="normal normal-override-1" xml:lang="tr"><span class="no-style-override">Rogojin, yerinden kımıldamayarak öfkeyle sırıttı:</span></p>

  <p class="normal normal-override-1" xml:lang="tr"><span class="no-style-override">- Şuna bak, tanımıyor! Rogojin’i tanımıyor?</span></p>

  <p class="normal normal-override-1" xml:lang="tr"><span class="no-style-override">- Gerçi, sizinle bir yerde karşılaşmıştım, ama…</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Şuna bak, bir yerde karşılaşmış, dedi. Daha iki ay önce seninle kumar oynayarak babamın iki yüz rublesini kaybetmiştim, ihtiyar da bunu öğrenmeden öldü gitti. Sen beni oraya sürükledin, Knif de kâğıt düzüyordu. Tanımıyor musun? Ama Ptitsin şahit! Sana şurada cebimden üç ruble çıkarıp göstersem, onların peşinden diz üstü sürüne sürüne ta Vasilyevski’ye gidersin. İşte sen böyle bir adamsın! Senin ruhun böyle… Ben şimdi bile seni parayla satın almaya geldim, ayağımda böyle çizmelerle içeri girdiğime bakma, çok param var azizim, seni bütün varlığınla satın alabilirim… İstersem hepinizi satın alırım, Her şeyi satın alırım! diye gittikçe coşuyor ve içki başına vurmaya başlıyordu. Eh, diye bağırdı. Nastasya Filippovna! Korkmayın, bir tek söz söyleyin, onunla evleniyor musunuz, evlenmiyor musunuz?</span></p>

  <p class="normal normal-override-1" xml:lang="tr"><span class="no-style-override">Rogojin, sorusunu, kendini kaybetmiş bir insanın bir tanrıçaya sorduğu gibi, ama artık hiçbir şeyi kaybetmekten korkusu olmayan, ölüm cezasına çarptırılmış bir mahkûmun cesaretiyle sormuştu. Ölümünü bekleyen bir insanın kederi içinde, verilecek cevabı bekliyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, onu alaycı, gururlu bir bakışla süzdü, ama Varya’ya, Nina Aleksandrovna’ya, sonra Ganya’ya bakınca birden sesini değiştirdi.</span></p>

  <p class="normal normal-override-1" xml:lang="tr"><span class="no-style-override">Yavaş, ciddi bir tavırla, sanki biraz şaşmış gibi:</span></p>

  <p class="normal normal-override-1" xml:lang="tr"><span class="no-style-override">- Hiç de değil, ne oluyorsunuz, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Rogojin, sevincinden hemen hemen coşarak:</span></p>

  <p class="normal normal-override-1" xml:lang="tr"><span class="no-style-override">- Hayır, öyle mi? Hayır, diye bağırdı. Demek ki, hayır, öyle mi?! Onlar bana dediler Ah! Eh!.. Nastasya Filippovna!.. Dediler ki siz Ganya ile nişanlanmışsınız! Yani onunla! Buna imkân var mı? -Onların hepsine söylüyorum!- Ben onun bütün benliğini yüz rubleye satın alırım, ona bu işten elini çekmesi için bin, bilemediniz üç bin verdim mi, düğünün arifesinde kaçar gider, yavuklusunu da olduğu gibi bana bırakır. Öyle değil mi Ganya, alçak! Üç bini alırdın değil mi! İşte üç bin! Zaten senden böyle bir senet almaya gelmiştim; satın alırım dedim mi, alırım!</span></p>

  <p class="normal normal-override-1" xml:lang="tr"><span class="no-style-override">Sırasıyla sararıp kızaran Ganya:</span></p>

  <p class="normal normal-override-1" xml:lang="tr"><span class="no-style-override">- Buradan def olup git, sen sarhoşsun, diye bağırdı.</span></p>

  <p class="normal normal-override-1" xml:lang="tr"><span class="no-style-override">Onun bağırması üzerine birkaç sesin birden gürlediği duyuldu. Rogojin’in yardımcıları, çoktan beri ilk işareti beklemekteydi. Lebedev, büyük bir gayretle Rogojin’in kulağına bir şeyler fısıldıyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Doğru kâtip, diye cevap verdi. Doğru, sarhoş ruhlu herif! Eh, oldu olacak. Nastasya Filippovna, diye bağırarak aklını oynatmış gibi ona baktı. Bu sırada bir yandan utanç duyuyor, sonra birden saygısızlık derecesinde coşuyordu. İşte on sekiz bin, diyerek beyaz kâğıda sarılmış, bağlanmış bir paketi onun önünde duran masaya fırlattı. Daha da… Daha da getireceğim!</span></p>

  <p class="normal normal-override-1" xml:lang="tr"><span class="no-style-override">İstediğini söylemek cesaretini bulamamıştı…</span></p>

  <p class="normal normal-override-1" xml:lang="tr"><span class="no-style-override">Lebedev son derece ürkek bir tavırla:</span></p>

  <p class="normal normal-override-1" xml:lang="tr"><span class="no-style-override">- Yo yo yo, diye onun kulağına fısıldadı. Onun, paranın büyüklüğünden korktuğunu ve elden geldiği kadar küçük tutardan başlamayı önerdiğini anlamak mümkündü.</span></p>

  <p class="normal normal-override-1" xml:lang="tr"><span class="no-style-override">Rogojin, Nastasya Filippovna’nın parlayan bakışları altında birden aklını başına toplayarak:</span></p>

  <p class="normal normal-override-1" xml:lang="tr"><span class="no-style-override">- Hayır azizim hayır, işte bunda yanıldın, aptal… Seninle beraber ben de aptalın biriyim galiba, dedi. Eh! Seni dinleyerek ben de sapıttım, diye büyük bir pişmanlıkla ekledi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, Rogojin’in altüst olan yüzüne dikkatle bakarak:</span></p>

  <p class="normal normal-override-1" xml:lang="tr"><span class="no-style-override">- On sekiz bin bana mı? İşte bir Rus köylüsü olduğunu hemen, diye küstah bir terbiyesizlikle ekledi ve sanki gitmek istiyormuş gibi kanepeden kalktı.</span></p>

  <p class="normal normal-override-1" xml:lang="tr"><span class="no-style-override">Ganya, bütün sahneyi kalp çarpıntısıyla seyrediyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Öyleyse on sekiz değil, kırk bin, diye bağırdı. Vanka Ptitsin ve Biskup saat yediye kadar kırk bin getirme sözünü verdiler. Kırk bin! Hepsi de masa üstünde olacak.</span></p>

  <p class="normal normal-override-1" xml:lang="tr"><span class="no-style-override">Sahne pek çirkin bir hâl alıyordu ama Nastasya Filippovna gülmeye devam ediyor, gitmiyor, sanki sahneyi bilerek uzatıyordu. Nina Aleksandrovna ile Varya da yerlerinden fırlamış, korku içinde, sessizce, bu iş neye varacak diye bekliyorlardı; Varya’nın gözleri parlıyordu ama bütün bunlar Nina Aleksandrovna’nın üzerinde sakat bir etki bırakmıştı. Titriyordu ve galiba neredeyse bayılacaktı.</span></p>

  <p class="normal normal-override-1" xml:lang="tr"><span class="no-style-override">- Öyleyse yüz bin! Hemen bugün yüz bini vereceğim. Ptitsin, yardım et, faydalanırsın.</span></p>

  <p class="normal normal-override-1" xml:lang="tr"><span class="no-style-override">Ptitsin, çabucak ona yaklaşıp kolunu yakalayarak:</span></p>

  <p class="normal normal-override-1" xml:lang="tr"><span class="no-style-override">- Aklını mı oynattın, diye fısıldadı. Sarhoşsun, şimdi polis çağıracaklar. Nerede bulunduğunu unutuyor musun?</span></p>

  <p class="normal normal-override-1" xml:lang="tr"><span class="no-style-override">Nastasya Filippovna onu kışkırtırcasına:</span></p>

  <p class="normal normal-override-1" xml:lang="tr"><span class="no-style-override">- Sarhoş kafadan atıyor, dedi.</span></p>

  <p class="normal normal-override-1" xml:lang="tr"><span class="no-style-override">Rogojin, birden hayranlık derecesine varan bir coşkunlukla:</span></p>

  <p class="normal normal-override-1" xml:lang="tr"><span class="no-style-override">- Atmıyorum işte, para akşama gelecek… Ptitsin, tefeci ruhlu herif, ne faiz istersen al, akşama yüz bini bul; çekinmediğimi kanıtlayacağım, dedi.</span></p>

  <p class="normal normal-override-1" xml:lang="tr"><span class="no-style-override">Rogojin’e yaklaşan Ardalion Aleksandroviç ansızın sert sert:</span></p>

  <p class="normal normal-override-1" xml:lang="tr"><span class="no-style-override">- Bu ne anlama geliyor, diye bağırdı.</span></p>

  <p class="normal normal-override-1" xml:lang="tr"><span class="no-style-override">O ana kadar susup duran ihtiyarın bu hareketi işi bir hayli komikleştirdi. Gülüşmeler duyuldu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Bu da nereden çıktı, diye güldü. Gel gidelim ihtiyar, kafayı çekersin!</span></p>

  <p class="normal normal-override-1" xml:lang="tr"><span class="no-style-override">Utanç ve öfkesinden hemen hemen ağlayan Kolya:</span></p>

  <p class="normal normal-override-1" xml:lang="tr"><span class="no-style-override">- Buna artık alçaklık denir, diye bağırdı.</span></p>

  <p class="normal normal-override-1" xml:lang="tr"><span class="no-style-override">Öfkesinden tir tir titreyen Varya birden:</span></p>

  <p class="normal normal-override-1" xml:lang="tr"><span class="no-style-override">- İçinizde bu utanmaz kadını dışarıya atacak kimse yok mu, diye bağırdı.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna neşeli bir küçümseme ile:</span></p>

  <p class="normal normal-override-1" xml:lang="tr"><span class="no-style-override">- Utanmaz kadın olduğunu bana söylüyorlar, diye karşı koydu. Bense, bir sersem gibi onları akşam evime çağırmaya gelmiştim! İşte kız kardeşiniz beni bakın nasıl tanıyor?</span></p>

  <p class="normal normal-override-1" xml:lang="tr"><span class="no-style-override">Ganya, kız kardeşinin hareketi karşısında, yıldırımla vurulmuş gibi durdu; ama bu defa Nastasya Filippovna’nın gerçekten gitmeye kalktığını görünce, bir deli gibi Varya’ya atıldı ve öfke ile onu kolundan yakaladı.</span></p>

  <p class="normal normal-override-1" xml:lang="tr"><span class="no-style-override">Sanki onu oracıkta, bakışlarıyla yakıp kül etmek ister gibi:</span></p>

  <p class="normal normal-override-1" xml:lang="tr"><span class="no-style-override">- Ne yaptın, diye bağırdı.</span></p>

  <p class="normal normal-override-1" xml:lang="tr"><span class="no-style-override">Tamamıyla kendini kaybetmişti, ne yaptığının farkında değildi.</span></p>

  <p class="normal normal-override-1" xml:lang="tr"><span class="no-style-override">Varya, zafer kazanmış bir komutan edasıyla ve meydan okuyan bir bakışla kardeşini süzerek:</span></p>

  <p class="normal normal-override-1" xml:lang="tr"><span class="no-style-override">- Ne mi yaptım, diye bağırdı. Beni nereye sürüklüyorsun? Sakın beni anneni aşağıladığı ve senin evini dillere düşürmeye geldiği için ondan özür dilemeye götürmeyesin, alçak adam?</span></p>

  <p class="normal normal-override-1" xml:lang="tr"><span class="no-style-override">Bir zaman karşı karşıya, yüz yüze durdular. Ganya, hâlâ onun kolunu tutuyordu. Varya bir defa, bir defa daha elini var kuvveti ile çekti ama kurtaramadı, birden kendini kaybederek, ağabeyinin yüzüne tükürdü.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Ne yaman kız, diye bağırdı. Bravo Ptitsin, sizi tebrik ederim!..</span></p>

  <p class="normal normal-override-1" xml:lang="tr"><span class="no-style-override">Ganya’nın gözlerini duman bürüdü, kendini büsbütün unutarak, büyük bir hırsla kız kardeşine elini kaldırdı. Vursaydı, vuruş mutlaka tam yüzüne gelecekti. Ama birden başka bir kol, Ganya’nın havaya kalkan kolunu yakaladı.</span></p>

  <p class="normal normal-override-1" xml:lang="tr"><span class="no-style-override">Onların arasında prens duruyordu.</span></p>

  <p class="normal normal-override-1" xml:lang="tr"><span class="no-style-override">Prens ısrarla, hem de büyük bir sarsıntının etkisine kapılmış gibi tir tir titreyerek:</span></p>

  <p class="normal normal-override-1" xml:lang="tr"><span class="no-style-override">- Artık yeter, diye bağırdı.</span></p>

  <p class="normal normal-override-1" xml:lang="tr"><span class="no-style-override">Varya’nın kolunu bırakan Ganya, serbest kalan eli ile sonsuz bir kudurganlık içinde, prense var kuvveti ile bir tokat attı.</span></p>

  <p class="normal normal-override-1" xml:lang="tr"><span class="no-style-override">- Her zaman yolumu sen mi keseceksin, diye bağırdı.</span></p>

  <p class="normal normal-override-1" xml:lang="tr"><span class="no-style-override">Kolya:</span></p>

  <p class="normal normal-override-1" xml:lang="tr"><span class="no-style-override">- Ah, diye bağırarak kollarını iki yana açtı. Ah, Tanrım!</span></p>

  <p class="normal normal-override-1" xml:lang="tr"><span class="no-style-override">Her taraftan sesler duyuldu. Prens sarardı. Tuhaf ve sitemle dolu gözlerini Ganya’nın gözlerinin içine dikti; dudakları titriyor, bir şey söylemeye çalışıyordu; tuhaf ve hiç de yakışık almayan bir gülümseme dudaklarını çarpıtıyordu.</span></p>

  <p class="normal normal-override-1" xml:lang="tr"><span class="no-style-override">Bir süre sonra yavaşça:</span></p>

  <p class="normal normal-override-1" xml:lang="tr"><span class="no-style-override">- Eh, bana vurabilirsin… Ama ne olursa olsun, ona vurmana izin veremem, diye mırıldandı.</span></p>

  <p class="normal normal-override-1" xml:lang="tr"><span class="no-style-override">Ama birden dayanamadı, Ganya’yı bıraktı, yüzünü elleri ile kapadı, köşeye çekildi, yüzünü duvara çevirdi ve boğuk bir sesle mırıldandı:</span></p>

  <p class="normal normal-override-1" xml:lang="tr"><span class="no-style-override">- Ah, bu hareketinizden öyle utanacaksınız ki!</span></p>

  <p class="normal normal-override-1" xml:lang="tr"><span class="no-style-override">Ganya gerçekten de mahvolmuş gibi duruyordu.</span></p>

  <p class="normal normal-override-1" xml:lang="tr"><span class="no-style-override">Kolya, prensi kucaklayıp öpmeye başladı. Onun arkasında Rogojin, Varya, Ptitsin, Nina Aleksandrovna, hepsi, hatta ihtiyar Ardalion Aleksandroviç sıra bekliyordu.</span></p>

  <p class="normal normal-override-1" xml:lang="tr"><span class="no-style-override">Prens, yüzünde yine o uymayan gülümsemesi ile her yana bakarak:</span></p>

  <p class="normal normal-override-1" xml:lang="tr"><span class="no-style-override">- Zarar yok, zarar yok, diye mırıldanıyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Hem öyle pişman olacak ki, diye bağırdı. Böyle bir… koyunu -başka bir söz bulamamıştı- aşağıladığın için utanç duyacaksın? Prens, ruhum bırak onları; tükür suratlarına gidelim! Bakıp gör, Rogojin nasıl severmiş.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna da hem Ganya’nın hareketine, hem prensin verdiği cevaba şaşıp kalmıştı. Deminki yapmacık görüşüne uygun düşmeyen, her zaman solgun, düşünceli yüzü galiba şimdi yeni bir duygunun etkisiyle heyecanlanmıştı. Böyle olmakla beraber o, bunu ne olursa olsun belli etmek istemiyor, alaycı gülümsemesi yüzünde kaldıkça artıyordu.</span></p>

  <p class="normal normal-override-1" xml:lang="tr"><span class="no-style-override">Birden, deminki soruyu tekrar hatırlayarak ciddi bir sesle:</span></p>

  <p class="normal normal-override-1" xml:lang="tr"><span class="no-style-override">- Vallahi, onun yüzünü bir yerde görmüştüm, dedi.</span></p>

  <p class="normal normal-override-1" xml:lang="tr"><span class="no-style-override">Prens, birden ta içten gelen bir sitemle:</span></p>

  <p class="normal normal-override-1" xml:lang="tr"><span class="no-style-override">- Ya siz, utanmıyor musunuz? Siz şimdi görünmek istediğiniz gibi misiniz? Buna imkân var mı, diye bağırdı.</span></p>

  <p class="normal normal-override-1" xml:lang="tr"><span class="no-style-override">Sarışın Nastasya Filippovna gülmeye çalıştı. Ama bu gülümseme sahtelik taşıyor, genç kadının duygularını gizlemeye yetmiyordu. Telaşlı bir şekilde Ganya’ya bakıp odadan çıkmaya yeltendi; fakat salona ulaşamadan geriye döndü. Hiç yapmaya alışkın olmadığı bir şeyi yaptı ve Nina Aleksandrovna’nın elini öptü. Herkes şaşkınlık içindeydi.</span></p>

  <p class="normal normal-override-1" xml:lang="tr"><span class="no-style-override">Birdenbire kızararak çabuk çabuk ateşli bir sesle:</span></p>

  <p class="normal normal-override-1" xml:lang="tr"><span class="no-style-override">- Ben gerçekten de öyle değilim, o anladı, diye mırıldandı ve mosmor gerisin geri dönerek bu defa öyle çabuk dışarı çıktı ki, kimse onun niçin geri döndüğüne akıl erdiremedi. Yalnız Nina Aleksandrovna’ya bir şeyler fısıldayıp, elini öptüğünü görebilmişlerdi. Ama Varya her şeyi duymuş ve görmüştü, onu şaşkın bakışlarla izliyordu.</span></p>

  <p class="normal normal-override-1" xml:lang="tr"><span class="no-style-override">Ganya’nın aklı başına geldi, Nastasya Filippovna’yı uğurlamaya koştu ama öteki çıkmıştı.</span></p>

  <p class="normal normal-override-1" xml:lang="tr"><span class="no-style-override">Ganya ona merdivende yetişti. Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Yürümeyin, diye bağırdı. Hoşça kalın, akşama görüşürüz! Mutlaka bekleyeceğim, duydunuz mu?</span></p>

  <p class="normal normal-override-1" xml:lang="tr"><span class="no-style-override">Utanmış, düşünceli bir hâlde geri döndü; ruhuna ağır, eskisinden daha ağır bir bilmece çökmüştü. Prensi de hayal gibi görüyordu… O kadar dalmıştı ki, Rogojin’le gelen kalabalığın toplu bir hâlde dışarıya çıktığının bile farkında değildi. Bu kalabalık Rogojin’in arkasından çabuk çabuk çıkarken onu kapıda sıkıştırmıştı. Hepsi bir ağızdan bir şeyler söylüyorlardı. Rogojin, Ptitsin ile gidiyor ve galiba önemli ve beklemeye katlanılamayan bir şey üzerinde ısrarla duruyordu.</span></p>

  <p class="normal normal-override-1" xml:lang="tr"><span class="no-style-override">Rogojin yanından geçerken:</span></p>

  <p class="normal normal-override-1" xml:lang="tr"><span class="no-style-override">- Oyunu kaybettin Ganya, diye bağırdı.</span></p>

  <p class="normal normal-override-1" xml:lang="tr"><span class="no-style-override">Ganya telaşla onların arkasından bakakaldı.</span></p>

</body>

</html>