<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_23" xml:lang="tr"><span class="no-style-override-5">IV</span></h2>

  <p class="normal normal-override-1" xml:lang="tr"><span class="no-style-override">Barbara Ardolyonovna’nın kardeşi Ganya’ya verdiği haber doğru idi. Yepançinlerin villasında bir gece eğlencesi düzenlenecek ve bu eğlenceye Prenses Biyelokonski de gelecekti. Mesele daha önceden belirlenmiş, hatta gereksiz bir acele ile bu iş hazırlanmıştı. Şüphesiz, sebep de: “Bu evde hiçbir şey eskisi gibi olmuyor” idi. Lizaveta Prokofyevna “kararsızlık içinde kalmamak için” ve özellikle sevgili kızlarının mutluluğunu bir an önce görebilmek hayali ile bu hazırlıkta acele edilmişti. Zaten Prenses Biyelokonski, yakında yolculuğa çıkacaktı. Prensesin, Prens Mişkin’e ilgi göstereceği ve bu kadının, herkesin gözündeki önemi dikkate alınarak, Aglaya’nın nişanlısı için bu “ihtiyar kadın”ın bir şeref vereceği düşünülmüş ve çağrılmıştı.</span></p>

  <p class="normal normal-override-1" xml:lang="tr"><span class="no-style-override">General ile karısı, bu evlenmenin çok tuhaf olduğunu ve prens “ihtiyar kadın” tarafından herkese tanıtılırsa ancak o zaman halkın bu evlenmeyi mantıklı görebileceğini düşündüler. Herhâlde eninde sonunda prensi “ortaya çıkarmak” gerekecekti. Başka bir deyişle hiçbir yakınlık ortaya koyamamış ve becerememiş prensi, salona sokmak gerekecekti. Aslında evin birkaç dostundan oluşan oldukça gösterişli başka bir toplantı yapılacaktı. Prenses Biyelokonski’den, büyük bir memurun karısı olan başka bir kadın daha bekleniyordu. Genç erkek olarak prensese, Ojen Pavloviç eşlik edecekti.</span></p>

  <p class="normal normal-override-1" xml:lang="tr"><span class="no-style-override">Bu kadının geleceğini üç gün önce prense bilmişlerdi ama gece eğlencesinden ancak bir gün önce haber alabilmişti. Yepançin ailesinin endişeli yüzlerini prens de fark etti. Onun büyük bir etki uyandıramayacağı hakkındaki görüşlerini, Prenslekonuşurken im ettiler. Fakat en küçüğünden en büyüğüne kadar Yepançin ailesi, bu göz kamaştırıcı günün doğurabileceği sıkıntıları anlayamayacak kadar prensi basit buluyorlar, onun yüzüne bakarken bile endişe duyuyorlardı. Asıl olay şuydu ki, hiçbir i, o akşamki davete bir önem vermiyordu. Günden güne Aglaya, daha anlaşılmaz bir hâl almıştı. Bu da prensi kahrediyordu. Ojen Pavloviç’in de geleceğini öğrendiği zaman prens büyük bir sevinç duydu. Çoktan beri onunla konuşmak istediğini söyledi. Bu sözler hiç kimsenin hoşuna gitmedi. Hatta Aglaya kızarak odadan çıktı; saat on biri geçiyordu. Prens eve dönerken, genç kız onu geçirdi ve birkaç söz söylemek için yalnız kalmalarından yararlanarak:</span></p>

  <p class="normal normal-override-1" xml:lang="tr"><span class="no-style-override">– Yarın akşama kadar bize gelmemenizi isterdim. Akşamüzeri herkes toplandığı zaman gelirsiniz. Biliyorsunuz ki, oldukça kalabalık olacak.</span></p>

  <p class="normal normal-override-1" xml:lang="tr"><span class="no-style-override">Sesi, sabırsız bir eda taşıyordu; bu “gece toplantısından” ona ilk defa söz ediyordu. Birçok insanın bulunması ona da çekilmez geliyor, bunu herkes de anlıyordu. Belki de ailesine bu yüzden darılacaktı. Ama gururundan ve utancından susuyordu. Aglaya’nın, kendisi için korktuğunu prens de anlamıştı. Fakat bunu itiraf edemiyordu. Birdenbire kendisi de korktu:</span></p>

  <p class="normal normal-override-1" xml:lang="tr"><span class="no-style-override">– Evet, ben de çağrıldım, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Aglaya canı sıkılarak bu konuşmayı kesmek istedi. Kızarak söylendi:</span></p>

  <p class="normal normal-override-1" xml:lang="tr"><span class="no-style-override">– Hayatınızda bir kere olsun sizinle ciddi olarak konuşabilir miyim?</span></p>

  <p class="normal normal-override-1" xml:lang="tr"><span class="no-style-override">Aglaya niçin kızdığını bilmiyordu. Fakat kendisine de bir türlü hâkim olamıyordu. Prens mırıldandı:</span></p>

  <p class="normal normal-override-1" xml:lang="tr"><span class="no-style-override">– Evet, sizi dinliyorum. Çok memnun oldum.</span></p>

  <p class="normal normal-override-1" xml:lang="tr"><span class="no-style-override">Bir an sessizlikten sonra, Aglaya derin bir nefretle sözüne devam etti:</span></p>

  <p class="normal normal-override-1" xml:lang="tr"><span class="no-style-override">– Onlarla bu konuda tartışmak istemedim. Çünkü bazı hâllerde onlara herhangi bir şeyi anlatmak çok zordur. Annemin bağlı olduğu ilkelerden hep çekindim. Babamdan söz etmek bile gereksiz, ona hiçbir şey sorulamaz. Annem soylu bir kadın… Ona adi bir teklifte bulunun da, bakın ne oluyor. Durum şu… Hayatın önünde eğilmek zorunda kalır. Burada Prenses Biyelokonski’den bahsetmiyorum: Sefil, ihtiyar cadının biridir. Kötü bir huyu vardır. Fakat akıllıdır; herkesi de avucunun içinde tutmasını bilir. Doğrusu, tek ustalığı budur. Bununla birlikte acemiliği, gülünç derecededir: Biz daima orta sınıfa mensubuz, öyle de kaldık. Ne diye bizi yüksek sınıfa çıkartmak için uğraşıyorlar? Kız kardeşlerim de aynı hataya düşüyorlar. Bu işte Prens Ş.T…’nin de suçu var. Onların başını döndürdü. Ojen Pavloviç’in geleceğini öğrenince neden sevindiniz? Prens:</span></p>

  <p class="normal normal-override-1" xml:lang="tr"><span class="no-style-override">– Dinleyin Aglaya, dedi. Bana öyle geliyor ki, benim için çok korkuyorsunuz. Yarın bütün misafirlerin ortasında… Bir hata yapacağımdan korkuyorsunuz?</span></p>

  <p class="normal normal-override-1" xml:lang="tr"><span class="no-style-override">Aglaya yüzü kızararak cevap verdi:</span></p>

  <p class="normal normal-override-1" xml:lang="tr"><span class="no-style-override">– Sizden mi korkuyorum? Sizden ne diye çekineyim? Utanılacak bir hareket yaparsanız bana ne? Bu şekilde nasıl konuşuyorsunuz? “Bir hata yapmak” da ne demek? Bu çok adi bir tabir…</span></p>

  <p class="normal normal-override-1" xml:lang="tr"><span class="no-style-override">– Bu… Okul çocuklarının kullandığı bir tabirdir.</span></p>

  <p class="normal normal-override-1" xml:lang="tr"><span class="no-style-override">– Okul çocuklarının tabiri olsun! Çirkin bir kelime… Bana öyle geliyor ki, yarın hep bu şekilde konuşmak niyetindesiniz. Eve gider gitmez sözlüğünüzden buna benzer birkaç argo daha arayın. Yarın daha güzel konuşursunuz! Bir salona ne şekilde girileceğini biliyor musunuz, nereden öğrendiniz? Herkes size bakarken bir fincan çayı rahatça içmesini de bilir misiniz?</span></p>

  <p class="normal normal-override-1" xml:lang="tr"><span class="no-style-override">– Sanırım, yapabilirim.</span></p>

  <p class="normal normal-override-1" xml:lang="tr"><span class="no-style-override">– Önemi yok… Beceriksizliğinizi görmek beni eğlendirir. Bari salondaki şu Çin vazosunu kırın… Oldukça kıymetlidir: Onu kırmanızı rica ediyorum: bir hediyedir; eğer kırılırsa annem aklını kaybeder ve herkesin önünde olduğunu unutarak ağlayabilir. O vazoyu canı kadar sever. Âdetiniz olan hareketlerden birisini yapın. Bir yumruk vurun ve vazoyu kırın. Özellikle de ona yakın oturun.</span></p>

  <p class="normal normal-override-1" xml:lang="tr"><span class="no-style-override">– Tam tersine, mümkün olduğu kadar uzağında oturmaya gayret edeceğim. Bana hatırlattığınız için teşekkür ederim.</span></p>

  <p class="normal normal-override-1" xml:lang="tr"><span class="no-style-override">– Demek yapacağınız hareketlerden daha şimdiden korkuyorsunuz. İddia ederim ki, yarın “bir konu” üzerinde uzun uzadıya konuşacaksınız. Bu konu herhâlde ciddi, bilimsel ya da çok yüksektir? Tıpkı size yakışacak bir şekilde!</span></p>

  <p class="normal normal-override-1" xml:lang="tr"><span class="no-style-override">– Çok ahmakça bir hareket olacağını düşünüyorum… Umarım ki, söz beni oraya sürüklemez.</span></p>

  <p class="normal normal-override-1" xml:lang="tr"><span class="no-style-override">Aglaya sabırsız bir tavırla devam etti:</span></p>

  <p class="normal normal-override-1" xml:lang="tr"><span class="no-style-override">– Son kez söylüyorum: Dinleyin, eğer ölüm cezası Rusya’nın ekonomik durumu ya da “güzelliğin dünyayı kurtarabilmesi” hakkında konuşacak olursanız, şüphesiz bu beni eğlendirecek ve çok güleceğim. Fakat… Şimdiden söylüyorum. Böyle bir şey yaparsanız, bir daha gözüme gözükmeyin! Bakın!.. Ciddi söylüyorum! Bu sefer çok ciddi konuşuyorum!</span></p>

  <p class="normal normal-override-1" xml:lang="tr"><span class="no-style-override">Aglaya bu tehdidi savururken gerçekten çok ciddiydi. Hatta sesinde ve bakışında her zamankine benzemeyen bir tavır vardı. Bir şakaya benzemiyordu pek…</span></p>

  <p class="normal normal-override-1" xml:lang="tr"><span class="no-style-override">– Demek benim herhangi bir konu üzerinde uzun uzadıya konuşacağıma ve belki de… Vazoyu bile kıracağıma inanıyorsunuz. Demin hiçbir şeyden korkmuyordum. Fakat şimdi her şeyden korkuyorum. Muhakkak bir hata yapacağım.</span></p>

  <p class="normal normal-override-1" xml:lang="tr"><span class="no-style-override">– Öyle ise susun. Bir köşeye oturun ve sesinizi çıkarmayın.</span></p>

  <p class="normal normal-override-1" xml:lang="tr"><span class="no-style-override">– Yapamam! Eminim ki, korktuğum şey başıma gelecek. Konuşacağım ve hatta vazoyu kıracağım. Belki de parkenin üzerine düşeceğim. Yahut buna benzer bir şeyler olacak. Çünkü böyle bir olay başıma geldi! Niçin bana bunlardan söz ettiniz? Bütün gece rüyamda göreceğim.</span></p>

  <p class="normal normal-override-1" xml:lang="tr"><span class="no-style-override">Aglaya, endişe ile onun yüzüne baktı. Prens sonunda karar vermiş bir tavırla:</span></p>

  <p class="normal normal-override-1" xml:lang="tr"><span class="no-style-override">– Biliyor musunuz, dedi. En iyisi ben hiç gelmeyeyim. Hasta olduğumu söylersiniz. Bu mesele de böylece biter!</span></p>

  <p class="normal normal-override-1" xml:lang="tr"><span class="no-style-override">Aglaya hırsından ayaklarını yere vurdu… Hatta sarardı.</span></p>

  <p class="normal normal-override-1" xml:lang="tr"><span class="no-style-override">– Tanrım! Bu da nerede görülmüş! Onun için verilen bir ziyafete gelmiyor ve… Oh! Tanrım! Böyle anlamsız bir insanla işi olmanın… Zevkli tarafı!</span></p>

  <p class="normal normal-override-1" xml:lang="tr"><span class="no-style-override">Prens acele ile cevap verdi.</span></p>

  <p class="normal normal-override-1" xml:lang="tr"><span class="no-style-override">– Peki geleceğim! Bir kelime söylemeden bütün geceyi geçireceğime size söz veriyorum. İşte böyle yapacağım…</span></p>

  <p class="normal normal-override-1" xml:lang="tr"><span class="no-style-override">– Haklı olabilirsiniz. Demin “hasta olduğumu söylersiniz” dediniz; böyle bir tabiri de nereden buldunuz? Böyle konuşmaktan zevk alıyorsunuz. Beni kudurtmak için, değil mi?</span></p>

  <p class="normal normal-override-1" xml:lang="tr"><span class="no-style-override">– Affedersiniz; bunu da öğrenciler gibi söyledim. Bir daha söylemem. Gayet iyi anlıyorum ki… Benim için çekiniyorsunuz… Fakat kızmayın! Bundan çok memnunum ben… Şu anda kelimelerinizden ne derece ferahlık duyduğumu ve aynı zamanda ne kadar korktuğumu bilemezsiniz. Fakat bütün bu korkum, size yemin ederim hiçbir şey ifade etmiyor. Basit bir düşüncedir. İnanın bana Aglaya, tam tersine her zaman mutluluk duyacağım. Sizi bu kadar çocuk, bu kadar iyi kalpli, temiz bir insan görmekle zevk duyuyorum! Ah! Aglaya ne kadar mükemmel bir insan olabilirsiniz.</span></p>

  <p class="normal normal-override-1" xml:lang="tr"><span class="no-style-override">Genç kız önce kızmak istedi. Fakat ansızın beklemediği bir duygu bütün ruhunu kapladı ve sordu;</span></p>

  <p class="normal normal-override-1" xml:lang="tr"><span class="no-style-override">– İleride… Bugünkü söylediğim kaba sözler için bana darılmayacaksınız değil mi?</span></p>

  <p class="normal normal-override-1" xml:lang="tr"><span class="no-style-override">– Neler söylüyorsunuz? Peki, niçin kızıyorsunuz? Birkaç günden beri değişmiş olan tavrınızı yine takındınız. Aglaya, eskiden kesinlikle bu şekilde yüzüme bakmazdınız. Bunun neden olduğunu biliyorum…</span></p>

  <p class="normal normal-override-1" xml:lang="tr"><span class="no-style-override">– Susun, susun!</span></p>

  <p class="normal normal-override-1" xml:lang="tr"><span class="no-style-override">– Hayır, bunları söylemek daha iyi olur. Çoktan beri size anlatmak istiyordum. Bunun ne olduğunu size söyledim. Fakat… Buna yeniden başlamak gerekecek. Çünkü bana inanmadınız. İkimizin arasında başka bir yaratık var.</span></p>

  <p class="normal normal-override-1" xml:lang="tr"><span class="no-style-override">Bu kelimeleri duyunca, Aglaya prensin kolunu birden yakaladı ve heyecanla:</span></p>

  <p class="normal normal-override-1" xml:lang="tr"><span class="no-style-override">– Susun, dedi. Susun, susun!</span></p>

  <p class="normal normal-override-1" xml:lang="tr"><span class="no-style-override">Bu sırada Aglaya’yı çağırdılar. Prensi terk etmek için bir sebep ortaya çıktığından memnun göründü ve koşarak uzaklaştı.</span></p>

  <p class="normal normal-override-1" xml:lang="tr"><span class="no-style-override">Mişkin bütün gece sinir krizleri geçirdi. Garip olan bir şey varsa, bu durum birkaç gecedir arka arkaya devam ediyordu! Ama bu sefer sinir krizleri ortasında aklına bir fikir geldi:</span></p>

  <p class="normal normal-override-1" xml:lang="tr"><span class="no-style-override">Yarın herkesin içinde, hastalık kendini gösterecek olursa ne yapardı? Rüyasında bunu görmemiş miydi? Bu düşünce ona soğuk terler döktürdü. Bütün gece garip insanların, gözü şaşırtan bir kalabalığın içinde sıkışıp kaldığını gördü rüyasında. En önemli nokta, herkesin ortasında “nutuk vermesi” idi. Konuşmaması gerektiğini biliyordu ama böyle olduğu hâlde durmadan konuşuyordu: Misafirleri bir şeye inandırmaya çalışıyordu; ziyaretçiler arasında Ojen Pavloviç ile İppolit’i fark ediyordu.</span></p>

  <p class="normal normal-override-1" xml:lang="tr"><span class="no-style-override">Saat sekize doğru uyandı. Başı ağrıyordu; aklında birçok şey dolaşıyordu. Üzerinde garip hisler vardı. Rogojin’i görmek istiyor ve onunla uzun süre görüşmeyi arzu ediyordu. Ne hakkında konuşacaktı? Bunu kendi de bilmiyordu. Daha sonra İppolit’in evine gitmeye karar verdi. Ruhunda o derece bir kararsızlık hüküm sürüyordu ki, sabahtan beri olan olaylar onu düşünmekten alıkoyamadı. Bu olaylardan birisi Lebedev’in ziyareti idi.</span></p>

  <p class="normal normal-override-1" xml:lang="tr"><span class="no-style-override">Lebedev, saat dokuzu geçerken gelmişti, son derece sarhoştu. Birkaç gündür prensin etrafındaki şeylere dikkat etmediği hâlde, bunu fark etmeye imkân buldu. Üç gündür, yani General İvolgin’in, Lebedev’in evini terk ettiğinden beri, Lebedev’in hâli perişandı. Hiç üstüne başına bakmıyordu. Elbiseleri pislik içindeydi. Kravatı, yakası ve redingotu yırtıktı. Evin içinde, prensin dairesinden bile işitilen gürültüler çıkarıyordu. Bir seferinde, Vera gözyaşları arasında bu sahnenin ayrıntılarını prense anlatmaya koşmuştu. Lebedev, prensin karşısına çıkınca, elleri ile göğsüne vurarak çok garip bir şekilde konuşmuştu; söylediği şeyler bir itirafa benziyordu.</span></p>

  <p class="normal normal-override-1" xml:lang="tr"><span class="no-style-override">– Ben… Alçaklığımın ve terbiyesizliğimin ödülünü aldım… Bir tokat yedim!</span></p>

  <p class="normal normal-override-1" xml:lang="tr"><span class="no-style-override">Son cümleyi gayet üzüntülü söylemişti.</span></p>

  <p class="normal normal-override-1" xml:lang="tr"><span class="no-style-override">– Bir tokat mı? Kimden?.. Sabah sabah bir tokat mı? Lebedev gülümseyerek cevap verdi:</span></p>

  <p class="normal normal-override-1" xml:lang="tr"><span class="no-style-override">– Evet, bu sabah! Zamanın önemi yok. Hatta bir ceza olsa bile… Fakat bu bir manevi tokat… Yoksa gerçekten bir tokat yemedim.</span></p>

  <p class="normal normal-override-1" xml:lang="tr"><span class="no-style-override">Protokole bakmadan oturdu ve karışık bir hikâyeyi anlatmaya başladı. Prens kaşlarını çattı ve kalkıp gitmek istedi. Fakat birkaç kelime onun dikkatini çekti. Hayretten donmuş gibi kaldı. Lebedev çok garip şeyler anlatıyordu.</span></p>

  <p class="normal normal-override-1" xml:lang="tr"><span class="no-style-override">Önce bir mektuptan bahsetti. Aglaya Ivanovna’nın ismi geçiyordu. Sonra Lebedev doğrudan prensi suçladı; sanki prens ona kötü bir hareket yapmış gibi… İlk zamanlarda “kişisel” -Nastasya Filippovna’yı ilgilendiren- bir meseleden prensin kendisine karşı güvendiğini anlattı. Fakat sonraları arası bozulmuş ve Lebedev’i kovmuştu. “Evin içindeki muhtemel bir değişikliğe” ait bir soruya, prens cevap vermekten çekinmişti. Lebedev sarhoş olduğu hâlde gözünde yaşlarla, artık bu duruma izin veremeyeceğini, birçok şey bildiğini… Rogojin aracılığıyla Nastasya Filippovna ve onun bir dostu Barbara Ardolyanovna ve hatta… Aglaya’nın özel yardımıyla birçok haber edindiğini prense anlattı: “Düşünün bir kere, bunları sevgili kızım Vera sayesinde öğrendim. Tek kızım… Evet fakat… Tek kızım değil, çünkü üç tane var. Ama Lizaveta Prokofyevna’ya büyük bir sır vermek için kim mektup yazmıştı? Nastasya Filippovna’nın bütün hareketlerinden ve bütün bağlılıklarından onu haberdar eden kim acaba? He! He! Bu imzasız mektubu yazan kimdi? İzin verin de bunu size sorayım?”</span></p>

  <p class="normal normal-override-1" xml:lang="tr"><span class="no-style-override">Prens bağırdı:</span></p>

  <p class="normal normal-override-1" xml:lang="tr"><span class="no-style-override">– Siz olmayasınız?</span></p>

  <p class="normal normal-override-1" xml:lang="tr"><span class="no-style-override">Sarhoş, büyük bir itirafta bulunur gibi cevap verdi:</span></p>

  <p class="normal normal-override-1" xml:lang="tr"><span class="no-style-override">– Çok doğru, hatta bugün saat sekiz buçukta, yarım saat oluyor, hayır kırk beş dakika…. Bu soylu anneye anlatacak mühim bir suç olduğunu bildirdim. Birkaç kelime yazarak kızımı gönderdim.</span></p>

  <p class="normal normal-override-1" xml:lang="tr"><span class="no-style-override">Kulaklarına inanamayan prens sordu:</span></p>

  <p class="normal normal-override-1" xml:lang="tr"><span class="no-style-override">– Demin Lizaveta Prokofyevna’yı gördünüz mü?</span></p>

  <p class="normal normal-override-1" xml:lang="tr"><span class="no-style-override">– Evet, demin gördüm ve manevi bir tokat yedim. Gönderdiğim mektubu geri verdi. Hatta açmadan suratıma fırlattı… Beni de omuzlarımdan iterek dışarıya kovdu. Tabii manevî olarak… Hatta diyebilirim ki, biraz da zor kullanarak!</span></p>

  <p class="normal normal-override-1" xml:lang="tr"><span class="no-style-override">– Açmadan yüzünüze fırlattığı hangi mektuptu?</span></p>

  <p class="normal normal-override-1" xml:lang="tr"><span class="no-style-override">– Yoksa… He! He! He!.. Fakat bunu size söylemedim mi? Bunu size söylediğimi sanıyorum. Birisinin eline geçmesi için bana rica edilerek küçük bir mektup yollamışlardı.</span></p>

  <p class="normal normal-override-1" xml:lang="tr"><span class="no-style-override">– Kimden? Kime?</span></p>

  <p class="normal normal-override-1" xml:lang="tr"><span class="no-style-override">Bunun üzerine Lebedev, herhangi bir anlam çıkarılması zor olan “bilgileri” vermeye başladı. Bu şekilde prensin öğrendiğine göre, bir hizmetçi, sabahleyin, Lebedev’in kızı Vera’ya bir mektup getirmişti. “Her zamanki gibi… Bir şahıstan başka bir şahsa… Bu şahıslardan bir tanesi diğerinden farklıdır. Çünkü bir tanesi bir generalin masum bir genç kızı diğeri bir Madam Kamelya… Bu şekilde mektup; ismi ‘A’ ile başlayan bir şahıstan diğer bir şahsa yazılmıştı.”</span></p>

  <p class="normal normal-override-1" xml:lang="tr"><span class="no-style-override">Prens bağırdı:</span></p>

  <p class="normal normal-override-1" xml:lang="tr"><span class="no-style-override">– Nasıl olur? Nastasya Filippovna’ya değil, Rogojin’e gönderildi, bu da aynı şey demektir… Hatta ismi… A ile başlayan şahıs, Terentiyef’e de bir mektup yazdı.</span></p>

  <p class="normal normal-override-1" xml:lang="tr"><span class="no-style-override">Lebedev gülümseyerek gözünün ucu ile işaret etti.</span></p>

  <p class="normal normal-override-1" xml:lang="tr"><span class="no-style-override">Bir olaydan diğerine atlıyor ve söylediğini bile unutuyordu. Prens, Lebedev’in içini dökmesi için sustu. Bununla beraber aydınlanması gereken bir nokta şüpheli kalıyordu. Acaba Vera mı, yoksa Lebedev mi bu mektupların gönderilmesinde bir rol oynuyordu? Nastasya Filippovna’ya veya Rogojin’e yazmanın aynı şey olduğunu iddia ederken, mektupların elinden geçmediği anlaşılıyordu. Fakat nasıl oluyor da bu mektuplar onun üzerinde bulunuyordu. Herhâlde kızından çalmıştı… Lebedev bu mektupları Lizaveta Prokofyevna’ya götürmek bahanesi ile kızının elinden almış olabilirdi.</span></p>

  <p class="normal normal-override-1" xml:lang="tr"><span class="no-style-override">Sonunda prens dayanamadı ve bağırdı:</span></p>

  <p class="normal normal-override-1" xml:lang="tr"><span class="no-style-override">– Çıldırdınız mı?..</span></p>

  <p class="normal normal-override-1" xml:lang="tr"><span class="no-style-override">– Hayır, çıldırmadım. Bu imzasız mektubu ben önce size vermek istiyordum. Size bir hizmette bulunabilmek için… Fakat sonra… Soylu bir anneye hizmette bulunmayı tercih ettim… Zira önce imzasız bir mektupla beni kabul etmelerini kendilerine bildirdi: “Gizli ajanınız” diye imza attım. Arka kapıdan… Soylu annenin yanına beni derhal kabul ettiler.</span></p>

  <p class="normal normal-override-1" xml:lang="tr"><span class="no-style-override">– Sonra?</span></p>

  <p class="normal normal-override-1" xml:lang="tr"><span class="no-style-override">– Sonrası, sizce malûm; âdeta beni dövdü. Mektubu suratıma fırlattı. İlk önce mektubu saklamak istedi, bunu gördüm. Fakat ilk kararından vazgeçti ve “Mademki senin gibi bir insana bu mektubu emanet etmişler, kafanda paralansın” diyerek nefretle suratıma fırlattı. Çok kızmıştı. Benimle konuşurken kızması doğaldı. Zaten çabuk alevleniyor.</span></p>

  <p class="normal normal-override-1" xml:lang="tr"><span class="no-style-override">– Şimdi mektup nerede?</span></p>

  <p class="normal normal-override-1" xml:lang="tr"><span class="no-style-override">– Bende, işte burada…</span></p>

  <p class="normal normal-override-1" xml:lang="tr"><span class="no-style-override">Aglaya’nın, Gabriel Ardolyonoviç’e yazmış olduğu mektubu prense uzattı -Ganya bu mektubu iki saat sonra, kız kardeşine gururla gösterecekti…</span></p>

  <p class="normal normal-override-1" xml:lang="tr"><span class="no-style-override">– Bu mektubu üzerinizde bulunduramazsınız.</span></p>

  <p class="normal normal-override-1" xml:lang="tr"><span class="no-style-override">Lebedev heyecanla konuşmasına devam etti:</span></p>

  <p class="normal normal-override-1" xml:lang="tr"><span class="no-style-override">– Mektup sizindir, sizin! Onu sizin elinize veriyorum. Şimdi yeniden size hizmet etmek istiyorum. Geçici bir sadakatsizlikten sonra, tepeden tırnağa kadar size hizmet etmek istiyorum, İngiltere’deki… Thomas Morus’un dediği gibi: “Kafamı koparın ama sakalıma dokunmayın” Mea Culpa, Mea Culpa, diye Roma’da Papa bar bar bağırır…</span></p>

  <p class="normal normal-override-1" xml:lang="tr"><span class="no-style-override">– Bu mektup derhal verilmeli. Ben onu göndereceğim.</span></p>

  <p class="normal normal-override-1" xml:lang="tr"><span class="no-style-override">– Fakat çok saygıdeğer prens… Şöyle uygun değil mi?</span></p>

  <p class="normal normal-override-1" xml:lang="tr"><span class="no-style-override">Lebedev bunları söylerken yüzü ile tuhaf hareketler yapıyor, iğne batırılmış gibi yerinde duramıyordu. Gözünün ucu ile işaretler ediyor, elleriyle de bir şeyler gösteriyordu.</span></p>

  <p class="normal normal-override-1" xml:lang="tr"><span class="no-style-override">Pens kızarak sordu.</span></p>

  <p class="normal normal-override-1" xml:lang="tr"><span class="no-style-override">– Ne oluyor?</span></p>

  <p class="normal normal-override-1" xml:lang="tr"><span class="no-style-override">Lebedev anlamlı ve yarı içten bir tavır ile fısıldadı.</span></p>

  <p class="normal normal-override-1" xml:lang="tr"><span class="no-style-override">– Önce şu mektubu açmalı.</span></p>

  <p class="normal normal-override-1" xml:lang="tr"><span class="no-style-override">Prens o derece bir kızgınlık belirtisi gösterdi ki, Lebedev kaçmaya davrandı fakat kapıya geldiği zaman durdu ve bağışlanmasını bekler gibi kaldı.</span></p>

  <p class="normal normal-override-1" xml:lang="tr"><span class="no-style-override">Prens derin bir üzüntüyle bağırdı:</span></p>

  <p class="normal normal-override-1" xml:lang="tr"><span class="no-style-override">– Ah! Lebedev! Böyle bir alçaklığa nasıl cesaret edilir? Lebedev’in yüzü buruştu; gözlerinde yaşlar belirmeye başladı. Göğsüne vurarak:</span></p>

  <p class="normal normal-override-1" xml:lang="tr"><span class="no-style-override">– Ben bir alçağım, diye bağırdı.</span></p>

  <p class="normal normal-override-1" xml:lang="tr"><span class="no-style-override">– Peki ama bu bir skandal…</span></p>

  <p class="normal normal-override-1" xml:lang="tr"><span class="no-style-override">– Çok doğru, skandal, doğru kelimeyi buldunuz.</span></p>

  <p class="normal normal-override-1" xml:lang="tr"><span class="no-style-override">– Böyle tuhaf bir şekilde hareket etmek âdetine nereden alıştınız? Demek siz… Basit bir casussunuz! Bu kadar temiz ve soylu bir kadını endişeye düşürmek için neden imzasız bir mektup yolladınız? Aglaya Ivanovna’nın istediği bir insana mektup yazmaya ne diye hakkı olmasın? Bugün oraya bir suçlamada bulunmak için gittiniz, değil mi? Bunu yapmak için sizi kim zorladı?</span></p>

  <p class="normal normal-override-1" xml:lang="tr"><span class="no-style-override">Lebedev mırıldandı:</span></p>

  <p class="normal normal-override-1" xml:lang="tr"><span class="no-style-override">– Bu zevkli bir meraklanmaktan başka bir şey değil ve… Soylu bir ruha hizmet etmek için, evet! Fakat şimdi tamamen size hizmet ediyorum; beni assanız bile, yeniden sizin oldum!</span></p>

  <p class="normal normal-override-1" xml:lang="tr"><span class="no-style-override">Prens nefret eden bir adam tavrı ile sordu:</span></p>

  <p class="normal normal-override-1" xml:lang="tr"><span class="no-style-override">– Lizaveta Prokofyevna’ya gittiğiniz zaman da şu söylediklerinizi söylemişsinizdir. Hem de herhâlde üzerinizde bu elbiseler vardı.</span></p>

  <p class="normal normal-override-1" xml:lang="tr"><span class="no-style-override">– Hayır… Daha temiz giyinmiştim… Daha da kibardım… Onun kızgınlığından sonra bu duruma geldim.</span></p>

  <p class="normal normal-override-1" xml:lang="tr"><span class="no-style-override">– Hadi, yeter artık bakalım…</span></p>

  <p class="normal normal-override-1" xml:lang="tr"><span class="no-style-override">Prens, Lebedev’in dışarıya çıkması için bir kaç defa daha rica etmek zorunda kaldı. Kapıyı açtıktan sonra Lebedev, ayaklarının ucuna basarak tekrar odanın ortasına kadar geldi ve bir mektubun nasıl açılabileceğini elleriyle yeniden tarif etti; fakat yüksek sesle bunu tavsiyeye cesaret edemedi. En sonunda alaylı ve tatlı bir gülümseme ile dışarıya çıktı.</span></p>

  <p class="normal normal-override-1" xml:lang="tr"><span class="no-style-override">Bütün bu görüşmeden prens için önemli bir durum ortaya çıkıyordu: Aglaya çok endişeliydi. Çok kararsızdı, onun bir şeye canı sıkılıyordu. Bu bir kıskançlık olabilir, diye prens kendi kendine söyleniyordu, kötü niyet besleyen insanların onu kızdırdıkları ortadaydı. Nasıl olmuş da onlara kulak asmıştı? Şüphesiz, tecrübesiz fakat gururlu bu küçük başın içinde uğursuz… anlaşılmayan bir fikir dolaşıyordu.</span></p>

  <p class="normal normal-override-1" xml:lang="tr"><span class="no-style-override">Bu düşünceler prensi son derece heyecanlandırıyor, ne yapacağını bilemiyordu. Mutlaka önlenmesi gereken bir durumun oluştuğunu hissediyordu. Kapalı mektubun adresine baktı. Oh! Korku ve tereddütlerinin sebebi bu değildi. Bu mektubun içindeki başka bir şey için endişe duyuyordu, Gabriel Ardolyonoviç’e güvenmiyordu. Bununla beraber, mektubu kendi eliyle ona vermeye karar verdi. Bu niyetle evinden dışarı çıktı. Fakat yolda kararını değiştirdi. Ptitsin’in evine yaklaştığı sırada, Kolya’ya rastladı. Mektubu kardeşine vermesini rica etti. Kolya hiçbir şey sormadı ve görevini yaptı. Bu şekilde Ganya, mektubun birkaç elden geçtiğini anlamakta güçlük çekmedi. Prens kendi evine döner dönmez, Vera’yı yanına çağırdı. Genç kız ağlayarak mektubu aramıştı. Babasının bu mektubu çaldığını öğrenince hayret etti. Rogojin ile Aglaya Ivanovna arasında, birkaç defa mektup gönderme hususunda Vera’nın yardım ettiğini öğrendi. Bundan. Prensin üzüleceğini Vera hiç düşünememişti. İki saat sonra Koyla, prense babasının hastalığını bildiren bir mektup yolladı. Prensin zihni o kadar dağınıktı ki, ne demek istediklerini bile anlayamadı. Bununla birlikte bu durum ona dokundu ve bütün gününü hastayı taşıdıkları Nina Aleksandrovna’nın evinde geçirdi. Orada bulunuşu fazla bir işe yaramadı. Fakat zor zamanlarda, varlıkları aranan insanlar arasına girmişti. Kolya sinir krizleri içinde ağlıyor ve etrafta koşuşuyordu. Üç doktora başvurmuş, eczacıya, berbere koşmuştu. General henüz hayatta idi. Fakat kendinde değildi. Doktorlar durumu iyi görmüyorlardı. Barbara ve Nina, hastanın yanından ayrılmıyorlardı. Ganya da bitkindi ama babasının yüzünü görmemek için yukarı çıkamıyordu. Ganya prensle görüşürken: “Böyle bir zamanda, böyle bir felâket!” demişti. Mişkin “böyle bir zamanda” kelimeleri ile yapılan imayı anlamıştı. Prens, Ptitsin’in evine geldiği zaman İppolit evden çıkmıştı. Akşama doğru yatağından kalkan Lebedev de koşarak gelmişti. Sabahleyin verdiği bilgilerden sonra, bu saate kadar yatmıştı. Sarhoşluğu ancak şimdi geçmişti. Hasta, sanki kendi gerçek babası imiş gibi gözyaşları döküyordu. Kendi kendine suçlar buluyor, durmadan Nina Aleksandrovna’ya “Bütün suçun kendisinde olduğunu, başka kimsenin suçlu olmadığını… Bu kabahati basit bir merak yüzünden yaptığını ve merhumun (general henüz yaşadığı hâlde) bir dâhi olduğunu” iddia ediyordu. Özellikle generalin, bir dâhi olmasında da sanki büyük bir fayda varmış gibi ısrar ediyordu. Nina Aleksandrovna bile, Lebedev’in bu gerçek gözyaşlarını görerek: “Tanrı sizi affetsin! Hadi, ağlamayın!” demişti. Bu kelimeler ve söyleniş tarzı Lebedev’in üzerinde o derce etki yapmıştı ki, bütün gün Nina Aleksandrovna’yı terk etmek istememişti. Daha sonraki, günlerde, generalin ölümüne kadar, sabah akşam Ptitsin’in evinden ayrılmadı. Günde hemen iki defa Lizaveta Prokofyevna, hasta General Adalyon Aleksandroviç’in sağlık durumunu soruyordu. Akşamüzeri saat dokuzda, prens, Yepançinlerin misafirlerle dolu salonuna girdiği zaman, ev sahibesi hastanın nasıl olduğunu sordu. Prenses Biyelokonski, bu hastanın kim olduğunu sorduğu zaman Lizaveta Prokofyevna, önemsiz bir şeymiş gibi cevap verdi. Bu hâl prensin hoşuna gitti. Aglaya’nın kız kardeşleri, ileride bundan söz ederken: “Prens oldukça kibar davrandı. Fazla konuşmadı. Girerken yaptığı hareketler çok doğaldı. Cilalanmış parkenin üzerinde kayıp yere düşeceği beklenirken, tam tersine oturanlar üzerinde çok iyi bir izlenim ve etki bıraktı.” diyeceklerdi.</span></p>

  <p class="normal normal-override-1" xml:lang="tr"><span class="no-style-override">Prens oturduktan ve etrafına bir göz gezdirdikten sonra, bir gece önce Aglaya’nın, kendisini korkuttuğu hayaletlerle etrafında gördüğü bu insanların hiçbir ilgisi olmadığını fark etti.</span></p>

  <p class="normal normal-override-1" xml:lang="tr"><span class="no-style-override">Hayatında ilk kez “cemiyet” denilen o müthiş kelimenin küçük bir parçasına rastlıyordu. Çoktan beri böyle bir çevreye girmeyi arzu ediyordu. Acaba ne şekilde karşılanacaktı! İlk duyduğu his gayet temizdi. Ona öyle geldi ki, Yepançinlerin bir gece eğlencesi düzenlemiyorlar, âdeta en içten dostlarıyla birlikte bir gece geçiriyorlardı. Bu insanlar birbirleri için yaratılmıştı. Kendisini de bunlardan çok uzak bulmuyordu. Nazik tavırların, soylu hareketlerin zevkine varabiliyordu. Fakat bütün bunların birer cila olduğunu anlıyordu.</span></p>

  <p class="normal normal-override-1" xml:lang="tr"><span class="no-style-override">Çağrılanların çoğu boş kafalı kimselerdi. Sanatlarının ne kadar gereksiz olduğunu henüz anlamaktan âcizdiler. Suç onlarda değildi. Bu yalancı cila, babalarından miras kalmıştı, prens ilk görüşte bunu fark etti. Mesela önemli bir konumu olan büyükbabası yerinde olan şu ihtiyar, kendisi gibi bir tecrübesiz genci hayretle dinliyordu. Hatta sade dinlemekle kalmıyor, fikrini kabul etmiş gibi görünüyordu. Bununla beraber bu adamı ilk defa görüyordu. Belki bu incelik, prensin çabuk etki altında kalan ruhu üzerinde büyük rol oynamıştı. Belki de bu akşamki davete büyük bir iyi niyetle gelmişti.</span></p>

  <p class="normal normal-override-1" xml:lang="tr"><span class="no-style-override">Bununla beraber bu davetliler arasında, “evin dostu” ve birbirlerinin dostu olmalarına rağmen, seviyeleri, Yepançin ailesinin seviyesiyle uyuşmayan kimseler de vardı. Hatta birbirlerinden nefret eden kimseler de vardı; ihtiyar Biyolekonski bütün hayatı boyunca “yüksek rütbeli ihtiyar memurun” karısından nefret etmişti.</span></p>

  <p class="normal normal-override-1" xml:lang="tr"><span class="no-style-override">Diğer taraftan Lizaveta Prokofyevna’ya karşı da bir sevgisi yoktu. Yüksek rütbeli memur olan bu kadının kocası Yepançin ailesini uzun zamandan beri koruyor ve bu akşamki toplantıda en baş köşeyi tutuyordu. Bu adam Ivan Feodoroviç’in gözünde o derece büyük bir insan görünüyordu ki, âdeta ondan ürküyordu. Olemp dağının Jüpiter’ini bu adamın yanında aynı derecede görse bile, general bu konuda kendi kendine kızabilirdi. Bazı davetliler, uzun senelerden beri birbirlerini görmemişlerdi. Birbirlerine ilgisizdirler. Bununla birlikte bu toplantıda karşılıklı samimi oluvermişlerdi. Davetliler çok kalabalık değildi. Prenses Biyelokonski yüksek rütbeli memur ve onun karısı, yine yüksek tabakadan baron ya da kont, aynı zamanda bir Alman ismi taşıyan yüksek bir kişilik. Bu adam her zaman sessizliğiyle tanınan, devlet işlerini öğrenmeye meraklı ve bilgin geçinen bir kimsedir. Bu zat beş senede bir konuşarak, ortaya özdeyiş atan ve herkesi hayrette bırakan, büyük bir şey yapmadığı hâlde görevinden büyük servetlerle, şerefli konumlarla ayrılan insanlardan biridir. İdare mekanizmasında bu general, General Ivan Feodoroviç’in en yakın âmiridir. Ivan Feodoroviç onu kendi efendisi gibi görmektedir.</span></p>

  <p class="normal normal-override-1" xml:lang="tr"><span class="no-style-override">Bu kibar davetliler arasında, oldukça yaşlı ve Lizaveta Prokofyevna’nın akrabası geçinen bir şahıs daha vardı. Zengin, soylu, toplum içinde yüksek bir mevki kazanmış olan bu insan, çok konuşkan ve hiçbir şeyden hoşnut olmayan bir kimse idi. Kelimenin tam anlamı ile bu sıfat ona yakışıyordu. Bir İngiliz soylusu gibi tavırları vardı. Zevkleri İngiliz zevklerine uyardı -mesela rozbif sever, uşaklar kullanır, arabalar koştururdu… Şu sırada “yüksek rütbeli memur” ile konuşmakta idi. Zaten onu, kendisinin en iyi dostu olarak tanıyordu. Lizaveta Prokofyevna’nın aklında garip bir fikir dolaştı -kadınlar hakkında oldukça acemi olan bu zat- bir gün Aleksandra ile evlenmek isteyebilirdi.</span></p>

  <p class="normal normal-override-1" xml:lang="tr"><span class="no-style-override">Davetliler arasında, bu yüksek tabakanın hemen altında, yine soylu fakat daha genç kimseler de vardı. Prens Ş.T… ve Ojen Pavloviç’ten başka, bütün Avrupa’da, kadınlar arasında büyük sükseler yapmış sevimli Prenses N… de bulunuyordu. Kırk beş yaşlarında, güzel olmadığı hâlde, hayatını Avrupa memleketlerinde geçirmesini severdi.</span></p>

  <p class="normal normal-override-1" xml:lang="tr"><span class="no-style-override">Son olarak, toplumun “kapalı muhitine” bağlı olmayan üçüncü derecedeki insanlar arasında, önce Yepançin ailesinin kendisi bulunmaktaydı. Ivan Feodoriviç’le karısı yaptıkları toplantılarından sürekli yüksek sosyetenin önemli insanlarıyla “orta sınıfın” seçkin adamlarını birbirleriyle ilişkiye sokmaktaydılar. Bu, onlara bir şeref veriyordu. Bu yüksek tabakaya çıkmak için de Yepançin ailesinin salonundan geçmek gerekiyordu.</span></p>

  <p class="normal normal-override-1" xml:lang="tr"><span class="no-style-override">Orta sınıfın seçkin temsilcilerinden birisi de Yepançin ailesine Prens Ş.T… tarafından tanıtılmış olan albay rütbesini taşıyan bir mühendisti. Sağ elinin işaret parmağında, herhâlde Çar hanedanının bir hediyesi olduğu anlaşılan büyük bir yüzük taşıyordu. Bu adam fazla konuşmasını sevmezdi. Salonda bulunanları sonuna kadar saymak gerekirse, soyu Alman fakat Rus etkisi altında kalmış olan bir şair ve yazardan da söz edelim. Bu, otuz sekiz yaşlarında, çirkince ama olağanüstü davranışlar bildiği için salonlarda çekinilmeden tanıtılabilen bir kimse idi. Aslında burjuva ama sayılı bir Alman ailesine mensuptu. Yüksek insanlarla tanışıp onların korunmasından yararlanmayı çok iyi bilirdi. Bir zamanlar, bir Alman şairinin şiirlerini Rusçaya çevirmiş ve bu esere, işe yarayan bir önsöz de eklemişti. Bugün ölmüş bulunan meşhur bir Rus şairi ile de yakın dostluğu vardı -birçok yazar meşhur bir yazarla çok sıkı dost olduklarını o yazar öldüğü için, yalvarmalarını çıkartacak kimse bulunmamasından faydalanarak rahatça iddia edebilirlerdi…</span></p>

  <p class="normal normal-override-1" xml:lang="tr"><span class="no-style-override">Söz ettiğimiz şair ve yazar, Yepançin ailesine, “yüksek rütbeli memur” un karısı tarafından yakın bir zamanda tanıtılmıştı. Bu kadın bilim adamlarını ve yazarları koruyan bir insan tavrı takınmakta idi. Hatta birkaç tanesine maaş bile bağlatmıştı. Bu kadın istediği şeyde çok etkili olmakta idi. Kırk beş yaşlarındaydı -demek ki, kocasından çok gençti… Eskiden çok güzelmiş. Şimdi ise yaşına göre çok fazla tuvalet yapıyordu. Zekâsı orta idi. Edebiyata ait bilgisi de pek fazla değildi. Ama yazarları, tıpkı lüks elbise giymek ihtiyacı gibi korumak sevdasında idi. Birçok eser ve tercümeleri onun için kaleme almışlardı. İki üç yazar, onun başarısı ile çok önemli konular hakkında kendisine yazılan birkaç mektubu bastırmışlardı.</span></p>

  <p class="normal normal-override-1" xml:lang="tr"><span class="no-style-override">İşte prensin, saf altın gibi düşündüğü toplum bu idi. Garip bir rastlantı ile bu akşam toplanan bu insanlar, birbirlerinden memnun görünüyorlardı. Her biri de kendi varlıklarının Yepançin ailesine bir şeref verdiğine inanıyordu. Fakat ne yazık ki, prens bu gizli düşüncelerin farkında değildi. Mesela Yepançin ailesi, kızları hakkında önemli bir karar vermek için kendisini Prens Lev Nikolayeviç’i, ailenin kurucusu yüksek rütbeli memura göstermemezlik edememişlerdi. Bu yüksek rütbeli efendiye gelince, Yepançin ailesinin bir kızını kendi görüşü alınmadan nişanlanmayı, onlar için büyük hata olarak görebilirdi. Prens N… o derece neşeli ve kibar bir tavır takınmıştı ki, bu gece orada bulunması ile Yepançinlerin salonunda bir güneş gibi parladığını sanıyor ve bütün etrafındakileri kendinden son derece aşağı görüyordu. Bu akşam mutlaka onları memnun etmek için bir şeyler söylemesi gerektiğini ve bu zorunluluktan hoşlandığını anlıyordu. Prens Mişkin bu hoşsohbet adamın hikâyesini dinledikten sonra, hayatında bu kadar neşeli ve eğlenceli bir hikâye duymadığını kendi kendine itiraf etti. Prens N… gibi bir Don Juan’ın ağzından çıkan ve bizim kahramanımızın zevkle dinlediği bu hikâyenin ne kadar modası geçmiş, basit ve eski bir hikâye olduğunu Mişkin anlayabilseydi, bu adamın gerçek değerini anlayabilirdi. Küçük Alman şairi bile ev sahiplerine, varlığı ile bir şeref verdiğine inanıyordu. Fakat prens bunların farkında değildi. Aglaya ona önceden haber vermemişti. Genç kıza gelince, bu gece güzelliği üstünde idi. Her üç kız da zarif tuvaletler giymişler ve özenle saçlarını yaptırmışlardı. Aglaya, Ojen Pavloviç’in yanına oturmuş, neşe ile konuşuyordu. Ojen Pavloviç her zamankinden daha kibar görünüyordu. Genç yaşta olmasına rağmen, salon hayatına alışıktı. Bu akşam Yepançin ailesine gelirken, şapkasına siyah bir bağ takmıştı. Bu hal, Prenses Biyelokonski’nin dikkatini çekmişti: Bir amcanın ölümüne, kibar bir yeğen ancak bu şekilde yas tutabilirdi. Bu durumu Lizaveta Prokofyevna da fark etti. Ama birçok uğraşı arasında endişeli görünüyordu.</span></p>

  <p class="normal normal-override-1" xml:lang="tr"><span class="no-style-override">Prens, Aglaya’nın kendisine birkaç defa dikkatle baktığını ve memnun göründüğünü fark etti. Yavaş yavaş kendini mutlu hissetti. Korktuğu ve “aslı astarı olmayan” düşünceler -özellikle Lebedev’le konuştuktan sonra- şimdi ona bir rüya kadar saçma ve gülünç geliyordu -zaten bütün gün bu saçma düşünceye inanmamak için sebepler aramıştı! Prens çok az konuşuyor; yalnız soru sorulduğu zaman cevap veriyordu. Bir müddet sonra da hiçbir şey söylemedi. Oturdu ve dinlemekle yetindi; bununla beraber hayatından çok memnun olduğu ortadaydı. Sonra yavaş yavaş, ilk fırsatta derdini dökmek isteyen psikoloji belirdi… Eğer konuşmak istiyorsa, sadece sorulanlara cevap vermek için ve başka hiçbir gaye gütmeden bu hevese atılıyordu…</span></p>

</body>

</html>