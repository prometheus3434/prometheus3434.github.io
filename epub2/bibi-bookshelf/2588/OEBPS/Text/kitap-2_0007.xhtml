<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_7" xml:lang="tr"><span class="no-style-override-5">VII</span></h2>

  <p class="normal normal-override-1" xml:lang="tr"><span class="no-style-override">General Ivan Feodoroviç’in yanında yirmi sekiz yaşlarında bir genç vardı. Uzun boyu, düzgün vücudu ve atletik yapısı ile hemen göze batıyordu. Ayrıca zeki ve kurnazdı da. Bütün dikkati prenste ve okuduğu şiirde olan Aglaya delikanlıya dikkat etmedi bile. Onun tek uğraşı vardı: Prens. Prens, onun bütün bunları yaparken özel bir amaç güttüğünü hemen anladı. Ama hiç olmazsa yeni konuklar onun sıkıntılı durumunu biraz düzeltmişlerdi. Prens onları görür görmez hafifçe yerinden kalkıp generali uzaktan başı ile selamladı, okumayı kesmemeleri için işaret etti, kendisi de kanepenin arkasına sıvışacak zaman buldu. Orada sol eliyle kanepenin arkalığına dayanarak, artık denebilir ki daha rahat ve eskisi gibi yani koltukta otururken düştüğü ‘gülünç’ durumdan kurtularak baladı dinlemeye devam etti. Lizaveta Prokofyevna da âmirce bir eda ile iki defa elini sallayarak içeri girenlere durmalarını işaret etti. Prens, bu arada generalle birlikte gelen yeni konuk gençle pek ilgilenmişti. Onun, hakkında çok şeyler duyduğu ve birçok defa aklından geçirdiği Yevgeniy Pavloviç Rodomski olması gerektiğini iyice tahmin etmişti. Onu, Rodomski’nin sivil elbisesi şaşırtıyordu. Duyduğuna göre o, askerdi. Sanki ‘Zavallı Şövalye’ye’ dair o da bazı şeyler duymuş gibi, şiir okunduğu sürece dudaklarında alaylı bir gülümseme dolaşmıştı.</span></p>

  <p class="normal normal-override-1" xml:lang="tr"><span class="no-style-override">Prens içinden: ‘Belki de bunu kendisi uydurmuştur’ diye düşündü.</span></p>

  <p class="normal normal-override-1" xml:lang="tr"><span class="no-style-override">Ama Aglaya’nın durumu bambaşka idi. Okumak üzere ortaya çıktığı zaman takındığı gösteriş ve görkemli, şairce eserin ruhuna ve anlamına uygun bir ciddilikle örtmüş, şiirin her sözünü öyle anlamlı hâle getirmiş, sadelikle okumuştu ki sonunda yalnız herkesin dikkatini çekmekle kalmamış baladın yüksek ruhunu başkalarına da duyurarak öyle bir gösterişle ve göğsünü şişirerek terasın ortasına haklı olarak çıkmış olduğunu herkese göstermişti. Şimdi bu büyüklükte, yansıtmayı üzerine aldığı şeye karşı sınırsız masum bir saygı duyduğunu görmek mümkündü. Gözleri parlıyordu, duyduğu heyecan ve hayranlığı dışarı vuran hafif, belli belirsiz bir ürperme bir iki defa onun güzel yüzünden geçti. Aglaya şöyle okudu:</span></p>

  <p class="normal normal-override-1" xml:lang="tr"><span class="no-style-override">Yeryüzünde bir Zavallı Şövalye vardı,</span></p>

  <p class="normal normal-override-1" xml:lang="tr"><span class="no-style-override">Sessiz ve basit bir adamdı.</span></p>

  <p class="normal normal-override-1" xml:lang="tr"><span class="no-style-override">Yüzü solgun ve somurtkandı,</span></p>

  <p class="normal normal-override-1" xml:lang="tr"><span class="no-style-override">Ruhça cesur ve dürüsttü.</span></p>

  <p class="normal normal-override-1" xml:lang="tr"><span class="no-style-override">Aklın almayacağı bir hayali vardı.</span></p>

  <p class="normal normal-override-1" xml:lang="tr"><span class="no-style-override">Kalbinde derin bir etki yer etmişti.</span></p>

  <p class="normal normal-override-1" xml:lang="tr"><span class="no-style-override">O zamandan beri, ruhu tutuşmuştu,</span></p>

  <p class="normal normal-override-1" xml:lang="tr"><span class="no-style-override">Başka kadınlara bakmıyordu.</span></p>

  <p class="normal normal-override-1" xml:lang="tr"><span class="no-style-override">Mezara kadar hiçbiriyle</span></p>

  <p class="normal normal-override-1" xml:lang="tr"><span class="no-style-override">Konuşmak istemiyordu.</span></p>

  <p class="normal normal-override-1" xml:lang="tr"><span class="no-style-override">Boynuna atkı yerine</span></p>

  <p class="normal normal-override-1" xml:lang="tr"><span class="no-style-override">Tespih bağlamıştı.</span></p>

  <p class="normal normal-override-1" xml:lang="tr"><span class="no-style-override">Ve yüzünden çelik kafesini</span></p>

  <p class="normal normal-override-1" xml:lang="tr"><span class="no-style-override">Kimsenin önünde kaldırmamıştı.</span></p>

  <p class="normal normal-override-1" xml:lang="tr"><span class="no-style-override">İçi temiz aşkla dolu,</span></p>

  <p class="normal normal-override-1" xml:lang="tr"><span class="no-style-override">Tatlı hülyasına sadık,</span></p>

  <p class="normal normal-override-1" xml:lang="tr"><span class="no-style-override">Kalkanına kendi kanıyla</span></p>

  <p class="normal normal-override-1" xml:lang="tr"><span class="no-style-override">A. M. D. harflerini yazmıştı.</span></p>

  <p class="normal normal-override-1" xml:lang="tr"><span class="no-style-override">Ve Kudüs’ün çöllerinde</span></p>

  <p class="normal normal-override-1" xml:lang="tr"><span class="no-style-override">Paladinler kayadan kayaya sıçrayarak,</span></p>

  <p class="normal normal-override-1" xml:lang="tr"><span class="no-style-override">S.üavaşa atılırken azizelerin adını yüksek sesle bağırırken:</span></p>

  <p class="normal normal-override-1" xml:lang="tr"><span class="no-style-override">O vahşi bir coşkunlukla,</span></p>

  <p class="normal normal-override-1" xml:lang="tr"><span class="no-style-override">Lumen coeli, sancta Rosa!</span></p>

  <p class="normal normal-override-1" xml:lang="tr"><span class="no-style-override">Diye bağırırdı.</span></p>

  <p class="normal normal-override-1" xml:lang="tr"><span class="no-style-override">Ve onun tehdidi,</span></p>

  <p class="normal normal-override-1" xml:lang="tr"><span class="no-style-override">Bir yıldırım gibi, Müslümanları çarpardı.</span></p>

  <p class="normal normal-override-1" xml:lang="tr"><span class="no-style-override">Uzak şatosuna dönünce,</span></p>

  <p class="normal normal-override-1" xml:lang="tr"><span class="no-style-override">Bir mahkûm gibi yaşadı</span></p>

  <p class="normal normal-override-1" xml:lang="tr"><span class="no-style-override">Hep sessiz, hep kederli…</span></p>

  <p class="normal normal-override-1" xml:lang="tr"><span class="no-style-override">Bunayarak öldü o.</span></p>

  <p class="normal normal-override-1" xml:lang="tr"><span class="no-style-override">Prens daha sonra bu dakikayı hatırlarken, büyük bir şaşkınlık içinde, çözemediği bir mesele yüzünden acı duyuyordu. Böyle gerçekten güzel bir duyguyu, böyle apaçık acı bir alayla birleştirmek mümkün mü idi? Burada alay gizlendiğinden şüphesi yoktu. Bunu açıkça anlamıştı, bunun sebepleri de vardı: Aglaya şiiri okurken A. N. D. harflerini N. F. B. harfleriyle değiştirmişti. Bunu yanlışlıkla böyle yaptığını yahut kendisinin yanlış anlamış olduğunu sanmıyordu -daha sonra bu kanıtlanmıştı. Ne olursa olsun Aglaya’nın bu davranışı oldukça sert ve hoppaca bir şaka idi ve önceden düşünülmüş bir niyetle yapılmıştı. Daha bir ay önceden hepsi, ‘Zavallı Şövalye’ hakkında konuşuyor -ve ‘gülüyordu’… Oysa daha sonra prensin hatırlamaya o kadar çabalamasına rağmen, Aglaya bu harfleri herhangi bir şaka ya da alay veya onların taşıdığı gizli anlamı daha açık bir şekilde belirtmekle, durumun aksine öyle değişmez bir ciddilik, öyle doğal ve sadelikle okumuştu ki, bu harflerin öylece şiirde geçtiğini, kitapta da o şekilde basılmış olduğunu düşünmek mümkündü. Ağır, hoşa gitmeyen bir şey prensin kalbini ezmişti. Lizaveta Prokofyevna, tabii, harflerin değiştirildiğini ne anladı ne de bunun farkına vardı. General Ivan Feodoroviç sadece bir şiir okunduğunu anlamıştı. Dinleyenlerin geri kalan kısmı pek iyi anlamış ve bu davranışın cesaretle, kasıtla yapılışına şaşırmışlardı ama ses çıkarmamışlar ve bunu belli etmek de istememişlerdi. Ama Yevgeniy Pavloviç -prens konuya girmeye hazırdı- anlamakla kalmamış, üstelik anladığını da belli etmek istemişti. Pek alaylı bir şekilde gülümsemişti.</span></p>

  <p class="normal normal-override-1" xml:lang="tr"><span class="no-style-override">Şiirin okunması biter bitmez generalin karısı büyük bir hızla:</span></p>

  <p class="normal normal-override-1" xml:lang="tr"><span class="no-style-override">- Aman ne kadar nefis bir şey, diye bağırdı. Kimin bu şiir? Adelaida:</span></p>

  <p class="normal normal-override-1" xml:lang="tr"><span class="no-style-override">- Puşkin’in maman, bizi utandırmayın, bu çok ayıp,dedi.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna acı bir sesle:</span></p>

  <p class="normal normal-override-1" xml:lang="tr"><span class="no-style-override">- İnsan sizin yanınızda daha da aptallaşır, diye cevap verdi. Bu tam bir kepazelik… Şimdi, eve gider gitmez bana Puşkin’in bu şiirlerini verin.</span></p>

  <p class="normal normal-override-1" xml:lang="tr"><span class="no-style-override">- Ama galiba bizde Puşkin’in hiçbir eseri yok. Aleksandra:</span></p>

  <p class="normal normal-override-1" xml:lang="tr"><span class="no-style-override">- Ta ne zamandan beri, diye ekledi. Yıpranmış iki cilt sürünüp duruyor.</span></p>

  <p class="normal normal-override-1" xml:lang="tr"><span class="no-style-override">- Hemen satın almak için ilk trenle Feodor’u yahut Alekse’yi gönderin, iyisi mi Aleksey gitsin. Aglaya buraya gel! Öp beni, çok güzel okudun ama samimi okudunsa, diye hemen hemen fısıltı ile ekledi. Sana acırım; onunla alay etmek niyetiyle okuduysan duygularını onaylamıyorum, öyle ki, hiç okumasaydın daha iyi olurdu, derim. Anlıyorsun değil mi? Haydi kızım, git seninle daha sonra konuşurum ama burada da oturduk kaldık.</span></p>

  <p class="normal normal-override-1" xml:lang="tr"><span class="no-style-override">Bu sırada prens, General Ivan Feodoroviç’in hatırını soruyordu, general ise ona Yevgeniy Pavloviç Radomskiy’i tanıştırıyordu.</span></p>

  <p class="normal normal-override-1" xml:lang="tr"><span class="no-style-override">- Yolda yakaladım, daha şimdi trenle gelmiş. Buraya geldiğimi, bizimkilerin de hepsinin burada olduğunu öğrenince…</span></p>

  <p class="normal normal-override-1" xml:lang="tr"><span class="no-style-override">Yevgeniy Pavloviç:</span></p>

  <p class="normal normal-override-1" xml:lang="tr"><span class="no-style-override">- Sizin de burada olduğunuzu öğrendim, diyerek onun sözünü kesti, çoktan beri de yalnız sizinle tanışmayı değil, dost olmayı da aklıma koyduğum için bunu fırsat bildim. Rahatsız mısınız? Bunu yeni öğrendim…</span></p>

  <p class="normal normal-override-1" xml:lang="tr"><span class="no-style-override">Lev Nikolayeviç elini uzatarak:</span></p>

  <p class="normal normal-override-1" xml:lang="tr"><span class="no-style-override">- Sağlığım yerinde ve sizi tanıdığıma pek memnun oldum, sizden çok söz edildiğini duydum, hatta hakkınızda Prens ŞÇ. ile de konuştum, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Karşılıklı gönül okşayıcı sözler söylendi, el sıkıştılar ve dikkatle bakıştılar. Bir anda konuşma uzadı ve özelden genele yayıldı. Prens, Yevgeniy Pavloviç’in sivil elbisesinin herkesin üzerinde hiç beklenmedik bir şaşkınlık uyandırdığını fark etti -o ise şimdi olan ve hatta olmayan her şeyi çabuk ve yutarcasına fark ediyordu- bu şaşkınlık o kadar büyüktü ki, bir zaman için bütün öteki izlemleri unutturdu, sildi süpürdü. Bu elbise değişikliğinin pek önemli bir anlam taşıdığı sanılabilirdi. Adelaida ve Aleksandra buna akıl erdiremeyerek Yevgeniy Pavloviç’i sorguya çekiyorlardı. Onun akrabası olan Prens SÇ., bile büyük bir telaşa kapılmıştı. General, âdeta heyecanla konuşuyordu. Yalnız Aglaya merakla ama tam bir sessizlikle bir dakika kadar Yevgeniy Pavloviç’i süzdü, sanki bununla sadece ona askeri elbisesinin mi, sivil elbisesinin mi daha çok yakıştığını kıyaslamak istiyordu ama bir dakika sonra başını çevirdi, artık bir daha da ona bakmadı. Lizaveta Prokofyevna da, belki biraz telaşlanıyordu ama bir şey sormak istemiyordu. Prens, Yevgeniy Pavloviç’in onun hışmına uğramış olduğunu sandı.</span></p>

  <p class="normal normal-override-1" xml:lang="tr"><span class="no-style-override">Ivan Feodoroviç, bütün sorulara karşılık:</span></p>

  <p class="normal normal-override-1" xml:lang="tr"><span class="no-style-override">- Şaşırttı, hayrete düşürdü, diyordu. Daha demin onunla Petersburg’ta karşılaşınca buna inanmak istemedim. Hem neden böyle ansızın, işte mesele orada, Kendisi ilk iş olarak sapıtmayalım diye bağırıyordu.</span></p>

  <p class="normal normal-override-1" xml:lang="tr"><span class="no-style-override">Her yandan yükselen konuşmalardan, Yevgeniy Pavloviç’in ta ne zamandan beri bu istifadan söz ettiği anlaşıldı ama her defa ciddi konuşmadığı için, ona inanmak mümkün değildi. O, ciddi şeylerden bile şaka ile söz ederdi. Hep şaka yapar, gönülleri okşamayı severdi. Eğer o istemezse konuştuğu şeyin gerçek mi yoksa şaka mı olduğunu anlamak asla mümkün olmazdı.</span></p>

  <p class="normal normal-override-1" xml:lang="tr"><span class="no-style-override">Radomskiy:</span></p>

  <p class="normal normal-override-1" xml:lang="tr"><span class="no-style-override">- Ben sadece kısa bir zaman, birkaç ay, bilemediniz bir yıl emeklilikte kalacağım, diye gülüyordu. General hâlâ heyecanını yenemeyerek:</span></p>

  <p class="normal normal-override-1" xml:lang="tr"><span class="no-style-override">- İşlerinizin durumunu bildiğime göre, buna hiç gerek yok, dedi.</span></p>

  <p class="normal normal-override-1" xml:lang="tr"><span class="no-style-override">- Ya çiftliklerimi dolaşmak? Kendiniz tavsiye etmiştiniz, bense aynı zamanda Rusya dışına da gitmek istiyorum…</span></p>

  <p class="normal normal-override-1" xml:lang="tr"><span class="no-style-override">Çok geçmeden az sonra konuşmanın yönü değişti. Ama her şeye dikkat eden prense göre, burada galiba bambaşka bir şey vardı.</span></p>

  <p class="normal normal-override-1" xml:lang="tr"><span class="no-style-override">Yevgeniy Pavloviç, Aglaya’ya yaklaşarak:</span></p>

  <p class="normal normal-override-1" xml:lang="tr"><span class="no-style-override">- Demek ki ‘Zavallı Şövalye’ yine sahnede, diye soracak oldu.</span></p>

  <p class="normal normal-override-1" xml:lang="tr"><span class="no-style-override">Prens onun Yevgeni Pavloviç’i, sanki bir şey anlamıyormuş gibi, soru dolu gözlerle süzdüğünü hayretle gördü, sanki bununla aralarında ‘Zavallı Şövalye’ üzerine bir konuşma olamayacağını, hatta onun sorusunu bile anlamadığını belirtmek istemişti.</span></p>

  <p class="normal normal-override-1" xml:lang="tr"><span class="no-style-override">Kolya var kuvveti ile Lizaveta Prokofyevna ile tartışarak:</span></p>

  <p class="normal normal-override-1" xml:lang="tr"><span class="no-style-override">- Artık geç oldu, Puşkin’i almak için şehre adam göndermek geç, diyordu. Size üç bin defa söylüyorum: artık geç.</span></p>

  <p class="normal normal-override-1" xml:lang="tr"><span class="no-style-override">Yevgeniy Pevlovic, çabucak Aglaya’yı bırakarak;</span></p>

  <p class="normal normal-override-1" xml:lang="tr"><span class="no-style-override">- Evet doğru, şimdi şehre adam göndermek için zaman geç, diye söze karıştı. Sanırım, Petersburg’ta dükkânlar bile kapanmıştır. Sözlerinin doğruluğunu göstermek için saatini çıkararak, saat dokuza geliyor, dedi.</span></p>

  <p class="normal normal-override-1" xml:lang="tr"><span class="no-style-override">Adelaida:</span></p>

  <p class="normal normal-override-1" xml:lang="tr"><span class="no-style-override">- O kadar zaman geçti, düşünemedik, yarına kadar bekleyebiliriz, diye söze karıştı. Kolya:</span></p>

  <p class="normal normal-override-1" xml:lang="tr"><span class="no-style-override">- Hem yüksek sosyete insanlarının edebiyatla pek ilgilenmeleri de yakışık almaz, diye ekledi. İsterseniz Yevgeniy Pavloviç’e sorun, kırmızı tekerlekli sarı faytonla ilgilenmek daha uygundur.</span></p>

  <p class="normal normal-override-1" xml:lang="tr"><span class="no-style-override">Adelaida:</span></p>

  <p class="normal normal-override-1" xml:lang="tr"><span class="no-style-override">- Siz yine kitaptan aldığınız sözleri söylüyorsunuz, Kolya, diye işaret etti. Yevgeniy Pavloviç:</span></p>

  <p class="normal normal-override-1" xml:lang="tr"><span class="no-style-override">- O zaten kitaptan başka sözler söylemez, diye ekledi. Bazen eleştirme yazılarından aldığı bütün bir cümle ile amacını anlatır. Çoktan beri Nikolay Ardalionoviç’in konuşmalarını dinlemek zevkini tadıyorum ama bu defa kitap cümleleriyle konuşmuyor… Nikolay Ardalionoviç, açıkça benim kırmızı tekerlekli faytonumu anlatmak istiyor. Ancak ben onu değiştirdim, siz geç kaldınız.</span></p>

  <p class="normal normal-override-1" xml:lang="tr"><span class="no-style-override">Prens, Radomski’nin söylediklerine kulak kabarttı. Radomski’nin kendisini pek güzel idare ettiğini sanırdı, alçak gönüllü, neşeli bir hâli vardı. En çok hoşuna giden yanı da kendisini kışkırtmaya çalışan Kolya ile kendi ayarında bir insanla konuşur gibi dostça konuşmasıydı.</span></p>

  <p class="normal normal-override-1" xml:lang="tr"><span class="no-style-override">Lizaveta Prokofyevna, kucağında büyük boy ve çok iyi ciltlenmiş yeni birkaç kitapla karşısında duran Lebedev’in kızı Vera’ya:</span></p>

  <p class="normal normal-override-1" xml:lang="tr"><span class="no-style-override">- Bu da ne, diye sordu. Vera:</span></p>

  <p class="normal normal-override-1" xml:lang="tr"><span class="no-style-override">- Puşkin, dedi. Bizim Puşkin’imiz. Babam size vermemi söyledi. Lizaveta Prokofyevna:</span></p>

  <p class="normal normal-override-1" xml:lang="tr"><span class="no-style-override">- Ne demek? Nasıl olur, diyerek şaşırdı. Kızının arkasından başını uzatan Lebedev:</span></p>

  <p class="normal normal-override-1" xml:lang="tr"><span class="no-style-override">- Hediye olarak değil, hediye olarak değil! Buna cesaret edemem, diye atıldı. Kendi fiyatına bu ‘bizim ailemizin Puşkin’i, Annenkov baskısı, şimdi bunu bulmaya imkân yok, kendi fiyatına satmak ve bu şekilde ekselansınızın soylu şiirsel duygularının soylu sabırsızlığını gidermek gayesiyle hûşu içinde size sunuyorum.</span></p>

  <p class="normal normal-override-1" xml:lang="tr"><span class="no-style-override">- Ha, satıyorsun demek, eh teşekkür ederim. Herhâlde sermayeden bir şey kaybetmiyorsun, ancak lütfen ezilip büzülme, azizim. Duyduğuma göre, çok okumuşun birisiymişsin, bir gün konuşuruz; kitapları! Yoksa kendin mi bana getireceksin?</span></p>

  <p class="normal normal-override-1" xml:lang="tr"><span class="no-style-override">Lebedev büyük bir memnunlukla kitapları kızının elinden kaptı:</span></p>

  <p class="normal normal-override-1" xml:lang="tr"><span class="no-style-override">- Hûşu ve saygı ile, diye ezilip büzülmeye devam ediyordu.</span></p>

  <p class="normal normal-override-1" xml:lang="tr"><span class="no-style-override">- Eh, götür ama sakın kaybedeyim deme, saygısız olsa da zararı yok ama bir şartla, diye eklerken onu dikkatle gözden geçirdi. Yalnız eşiğe kadar gelmene izin verebilirim, bugün seni eve kabul etmek niyetinde değilim. Kızın Vera’yı istersen şimdi bile bana gönderebilirsin, onu çok beğeniyorum. Vera sabırsızlıkla babasına:</span></p>

  <p class="normal normal-override-1" xml:lang="tr"><span class="no-style-override">- Ötekilerden niçin söz açmıyorsunuz, diye sordu. Böyle yaparsanız kendiliklerinden içeri girerler. Gürültü etmeye başlamışlardı bile. Şapkasını eline alan prense dönerek, Lev Nikolayeviç, dedi, size gelenler var, dört kişi, bizim odada bekleyip küfrediyorlar ama babam onları yanınıza bırakmıyor.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Hangi konuklar, diye sordu.</span></p>

  <p class="normal normal-override-1" xml:lang="tr"><span class="no-style-override">- İş için geldiklerini söylüyorlar ama öyle insanlar ki, şimdi içeri almazsanız, sokakta yolunuzu keserler, iyisi mi, Lev Nikolavyeviç, içeri alın ondan sonra defolup giderler. Orada onları Gavrila Ardalionoviç ile Ptitsin yatıştırmaya çalışıyorlar ama ötekilerin dinledikleri yok.</span></p>

  <p class="normal normal-override-1" xml:lang="tr"><span class="no-style-override">Lebedev:</span></p>

  <p class="normal normal-override-1" xml:lang="tr"><span class="no-style-override">- Pavlişçev’in oğlu, Pavlişçev’in oğlu! Doğrusu değmez diyerek ellerini salladı. Onları dinlemeye bile değmez; kendinizi üzmeye değmez, soylu prens hazretleri, onlar için uygunsuz işte, efendim. Onlar buna lâyık, değil…</span></p>

  <p class="normal normal-override-1" xml:lang="tr"><span class="no-style-override">Prens, büyük bir telaşla:</span></p>

  <p class="normal normal-override-1" xml:lang="tr"><span class="no-style-override">- Pavlişçev’in oğlu! Aman Tanrım, diye bağırdı. Biliyorum… Ama ben… Ben bu işi Gavrila Ardalionoviç’e bırakmıştım. Demin Gavrila Ardalionoviç bana anlatmıştı…</span></p>

  <p class="normal normal-override-1" xml:lang="tr"><span class="no-style-override">Ama Gavrila Ardalionoviç, artık odadan terasa çıkmıştı bile; arkasından Ptitsin geliyordu. Yakınlardaki odadan gürültü ve birkaç sesi bastırmak ister gibi bağıran General Ivolgin’in sesi duyuluyordu. Kolya hemen gürültüye koştu.</span></p>

  <p class="normal normal-override-1" xml:lang="tr"><span class="no-style-override">Yevgeniy Pavloviç, yüksek sesle:</span></p>

  <p class="normal normal-override-1" xml:lang="tr"><span class="no-style-override">- Bu pek meraklı bir şey, diye konuştu. Prens: ‘demek ki meseleyi biliyor!’ diye düşündü.</span></p>

  <p class="normal normal-override-1" xml:lang="tr"><span class="no-style-override">General Ivan Feodoroviç, şaşkınlık içinde:</span></p>

  <p class="normal normal-override-1" xml:lang="tr"><span class="no-style-override">- Pavlişçev’in hangi oğlu? Hem… Pavlişçev’in oğlu nasıl olabilir, diye sorarak merakla hepsinin yüzüne bakıyor ve bu yeni olayı yalnız kendisinin bildiğini hayretle görüyordu.</span></p>

  <p class="normal normal-override-1" xml:lang="tr"><span class="no-style-override">Gerçekten de herkes telaş ve heyecan içinde bekliyordu. Prens, böyle kişisel bir işin burada herkesi bu kadar meraka düşürdüğüne pek şaşmıştı.</span></p>

  <p class="normal normal-override-1" xml:lang="tr"><span class="no-style-override">Aglaya, ayrı bir ciddilikle prense yaklaşarak:</span></p>

  <p class="normal normal-override-1" xml:lang="tr"><span class="no-style-override">- Bu işi hemen şimdi kendiniz hallederseniz çok iyi olur, bize de izin verirseniz, hepimiz şahit oluruz. Sizi bulaştırmak istiyorlar prens, kendinizi başarı kazanmış bir şekilde haklı çıkarmanız gerek. Ben de şimdiden sizin hesabınıza son derece sevinçliyim, dedi</span></p>

  <p class="normal normal-override-1" xml:lang="tr"><span class="no-style-override">Generalin karısı:</span></p>

  <p class="normal normal-override-1" xml:lang="tr"><span class="no-style-override">- Ben de bu iğrenç iddianın artık sona ermesini istiyorum, diye bağırdı. Onlara iyice veriştir prens, hiç acıma! Bu mesele ile kulaklarımı doldurdular, senin yükünden az mı kanım bozuldu? Hem onlara bakmak da meraklı bir şey… Çağır onları, bir de şöyle oturalım. Aglaya bunu iyi düşündü. Siz buna dair bir şey duymuş muydunuz, prens, diyerek Prens ŞÇ.’ya döndü.</span></p>

  <p class="normal normal-override-1" xml:lang="tr"><span class="no-style-override">- Duydum tabii, hem yine sizin evinizde. Ama asıl istediğim bu gençlere bakmak, diye Prens ŞÇ. cevap verdi.</span></p>

  <p class="normal normal-override-1" xml:lang="tr"><span class="no-style-override">- Nihilist dedikleri bunlar mı yoksa?</span></p>

  <p class="normal normal-override-1" xml:lang="tr"><span class="no-style-override">- Hayır efendim, onlara pek de nihilist denemez, diyerek Lebedev bir adım ileri attı. O da heyecandan neredeyse sarsılıyordu. Bunlar başka, ayrı cins insanlar. Yeğenim, onların nihilistlerden çok ileri gittiklerini söylüyor. Onları şahitliğinizle utandıracağınızı boş yere umuyorsunuz ekselans; utanmayacaklardır. Nihilistler, bozan anlayışlı, hatta bilgin kimselerdi, bunlarsa onları geçtiler, çünkü her şeyden, önce iş adamları. Bu da bir dereceye kadar nihilizmin sonuçlarıdır ama doğru yoldan değil, kulaktan kulağa ve dolayısıyla, hem de kendilerini gazete makalesiyle ortaya atmıyorlar, doğrudan işe girişiyorlar. Bir anlamsızlığı, bir Puşkin’i, ya da mesela Rusya’yı parçalama işini ele almıyorlar. Hayır efendim, şimdi artık bir şeyi pek arzuladın mı, hiçbir engel tanımamayı bir hak sayıyorlar. Bu arada sekiz kişiyi temizlemek bile onlar için bir mesele değildir. Ama prens, yine de size tavsiye etmezdim.</span></p>

  <p class="normal normal-override-1" xml:lang="tr"><span class="no-style-override">Ama prens, artık konuklara kapıyı açmaya gidiyordu bile.</span></p>

  <p class="normal normal-override-1" xml:lang="tr"><span class="no-style-override">Gülümseyerek:</span></p>

  <p class="normal normal-override-1" xml:lang="tr"><span class="no-style-override">- İftira ediyorsunuz Lebedev, diye mırıldandı. Yeğeniniz sizi çok gücendirmiş. Ona inanmayın, Lizaveta Prokofyevna. Gorkiy’ler ve Danilov’lar sadece bir rastlantı, bunlarsa sadece yanılıyorlar… Yalnız burada herkesin önünde olmasını istemezdim, özür dilerim Lizaveta Prokofyevna, onlar içeri girince kendilerini size gösteririm, ondan sonra buradan götürürüm. Buyurun, baylar.</span></p>

  <p class="normal normal-override-1" xml:lang="tr"><span class="no-style-override">Onu daha çok başka acı verici bir düşünce üzüyordu. Şöyle bir düşünce kafasında yer alıyordu: Sakın bu iş, onun zaferini değil, kepaze oluşunu göstermek için birisi tarafından bilinçli olarak bu saate ve bu şahitlerin huzuruna getirilmiş olmasın? Ama ‘bu korkunç, kötü alınganlığı’ için büyük bir hüzün duyuyordu. Birisi, onun aklından böyle bir düşünce geçtiğini öğrenecek olsaydı, prens herhâlde oracıkta ölüverirdi. Yeni konukları içeri girdiği zaman, kendini ahlak bakımından etrafındakilerin hepsinden aşağı görmeye hazırdı.</span></p>

  <p class="normal normal-override-1" xml:lang="tr"><span class="no-style-override">İçeri beş adam girmişti, dördü yeni konuklardandı. Onların arkasından giren beşinci misafir de General Ivolgin idi. General öfke ve heyecan içindeydi, dil döküp duruyordu. Prens gülümseyerek: ‘Bu mutlaka benden yanadır!’ diye düşündü. Kolya, ötekilerle beraber odaya süzülmüştü. Ziyaretçilerin arasında bulunan Ippolit’le ateşli ateşli konuşuyordu; Ippolit dinliyor ve gülümsüyordu.</span></p>

  <p class="normal normal-override-1" xml:lang="tr"><span class="no-style-override">Prens konukları oturttu. Onlar öyle genç, hatta öyle tüysüzdü ki, bu olaya ve ondan doğan bütün seremoniye şaşmamaya imkân yoktu. Mesela bu ‘yeni işi’ bilmeyen ve ondan bir şey anlamayan Ivan Feodoroviç Yepançin, bu gençlere bakarak öfkelendi, hatta karısının prensin çıkarlarına karşı duyduğu atılganlık olmasaydı, belki herhangi bir itirazda bulunacaktı. Bununla birlikte kısmen meraka kapıldığı ve iyi kalpli olduğu için, bir yardımda bulunmak ümidiyle orada kaldı, hiç olmazsa otoritesiyle yardım edebilirdi. Ama içeri giren General Ivolgin’in uzaktan selam vermesi onu yeniden öfkelendirdi, somurttu ve ne olursa olsun susmaya karar verdi.</span></p>

  <p class="normal normal-override-1" xml:lang="tr"><span class="no-style-override">Dört genç ziyaretçinin arasında otuz yaşlarında birisi de vardı. Bu, ‘Rogojin’in yardımcılarından boksör ve ricacılara on beşer ruble veren teğmendi. Onun, ötekilere içten bir dost olarak cesaret vermek ve gerekirse onları güçlendirmek için peşlerinden geldiği anlaşılıyordu. Ötekilerin arasında ise birinci yeri ve başrolü, kendini Antip Bordovski diye tanıtmakla beraber ‘Pavlişçev’in oğlu olduğunu ileri süren delikanlı alıyordu. Bu, yoksul giyinmiş, pasaklı birisiydi. Sırtında dirsekleri ayna gibi parlayan bir ceket, yağ içinde ve bütün düğmeleri ilikli bir yelek vardı, kim bilir nereye kaybolan gömleği görünürlerde yoktu. Boynunda tarif edilemeyecek kadar yağlı, bir ip gibi kıvrılmış boyun atkısı, su yüzü görmemiş elleri, sivilcelerle kaplı yüzü vardı. Sarışındı, tabir yerinde ise masum, saygısız bakışlıydı. Boyu kısa değildi, zayıftı, yirmi iki yaşlarında vardı. Yüzünde hiçbir alay, hiçbir hareket yoktu. Tam tersine, davasında haklı olduğuna inanan güçlü ve emin bir duruşu vardı. Bununla birlikte kendini de haksızlığa uğratılmış olarak kabul ediyordu. Heyecanla, acele acele ve dili dolanarak tıpkı bir peltek yahut yabancıymış gibi konuşuyordu, oysa su katılmamış bir Rus soyundandı.</span></p>

  <p class="normal normal-override-1" xml:lang="tr"><span class="no-style-override">Onu en önde, okurlarımızın tanıdığı Lebedev’in yeğeni, onu da Ippolit izliyordu. Ippolit on yedi, belki on sekiz yaşlarında bir delikanlıydı. Zeki ama daima sinirli, hastalığın korkunç izlerini taşıyan bir yüzü vardı. Bir iskelet gibi zayıftı, yüzü solgun idi, gözleri parlıyor, yanaklarında iki kırmızı leke parlıyordu. Durmadan öksürüyordu. Ağzından çıkan her kelimeyi, hemen her nefes alışını bir hırıltı izliyordu. Hastalığı oldukça ilerlemiş bir veremli olduğu görülüyordu, iki üç haftadan fazla yaşamayacağı sanılırdı. Çok yorulmuştu, hepsinden önce de sandalye’ye oturdu, ötekiler içeri girerken biraz seremoniye kaçtılar, az daha utanç duyacaklardı ama gururla bakıyor ve galiba şereflerinden bir şey kaybetmekten korkuyorlardı, ki bu da sosyete görenekleri, kör inançları, kendi çıkarlarından başka dünyada her şeyi inkâr edenler diye geçinen gençlerin şöhretleriyle bağdaşmıyordu.</span></p>

  <p class="normal normal-override-1" xml:lang="tr"><span class="no-style-override">‘Pavlisçev’in oğlu’ acele acele ve kekeleyerek:</span></p>

  <p class="normal normal-override-1" xml:lang="tr"><span class="no-style-override">- Antip Bordovski, diye mırıldandı. Lebedev’in yeğeni açık açık, örse vurur gibi:</span></p>

  <p class="normal normal-override-1" xml:lang="tr"><span class="no-style-override">- Vladimir Doktorenko, dedi. Sanki Doktorenco oluşu ile övünüyormuş gibi bir hâli vardı. Emekli üsteğmen:</span></p>

  <p class="normal normal-override-1" xml:lang="tr"><span class="no-style-override">- Keller, diye homurdandı. Ippolit, beklenmedik bir anda:</span></p>

  <p class="normal normal-override-1" xml:lang="tr"><span class="no-style-override">- Ippolit Terentyev, diye vızıldadı. Sonunda hepsi bir sıra hâlinde, prensin karşısındaki sandalyelere oturarak kendilerini tanıttılar ve kendilerine cesaret vermek için kasketlerini bir ellerinden öteki ellerine aldılar, hepsi de konuşmaya hazırlanıyordu. Bununla beraber meydan okuyan bir tavırla bir şeyler bekleyerek susuyorlardı. Hâllerinden: ‘Hayır sevgili dostum, yağma yok, kafese koyamazsın!’ demek istedikleri anlaşılıyordu. İçlerinden birisi, başlangıç olmak üzere, sadece bir tek kelime söylese hemen o anda hepsinin birbirini geçmeye çalışarak ve birbirlerinin sözünü keserek konuşmaya başlayacağı anlaşılıyordu.</span></p>

</body>

</html>