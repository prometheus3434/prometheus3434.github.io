<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="uaac9b99e-ff26-42c5-b468-0e354fc448a4" xml:lang="tr">IX</h2>

  <p class="normal normal-override-1" xml:lang="tr"><span class="no-style-override">Ortalığa büyük bir sessizlik hâkimdi. Herkes dik dik, şaşkın şaşkın ona bakıyor, yerinden kımıldayamıyordu. Ganya ise donmuş kalmış, bir mumyadan farksız hâldeydi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna’nın tam bu dakika gelmesi, hepsi için çok tuhaf, telaş verici bir sürprizdi. Sadece Nastasya Filippovna’nın ilk defa gelmiş olması bile bir şey demekti. Şimdiye kadar Ganya’ya karşı kibirli davranmış, Ganya ile konuşmalarında onun ailesiyle tanışmak isteğinde bile bulunmamıştı. Son zamanlarda ise, sanki onlar yokmuş gibi, sözlerini bile etmez olmuştu. Ganya, kendisi için üzücü bir şey olan bu konuşmalardan şimdilik etkilendiğini görmekten memnunluk duyuyordu ama ne de olsa içinden, onun kibirliliğini ilerde hatırlatmayı aklına koymuştu. Hiç değilse ondan beklediği ailesini ziyareti değil, daha çok onlar hesabına alay ve iğneleyici şeylerdi. Evlenmek istemesi yüzünden evinde neler olup bittiğini, evdekilerin kendisine nasıl gözlerle baktıklarını iyi biliyordu. Şimdi, portreyi hediye ettikten sonra, hemen doğum gününde, onun kaderini belirleyeceği bir günde bu ziyareti yapması, hemen hemen verdiği kararın ne olduğunu gösteriyordu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna’nın gelişi herkesi şok etmişti. Prense alık alık bakıyorlar, ne olup bittiğini anlamaya çalışıyorlardı. Bu arada Filippovna odaya girdi. Yine prensi aşağılarcasına itti.</span></p>

  <p class="normal normal-override-1" xml:lang="tr"><span class="no-style-override">Onu karşılamaya atılan Ganya’ya elini uzatırken neşeli neşeli:</span></p>

  <p class="normal normal-override-1" xml:lang="tr"><span class="no-style-override">- En sonunda içeri girebildim… Çıngırağı niçin bağlıyorsunuz, diye sordu. Bu, yüzündeki şaşkınlık ne? Beni tanıştırsanıza, canım…</span></p>

  <p class="normal normal-override-1" xml:lang="tr"><span class="no-style-override">Ne yapacağını büsbütün şaşıran Ganya, onu önce Varya ile tanıştırdı. İki kadın ellerini uzatmadan önce, birbirini tuhaf bakışlarla süzdüler. Bununla birlikte, Nastasya Filippovna gülüyor ve yüzünü neşe ile maskeliyordu ama Varya maskelenmek istemiyor, ona asık bir suratla dik dik bakıyordu. Yüzünde, artık en basit inceliğin gerektirdiği gülümsemeden bile eser yoktu. Ganya, donup kalmıştı. Artık yalvarmaya imkân ve zaman yoktu, o da Varya’ya öyle tehdit dolu bir bakış fırlattı ki, öteki bakışın kuvvetinden bu dakikanın onun için ne demek olduğunu anladı. Bunun üzerine, artık karşı durmamaya karar verdi ve Nastasya Filippovna’ya hafifçe gülümsedi. (Onlar aile içinde henüz birbirlerini seviyorlardı). Yalnız Nina Aleksandrovna işi biraz düzeltti. Oysa Ganya şaşkınlıktan ne yapacağını bilemeyerek Nastasya Filippovna’ya kız kardeşini ondan önce tanıştırmıştı. Ama henüz Nina Aleksandrovna, tam “ayrı bir zevk duyduğundan” söz açacak olmuştu ki, Nastasya Filippovna onun sözlerinin sonunu dinlemeyerek Ganya’ya döndü ve (henüz çağrılmadan) köşedeki pencerenin önünde küçük kanepeye oturarak:</span></p>

  <p class="normal normal-override-1" xml:lang="tr"><span class="no-style-override">- Sizin çalışma odanız nerede?.. Hem kiracılar nerede? Kiracılarınız vardı, değil mi?</span></p>

  <p class="normal normal-override-1" xml:lang="tr"><span class="no-style-override">Ganya, korkunç şekilde kızardı ve kekeleyerek cevap verecek oldu ama Nastasya Filippovna hemen ekledi:</span></p>

  <p class="normal normal-override-1" xml:lang="tr"><span class="no-style-override">- Kiracılar için yer nerede? Sizin çalışma odanız bile yok. Birden Nina Aleksandrovna’ya, kârlı bir iş mi bari, diye sordu.</span></p>

  <p class="normal normal-override-1" xml:lang="tr"><span class="no-style-override">Öteki:</span></p>

  <p class="normal normal-override-1" xml:lang="tr"><span class="no-style-override">- Çok yorucu bir iş… Tabi ki kârlı olsun. Hem daha bu işin başlangıcı çok yeni, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Ama Nastasya Filippovna, artık onu dinlemiyordu. Ganya’ya bakıyor, gülüyor, ona bağırıyordu:</span></p>

  <p class="normal normal-override-1" xml:lang="tr"><span class="no-style-override">- Bu yüzünüz ne? Tanrı aşkına şu dakikada yüzünüzün hâline bakın…</span></p>

  <p class="normal normal-override-1" xml:lang="tr"><span class="no-style-override">Birkaç dakika bu gülüş içinde geçti. Ganya’nın yüzü gerçekten de çarpılmıştı. Donup kalması, gülünç, ürkek şaşkınlığı birden geçmişti. Ama korkunç derecede sarardı, dudakları titreyerek çarpıldı. Ganya, gülmeye devam ederek misafirinin gözleri içine sessizce, dik dik, kötü kötü bakmaktaydı.</span></p>

  <p class="normal normal-override-1" xml:lang="tr"><span class="no-style-override">Orada, Nastasya Filippovna’yı görünce hemen hemen dili tutulan bir seyirci daha vardı. Gerçi misafir odasının kapısı önünde “kazık gibi” duruyordu. Ama Ganya’nın yüzünün sarararak uğursuz bir şekilde değiştiğini görmüştü. Bu seyirci, prensti. Hemen hemen korku içinde, bir makine gibi, ilerledi.</span></p>

  <p class="normal normal-override-1" xml:lang="tr"><span class="no-style-override">Ganya’ya:</span></p>

  <p class="normal normal-override-1" xml:lang="tr"><span class="no-style-override">- Su için, diye fısıldadı. Hem, öyle bakmayın…</span></p>

  <p class="normal normal-override-1" xml:lang="tr"><span class="no-style-override">Bunları herhangi bir amaç gütmeden, sözlerinin yapacağı etkiyi düşünmeden, rast gele söyleyivermişti ama sözleri büyük bir etki gösterdi. Sanılır ki, Ganya’nın bütün öfkesi prensin üzerine döküldü. Prensi omzundan yakaladı, sanki kendinde söz söyleyecek kuvveti bulamıyormuş gibi, ona sessizce, kinle, garezle bakmaya başladı. Herkes telaşlandı: Nina Aleksandrovna, hatta hafifçe bağırdı. Ptitsin telaş içinde bir adım ilerledi, kapıda beliren Kolya ile Ferdişçenko, şaşkınlık içinde kalmıştı. Yalnız Varya, eskisi gibi, dik dik bakmaya devam ediyordu. Oturmamıştı, ellerini göğsünde kavuşturmuş, kenarda, annesinin yanında duruyordu.</span></p>

  <p class="normal normal-override-1" xml:lang="tr"><span class="no-style-override">Ganya ancak bir süre sonra kendini toparlayabilmişti. Aklı başına yeni yeni geliyordu. Zoraki gülümseyerek prense döndü:</span></p>

  <p class="normal normal-override-1" xml:lang="tr"><span class="no-style-override">- Ne o, yoksa doktor musunuz, prens, diye bağırdı. Hatta beni bile korkuttun Nastasya Filippovna, gerçi kendim de henüz bu sabah tanıştımsa da, bu değerli adamla tanıştırayım sizi.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, şaşkınlık içinde prense baktı:</span></p>

  <p class="normal normal-override-1" xml:lang="tr"><span class="no-style-override">- Prens mi? O, prens ha? Bense demin holde onu uşak sandım, haber vermesi için buraya gönderdim. Ha ha ha!..</span></p>

  <p class="normal normal-override-1" xml:lang="tr"><span class="no-style-override">Herkesin gülmeye başladığını gören Ferdişçenko sevinerek yaklaştı ve söze karıştı:</span></p>

  <p class="normal normal-override-1" xml:lang="tr"><span class="no-style-override">- Zarar yok, zarar yok! Zarar yok. Se non e vera…</span></p>

  <p class="normal normal-override-1" xml:lang="tr"><span class="no-style-override">- Az daha sizi azarlıyordum, prens. Özür dilerim. Ferdişçenko, bu saatte siz burada ne arıyorsunuz? Hiç değilse sizi bulamayacağımı umuyordum. Kim dediniz? Hangi prens? Miskin mi, diye hâlâ prensi omzundan tutarak tanıştıran Ganya’ya döndü.</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- Kiracımız, diye tekrarladı.</span></p>

  <p class="normal normal-override-1" xml:lang="tr"><span class="no-style-override">Galiba prensi, kendilerini yapmacık durumdan kurtaracak bulunmaz bir şey gibi, Nastasya Filippovna’nın önüne sürüyorlardı. Prens, arkasında galiba Ferdişçenko’nun, Nastasya Filippovna’ya bir açıklama olarak “budala” diye fısıldadığını da duydu.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, prensi aşağılar bir şekilde baştan ayağa süzerken:</span></p>

  <p class="normal normal-override-1" xml:lang="tr"><span class="no-style-override">- Demin öyle müthiş bir şekilde yanıldığım zaman niçin aksini söylemediniz?</span></p>

  <p class="normal normal-override-1" xml:lang="tr"><span class="no-style-override">Alacağı cevabın mutlaka budalaca bir şey olacağı için gülmemeye imkân olmayacağını düşünerek sabırsızlıkla prensin cevabını bekliyordu.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Sizi öyle birden karşımda görünce şaşırdım, diye mırıldandı.</span></p>

  <p class="normal normal-override-1" xml:lang="tr"><span class="no-style-override">- Gelenin ben olduğumu nereden bildiniz? Beni daha önce nerede görmüştünüz? A, sahi, ben de onu bir yerde görmüş gibi oluyorum? Hem izin verirseniz sorayım, niçin demin yerinizde donup kaldınız? Bende insanı donduran ne var?</span></p>

  <p class="normal normal-override-1" xml:lang="tr"><span class="no-style-override">Ferdişçenko, türlü işaretler yaparak:</span></p>

  <p class="normal normal-override-1" xml:lang="tr"><span class="no-style-override">- Hadisene, hadisene, diyordu. Hadisene yahu! Ah Tanrım, böyle bir soruya karşılık ben neler neler söylerdim! Hadisene yahu… Eh, öyleyse sersemin birisin sen bundan sonra!</span></p>

  <p class="normal normal-override-1" xml:lang="tr"><span class="no-style-override">Prens ona gülerek:</span></p>

  <p class="normal normal-override-1" xml:lang="tr"><span class="no-style-override">- Sizin yerinizde olsaydım, ben de çok şeyler söylerdim, dedi. Sonra Nastasya Filippovna’ya, “Demin portreniz beni çok şaşırttı” diye devam etti. Sonra, Yepaçinlerle sizden konuştuk… Sabah erkenden de Petersburg’a yaklaşırken, trende Parfen Rogojin sizden söz açmıştı… Size kapıyı açarken de sizi düşünüyordum, derken birden karşımda sizi gördüm</span></p>

  <p class="normal normal-override-1" xml:lang="tr"><span class="no-style-override">- Peki, beni nasıl tanıdınız?</span></p>

  <p class="normal normal-override-1" xml:lang="tr"><span class="no-style-override">- Portrenizden ve…</span></p>

  <p class="normal normal-override-1" xml:lang="tr"><span class="no-style-override">- Ve daha?</span></p>

  <p class="normal normal-override-1" xml:lang="tr"><span class="no-style-override">- Çünkü sizi böyle hayal etmiştim…. Ben de sizi sanki bir yerde görmüş gibiyim.</span></p>

  <p class="normal normal-override-1" xml:lang="tr"><span class="no-style-override">- Nerede? Nerede?</span></p>

  <p class="normal normal-override-1" xml:lang="tr"><span class="no-style-override">- Gözlerinizi bir yerde gördüm… Şu an bunu böyle hatırlamam imkânsız! Bunu öyle… Burada hiç bulunmadım ki. Herhâlde rüyamda…</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Vay gidi prens, diye bağırdı. Hayır, benim. Se non e vero’yu geri alıyorum. Ama ama bunları saflığından söylüyor, diye hayıflanarak ekledi.</span></p>

  <p class="normal normal-override-1" xml:lang="tr"><span class="no-style-override">Prens bu sözleri, heyecanlı bir sesle, kesik kesik ve sık sık nefes alarak söylemişti. Bütün benliği heyecan içindeydi. Nastasya Filippovna, ona merakla bakıyor ama artık gülmüyordu. Bu sırada Nastasya Filippovna’yı saran kalabalığın arkasından, gürültülü yeni biri yükseldi, yani kalabalığı yardı, ikiye böldü. Nastasya Filippovna’nın karşısında ailenin reisi General Ivolgin duruyordu. Arkasında frak, temiz bir gömlek vardı; bıyıkları bükülmüştü.</span></p>

  <p class="normal normal-override-1" xml:lang="tr"><span class="no-style-override">Ganya artık buna dayanamadı.</span></p>

  <p class="normal normal-override-1" xml:lang="tr"><span class="no-style-override">Gururuna hastalık derecesinde düşkün olan, kendine bir pay çıkarabilmek için soyluluklara başvuran, fakat acemiliği her yönüyle sırıtan bu adam tam bir zalimdi. Ama oyunu sonuna kadar yürütemeyecekti. İşte karşısına beklemediği anda Nastasya Filippovna çıkmış ve onu bocalatmıştı. Bütün zıtlıkları uzlaştırma gibi bir iddianın sahibi olan o, zorda kalınca da prense yüklenmeye başlamıştı. O artık evindeki kiracılardan da utanç duyuyor, içinde fırtınalar kopuyordu.</span></p>

  <p class="normal normal-override-1" xml:lang="tr"><span class="no-style-override">Bu dakikada, iki aydan beri, yalnız geceleri korkulu rüya gibi gördüğü kanını donduran; içini utançla yakan şeyler oluyordu. En sonunda Nastasya Filippovna aile içinde babasıyla karşılaşıyordu. Bazen kendi kendini kızdırmak isteyerek generali evlenme töreni sırasında gözleri önüne getirmek ister ama bu acı veren manzarayı hiçbir zaman sonuna kadar seyredemez, hemen yarıda bırakırdı. Belki felâket gözlerinde büyüyordu; ama kibirli insanların başına daima gelir böyle şeyler.</span></p>

  <p class="normal normal-override-1" xml:lang="tr"><span class="no-style-override">Bu iki ay içinde ne yapıp edip babasını bir kenara itmeye ve hiç olmazsa kısa bir zaman için, annesi buna razı olsun olmasın, Petersburg’tan uzaklaştırmaya karar vermişti. On dakika önce Nastasya Filippovna içeri girerken öyle şaşırmış, benliği öyle altüst olmuştu ki, Ardalion Aleksandroviç’in sahneye dâhil olması ihtimali aklından geçmemiş, bu yüzden bu hususta bir emir vermeyi de düşünmemişti. İşte şimdi general orada, herkesin önünde duruyordu. Üstelik merasimdeymiş gibi frakla çıkmıştı, hem de Nastasya Filippovna’nın “onu ve evdekileri alay yağmuruna tutmak içi fırsat kolladığı bir sırada” -o, buna inanıyordu. Gerçekten de şimdi onun bu ziyaretinin başka ne gibi sebebi olabilirdi? Annesi ve iki kardeşi ile yakınlaşmak yahut onları kendi evlerinde aşağılamak için gelmemiş miydi? İki tarafın da oturuş durumlarına göre, artık bunda şüphe olamazdı. Annesi ve kız kardeşi aşağılanmış gibi, bir kenarda oturuyorlardı. Nastasya Filippovna ise, galiba onların aynı odada olduklarını bile unutmuştu… Böyle hareket ettiğine göre de doğal olarak bir maksadı vardı!</span></p>

  <p class="normal normal-override-1" xml:lang="tr"><span class="no-style-override">Ferdişçenko, generalin koluna girerek Nastasya Filippovna’nın yanına götürdü.</span></p>

  <p class="normal normal-override-1" xml:lang="tr"><span class="no-style-override">General, eğilip gülümseyerek heybetli bir tarzda:</span></p>

  <p class="normal normal-override-1" xml:lang="tr"><span class="no-style-override">- Ardalion Aleksandroviç Ivolgin, eski bahtsız asker ve aile reisi, kendi aralarına almakla mutlu olacağı böyle hoş bir ortam…</span></p>

  <p class="normal normal-override-1" xml:lang="tr"><span class="no-style-override">Sözünü bitiremedi. Ferdişçenko, arkadan çabucak bir sandalye koydu, bu son dakikadır ayakta durmaktan hâlsiz düşen general de sandalyeye yığıldı ya da daha doğrusu çöktü; ama bu onu utandırmadı. Doğruca Nastasya Filippovna’nın karşısına oturdu ve yüzünde tatlı bir ifade ile ve gösteriş yaparak onun küçük parmaklarını dudaklarına götürdü. Aslında generali utandırmak zordu. Dış görünüşü biraz bakımsız olmakla beraber, henüz oldukça yakışıklı idi, bunu kendisi de pek iyi biliyordu. Eskiden pekiyi toplum arasına karışıyordu, o çevreden ayrılalı henüz iki üç yıl oluyordu. O zamandan beri de kendini tutamayarak bazı kötü alışkanlıklara düşkün hâle gelmişti. Ama eski güzel tavır ve hareketlerini hâlâ korumaktaydı. Nastasya Filippovna, galiba hakkında bazı şeyler duyduğu Ardalion Aleksandroviç’in ortaya çıkmasına pek sevinmişti.</span></p>

  <p class="normal normal-override-1" xml:lang="tr"><span class="no-style-override">Ardalion Aleksandroviç:</span></p>

  <p class="normal normal-override-1" xml:lang="tr"><span class="no-style-override">- İşittiğime göre oğlum… diye söze başlayacak oldu.</span></p>

  <p class="normal normal-override-1" xml:lang="tr"><span class="no-style-override">- Evet, oğlunuz! Size de diyecek yok, babacığım hani! Neden sizi evimde hiç göremiyorum? Kendiniz mi saklanıyorsunuz, yoksa oğlunuz mu sizi saklıyor. Doğrusu kimseyi görmeden bana gelebilirsiniz.</span></p>

  <p class="normal normal-override-1" xml:lang="tr"><span class="no-style-override">- On dokuzuncu yüzyıl çocukları ve çocukların ana ve babaları… diye general yeniden söze başlayacak oldu.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna, yüksek sesle:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna! Lütfen, Ardali Aleksandroviç’i bir dakika bırakır mısınız, onu çağırıyorlar, dedi.</span></p>

  <p class="normal normal-override-1" xml:lang="tr"><span class="no-style-override">- Bırakmak mı?.. Rica ederim, onun hakkında o kadar çok şey duydum ki, kendisini ne zamandan beri görmek istiyordum! Hem onun ne işi olabilir? Emekli değil mi? Beni bırakıp gitmezsiniz, değil mi, general?</span></p>

  <p class="normal normal-override-1" xml:lang="tr"><span class="no-style-override">- Size söz veriyorum, kendisi evinize gelecektir ama şimdi dinlenmeye ihtiyacı var.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, elinden oyuncağı alınmak istenen uçarı bir kız gibi, yüzünü güceniklikle buruşturarak:</span></p>

  <p class="normal normal-override-1" xml:lang="tr"><span class="no-style-override">- Ardalion Aleksandroviç, dinlenmeye ihtiyacınız olduğunu söylüyorlar, dedi.</span></p>

  <p class="normal normal-override-1" xml:lang="tr"><span class="no-style-override">General, sanki özellikle durumunu anlamsızlaştırmak istiyordu.</span></p>

  <p class="normal normal-override-1" xml:lang="tr"><span class="no-style-override">Karısına dönerek, kibirli bir şekilde:</span></p>

  <p class="normal normal-override-1" xml:lang="tr"><span class="no-style-override">- Dostum! Dostum, dedi ve elini kalbine götürdü.</span></p>

  <p class="normal normal-override-1" xml:lang="tr"><span class="no-style-override">Varya, yüksek sesle:</span></p>

  <p class="normal normal-override-1" xml:lang="tr"><span class="no-style-override">- Buradan gitmeyecek misiniz anneciğim, diye sordu.</span></p>

  <p class="normal normal-override-1" xml:lang="tr"><span class="no-style-override">- Hayır Varya, sonuna kadar oturacağım.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, soru ile cevabı duymamış olamazdı, ama bundan neşesi biraz daha artar gibi oldu. Hemen generali yeniden soru yağmuruna tuttu, beş dakika sonra general sanki zafer kazanmış bir hâldeydi ve oradakilerin kahkahaları arasında nutuk çekiyordu.</span></p>

  <p class="normal normal-override-1" xml:lang="tr"><span class="no-style-override">Kolya, prensin ceketini çekti:</span></p>

  <p class="normal normal-override-1" xml:lang="tr"><span class="no-style-override">- Bir çare bulup siz onu buradan götürün bari! Böyle olmaz ki! Lütfen! Zavallı çocuğun öfkeden gözleri kızarmıştı. Ah, kahrolası Ganya, diye içinden ekledi.</span></p>

  <p class="normal normal-override-1" xml:lang="tr"><span class="no-style-override">General, Nastasya Filippovna’nın sorularına cevap verirken şakıyordu:</span></p>

  <p class="normal normal-override-1" xml:lang="tr"><span class="no-style-override">- Ivan Feodoroviç Yepançin ile gerçekten de büyük bir dostluğumuz vardı. Ben, o ve bugün yirmi yıllık ayrılıktan sonra oğlunu kucakladığım rahmetli Prens Lev Nikolayeviç Mişkin, birbirinden ayrılmayan, nasıl derler kafadardık: Atos, Portos ve Aramis. Ama ne yazık ki, birisi iftira ve kurşunlarla vurulmuş: mezarda yatıyor, öteki sizin önünüzde, henüz: iftira ve kurşunlarla boğuşuyor, ölüm kalım savaşı veriyor…</span></p>

  <p class="normal normal-override-1" xml:lang="tr"><span class="no-style-override">Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Kurşunlarla mı, diye bağırdı.</span></p>

  <p class="normal normal-override-1" xml:lang="tr"><span class="no-style-override">- Onlar burada, göğsümde, Kars’ta, Türklerle savaşırken yaralandım, kötü havalarda hissediyorum onları. Başka yönden ise bir filozof gibi yaşıyorum. İşlerden uzaklaşmış bir burjuva gibi dolaşıyor, geziyor, kahvede dama oynuyor ve Independance okuyorum. Ama Portos’la ilgimiz, üç yıl önce trende bir fino köpeği yüzünden kesildi, tabi ben kestim.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna ayrı bir merakla:</span></p>

  <p class="normal normal-override-1" xml:lang="tr"><span class="no-style-override">- Fino mu? Nasıl bir şey, diye sordu. Fino ile mi? İzin verin, hem de trende, diyerek bir şey hatırlar gibi oldu.</span></p>

  <p class="normal normal-override-1" xml:lang="tr"><span class="no-style-override">- Saçma bir olay canım, söz edilmeye bile değmez. Prenses Belokonskaya’nın dadısı, Mistris Şimdi yüzünden ama tekrar anlatmaya değmez.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, neşe ile:</span></p>

  <p class="normal normal-override-1" xml:lang="tr"><span class="no-style-override">- Mutlaka anlatmalısınız, diye bağırdı.</span></p>

  <p class="normal normal-override-1" xml:lang="tr"><span class="no-style-override">Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Ben de duymamıştım, diye işaret etti C’est du nouveau.</span></p>

  <p class="normal normal-override-1" xml:lang="tr"><span class="no-style-override">Nina Aleksandrovna’nın yine yalvaran sesi duyuldu:</span></p>

  <p class="normal normal-override-1" xml:lang="tr"><span class="no-style-override">- Ardalion Aleksandroviç!</span></p>

  <p class="normal normal-override-1" xml:lang="tr"><span class="no-style-override">Kolya:</span></p>

  <p class="normal normal-override-1" xml:lang="tr"><span class="no-style-override">- Babacığım, sizi çağırıyorlar, diye bağırdı.</span></p>

  <p class="normal normal-override-1" xml:lang="tr"><span class="no-style-override">General, kendinden memnun bir tavırla:</span></p>

  <p class="normal normal-override-1" xml:lang="tr"><span class="no-style-override">- Ceviz kabuğunu doldurmaz bir olay, diye konuya girdi. İki sene önceydi, doğru hatırlıyorsam -biraz düşündü- evet iki yıl… Demiryolunun açılmasından hemen sonra, sırtımda sivil bir ceketle, benim için kutsal olan görevimin devir teslimiyle uğraşıyordum. Trene oturdum ve birinci mevkide yerimi aldım. Ardından da sigaramı keyifle tüttürmeye başladım. Aslında sigara içmek yasak ama duruma göre değişebiliyor. Sigaramın dumanı açık pencereden dışarı süzülüyordu. İşte tam düdük öteceği sırada, kucaklarında fino köpeği ile birlikte iki kadın girdi ve tam karşımda durdu. Üzerinde açık mavi elbise olan kadın oldukça şıktı. Öteki ise siyah ipekli bir pelerin taşıyordu. Ama ikisi de kibirliydi. Aralarında İngilizce konuşan bu kadınlardan hiç hoşlanmamıştım. Tabi onlar da benim içtiğim sigaradan rahatsızdı. Bu arada tasmalı fino da kadınların kucaklarına yatmıştı. Az sonra kadınlar benden kaynaklanan hoşnutsuzluklarını açık açık ifade etmeye, el hareketleri yapmaya başlamışlardı. Ama ben aldırmıyor, sigaramı onları umursamadan içiyordum. Biraz da onların terbiyesizliklerine inat içindi yaptıklarım. Eğer adam gibi söyleseler, inanın ki söndürecektim. Ben de bir insanım sonuçta. Öyle değil mi, efendim? Oysa susup oturuyorlar… Birdenbire, hem de size söyleyeyim, açık mavilisi bir şey söylemeden sanki delirmiş gibi, elimden sigarayı aldı ve pencereden dışarı attı. Aklımı kaçırmış gibi bakakaldım. Vahşi kadın; vahşi, tam deyimiyle sarışın, al yanaklı -hatta fazla al- gözlerini bana dikmiş fıldır fıldır döndürüyor. Bir şey söylemeden, büyük bir nezaketle, tam bir nezaketle, en ince bir nezaketle iki parmağımı finoya uzatıyorum, nezaketle ensesinden yakalıyorum ve sigaranın arkasından pencereden fırlatıveriyorum! Sadece sesi duyuldu. Tren rayların üzerinde uçmaya devam ediyor.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna küçük bir kız gibi kahkahalarla gülüp el çırparak:</span></p>

  <p class="normal normal-override-1" xml:lang="tr"><span class="no-style-override">- Siz canavarsınız, diye bağırdı. Ferdişçenko:</span></p>

  <p class="normal normal-override-1" xml:lang="tr"><span class="no-style-override">- Bravo, bravo, diye bağırıyordu.</span></p>

  <p class="normal normal-override-1" xml:lang="tr"><span class="no-style-override">Generalin ortaya çıkmasından hiç de hoşlanmayan Ptitsin de gülümsedi; hatta Kolya bile “bravo” diye ‘bağırdı.</span></p>

  <p class="normal normal-override-1" xml:lang="tr"><span class="no-style-override">General muzaffer bir eda ile:</span></p>

  <p class="normal normal-override-1" xml:lang="tr"><span class="no-style-override">- Ben haklıyım, haklıyım, üç kere haklıyım, diye ateşli ateşli devam ediyordu. Çünkü vagonlarda sigara içmek yasaksa, köpeklerin bulundurulmaları da yasaktır.</span></p>

  <p class="normal normal-override-1" xml:lang="tr"><span class="no-style-override">Kolya, hayranlıkla bağırdı:</span></p>

  <p class="normal normal-override-1" xml:lang="tr"><span class="no-style-override">- Yaşa baba! Çok güzel! Ben olsam, ben de aynı şeyi yapardım.</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, sabırsızlıkla:</span></p>

  <p class="normal normal-override-1" xml:lang="tr"><span class="no-style-override">- Peki, bayan ne yaptı, diye sordu. General:</span></p>

  <p class="normal normal-override-1" xml:lang="tr"><span class="no-style-override">- O mu? İşte bütün tatsızlık orada başlıyor, diye somurtarak devam etti. Bir şey söylemeden, hiçbir uyarıda bulunmadan bana tokadı yapıştırdı! Vahşi kadın; büsbütün vahşi durumda bir kadın!</span></p>

  <p class="normal normal-override-1" xml:lang="tr"><span class="no-style-override">- Ya siz?</span></p>

  <p class="normal normal-override-1" xml:lang="tr"><span class="no-style-override">General gözlerini indirdi, kaşlarını kaldırdı, omuzlarını silkti, dudaklarını sıktı, ellerini iki yana açtı, sustu, sonra birden:</span></p>

  <p class="normal normal-override-1" xml:lang="tr"><span class="no-style-override">- Kendimi tutamadım!</span></p>

  <p class="normal normal-override-1" xml:lang="tr"><span class="no-style-override">- Hem, acıttınız mı? Acıttınız mı?</span></p>

  <p class="normal normal-override-1" xml:lang="tr"><span class="no-style-override">- Yenim ederim, hiç acıtmadım! Rezalet çıktı, acıtmadım. Yalnız bir defacık kolumu kaldırdım, o da sırf kolumu kaldırmış olmak için. Ama burada şeytan işe karıştı, açık mavili İngiliz’miş, dadı yahut Prenses Belokonskaya’nın aile dostuymuş, siyah elbiselisi de Prenses Belokonskayaların büyüğü olan otuz beş yaşlarında ihtiyar kızmış. Generalin karısı Yepançina’nın Belokonskaya ailesiyle ilişkisi belli. Bütün prensesler bayılmış, gözyaşları, fino için yas tutuyorlar. Altı prensesin, İngiliz kadının feryatları, kıyamet günü sizin anlayacağınız. Eh, tabii özür dilemeye gittim, mektup yolladım, ne beni ne de mektubu kabul ettiler. Yepaçinlerle atıştık, beni kovdular, sürdüler!</span></p>

</body>

</html>