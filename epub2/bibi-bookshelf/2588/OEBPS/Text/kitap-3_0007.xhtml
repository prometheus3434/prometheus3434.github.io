<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_18" xml:lang="tr"><span class="no-style-override-5">VII</span></h2>

  <p class="normal normal-override-1" xml:lang="tr"><span class="no-style-override">Aglaya gülüyordu, fakat aynı zamanda bu kahkahada, nefretle karışık bir alay vardı. Şaşkın ve öfkeli bir tavırla:</span></p>

  <p class="normal normal-override-1" xml:lang="tr"><span class="no-style-override">– Uyuyor! Uyuyordunuz, diye bağırdı.</span></p>

  <p class="normal normal-override-1" xml:lang="tr"><span class="no-style-override">Henüz tam anlamıyla uyanmamış olan prens, Aglaya’yı şaşkınlıkla tanıdı ve mırıldandı:</span></p>

  <p class="normal normal-override-1" xml:lang="tr"><span class="no-style-override">– Siz misiniz? Ah, evet! Şu randevu… Burada uyuyup kalmışım.</span></p>

  <p class="normal normal-override-1" xml:lang="tr"><span class="no-style-override">– Farkındayım.</span></p>

  <p class="normal normal-override-1" xml:lang="tr"><span class="no-style-override">– Sizden başka bir insan beni uyandırmadı mı? Burada yalnız mıydınız? Öyle sanıyorum ki, burada… Başka bir kadın…</span></p>

  <p class="normal normal-override-1" xml:lang="tr"><span class="no-style-override">– Burada başka bir kadın mı?</span></p>

  <p class="normal normal-override-1" xml:lang="tr"><span class="no-style-override">Prens, sonunda tamamen kendine geldi. Düşünceli bir tavırla:</span></p>

  <p class="normal normal-override-1" xml:lang="tr"><span class="no-style-override">– Bu bir rüya idi, dedi. Fakat böyle bir zamanda bu çeşit rüya biraz garip… Oturun.</span></p>

  <p class="normal normal-override-1" xml:lang="tr"><span class="no-style-override">Prens, Aglaya’nın elinden tuttu ve kanepenin üzerine oturttu; kendisi de yanına oturdu ve düşünceli bir hâl aldı. Asıl konuyu anlatacağı yerde, Aglaya, prensi dikkatle inceliyordu. Prens de ona bakıyordu. Fakat gözleri genç kızdan ayrılmadığı hâlde, onu görmüyor gibiydi. Aglaya kızarmaya başladı.</span></p>

  <p class="normal normal-override-1" xml:lang="tr"><span class="no-style-override">Prens titreyerek birkaç kelime söyledi:</span></p>

  <p class="normal normal-override-1" xml:lang="tr"><span class="no-style-override">– Ah! Evet, İppolit bir tabanca çekti. Aglaya fazla şaşkın görünmeden sordu:</span></p>

  <p class="normal normal-override-1" xml:lang="tr"><span class="no-style-override">– Ne zaman? Sizin evde mi? Daha dün akşam yaşıyordu. Peki, böyle bir olaydan sonra nasıl oluyor da burada gelip uyuyabiliyorsunuz?</span></p>

  <p class="normal normal-override-1" xml:lang="tr"><span class="no-style-override">Aglaya, son cümlesini söylerken heyecanlanmıştı.</span></p>

  <p class="normal normal-override-1" xml:lang="tr"><span class="no-style-override">– Fakat olmadı; tabanca ateş almadı.</span></p>

  <p class="normal normal-override-1" xml:lang="tr"><span class="no-style-override">Aglaya’nın ricası üzerine prens, bir gece önce yaşanan olayı bütün ayrıntılarıyla anlattı. Aglaya boyuna, hikâyeyi acele anlatmasını istiyordu, ama mesele ile hiç ilgisi olmayan sorular da soruyordu. Ojen Pavloviç’in söylediği sözlere büyük bir ilgi gösterdi. Hatta birkaç defa soru da sordu. Hikâye sona erdiği zaman:</span></p>

  <p class="normal normal-override-1" xml:lang="tr"><span class="no-style-override">– Yeter artık, acele etmeliyim, diye söylendi. Burada geçirecek bir saatimiz var. Çünkü buraya geldiğimi bilmemeleri için tam saat sekizde evde olmalıyım. Buraya bir iş için geldim. Fakat söyleyeceğim şeyleri unutturdunuz. İppolit’e gelince, meselenin böyle olacağı belliydi. Kişiliğine tıpa tıp uygun… Fakat bunun bir komedi olmadığına ve gerçekten kendini öldürmek istediğine emin misiniz?</span></p>

  <p class="normal normal-override-1" xml:lang="tr"><span class="no-style-override">– Hayır, bu bir komedi değildi…</span></p>

  <p class="normal normal-override-1" xml:lang="tr"><span class="no-style-override">– Mümkün. Öyle ise yazdığı itiraflarını bana getirmenizi vasiyet etmişti. Niçin getirmediniz?</span></p>

  <p class="normal normal-override-1" xml:lang="tr"><span class="no-style-override">– Ama ölmedi ki!.. İsterim…</span></p>

  <p class="normal normal-override-1" xml:lang="tr"><span class="no-style-override">– Derhal bana getirin. Hiçbir şey de sormayın. Belki bu çok hoşuna gidebilir. Belki itiraflarını okumam için kendini öldürmek istedi. Rica ederim Lev Nikolayeviç, söylediklerime gülmeyin… En iyi tahmin bu…</span></p>

  <p class="normal normal-override-1" xml:lang="tr"><span class="no-style-override">– Gülmüyorum… Tam tersine, ben de tahmininizde yanılmadığınıza inandım.</span></p>

  <p class="normal normal-override-1" xml:lang="tr"><span class="no-style-override">– Buna inandınız mı, yoksa siz de mi aynı fikirdesiniz?</span></p>

  <p class="normal normal-override-1" xml:lang="tr"><span class="no-style-override">Aglaya heyecanla soruyordu… Aceleyle konuşuyordu. Fakat bazen şaşırıyor, çoğunlukla cümleler ağzında yuvarlanıyordu. Her dakika prense, şunun veya bunun hakkında sözler ediyordu. Kısaca, son derece heyecanlı idi. Kendinden emin, hatta kışkırtıcı bir bakışı olmakla beraber, belki de gerçekte oldukça korku içindeydi. Kanepenin ta ucuna oturmuş, kendisine pek yakışan sade bir elbise giymişti. Sık sık titredi ve kızardı. İppolit’in itiraflarını bizzat okuyabilmek için onun intihar etmek istediği düşüncesine prens de inandığı zaman, büyük bir şaşkınlık yaşadı. Mişkin devam etti:</span></p>

  <p class="normal normal-override-1" xml:lang="tr"><span class="no-style-override">– Şüphesiz, sizden başka hepimizin de nutkunu övmenizi istiyordu…</span></p>

  <p class="normal normal-override-1" xml:lang="tr"><span class="no-style-override">– Nasıl! Nutkunu övmeyi?</span></p>

  <p class="normal normal-override-1" xml:lang="tr"><span class="no-style-override">– Yani… Nasıl anlatayım? Anlatması biraz zor… Herkesin etrafına üşüşerek, şefkat ve acıma hisleriyle onun bu söylediklerini reddetmesini ve hayatta kalması için yalvarmasını görmek istiyordu. Yine çok muhtemeldir ki, sizi diğerlerinden fazla düşünmüş, onun için böyle bir zamanda, isminizi yazmış… Belki de kendisi bile bunun farkında değildir.</span></p>

  <p class="normal normal-override-1" xml:lang="tr"><span class="no-style-override">– Hiçbir şey anlamıyorum. Beni düşündüğünün farkında olmadan beni nasıl düşünebilir? Neyse, sanırım anlamak üzereyim. Biliyor musunuz, ben on üç yaşında küçük bir kızken, belki otuz defa kendimi zehirlemeyi ve bu hareketimin sebebini anneme ve babama bir mektupla bildirmeyi düşünmüştüm. Tabutun içinde yatışımı hayal ederdim. Etrafımda, ailemin ağlaşarak, benim hakkımda çok katı yürekli davrandıklarını birbirlerine anlattıklarını görürdüm… Aglaya, kaşlarını çatarak ekledi: Yine niye sırıtıyorsunuz? Siz, kendi içinize çekildiğiniz zaman neler hayal edersiniz? Herhâlde bir mareşali veya Napolyon’u yendiğinizi sanırsınız, değil mi?</span></p>

  <p class="normal normal-override-1" xml:lang="tr"><span class="no-style-override">Prens gülerek cevap verdi:</span></p>

  <p class="normal normal-override-1" xml:lang="tr"><span class="no-style-override">– İşte, yemin ederim, uyukladığım zaman tamamen bunu düşünürüm. Yalnız, yendiğim Napolyon değil, Avusturyalılardır.</span></p>

  <p class="normal normal-override-1" xml:lang="tr"><span class="no-style-override">– Lev Nikolayeviç, sizinle kesinlikle şaka etmiyorum. Ben şahsen İppolit’i göreceğim. Rica ederim, haber verin. Size gelince… İppolit gibi bir insanın ruhunu çok yanlış yargıladığınız için hareketinizi çok kaba buluyorum. Sizde şefkat diye bir şey yok. Siz sade gerçeği görüyorsunuz: Demek ki, haksızsınız.</span></p>

  <p class="normal normal-override-1" xml:lang="tr"><span class="no-style-override">Prens düşünceye daldı.</span></p>

  <p class="normal normal-override-1" xml:lang="tr"><span class="no-style-override">– Sanırım bana karşı haksızsınız. Çünkü ben onu bu düşüncesinden dolayı suçlu bulmuyorum. Çünkü herkes bu şekilde düşünmeye yatkındır. Zaten bu, belki de itiraf etmediği bir arzu idi… İnsanlarla son defa olarak buluşmak ve onların takdirlerini, şefkatlerini kazanmak istiyordu; bunlar temiz duygulardır. Yazık ki, sonuç elde edilmedi; suçu sadece hastalıkta ve daha başka bir şeyde!.. Sonra, öyle insanlar vardır ki, her şeyde başarılı olurlar… Diğerleri ise sadece saçma şeylerde…</span></p>

  <p class="normal normal-override-1" xml:lang="tr"><span class="no-style-override">Aglaya sordu:</span></p>

  <p class="normal normal-override-1" xml:lang="tr"><span class="no-style-override">– Şüphesiz, kendinizi düşünerek bu görüşü ortaya koyuyorsunuz?</span></p>

  <p class="normal normal-override-1" xml:lang="tr"><span class="no-style-override">Prens, bu sorunun kendine dokunan tarafını hissetmeksizin cevap verdi:</span></p>

  <p class="normal normal-override-1" xml:lang="tr"><span class="no-style-override">– Evet, kendimi düşünerek…</span></p>

  <p class="normal normal-override-1" xml:lang="tr"><span class="no-style-override">– Yalnız, ben sizin yerinizde olsam, hemen uyumazdım. Nerede bulunursanız bulunun, kendinizi hemen uykuya kaptırıyorsunuz. Bu sizin için çok kötü.</span></p>

  <p class="normal normal-override-1" xml:lang="tr"><span class="no-style-override">– Fakat bütün gece uyumadım. Sonra da şurada burada gezdim. Çalgı çalınan yere gittim…</span></p>

  <p class="normal normal-override-1" xml:lang="tr"><span class="no-style-override">– Hangi çalgı çalınan yere?</span></p>

  <p class="normal normal-override-1" xml:lang="tr"><span class="no-style-override">– Dün akşam çalgı çalınan yere; sonra buraya geldim. Oturdum. Uzun süre düşündüm ve uyuklamaya başladım.</span></p>

  <p class="normal normal-override-1" xml:lang="tr"><span class="no-style-override">– Ya! Öyle mi? O hâlde hakkınız var… Peki, niçin çalgı çalınan yere gittiniz?</span></p>

  <p class="normal normal-override-1" xml:lang="tr"><span class="no-style-override">– Bilmiyorum; öyle denk geldi…</span></p>

  <p class="normal normal-override-1" xml:lang="tr"><span class="no-style-override">– Peki, sonra ondan tekrar söz edersiniz; ama benim sözümü yarıda bırakıyorsunuz. Çalgı çalınan yere gittinizse bana ne? Rüyanızda hangi kadını gördünüz?</span></p>

  <p class="normal normal-override-1" xml:lang="tr"><span class="no-style-override">– O… Onu gördünüz mü?..</span></p>

  <p class="normal normal-override-1" xml:lang="tr"><span class="no-style-override">– Anlıyorum, gayet iyi anlıyorum. Onu çok… Rüyanızda o kadın size nasıl göründü? Nasıl bir yüz ile? Fakat bunu öğrenmek istediğim yok.</span></p>

  <p class="normal normal-override-1" xml:lang="tr"><span class="no-style-override">Birdenbire kızarak:</span></p>

  <p class="normal normal-override-1" xml:lang="tr"><span class="no-style-override">- Sözümü kesmeyin… diye bağırdı.</span></p>

  <p class="normal normal-override-1" xml:lang="tr"><span class="no-style-override">Aglaya bir an, hem nefes almak için hem de kızgınlığını yatıştırmak için, durdu.</span></p>

  <p class="normal normal-override-1" xml:lang="tr"><span class="no-style-override">– İşte, sizi niçin çağırttığımı söyleyeyim. Benimle dost olmanızı teklif etmek istiyordum.</span></p>

  <p class="normal normal-override-1" xml:lang="tr"><span class="no-style-override">– Bana böyle bakacak ne var?</span></p>

  <p class="normal normal-override-1" xml:lang="tr"><span class="no-style-override">Gerçekten prens o sırada dikkatle genç kıza bakıyordu. Aglaya’nın yüzü tekrar kızarmaya başlamıştı. Böyle zamanlarda, kızardıkça kendi kendine daha fazla kızdığı gözlerinden okunuyordu. Tabii zamanlar bir dakika içinde, öfkesini karşısındakinden alırdı. Karşısındaki suçlu olsun olmasın, onunla kavga çıkarırdı. Bu durumunu bildiği için, genellikle gayet az konuşur; kardeşlerinden de daha sakin görünür, hatta bazen çok sakin olurdu. Fakat susması imkânsız olduğu zamanlarda, büyük bir heybetle, karşısındakini aşağılar gibi konuşurdu. Kızarmaya başlayacağı zamanı hep önceden tahmin ederdi.</span></p>

  <p class="normal normal-override-1" xml:lang="tr"><span class="no-style-override">Prense göğsünü şişirerek sordu:</span></p>

  <p class="normal normal-override-1" xml:lang="tr"><span class="no-style-override">– Belki de teklifimi kabul etmek istemiyorsunuz?</span></p>

  <p class="normal normal-override-1" xml:lang="tr"><span class="no-style-override">– Oh! Tam tersine, istiyorum, yalnız bunun hiç gereği yoktu… Yani bu şekilde bir teklifi gerekli bulmayı düşünemezdim.</span></p>

  <p class="normal normal-override-1" xml:lang="tr"><span class="no-style-override">Prens şaşkın gibi görünüyordu.</span></p>

  <p class="normal normal-override-1" xml:lang="tr"><span class="no-style-override">– Peki, ne düşünüyordunuz? Buraya sizi niçin çağırabilirdim? Kafanızda ne gibi bir fikir vardı? Tıpkı evdekiler gibi, siz de beni küçük bir ahmak yerine mi koyuyorsunuz?</span></p>

  <p class="normal normal-override-1" xml:lang="tr"><span class="no-style-override">– Size bir ahmak gözü ile baktıklarını bilmiyordum.</span></p>

  <p class="normal normal-override-1" xml:lang="tr"><span class="no-style-override">– Demek bu fikirde değilsiniz? Bu sizin fazla zekânızı gösterir… Özellikle müthiş esprinizi…</span></p>

  <p class="normal normal-override-1" xml:lang="tr"><span class="no-style-override">Prens devam etti:</span></p>

  <p class="normal normal-override-1" xml:lang="tr"><span class="no-style-override">– Bana kalırsa, bazen son derece zekisiniz. Demin çok anlamlı bir cümle söylediniz. İppolit için yaptığım tahmin hakkında: “Siz sade doğruluğu ararsınız, üstelik haksızsınız” dediniz. Bu cümleyi hatırlayacağım ve üzerinde düşüneceğim.</span></p>

  <p class="normal normal-override-1" xml:lang="tr"><span class="no-style-override">Aglaya, sevincinden kızardı. Bütün bu değişiklikler genç kızda, birdenbire ve kendi kendine oluyordu. Prens de Aglaya’ya bakarak gülüyordu. Çok memnundu.</span></p>

  <p class="normal normal-override-1" xml:lang="tr"><span class="no-style-override">Aglaya birden söze başladı:</span></p>

  <p class="normal normal-override-1" xml:lang="tr"><span class="no-style-override">– Dinleyin. Size bütün bunları anlatmak için uzun süre bekledim. Bana oradan gönderdiğiniz mektuptan beri, hatta daha önce sizi bekliyordum. Dün, size söyleyeceklerimin yarısını söyledim. Sizi ben, çok namuslu ve doğru, hatta herkesten daha doğru ve namuslu sayarım. Eğer zekânız hususunda, bazen aklınızdan hasta olduğunuzu söylüyorlarsa, çok haksızlık ediyorlar… İşte benim görüşüm… Herkese karşı da bunu iddia ettim. Çünkü aklen sakat olduğunuz hâlde bu kelimeye kızmazsınız sanırım, çünkü ben daha havadan bir şekilde söylüyorum. Zekânız hiç kimsede olmadığı kadar gelişmiş… Hatta rüyalarında bile göremeyecekleri derecede bir zekâya sahipsiniz. Çünkü iki türlü zekâ vardır: Asıl zekâ ve görülen zekâ… Öyle değil mi? Doğru değil mi?</span></p>

  <p class="normal normal-override-1" xml:lang="tr"><span class="no-style-override">Kalbi son derece çarpan prens, güçlükle mırıldandı:</span></p>

  <p class="normal normal-override-1" xml:lang="tr"><span class="no-style-override">– Belki doğrudur.</span></p>

  <p class="normal normal-override-1" xml:lang="tr"><span class="no-style-override">Kendinden iyice emin görünen Aglaya devam etti:</span></p>

  <p class="normal normal-override-1" xml:lang="tr"><span class="no-style-override">– Beni anlayacağımıza emindim. Prens Ş.T… ile Ojen Pavloviç, bu iki zekâ arasındaki farkı anlayamıyorlar. Aleksandra da öyle… Fakat dikkat edin, annem anladı.</span></p>

  <p class="normal normal-override-1" xml:lang="tr"><span class="no-style-override">– Siz Lizaveta Prokofyevna’ya çok benziyorsunuz. Aglaya:</span></p>

  <p class="normal normal-override-1" xml:lang="tr"><span class="no-style-override">– Nasıl? Sahi mi, dedi.</span></p>

  <p class="normal normal-override-1" xml:lang="tr"><span class="no-style-override">– Bana inanın.</span></p>

  <p class="normal normal-override-1" xml:lang="tr"><span class="no-style-override">Aglaya bir süre düşündükten sonra</span></p>

  <p class="normal normal-override-1" xml:lang="tr"><span class="no-style-override">– Teşekkür ederim, dedi. Anneme benzemekten zevk duyarım. Demek onu çok seviyorsunuz?</span></p>

  <p class="normal normal-override-1" xml:lang="tr"><span class="no-style-override">Aglaya son cümleyi, anlamına dikkat etmeden söylemişti.</span></p>

  <p class="normal normal-override-1" xml:lang="tr"><span class="no-style-override">Prens cevap verdi:</span></p>

  <p class="normal normal-override-1" xml:lang="tr"><span class="no-style-override">– Pek çok takdir ederim. Bunu derhal anladığınız için de çok memnun oldum,</span></p>

  <p class="normal normal-override-1" xml:lang="tr"><span class="no-style-override">– Ben de… Çünkü gördüm ki, bazen… Onunla alay ediyordu. Fakat beni dinleyin. Önemli olan nokta şudur: Uzun uzun düşündüm ve sonunda, sizi seçtim. Evde, benimle alay edilmesini ve beni bir ahmak yerine koymalarını istemiyorum. Bana takılmalarına katlanamıyorum… Bütün bunları birdenbire anladım ve Ojen Pavloviç’i reddettim. Çünkü her dakika beni evlendirmek için ortaya çıkarmalarını istemiyorum! İstediğim… İstediğim… İşte! Evden kaçmak istiyorum! Bana yardım etmek için de sizi seçtim.</span></p>

  <p class="normal normal-override-1" xml:lang="tr"><span class="no-style-override">Prens bağırdı.</span></p>

  <p class="normal normal-override-1" xml:lang="tr"><span class="no-style-override">– Siz, evden kaçmak, ha?</span></p>

  <p class="normal normal-override-1" xml:lang="tr"><span class="no-style-override">– Evet… Evet… Evet… Kaçmak istiyorum -kızgınlıkla bağırıyordu!.. Beni evde sonsuza kadar utandırmalarını istemiyorum, istemiyorum. Ne onların, ne de Prens Ş.T…’nin önünde yüzümün kızarmasını istemiyorum; işte bunun için sizi seçtim. Size her şeyi anlatmak istiyorum, her şeyi, hatta ihtiyacım olduğu zaman en önemli şeyleri bile. Siz de benden hiçbir şey gizleyemezsiniz. Hayatımda hiç olmazsa kendi kendime konuştuğum gibi, dertleşebileceğim bir tek insan olmalı. Dediler ki, ben sizi seviyormuşum ve bekliyormuşum. Bunu siz henüz gelmeden önce söylediler. Ben de mektubunuzu göstermedim. Şimdi hepsi aynı şeyi tekrar ediyorlar. Umursamaz olmak ve hiçbir şeyden korkmamak istiyorum. Ben onlarla beraber balolara gitmek istemiyorum. Bir işe yaramak istiyorum. Çoktandır kaçmak istiyordum. Tam yirmi senedir beni kapalı tutuyorlar ve sadece evlenmemi düşünüyorlar. Henüz on dört yaşımda iken, aklımda, kaçmak fikri vardı. O zamanlar oldukça ahmaktım. Şimdi her şeyi hesap ettim. Yabancı memleketler hakkında bilgi almak içir de sizi bekliyordum. Hiçbir gotik kilise görmedim. Roma’ya gitmek istiyorum. Bütün ilmî müzeleri ziyaret etmek ve Paris’te okumak istiyorum; geçen seneyi hep okumakla geçirdim. Birçok kitap okudum. Özellikle okumamı yasakladıkları kitapları…. Aleksandra ile Adelaida istedikleri kitapları okuyabilirler, onlara izin var. Hâlbuki benim kitaplarımı kontrol ederler. Kardeşlerimle kavga etmek istemiyorum. Fakat epey zamandır, toplumsal konumumu değiştirmek istediğimi anneme ve babama söyledim. Fikirlerimi ve bilgilerimi geliştirmek istiyorum bu hususta da size güveniyorum. Çünkü çocukları sevdiğinizi söylemiştiniz. Bana yardım eder misiniz? Hemen şimdi değil, hiç olmazsa ileride? İkimiz bir işe yarayabiliriz. Ben bir general kızı kalmak istemiyorum… Söyleyin bana, siz çok okumuş, bilgi sahibi bir insansınız, değil mi?</span></p>

  <p class="normal normal-override-1" xml:lang="tr"><span class="no-style-override">– Oh! Kesinlikle!</span></p>

  <p class="normal normal-override-1" xml:lang="tr"><span class="no-style-override">– Yazık; hâlbuki ben sizi çok bilgili sanıyordum… Peki, nasıl oldu da bende bu duyguyu uyandırdınız? Ne olursa olsun, beni aydınlatacaksınız çünkü sizi seçtim.</span></p>

  <p class="normal normal-override-1" xml:lang="tr"><span class="no-style-override">Aglaya, üstün bir eda ile cevap verdi. Gözleri yeniden kıvılcımlar saçıyordu:</span></p>

  <p class="normal normal-override-1" xml:lang="tr"><span class="no-style-override">– Evden kaçmak istiyorum. İstiyorum. Eğer razı olmazsanız. Gabriel Ardolionoviç ile evleneceğim. Beni evde kötü bir kadın gibi kabul etmelerini ve Tanrı bilir neden, beni suçlamalarını istemiyorum.</span></p>

  <p class="normal normal-override-1" xml:lang="tr"><span class="no-style-override">Prens yerinden zıplayarak bağırdı:</span></p>

  <p class="normal normal-override-1" xml:lang="tr"><span class="no-style-override">– Aklınızı kaybettiniz galiba? Sizi ne ile suçluyorlar? Kim sizi suçluyor?</span></p>

  <p class="normal normal-override-1" xml:lang="tr"><span class="no-style-override">– Evin içinde herkes! Annem, kardeşlerim, babam, Prenses Şt… hatta sizin çirkin Kolya’nız bile! Eğer açıkça söyletmiyorlarsa, bunu düşünmediklerinden değil. Bunu onlara söyledim. Babamın ve annemin yüzüne karşı anlattım. Annem o gün hastalandı; ertesi gün Aleksandra ile babam, kullandığım kelimelerin bile anlamını anlamamış olduğumu söylediler. Onlara derhal, hepsini, bütün kelimeleri anladığımı, artık küçük bir kız çocuğu olmadığımı anlattım. “İki sene önce bütün bunları öğrenmek için Paul de Kork’un iki romanını okuduğumu” ekledim. Bunları duyunca, annem bayılacak gibi oldu.</span></p>

  <p class="normal normal-override-1" xml:lang="tr"><span class="no-style-override">Prensin aklında garip bir düşünce dolaştı. Aglaya’yı dikkatle süzdü ve sırıttı. Bir zamanlar, Gabriel Ardolionoviç’in mektubunu övünçle okuyan şu kendini beğenmiş genç kızın karşısında bu hâlde bulunmasına inanmak istemiyordu. Bu şahane güzelliğin içinde, belki her kelimeyi tamamen anlamayan bir çocuk saklıydı.</span></p>

  <p class="normal normal-override-1" xml:lang="tr"><span class="no-style-override">Prens sordu:</span></p>

  <p class="normal normal-override-1" xml:lang="tr"><span class="no-style-override">– Aglaya Ivanovna, siz hep evde yaşadınız değil mi? Yani demek istiyorum ki, başka bir okula gitmediniz, eğitiminizi bir yatılı okulda yapmadınız?</span></p>

  <p class="normal normal-override-1" xml:lang="tr"><span class="no-style-override">– Hayır, hiçbir yere gitmedim. Beni sürekli evde, tıpkı bir şişenin içinde gibi tuttular; bu şişeden de yalnız evlenmek için çıkacağım. Yine neden alaylı gülüyorsunuz? Görüyorum ki, sizde de onlar gibi, benimle alay eden bir eda var…</span></p>

  <p class="normal normal-override-1" xml:lang="tr"><span class="no-style-override">Aglaya kızgın bir tavırla ekledi:</span></p>

  <p class="normal normal-override-1" xml:lang="tr"><span class="no-style-override">– Beni kızdırmayın; zaten yeterli derecede heyecanlıyım… Kesinlikle eminim ki, buraya, sizi sevdiğime ve size bir randevu verdiğime inanarak geldiniz!</span></p>

  <p class="normal normal-override-1" xml:lang="tr"><span class="no-style-override">Prens açıkça itiraf etti. Çok heyecanlı idi:</span></p>

  <p class="normal normal-override-1" xml:lang="tr"><span class="no-style-override">– Mesele şu ki, dün bundan korkuyordum; fakat şimdi, inandım ki, siz…</span></p>

  <p class="normal normal-override-1" xml:lang="tr"><span class="no-style-override">– Nasıl, diye bağırdı Aglaya. Alt dudağı titriyordu. Korkuyordunuz ki, ben… Bunu düşünmeye cesaret ettiniz ki, ben… Tanrım! Kim bilir, belki de sizi buraya bir tuzağa düşürmek için çağırdığımı sandınız. Bizi burada yakalatarak, sonradan sizi, benimle evlenmeye zorlayacağımı düşündünüz ve bundan şüphe ettiniz, değil mi?</span></p>

  <p class="normal normal-override-1" xml:lang="tr"><span class="no-style-override">– Aglaya Ivanovna! Kendi kendinizden nasıl utanmıyorsunuz? Temiz ve masum kalbinizde bu kadar adi bir düşünce nasıl yerleşebilir? İddia ederim ki, bütün söylediklerinizin bir kelimesine siz bile inanmıyorsunuz ve ağzınızdan çıkan kelimelerin farkında değilsiniz!</span></p>

  <p class="normal normal-override-1" xml:lang="tr"><span class="no-style-override">Aglaya, söylediği sözlere kendi kendine kızmış gibi gözlerini yere indirmişti.</span></p>

  <p class="normal normal-override-1" xml:lang="tr"><span class="no-style-override">– Kesinlikle utanmıyorum, diye mırıldandı. Kalbimin günahsız olduğunu nereden biliyorsunuz? Peki, bana bir aşk mektubu yazmaya nasıl kalkıştınız?</span></p>

  <p class="normal normal-override-1" xml:lang="tr"><span class="no-style-override">– Bir aşk mektubu mu? Mektubum, aşk mektubu muydu? Bu mektup en derin bir saygıyı ifade ediyordu. Hayatımın en acılı bir anında kalbimden taştı! Sizi bir ümit ışığı gibi düşündüm… Ben…</span></p>

  <p class="normal normal-override-1" xml:lang="tr"><span class="no-style-override">Aglaya birdenbire sözünü kesti!.. Sesinde şimdi bir pişmanlık ve korku seziliyordu:</span></p>

  <p class="normal normal-override-1" xml:lang="tr"><span class="no-style-override">– Hadi, peki, peki…</span></p>

  <p class="normal normal-override-1" xml:lang="tr"><span class="no-style-override">Aglaya prensin kızgınlığını gidermek için, ona doğru yaklaştı. Yüzüne bakmadan, elini omzuna götürdü ve ekledi:</span></p>

  <p class="normal normal-override-1" xml:lang="tr"><span class="no-style-override">– Doğru, saçma bir tabir kullandığımı anlıyorum. Bu… Bu sizi denemek içindi. Hiçbir şey söylemediğimi varsayın. Eğer sizi üzdümse bağışlayın, çok rica ederim. Hep yüzüme bakmayın. Yüzünüzü başka tarafa çevirin. Bunun bayağı bir düşünce olduğunu söylediniz. Sizi üzmek için bilerek söyledim. Bazen söylemek istediğim şeylerden kendim ürkerim. Fakat birdenbire söylerim. Bu mektubu, hayatınızın en acılı bir anında yazdığınızı söylediniz. Hangi zamanı söylemek istediğinizi biliyorum.</span></p>

  <p class="normal normal-override-1" xml:lang="tr"><span class="no-style-override">Bu son kelimeleri yavaş sesle söylemişti. Tekrar gözlerini yere doğru çevirdi.</span></p>

  <p class="normal normal-override-1" xml:lang="tr"><span class="no-style-override">– Ah! Hepsini bilseniz!</span></p>

  <p class="normal normal-override-1" xml:lang="tr"><span class="no-style-override">Aglaya birdenbire bağırdı.</span></p>

  <p class="normal normal-override-1" xml:lang="tr"><span class="no-style-override">– Hepsini biliyorum. Beraber kaçtığınız o pis kadınla birlikte tam bir ay yaşadınız…</span></p>

  <p class="normal normal-override-1" xml:lang="tr"><span class="no-style-override">Bunları söylerken Aglaya kızarmamıştı. Tam tersine sapsarı idi. Birdenbire, istemeden ayağa kalktı. Sonra, kendine gelerek tekrar oturdu. Uzun süre, alt dudağı titredi. Bir dakika sessizlik hüküm sürdü. Bu beklenilmeyen taşkınlığa prens oldukça şaşırdı ve bunu neye yoracağını bilemedi.</span></p>

  <p class="normal normal-override-1" xml:lang="tr"><span class="no-style-override">Aglaya çatlak bir sesle:</span></p>

  <p class="normal normal-override-1" xml:lang="tr"><span class="no-style-override">– Sizi kesinlikle sevmiyorum, dedi.</span></p>

  <p class="normal normal-override-1" xml:lang="tr"><span class="no-style-override">Mişkin cevap vermedi. İkisi de bir dakika tekrar sustular. Aglaya başı yere doğru eğik, sinirli ve duyulamayacak kadar hafif bir sesle:</span></p>

  <p class="normal normal-override-1" xml:lang="tr"><span class="no-style-override">– Gabriel Ardolyonoviç’i seviyorum, dedi. Prens de mırıldandı:</span></p>

  <p class="normal normal-override-1" xml:lang="tr"><span class="no-style-override">– Doğru değil!</span></p>

  <p class="normal normal-override-1" xml:lang="tr"><span class="no-style-override">– Yalan mı söylüyorum? Hâlbuki doğru; önceki gün ona yine bu kanepede söz verdim.</span></p>

  <p class="normal normal-override-1" xml:lang="tr"><span class="no-style-override">Bu haber prensi ürküttü; bir an düşündü ve karar verir gibi tekrar etti:</span></p>

  <p class="normal normal-override-1" xml:lang="tr"><span class="no-style-override">– Bu da doğru değil! Bunu uyduruyorsunuz!</span></p>

  <p class="normal normal-override-1" xml:lang="tr"><span class="no-style-override">– Çok kibarsınız! O artık iyileşti. Tövbe etti. Hayatından çok beni seviyor. Bunu bana kanıtlamak için gözümün önünde elini yaktı.</span></p>

  <p class="normal normal-override-1" xml:lang="tr"><span class="no-style-override">– Elini mi yaktı?</span></p>

  <p class="normal normal-override-1" xml:lang="tr"><span class="no-style-override">– Evet, elini… İster inanın, ister inanmayın. Bana göre hepsi bir.</span></p>

  <p class="normal normal-override-1" xml:lang="tr"><span class="no-style-override">Cevap vermeden önce prens bir dakika düşündü. Aglaya şaka etmiyordu: Kızgındı.</span></p>

  <p class="normal normal-override-1" xml:lang="tr"><span class="no-style-override">– Peki, eğer bu iş doğru ise, yanında bir de mum getirmiştir. Başka türlü imkânı yok…</span></p>

  <p class="normal normal-override-1" xml:lang="tr"><span class="no-style-override">– Evet… Bir de mum getirmişti. Bunda olmayacak ne var?</span></p>

  <p class="normal normal-override-1" xml:lang="tr"><span class="no-style-override">– Bütün bir mum mu, yoksa şamdanın içinde ufak bir parça mı?</span></p>

  <p class="normal normal-override-1" xml:lang="tr"><span class="no-style-override">– Şey!.. Evet… Hayır… Yarım bir mum… Bir mum parçası… Bütün bir mum… Hepsi bir… Bunun üzerinde ısrar etmeyin! Daha fazlasını öğrenmek istiyorsanız, kibritler de getirdi. Mumumu yaktı ve parmağını yarım saat alevin üstünde tuttu. Bu size imkânsız mı görünüyor?</span></p>

  <p class="normal normal-override-1" xml:lang="tr"><span class="no-style-override">– Gabriel Ardolyonoviç’i dün gördüm; parmaklarında hiçbir yanık izi yoktu.</span></p>

  <p class="normal normal-override-1" xml:lang="tr"><span class="no-style-override">Aglaya çocuk gibi bir kahkaha attı. Sonra, prense doğru, güven veren bir eda ile döndü. Dudaklarında hâlâ tatlı bir gülümseme dolaşıyordu.</span></p>

  <p class="normal normal-override-1" xml:lang="tr"><span class="no-style-override">– Biliyor musunuz size bu yalanı niçin anlattım? Çünkü gördüm ki, uydurulan bir şeyi, gerçekte benzetmek için en güzel çare, garip, hatta acayip bir şekilde hikâyeye katmaktır. Buna ben tanık oldum. Ancak, bugünkü anlattığım ayrıntı bir işe yaramadı. Çünkü yaları söylemesini…</span></p>

  <p class="normal normal-override-1" xml:lang="tr"><span class="no-style-override">Derhal kederli bir tavır aldı. Eski bir hatırayı özlemiş bir hâli vardı. Devam etti:</span></p>

  <p class="normal normal-override-1" xml:lang="tr"><span class="no-style-override">– Eğer geçen gün size “Zavallı Şövalye” yi okudumsa, sizi övmek içindi. Fakat ahlakınızı da anlatmak istiyordum. Aynı zamanda size her şeyi bildiğimi göstermek…</span></p>

  <p class="normal normal-override-1" xml:lang="tr"><span class="no-style-override">– Benim için çok büyük haksızlık ettiniz, Aglaya… Bunun gibi, demin kötü sözlerle ifade ettiğiniz o kötü talihli kadın hakkında da…</span></p>

  <p class="normal normal-override-1" xml:lang="tr"><span class="no-style-override">– Çünkü her şeyi bildiğim için böyle söyledim! Altı ay önce, herkesin önünde onunla evlenmeye kalktığınızı biliyorum. Sözümü kesmeyin. Görüyorsunuz ki, açıklama yapmadan sadece olayı belirliyorum. Sonra o kadın, Rogojin ile beraber gitti. Daha sonra da siz, yine o kadınla bilmem hangi kasabada birlikte yaşadınız. Ondan sonra da o kadın bir başkası ile beraber yaşamak için sizi terk etti -Aglaya bu cümleyi söylerken kıpkırmızı olmuştu… Sonunda bu kadını tıpkı bir… Tıpkı bir deli gibi seven Rogojin’le beraber yaşadığını yeni öğrendiniz. En sonunda siz, bütün akıllı insanların yapacağı gibi, onun buraya Petersburg’a geldiğini öğrenir öğrenmez arkasından koştunuz. Dün akşam, onu savunmak için elinizden geleni yaptınız. Birkaç dakika önce de, rüyanızda onu görüyordunuz… Görüyorsunuz ki, her şeyi biliyorum. O kadın için, onun için buraya geldiniz, değil mi?</span></p>

  <p class="normal normal-override-1" xml:lang="tr"><span class="no-style-override">Derin bir hayale dalmış olan prens, genç kızın kindar bakışlarının farkında olmadan başını önüne eğmiş, yere bakıyordu. Yavaş bir sesle cevap verdi:</span></p>

  <p class="normal normal-override-1" xml:lang="tr"><span class="no-style-override">– Evet, onun için, o kadın için. Yalnız öğrenmek için… Rogojin ile mutlu olacağına inanamıyorum, herhâlde… Bir kelime ile o kadına yararlı olabilmek için ne yapmak gerektiğini bilemiyorum ama buna rağmen yine de geldim.</span></p>

  <p class="normal normal-override-1" xml:lang="tr"><span class="no-style-override">Prens titredi ve Aglaya’ya baktı. Aglaya onu kinle dinlemişti. Dayanamadı:</span></p>

  <p class="normal normal-override-1" xml:lang="tr"><span class="no-style-override">– Niçin geldiğinizi bilmiyor musunuz? Sevdiğiniz içindir. Prens cevap verdi:</span></p>

  <p class="normal normal-override-1" xml:lang="tr"><span class="no-style-override">– Hayır; hayır onu sevmiyorum. Oh! Eğer onunla beraber geçirdiğim zamanlardan bende ne kadar acı hatıralar kaldığını bir bilseniz!</span></p>

  <p class="normal normal-override-1" xml:lang="tr"><span class="no-style-override">Bunları söylerken prens tepeden tırnağa kadar titriyordu.</span></p>

  <p class="normal normal-override-1" xml:lang="tr"><span class="no-style-override">Aglaya emreder gibi:</span></p>

  <p class="normal normal-override-1" xml:lang="tr"><span class="no-style-override">– Hepsini söyleyin, dedi.</span></p>

  <p class="normal normal-override-1" xml:lang="tr"><span class="no-style-override">– Bunlarda, sizin duyamayacağınız bir şey yok. Neden bilmem, size, muhakkak size ve yalnız size bunları anlatmak istiyordum. Belki gerçekten size karşı derin bir sevgim var. Bu kötü talihli kadın, dünyanın en aşağı ve en kötü huylu, kadını olduğuna içtenlikle inanıyor. Oh! Onu aşağılamayın, ona çamur da atmayın! Layık olmadığı şerefsizliği için kendi kendini çok azaba soktu! Tanrım, bu kadının günahı ne! Hiçbir suçu olmadığını, insanların kurbanı, bir serserinin, bir alçağın kurbanı olduğunu, deli gibi durmadan bağırırdı. Fakat ne derse desin, şunu bilin ki, kelimeleri kesinlikle düşüncesini ifade etmiyor. Tam tersine, en içten bir hisle kendisinin suçlu olduğuna inanıyor.</span></p>

  <p class="normal normal-override-1" xml:lang="tr"><span class="no-style-override">O karanlık perdeleri yırtmaya çalıştığım zaman, bu kadın o kadar derin bir acı duyuyordu ki, kalbim bu müthiş sahnelerin hatıralarını sakladığı sürece şifa bulamayacak. O günden beri âdeta kalbim paramparçadır. Biliyor musunuz, bu kadın benden niçin kaçtı? Sadece alçak olduğunu bana kanıtlamak için! Fakat işin en müthiş tarafı, bu kaçışın biricik sebebi, bana bunu kanıtlamak için olduğunu kendisi dahi bilmiyor. Sadece utanılacak bir hareket yapmış olmak ve sonunda; “İşte senin için başka bir alçaklık daha; sen bir aşağılık yaratıksın!” diye kendi kendine söyleyebilmek hevesine dayanamadığı için kaçtığını sanıyor. Oh! Aglaya, belki siz bunu anlayamazsınız! Biliyor musunuz, hep kendisini aşağılık gören bir insanın vicdanında, tabiat kanunları dışında müthiş bir galeyan, sanki yatıştırılamayan bir kinden sıyrılan bir haz vardır. Bazen, bir an için ona işin aslını anlatmaya çalışırdım. Fakat derhal isyan eder ve onu kendimden üstün görmek istediğim için beni suçlardı -Aslında bu benim düşüncemin dışındaydı… Sonunda ona evlilik teklif ettiğim zaman, hiç kimseden acıma dilenmediğini ve kimsenin onu kendi seviyesine yükseltmesine ihtiyacı olmadığını bildirdi. Onu dün gördünüz; bu etrafındakilerle mutlu olabileceğini, orada istediğini bulabileceğini sanıyor musunuz? Bilmezsiniz, ne kadar kültür sahibi ve işlenmiş bir zekâya sahiptir! Hatta beni şaşırttı.</span></p>

  <p class="normal normal-override-1" xml:lang="tr"><span class="no-style-override">– Orada ona da, şimdi yaptığınız gibi, uzun ve bıktırıcı nutuklar verir miydiniz?</span></p>

  <p class="normal normal-override-1" xml:lang="tr"><span class="no-style-override">Prens, dalgın bir tavırla sorulan sorunun anlamının farkında olmayarak:</span></p>

  <p class="normal normal-override-1" xml:lang="tr"><span class="no-style-override">– Oh! Hayır, dedi. Âdeta, her zaman susardım. Çoğu kez konuşmak isterdim. Fakat konuşacak şey bulamazdım. Bilirsiniz, bazen, susulması tercih edilen zamanlar vardır. Oh? Onu seviyordum; evet, çok seviyordum; fakat sonra… Sonra… O her şeyi anladı.</span></p>

  <p class="normal normal-override-1" xml:lang="tr"><span class="no-style-override">– Neyi anladı?</span></p>

  <p class="normal normal-override-1" xml:lang="tr"><span class="no-style-override">– Ona sadece bir acıma ile bağlandığımı… Ve artık sevmediğimi…</span></p>

  <p class="normal normal-override-1" xml:lang="tr"><span class="no-style-override">– Bunu nereden biliyorsunuz? Belki de şu… Beraber kaçtıkları ev sahibini seviyor?</span></p>

  <p class="normal normal-override-1" xml:lang="tr"><span class="no-style-override">– Hayır… Ben hepsini biliyorum. Onunla sadece alay etti.</span></p>

  <p class="normal normal-override-1" xml:lang="tr"><span class="no-style-override">– Peki, sizinle hiç etmedi mi?</span></p>

  <p class="normal normal-override-1" xml:lang="tr"><span class="no-style-override">– Tanrım, hayır! Yani, bazen şeytanca alay etti; hırsından gülerdi. Kızdığı zaman beni korkunç azarlardı, kendi de acı çekerdi! Fakat… Sonunda… Oh! Bu hatıraları canlandırmayın, bunları bana hatırlatmayın!</span></p>

  <p class="normal normal-override-1" xml:lang="tr"><span class="no-style-override">Prens, yüzünü elleri arasında sakladı. Aglaya:</span></p>

  <p class="normal normal-override-1" xml:lang="tr"><span class="no-style-override">– Biliyor musunuz, bu kadın her gün mektup yazıyor, dedi.</span></p>

  <p class="normal normal-override-1" xml:lang="tr"><span class="no-style-override">Prens şaşkın, bağırdı:</span></p>

  <p class="normal normal-override-1" xml:lang="tr"><span class="no-style-override">– Demek doğru! Bana söylemişlerdi. İnanmak istememiştim.</span></p>

  <p class="normal normal-override-1" xml:lang="tr"><span class="no-style-override">Aglaya endişe ile sordu:</span></p>

  <p class="normal normal-override-1" xml:lang="tr"><span class="no-style-override">– Size kim söyledi?</span></p>

  <p class="normal normal-override-1" xml:lang="tr"><span class="no-style-override">– Rogojin dün söz etti. Fakat kapalı bir şekilde…</span></p>

  <p class="normal normal-override-1" xml:lang="tr"><span class="no-style-override">– Dün mü? Dün sabah mı? Saat kaçta? Çalgıdan önce mi, sonra mı?</span></p>

  <p class="normal normal-override-1" xml:lang="tr"><span class="no-style-override">– Çalgıdan sonra, gece, saat on biri geçiyordu.</span></p>

  <p class="normal normal-override-1" xml:lang="tr"><span class="no-style-override">– Ah! İyi! Eğer Rogojin ise… Fakat mektuplarında bana neden söz ettiğini biliyor musunuz?</span></p>

  <p class="normal normal-override-1" xml:lang="tr"><span class="no-style-override">– Her şeyi umarım, o bir delidir!</span></p>

  <p class="normal normal-override-1" xml:lang="tr"><span class="no-style-override">– İşte mektupları -Aglaya cebinden üç zarf içinde ayrı ayrı mektuplar çıkardı ve prensin önüne attı… Sekiz gündür sizinle evlenmem için bana yalvarıyor. Zeki bir kadın doğrusu. Benden daha akıllı olduğunu söylediğiniz zaman hakkınız varmış… Beni tapar gibi sevdiğini yazıyor. Beni hiç olmazsa uzaktan görmek için fırsat arıyormuş. Sizin beni sevdiğinizi söylüyor, bunu da çoktan beri biliyormuş. Ona, orada iken, benden söz etmişsiniz. Bu kadın sizi mutlu görmek istiyor ve sizi, sadece benim mutlu edebileceğime inanıyor… Mektupları o kadar garip ki… Bu mektupları hiç kimseye göstermedim. Sizi bekledim; bunun ne demek olduğunu anlarsınız? Anlayamadınız galiba?</span></p>

  <p class="normal normal-override-1" xml:lang="tr"><span class="no-style-override">– Bu bir delik. Bu onun bir deli olduğunu kanıtlar. Prens, bu kelimeleri söylerken dudakları titriyordu.</span></p>

  <p class="normal normal-override-1" xml:lang="tr"><span class="no-style-override">– Ağlamıyorsunuz ya?</span></p>

  <p class="normal normal-override-1" xml:lang="tr"><span class="no-style-override">Prens, genç kıza bakarak cevap verdi:</span></p>

  <p class="normal normal-override-1" xml:lang="tr"><span class="no-style-override">– Hayır Aglaya, hayır, ağlamıyorum.</span></p>

  <p class="normal normal-override-1" xml:lang="tr"><span class="no-style-override">– Ben bu durumda ne yapayım? Bana ne öğüt veriyorsunuz? Mektuplarını uzun süre kabul etmek istemiyorum.</span></p>

  <p class="normal normal-override-1" xml:lang="tr"><span class="no-style-override">Mişkin bağırdı:</span></p>

  <p class="normal normal-override-1" xml:lang="tr"><span class="no-style-override">– Oh! Bırakın onu, size yalvarırım. Ne mi yapabilirsiniz? O bir delidir. Size bir daha yazmaması için işi yoluna koyarım.</span></p>

  <p class="normal normal-override-1" xml:lang="tr"><span class="no-style-override">Aglaya homurdandı:</span></p>

  <p class="normal normal-override-1" xml:lang="tr"><span class="no-style-override">– O hâlde, siz duygusuz bir insansınız. Onun beni değil, sizi, yalnız sizi sevdiğini nasıl anlamıyorsunuz? Siz ki, bu kadar okumuş bir insansınız, bunu anlamamanıza imkân var mı? Bunun ne olduğunu biliyor musunuz, bu mektupların neyi sakladığını anlıyor musunuz? Kıskançlığı, hatta daha kötüsünü… O kadının Rogojin’le, mektuplarında yazdığı gibi, gerçekten evleneceğine inanıyor musunuz? Bizim düğünümüzün ertesi günü kendini öldürecektir.</span></p>

  <p class="normal normal-override-1" xml:lang="tr"><span class="no-style-override">Prens titredi; kalbi tıkanır gibi oldu. Aglaya’ya hayretle baktı. Bu küçük çocuğun çoktan beri bir kadın olduğunu görerek garip bir his duydu.</span></p>

  <p class="normal normal-override-1" xml:lang="tr"><span class="no-style-override">– Tanrı şahidim olsun, Aglaya. O kadının mutluluğu ve ruhunun sakinleşmesi için hayatımı feda etmeye hazırım! Fakat… Onu artık sevmeme imkân yok; o da bunu biliyor.</span></p>

  <p class="normal normal-override-1" xml:lang="tr"><span class="no-style-override">– Öyleyse!.. Mademki bu size yakışıyor, kendinizi feda edin! Siz ki o kadar büyük bir hümanistsiniz! Bana da “Aglaya” diye hitap etmeyin. Daha demin bana, sadece “Aglaya diye hitap ettiniz… O kadına tekrar can vermelisiniz. Onun kalbine ve ruhuna huzur verebilmek için tekrar onunla beraber gitmelisiniz. Zaten onu seviyorsunuz!</span></p>

  <p class="normal normal-override-1" xml:lang="tr"><span class="no-style-override">– Bu şekilde kendimi feda edemem. Hatta bu seferinde feda etmek istediğim hâlde… Belki de şu dakika yine istiyorum. Fakat kesinlikle biliyorum ki, benimle mahvolur; işte bunun için onun yanından ayrıldım. Bugün onu saat yedide görmem gerekiyordu. Belki de gitmem. Gururu, aşkımı asla bağışlamayacak, her ikimiz de kendi çilemizi çekeceğiz! Bu doğal bir olay değil fakat burada her şey alışılmışın dışındadır. Onun beni sevdiğini söylüyorsunuz; ama bu bir aşk mı? Çektiğim bu acıya karşı buna aşk mı diyeceksiniz? Hayır, burada aşk değil, başka bir şey var!</span></p>

  <p class="normal normal-override-1" xml:lang="tr"><span class="no-style-override">Aglaya endişe ile prense baktı:</span></p>

  <p class="normal normal-override-1" xml:lang="tr"><span class="no-style-override">– Ne kadar sarardınız.</span></p>

  <p class="normal normal-override-1" xml:lang="tr"><span class="no-style-override">– Bir şey değil; çok uyumadım da. Kendimi yorgun hissediyorum. Ben… Aglaya, onunla sizden söz etmiştik…</span></p>

  <p class="normal normal-override-1" xml:lang="tr"><span class="no-style-override">– Demek, doğru? Demek gerçekten onunla benden konuştunuz… Bütün ömrünüzde beni bir tek defa gördüğünüz hâlde nasıl sevebildiniz?</span></p>

  <p class="normal normal-override-1" xml:lang="tr"><span class="no-style-override">– Nasıl oldu bilmiyorum, dumanlı hayallerimin ortasında bir rüya gördüm… Belki de gözlerimde yeni bir şafak söküyordu. Neden bilmem, ilk defa sizi düşündüm. Bunun nasıl olduğunu bilmediğimi size yazdığım zaman, yalan söylemedim. Korkulu olmayan rüyalarımdan biriydi bu… Sonra sizinle ilgilenmeye başladım. Buraya üç yıldan önce gelmemeyi planlıyordum.</span></p>

  <p class="normal normal-override-1" xml:lang="tr"><span class="no-style-override">– Demek buraya o kadın için geldiniz? Aglaya’nın sesi titriyordu.</span></p>

  <p class="normal normal-override-1" xml:lang="tr"><span class="no-style-override">Prens cevap verdi:</span></p>

  <p class="normal normal-override-1" xml:lang="tr"><span class="no-style-override">– Evet, o kadın için.</span></p>

  <p class="normal normal-override-1" xml:lang="tr"><span class="no-style-override">İki dakika kadar ölü bir sessizlik etrafı kapladı. Aglaya ayağa kalktı. Tereddütlü bir eda ile anlattı:</span></p>

  <p class="normal normal-override-1" xml:lang="tr"><span class="no-style-override">– Eğer sanırsınız ki, o kadın… O sizin kötü talihli karınızı… Bir deli varsayıyorsanız, yaptığı delilikler beni ilgilendirmez… Rica ederim Lev Nikolayeviç. Bu mektupları alın ve tarafımdan yüzüne fırlatın! Acı bir sesle bağırdı: Şayet bana bir satır daha yazarsa, babama şikâyet edeceğimi ve onu bir hapishaneye attıracağımı söyleyin…</span></p>

  <p class="normal normal-override-1" xml:lang="tr"><span class="no-style-override">Prens, yerinden sıçradı ve heyecanla genç kızın kızgın yüzüne baktı. Sonra, gözlerinin önünde yoğun bir sis tabakası belirdi.</span></p>

  <p class="normal normal-override-1" xml:lang="tr"><span class="no-style-override">– Bu tarzda bir duygu besleyemezsiniz… Bu doğru değil, diye mırıldandı.</span></p>

  <p class="normal normal-override-1" xml:lang="tr"><span class="no-style-override">– Bu bir gerçek! Bu bir gerçek! Prens:</span></p>

  <p class="normal normal-override-1" xml:lang="tr"><span class="no-style-override">– Doğru olan nedir? Hangi gerçek, diye ürkek bir sesle sordu.</span></p>

  <p class="normal normal-override-1" xml:lang="tr"><span class="no-style-override">Birdenbire iki gencin ortasında Lizaveta Prokofyevna belirdi.</span></p>

  <p class="normal normal-override-1" xml:lang="tr"><span class="no-style-override">– Doğru olan şu ki: Gabriel Ardolyonoviç’le gidiyorum! Gabriel Ardolyonoviç’i seviyordum. Ve yarın onunla evden kaçacağım. Aglaya bağırıyordu… Duydunuz mu? Merakınızı doyurabildiniz mi? Bu size yeterli değil mi?</span></p>

  <p class="normal normal-override-1" xml:lang="tr"><span class="no-style-override">Ve eve doğru koşarak uzaklaştı.</span></p>

  <p class="normal normal-override-1" xml:lang="tr"><span class="no-style-override">Prens de ortadan kaybolmak istiyordu. Lizaveta Prokofyevna onu yakaladı:</span></p>

  <p class="normal normal-override-1" xml:lang="tr"><span class="no-style-override">– Ah! Hayır, dostum, kaçayım deme… Bana evde her şeyi anlatmak inceliğinde bulunun… Ah! Bu ne işkence! Bütün gece uyumadım… .</span></p>

  <p class="normal normal-override-1" xml:lang="tr"><span class="no-style-override">Prens, generalin karısını izledi.</span></p>

</body>

</html>