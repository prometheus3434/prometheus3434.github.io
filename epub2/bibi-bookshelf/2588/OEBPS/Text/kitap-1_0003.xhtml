<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="toc-anchor-3" xml:lang="tr">III</h2>

  <p class="normal normal-override-1" xml:lang="tr"><span class="no-style-override">General Ivan Feodoroviç Yepançin, çalışma odasının ortasında durmuş, içeri giren Prense büyük bir merakla bakıyordu, hatta ona doğru iki adım attı. Prens yaklaştı ve kendini tanıttı.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Evet efendim, diye cevap verdi. Size ne gibi bir yardımım dokunabilir?</span></p>

  <p class="normal normal-override-1" xml:lang="tr"><span class="no-style-override">- Acele hiçbir işim yok; amacım sadece sizinle tanışmaktı. Ne gününüzü, ne de emirlerinizi bilmediğim için, rahatsız etmek istemezdim… Ama kendim de az önce trenden indim… İsviçre’den geliyorum.</span></p>

  <p class="normal normal-override-1" xml:lang="tr"><span class="no-style-override">General hafifçe gülümseyecek oldu ama düşündü, vazgeçti, misafirini bir daha baştan ayağa kadar süzdü. Sonra ona bir sandalye gösterirken, kendisi de yerine oturdu ve sabırsız bir bekleyiş içinde prense döndü. Ganya, çalışma odasının bir köşesinde yazı masasının önünde duruyor ve kâğıtları gözden geçiriyordu.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Tanışmalar için genellikle zamanım çok dar, dedi. Ama pek tabii, bir maksadınız olduğuna göre…</span></p>

  <p class="normal normal-override-1" xml:lang="tr"><span class="no-style-override">Prens, onun sözünü keserek:</span></p>

  <p class="normal normal-override-1" xml:lang="tr"><span class="no-style-override">- Zaten, ziyaretimde özel bir neden arayacağınızı hissetmiştim, dedi. Ama inanın ki, tanışmak zevkinden başka şahsi hiçbir maksadım yok.</span></p>

  <p class="normal normal-override-1" xml:lang="tr"><span class="no-style-override">- Tanışmak, tabii benim için de büyük bir zevk ama hep eğlence ile zaman öldürecek değiliz ki. Bazen biliyor musunuz, insanın işi gücü de olur… Üstelik de ben şimdiye kadar aramızda bir ilişki, yani bir sebep göremiyorum…</span></p>

  <p class="normal normal-override-1" xml:lang="tr"><span class="no-style-override">- Sebep yok, şüphesiz, bir bağ, tabii az. Çünkü benim Prens Mişkin olmam, karınızın bizim soydan gelmesi, elbette bir sebep değildir. Bunu çok iyi anlıyorum. Ama yine de göstereceğim sebep bundan ibarettir. Dört yıldır Rusya dışındaydım, giderken de aklım pek başımda değildi. O zaman da bir şey bilmiyordum, şimdi ise daha çok. İyi insanlara ihtiyacım var; hatta bir işim de var ama nereye başvuracağımı bilmiyorum. Henüz Berlin’deyken “Onlar akraba sayılırlar, onlardan başlayayım; belki de, birbirimize faydalı oluruz, onlar bana, ben onlara, yani şayet iyi insanlarsa.” diye düşünmüştüm. Duyduğuma göre siz iyi insanmışsınız.</span></p>

  <p class="normal normal-override-1" xml:lang="tr"><span class="no-style-override">General şaşırarak:</span></p>

  <p class="normal normal-override-1" xml:lang="tr"><span class="no-style-override">- Çok teşekkür ederim, dedi. İzninizle sorabilir miyim, nerede kalıyorsunuz?</span></p>

  <p class="normal normal-override-1" xml:lang="tr"><span class="no-style-override">- Henüz bir yerde kalmıyorum.</span></p>

  <p class="normal normal-override-1" xml:lang="tr"><span class="no-style-override">- Demek ki trenden doğruca bana geldiniz? Hem de… Eşyanızla?</span></p>

  <p class="normal normal-override-1" xml:lang="tr"><span class="no-style-override">- Yanımda eşya olarak çamaşır bohçasından başka bir şey yok; ben onu hep elimde taşırım. Bir otel odası akşamleyin de bulabilirim.</span></p>

  <p class="normal normal-override-1" xml:lang="tr"><span class="no-style-override">- Otelde kalma niyetindesiniz demek?</span></p>

  <p class="normal normal-override-1" xml:lang="tr"><span class="no-style-override">- Evet, bir otelde kalmayı düşünüyorum.</span></p>

  <p class="normal normal-override-1" xml:lang="tr"><span class="no-style-override">- Sözlerinize bakarak, dosdoğru bende kalmak niyeti ile geldiğinizi sanmıştım.</span></p>

  <p class="normal normal-override-1" xml:lang="tr"><span class="no-style-override">- Olabilirdi ama kendiniz davet etseydiniz. Bense davet bile etseniz, kalmazdım, yani herhangi bir sebeple değil… Benim huyum budur. Ayrıca ilkeli olmayı ve öyle davranmayı seven bir yapım var.</span></p>

  <p class="normal normal-override-1" xml:lang="tr"><span class="no-style-override">- Eh, öyleyse sizi davet etmediğim veya etmeyeceğim için üzülmeme gerek yok. İzin verin de prens, her şeyi bir defada halledelim. Biraz önce aramızda akrabalık diye bir şeyin lâfının bile olamayacağı hususunda anlaştığımıza göre, gerçi bu benim için pek lehte bir şey olurdu, öyleyse…</span></p>

  <p class="normal normal-override-1" xml:lang="tr"><span class="no-style-override">- Öyleyse, ben de burada duramam, kalkıp giderim, diyen prens, beklemediği bir tavır ve soğukluk sergileyen generalin karşısında sağlam durmayı planladı. Durumu hiç de iç açıcı değildi; ama o buna rağmen gülmeye, neşeli olmaya çalışıyordu. General hazretleri, buranın örfünü, geleneklerini, nasıl davranılması gerektiğini bilmiyorum. Buna rağmen bu tip şeylerin aramızda problem olmayacağını, bu işin ikimizin arasında biteceğini düşünüyordum. Ama ne yapalım olmadı, belki de böyle olması daha iyi. Zaten mektubuma da cevap alamamıştım. Durum gösteriyor ki, burada yapacak hiçbir şeyim kalmadı, boşuna zamanınızı çalmayayım. Hoşça kalınız general. Sizi rahatsız ettiğim için bağışlayın beni.</span></p>

  <p class="normal normal-override-1" xml:lang="tr"><span class="no-style-override">Size yemin edebilirim ki, prensin bakışı o kadar okşayıcı, gülümseyişi de o kadar temizdi ki, general birden durdu ve misafirine ansızın başka bir şekilde baktı; bakışı bir anda tamamıyla değişmişti.</span></p>

  <p class="normal normal-override-1" xml:lang="tr"><span class="no-style-override">Hemen hemen büsbütün başka bir sesle:</span></p>

  <p class="normal normal-override-1" xml:lang="tr"><span class="no-style-override">- Biliyor musunuz prens, ben yine de anlamıyorum; ama belki, isterseniz durun bir saniye, belki eşim de soydaşını görmek ister.</span></p>

  <p class="normal normal-override-1" xml:lang="tr"><span class="no-style-override">- Tabi, zamanım var; benim zamanım bana aittir (bunun üzerine prens, hemen yuvarlak şapkasını masaya koydu). İtiraf ederim, ben de Yelizaveta Prokofyevna, belki mektup yazdığım için hatırlar demiştim. Demin dışarıda beklerken uşağınız, yoksulluğum için bir şey istemeğe geldiğimden şüphe etmişti; bu konuda demek ki,emirleriniz kesin ama inanın böyle bir şey için gelmedim, maksadım sırf insanların arasına katılmak. Ama galiba sizi sanırım, biraz işinizden alıkoydum, bu da beni üzüyor.</span></p>

  <p class="normal normal-override-1" xml:lang="tr"><span class="no-style-override">General, neşeli bir gülümseme ile:</span></p>

  <p class="normal normal-override-1" xml:lang="tr"><span class="no-style-override">- Prens, biliyor musunuz, kanım kaynadı size. Gerçekten dürüstseniz, gerçek yüzünüz bu ise sizinle tanışmak benim için dünyanın en güzel şeyi olacak. Belki öğrenmişsinizdir. Ben bir işadamıyım. Günlerim dolu dolu geçiyor, öyle ki bazen başımı kaşıyacak zamanım bile olmuyor. Şu an işlerimle uğraşıyorum, ardından görevimin başında olacağım. Ama u arada sizinle tanışmak ve ilgilenmek hayatımın hoş anlarından biri olacak. Anladığım kadarı ile eğer izlenimlerim beni yanıltmıyorsa, siz iyi bir eğitim ve terbiye almış birisiniz. Bu arada bir şey daha sormak istiyorum sakıncası yoksa: Yaşınız kaç prens hazretleri?</span></p>

  <p class="normal normal-override-1" xml:lang="tr"><span class="no-style-override">- Yirmi altı.</span></p>

  <p class="normal normal-override-1" xml:lang="tr"><span class="no-style-override">- Deme! Bense daha genç sanmıştım sizi.</span></p>

  <p class="normal normal-override-1" xml:lang="tr"><span class="no-style-override">- Evet, yüzümün daha genç göründüğünü söylüyorlar, işinize engel olmamaya gelince, bunu da öğrenir ve anlarım, çünkü ben de bir kimseye engel olmaktan hoşlanmıyorum… Ve artık sanırım ki görünüşe göre… Durumlarımız bakımından, belki de birleştiğimiz noktalar çok olmaz ama biliyor musunuz, bu düşünceye kendim de inanmıyorum, çünkü birleşilen noktalar olmadığı sanılırsa da onlar vardır… İnsanlar mizacen tembel oldukları için, kişilikleri kabaca sınıflandırırlar ve aralarında bir ilişki bulamazlar. Ama galiba ben sıkıcı bir konuyu ele aldım? Siz, sanki şey..</span></p>

  <p class="normal normal-override-1" xml:lang="tr"><span class="no-style-override">- İki şey sormak istiyorum: Sizin şu anda bir geliriniz var mı? Yoksa bir işe girmek niyetinde misiniz? Özür dilerim, ben böyle…</span></p>

  <p class="normal normal-override-1" xml:lang="tr"><span class="no-style-override">- Rica ederim, sorunuzu anlıyor ve takdir ediyorum. Şimdilik bir gelirim yok, bir işim de yok, gerekirse gireceğim. Param da başkasınındı, yanında tedavi gördüğüm ve okuduğum Profesör Şnayder vermişti, hem tam buraya gelmeme yetecek kadar verdi, öyle ki şimdi, mesela cebimde yalnız birkaç kapik kaldı. Doğrusunu söylemek gerekirse bir iş peşindeyim, bu konuda akıl danışmak isterdim.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Söyleyin, şimdilik ne ile geçinmek niyetindesiniz, hem ne düşünüyorsunuz, diyerek sözünü kesti.</span></p>

  <p class="normal normal-override-1" xml:lang="tr"><span class="no-style-override">- Herhangi şekilde çalışmak isterdim.</span></p>

  <p class="normal normal-override-1" xml:lang="tr"><span class="no-style-override">- O, siz filozofsunuz; bununla beraber… herhangi bir yeteneğiniz var mı, yani insanın günlük yiyecek ekmeğini kazanabilecek bir şey? Yine özür dilerim…</span></p>

  <p class="normal normal-override-1" xml:lang="tr"><span class="no-style-override">- Ah, özür dilemeyin. Hayır, sanırım özel bir yeteneğim yok; hatta aksine, çünkü ben hasta bir insanım ve doğru dürüst okuyamadım. Günlük ekmeğe gelince, sanırım ki…</span></p>

  <p class="normal normal-override-1" xml:lang="tr"><span class="no-style-override">General yine sözünü kesti ve sorguyu sürdürdü. Prens, daha önce anlatılanları yine anlattı. Meğer general, ölü Pavlişçev’e dair bir şeyler duymuş, hatta kendisini de tanıyormuş. Prens, Pavlişçev’in tahsil ve terbiyesi ile niçin ilgilendiğini kendisi de açıklayamıyordu; bununla beraber, belki de basbayağı rahmetli babasının dostu olduğu için bunu yapmıştı. Prens, henüz küçük bir çocuk iken anasız babasız kalmıştı. Köy havasına ihtiyaç gösterdiği için bütün ömrünü köylerde geçirmiş, oralarda büyümüştü. Pavlişçev onu çiftlik sahibi yaşlı kadın akrabalarına emanet etmişti; onun için önce kadın, daha sonra erkek öğretmen tutulmuştu. Prens, geçmişinde yaşadığı her şeyi bugünkü gibi hatırladığını ama tam anlatmaktan aciz olduğunu söyledi. Başı sara hastalığı ile beladaydı. Bu hastalık onu sersemletiyor, tam bir budala yapıyordu -budala sözü prensin kendi ağzından çıkmış ve bunu normal bir sözmüş gibi kullanmıştı… Sonunda bir gün Pavlişçev, Berlin’de ünlü İsviçreli Profesör Şnayder’e rastlamış, durumu ona açmıştı. Profesör, kendi usulü olan soğuk su ve jimnastikle budalalığı, akıl hastalıklarını tedavi ediyor, genellikle ruhi gelişmesini de üzerine alıyordu; Pavlişçev’in kendisini, beş yıl kadar önce onun yanına gönderdiğini, kendisinin de, iki yıl önce hiçbir vasiyette bulunmadan ansızın öldüğünü; Şnayder’in daha iki yıl kadar bakıp tedavi ettiğini, tedavide başarılı olmadığını ama birçok yardımda bulunduğunu; sonunda kendi isteği ve karşılaştığı bir durum yüzünden kendisini Rusya’ya gönderdiğini anlattı.</span></p>

  <p class="normal normal-override-1" xml:lang="tr"><span class="no-style-override">General, çok şaşırmıştı:</span></p>

  <p class="normal normal-override-1" xml:lang="tr"><span class="no-style-override">- Rusya’da kimseniz, hiç kimseniz yok mu, diye sordu.</span></p>

  <p class="normal normal-override-1" xml:lang="tr"><span class="no-style-override">- Şimdilik kimsem yok… Ama ümit ediyorum… Üstelik bir mektup aldım…</span></p>

  <p class="normal normal-override-1" xml:lang="tr"><span class="no-style-override">General mektup sözünü duymayarak:</span></p>

  <p class="normal normal-override-1" xml:lang="tr"><span class="no-style-override">- Hiç olmazsa bir şey okudunuz mu, hastalığınız mesela herhangi bir dairede kolay bir görev almanıza engel olur mu?</span></p>

  <p class="normal normal-override-1" xml:lang="tr"><span class="no-style-override">- Ah, sanırım engel değildir. Ben de bir görev almak isterdim, çünkü bir işte yeteneğim olup olmadığını kendim de merak ediyorum. Okumaya gelince: aralıksız tam dört yıl okudum, gerçi tabii bir okuma değildi, onun sistemi içinde yetiştim, bu arada pek çok Rusça kitap okudum.</span></p>

  <p class="normal normal-override-1" xml:lang="tr"><span class="no-style-override">- Rusça kitap mı? Demek ki okuma yazmanız var; yanlışsız yazı yazabiliyorsunuz?</span></p>

  <p class="normal normal-override-1" xml:lang="tr"><span class="no-style-override">- Ah, çok iyi yazarım.</span></p>

  <p class="normal normal-override-1" xml:lang="tr"><span class="no-style-override">- Çok iyi, peki yazınız güzel mi? Prens ateşli ateşli:</span></p>

  <p class="normal normal-override-1" xml:lang="tr"><span class="no-style-override">- Güzeldir. İşte bu alanda galiba büyük bir yeteneğim var. Kaligraf olduğumu söyleyebilirim. Bana izin verin de, tecrübe için bir şey yazayım, dedi.</span></p>

  <p class="normal normal-override-1" xml:lang="tr"><span class="no-style-override">- Lütfedersiniz. Hatta buna ihtiyaç da var. Sizin bu ataklığınız hoşuma gidiyor prens, yemin ederim ki pek sevimlisiniz.</span></p>

  <p class="normal normal-override-1" xml:lang="tr"><span class="no-style-override">- Öyle güzel yazı takımlarınız, hem o kadar çok kaleminiz var ki, ne güzel kalem, ne kalın bir kâğıt… hem çalışma odanız da ne güzel! İşte bu manzarayı biliyorum. Bu bir İsviçre manzarası… Eminim ki ressam bunu doğaya bakarak yapmıştır, hem bu yeri gördüğüme de eminim. Bu Uri Kantonu’nda…</span></p>

  <p class="normal normal-override-1" xml:lang="tr"><span class="no-style-override">- Gerçi buradan alınmışsa da, mümkündür. Ganya, prense kâğıt verin. İşte kâğıt, kalem, bu masaya buyurun. Bu ne, diye sordu general, Ganya’ya… Ganya bu arada çantasından oldukça büyük bir fotoğraf, bir kadın fotoğrafı çıkarmış ve generale uzatmıştı. Vay, Nastasya Filippovna’ymış yahu? Sana kendisi mi gönderdi, kendisi mi, diye heyecanlı bir sesle ve merakla Ganya’ya soruyordu.</span></p>

  <p class="normal normal-override-1" xml:lang="tr"><span class="no-style-override">- Demin kendisini tebrik etmeye gittiğim zaman… Ben resmini isteyeli çok oluyor. Bilmem ki, böyle bir günde hediyesiz gittiğimi ima için mi yaptı, nedir, diyerek Ganya, tatsız tatsız gülümsedi.</span></p>

  <p class="normal normal-override-1" xml:lang="tr"><span class="no-style-override">General, emin bir sesle:</span></p>

  <p class="normal normal-override-1" xml:lang="tr"><span class="no-style-override">- Yo, hayır, diyerek onun sözünü kesti, ne tuhaf düşüncelerin var! Ne diye ima etsin… Hem öyle bir şeye meraklı bir kadın değil. Ayrıca ne armağan edebilirsin ki? Bunun için çok para gerek! Belki bir portre? Hem, sırası gelmişken senden bir portre istemiş olmasın?</span></p>

  <p class="normal normal-override-1" xml:lang="tr"><span class="no-style-override">- Hayır, henüz istemedi, belki hiçbir zaman da istemeyecektir. Ivan Feodoroviç, tabii, bu akşamki çağrıyı hatırlıyorsunuzdur? Siz, ayrıca çağırılanlardansınız.</span></p>

  <p class="normal normal-override-1" xml:lang="tr"><span class="no-style-override">- Hatırımda, hatırımda, tabii gideceğim. Hatırlamamaya imkân var mı? Doğum günü, yirmi beş yaşına basıyor! Hım… Biliyor musun, Ganya, oldu olacak sana açayım… Hazırlan. Afanasiy Ivanoviç bana bu gece evinde son sözü söyleyecek, evet veya hayır. Bak, haberin olsun!</span></p>

  <p class="normal normal-override-1" xml:lang="tr"><span class="no-style-override">Ganya birden öyle bozuldu ki, hatta sarardı.</span></p>

  <p class="normal normal-override-1" xml:lang="tr"><span class="no-style-override">- Bunu kesin olarak söyledi mi, diye sorarken sesi titrer gibi oldu.</span></p>

  <p class="normal normal-override-1" xml:lang="tr"><span class="no-style-override">- Üç gün önce söz verdi. İkimiz de öyle yapıştık ki, artık cevap vermek zorunda bıraktık. Ama zamanı gelinceye kadar sana açmamamızı rica etti.</span></p>

  <p class="normal normal-override-1" xml:lang="tr"><span class="no-style-override">General dikkatle Ganya’yı gözden geçiriyordu; Ganya’nın bozulması, galiba hoşuna gitmemişti.</span></p>

  <p class="normal normal-override-1" xml:lang="tr"><span class="no-style-override">Ganya, telaşlı ve kararsız bir sesle:</span></p>

  <p class="normal normal-override-1" xml:lang="tr"><span class="no-style-override">- Ama kendisi bu işe bir karar verinceye kadar bana tam bir karar serbestîsi verdi, o zaman bile son söz bana ait olacak…</span></p>

  <p class="normal normal-override-1" xml:lang="tr"><span class="no-style-override">General birden ürkerek:</span></p>

  <p class="normal normal-override-1" xml:lang="tr"><span class="no-style-override">- Yoksa sen… Yoksa sen… diye bağırdı.</span></p>

  <p class="normal normal-override-1" xml:lang="tr"><span class="no-style-override">- Ben hiç.</span></p>

  <p class="normal normal-override-1" xml:lang="tr"><span class="no-style-override">- Rica ederim, bize ne yapmak istiyorsun?</span></p>

  <p class="normal normal-override-1" xml:lang="tr"><span class="no-style-override">- İyi ama ben reddetmiyorum ki. Belki gerektiği gibi ifade edemedim…</span></p>

  <p class="normal normal-override-1" xml:lang="tr"><span class="no-style-override">General, öfkesini gizlemeye bile gerek görmeyerek:</span></p>

  <p class="normal normal-override-1" xml:lang="tr"><span class="no-style-override">- Bir de reddedeceksin ha, diye homurdandı. Burada artık mesele senin reddetmende değil, senin hazırlanmış olmanda, onun sözlerini kabul ederken göstereceğin haz ve sevinçte… Evde işler nasıl?</span></p>

  <p class="normal normal-override-1" xml:lang="tr"><span class="no-style-override">- Evde ne olacak? Orada her şey benim irademe bağlı, ancak babam, her zamanki gibi saçmalıyor ama zaten terbiyesizin biri oldu çıktı. Hatta onunla konuşmuyorum bile ama avucumun içinde tutuyorum, işin içinde annem olmasaydı, çoktan kapı dışarı ederdim. Annem tabii durmadan ağlıyor; kız kardeşim kızıyor, bense onlara doğrudan kaderimin bana ait bir şey olduğunu, evde de beni dinlemeleri gerektiğini söyledim. Hiç değilse annemin önünde kız kardeşime bunları kesin olarak söyledim.</span></p>

  <p class="normal normal-override-1" xml:lang="tr"><span class="no-style-override">General omuzlarını hafifçe kaldırıp kollarını açarak düşünce içinde:</span></p>

  <p class="normal normal-override-1" xml:lang="tr"><span class="no-style-override">- Bense azizim, anlayamamakta devam ediyorum, diye konuştu. Nina Aleksandrovna da demin gelmişti, hatırlıyor musun? Ah vah edip duruyor. “Ne oluyorsunuz?” diye sordum. Öyle anlaşılıyor ki onlar bir şerefsizlik görüyorlar. İzninizle sorayım, bunda ne gibi bir şerefsizlik var? Nastasya Filippovna’yı kim suçlayabilir yahut hakkında herhangi bir şey söyleyebilir? Yoksa Totski ile oturduğu mu bir suç? Doğrusu çok saçma bir düşünce bu… Annen onun için, “Kızımın arkadaşlık etmesini istemeyeceğiniz, biri” diyor. Bak şu Nina Aleksandrovana’nın söylediği lafa. Yani nasıl oldu da anlayamadı demek istiyorum.</span></p>

  <p class="normal normal-override-1" xml:lang="tr"><span class="no-style-override">Ganya söz bulmakta zorluk çeken generale:</span></p>

  <p class="normal normal-override-1" xml:lang="tr"><span class="no-style-override">- Kendi durumunu demek istiyorsunuz, değil mi, dedi. Anlamasına anlıyor, efendim. Annemin kusuruna bakmayın. Zaten ben başkalarının işine burnunu sokmamasını söyleyerek gerekeni yaptım. Şu an her şey yolunda. Daha doğrusu öyle görünüyor. Ama henüz son söz söylenmiş değil. Fakat içimden bir his, fırtınanın her an kopabileceğini söylüyor. Zaten bu akşam bu konu açılacak, herkes eteğindeki taşları ortaya dökecek. İyi şeyler olmazsa kimse şaşırmasın.</span></p>

  <p class="normal normal-override-1" xml:lang="tr"><span class="no-style-override">Prens, bir köşede oturmuş kaligrafi ile uğraşırken, bütün bu konuşmayı duyuyordu. İşini bitirdi, masaya yaklaştı ve elindeki kâğıdı uzattı.</span></p>

  <p class="normal normal-override-1" xml:lang="tr"><span class="no-style-override">Portreye dikkatle ve merakla baktıkta sonra:</span></p>

  <p class="normal normal-override-1" xml:lang="tr"><span class="no-style-override">- Demek Nastasya Filippovna bu imiş, diye mırıldandı. Şaşılacak kadar güzel, dedi ve hemen ateşli bir sesle ekledi: Portre gerçekten bulunmaz güzellikte bir kadına aitti. Pek sade ve zarif bir modele göre dikilmiş siyah ipekli bir elbise ile fotoğraf çektirmişti. Koyu kumral saçları, sade bir şekilde ve evdeymiş gibi taranmıştı. Gözleri koyu mavi, alnı düşünceli, yüz ifadesi şehvetli ve galiba gururlu idi. Yüzü biraz zayıftı, belki de solgundu…</span></p>

  <p class="normal normal-override-1" xml:lang="tr"><span class="no-style-override">Ganya ile general, prense hayretle baktılar…</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna ne demek! Nastasya Filippovna’yı da mı tanıyorsunuz, diye sordu.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Rusya’ya geleli henüz bir gün bile olmadı ama böyle güzeller güzeli birini tanıyorum.</span></p>

  <p class="normal normal-override-1" xml:lang="tr"><span class="no-style-override">Ve hemen oracıkta, Rogojin’le karşılaşmasını, onun hikâyesini anlattı.</span></p>

  <p class="normal normal-override-1" xml:lang="tr"><span class="no-style-override">Prensin hikâyesini büyük bir merakla dinleyen general, inceleyici gözlerle Ganya’yı süzdükten sonra:</span></p>

  <p class="normal normal-override-1" xml:lang="tr"><span class="no-style-override">- İşte yeni bir, diyerek yine telaşa kapıldı.</span></p>

  <p class="normal normal-override-1" xml:lang="tr"><span class="no-style-override">Ganya da biraz telaşlanarak:</span></p>

  <p class="normal normal-override-1" xml:lang="tr"><span class="no-style-override">- Herhâlde kepazelikten başka bir şey değildir, diye homurdandı. Tüccar oğlu gönül eğlendirmek istiyor. Ona dair bir şeyler duymuştum.</span></p>

  <p class="normal normal-override-1" xml:lang="tr"><span class="no-style-override">- Evet dostum, ben de duymuştum… diye atıldı general. Daha o zaman, küpelerden sonra, Nastasya Filippovna bütün o gülünç hikâyeyi anlatmıştı. Ama şimdi mesele başka… Belki işin içinde milyon ve şehvet gizleniyor. Diyelim ki çirkin bir arzu ama yine de arzunun yeri var, ama kafaları dumanlanınca bu bayların neler yapabileceklerini bilmeyen yoktur… Hım!.. Saçma bir şey yapmasa bari, diye general düşünce içinde sözünü bitirdi.</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- Siz milyondan mı korkuyorsunuz, diyerek sırıttı.</span></p>

  <p class="normal normal-override-1" xml:lang="tr"><span class="no-style-override">- Sen korkmazsın tabi?..</span></p>

  <p class="normal normal-override-1" xml:lang="tr"><span class="no-style-override">Ganya birden prense dönerek:</span></p>

  <p class="normal normal-override-1" xml:lang="tr"><span class="no-style-override">- Sizin görüşünüz nasıl, prens? O ciddi bir insan mı, yoksa sadece budalanın biri mi? Yani sizin düşünceniz nedir?</span></p>

  <p class="normal normal-override-1" xml:lang="tr"><span class="no-style-override">Ganya bu soruyu sorarken ruhunda bir şeyler oluyordu. Sanki kafasında yeni ve özel bir düşünce parlamış ve sabırsızlıkla gözlerinde tutuşmuştu. İçlilikle ve temiz yürekle telaşa kapılan general de yan gözle prense baktı ama onun vereceği cevaptan çok bir şey beklemiyor gibiydi.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Nasıl söylemeli bilmem ki, diye cevap verdi. Öyle anladım ki, o çok şehvetli bir insan, hatta bu şehvet hastalıklı bir şey. Ama kendisi de henüz hasta gibi. Petersburg’a gelişinin ilk gününde, sanırım yine yatağa düşecektir; ayrıca kendini içkiye verirse…</span></p>

  <p class="normal normal-override-1" xml:lang="tr"><span class="no-style-override">General bu düşünceye saplanarak:</span></p>

  <p class="normal normal-override-1" xml:lang="tr"><span class="no-style-override">- Öyle mi? Siz öyle mi anladınız, diye sordu.</span></p>

  <p class="normal normal-override-1" xml:lang="tr"><span class="no-style-override">- Evet, öyle anladım. Ganya, generale gülümseyerek:</span></p>

  <p class="normal normal-override-1" xml:lang="tr"><span class="no-style-override">- Ama buna benzer şeyler birkaç gün içinde değil, daha akşam olmadan da olabilir, dedi.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Hım!.. Tabii… Olabilir ama o zaman her şey Nastasya Filippovna’nın o sırada aklına esebilecek çılgınca düşüncelere bağlı olacaktır, dedi.</span></p>

  <p class="normal normal-override-1" xml:lang="tr"><span class="no-style-override">- Ama bazen siz onun nasıl bir kadın hâline geldiğini bilirsiniz?</span></p>

  <p class="normal normal-override-1" xml:lang="tr"><span class="no-style-override">Sinirleri büsbütün bozulan general:</span></p>

  <p class="normal normal-override-1" xml:lang="tr"><span class="no-style-override">- Yani nasıl bir hâl, diye atıldı yeniden. Bana bak, Ganya… Lütfen bugün ona fazla itirazda bulunma ve gayret et, şöyle… Kısacası sempatik görünmeye çalış. Hım!.. Niye öyle ağzını çarpıtıyorsun? Bana bak, Gavrila Ardalionoviç, sırası gelmişken, hem de tam sırası gelmişken söyleyeyim: Biz niçin uğraşıyoruz? Anlıyor musun, bu işe bağlı olan kişisel çıkarımı çoktan garanti altına aldım; öyle veya böyle, bunu kendi çıkarıma uygun olarak hallederim. Totski kesin kararını verdi, öyleyse ben de tamamıyla eminim. Durum bu olunca, anlıyorsun ki, tek amacım sana iyilik yapmak. Kendin kararını ver, bana güveniyor musun, güvenmiyor musun? Aynı zamanda seni şey… Sözün kısası, akıllı bir insansın, ben de sana güvendim… Bu olayda ise… Bu… Bu…</span></p>

  <p class="normal normal-override-1" xml:lang="tr"><span class="no-style-override">Ganya yine kelime bulmakta zorluk çeken generale yardım ederek:</span></p>

  <p class="normal normal-override-1" xml:lang="tr"><span class="no-style-override">- Bu en önemlisi, dedi. Aynı zamanda dudaklarını, artık gizlemek istemediği zehirli bir gülümsemeyle büzdü.</span></p>

  <p class="normal normal-override-1" xml:lang="tr"><span class="no-style-override">Sanki generalin bakışlarından bütün düşüncelerini okumak ister gibi, ateşli bakışlarını onun gözlerine dikti. Generalin kan beynine sıçradı, parlayıverdi. Sert sert Ganya’ya bakarak:</span></p>

  <p class="normal normal-override-1" xml:lang="tr"><span class="no-style-override">- Elbette, en önemlisi akıldır, diye onayladı. Hem gülünç adamsın sen, Gavrila Ardalionoviç! Anladığıma göre, bir hâl çaresi bulmuş gibi, bu tüccar oğlunun ortaya çıkmasına sevinmiş görünüyorsun. İşte burada, ta başlangıçtan beri, mantıkla hareket etmek gerekirdi. Bunu anlamalısın, her iki tarafa karşı da dürüst davranmam gerekirdi. Aslında kimseyi zor durumda bırakmamak için bize önceden haber vermeliydin, bunu yapmak için bol bol zamanın vardı. Hatta şimdi bile zamanın var -general, önemle kaşlarını kaldırdı- yani birkaç saat kalmış olmasına rağmen… Anladın mı? Anladın mı? Gerçekten istiyor musun, istemiyor musun? İstemiyorsan söyle, o zaman güle güle deriz. Kimse sizi tutmuyor, Gavrila Ardalionoviç, kimse sizi zorla kapana kıstırmak istemiyor, yani burada bir kapan görüyorsanız, demek istiyorum.</span></p>

  <p class="normal normal-override-1" xml:lang="tr"><span class="no-style-override">Ganya yavaş ama kesin bir sesle:</span></p>

  <p class="normal normal-override-1" xml:lang="tr"><span class="no-style-override">- İstiyorum, diye cevap verdi, gözlerini yere indirdi ve somurtarak sustu.</span></p>

  <p class="normal normal-override-1" xml:lang="tr"><span class="no-style-override">Ganya’nın davranış ve hareketleri generali yatıştırmış ve huzura kavuşturmuştu. İlk önce kızmış, bunun sonucunda kırıcı olmuştu. Tabi yaptıklarına pişmanlık duymuştu ama sözler ağzından dökülmüştü bir kez. General, sanki yeni görmüş gibi dik dik Prens Mişkin’e bakmıştı. Henüz yeni tanıdığı prensin orda olması ve her şeyi duyması telaşlandırmıştı generali. Fakat prensin dürüstlüğü, doğallığı onu rahatlatmaya yetti de arttı bile.</span></p>

  <p class="normal normal-override-1" xml:lang="tr"><span class="no-style-override">General, prensin verdiği yazı örneğine bakarak:</span></p>

  <p class="normal normal-override-1" xml:lang="tr"><span class="no-style-override">- Vay, diye bağırdı. Bu bir örnek! Hem de az bulunur bir örnek. Bak bakalım Ganya, bak hem nasıl bir yetenek!</span></p>

  <p class="normal normal-override-1" xml:lang="tr"><span class="no-style-override">Prens kalın parşömen kâğıt üzerine, Orta Çağ Rus harfleriyle:</span></p>

  <p class="normal normal-override-1" xml:lang="tr"><span class="no-style-override">“Alçak gönüllü Izhip Pafnutiy buraya parmak bastı.” diye yazmıştı.</span></p>

  <p class="normal normal-override-1" xml:lang="tr"><span class="no-style-override">Prens büyük bir memnuniyetle:</span></p>

  <p class="normal normal-override-1" xml:lang="tr"><span class="no-style-override">- İşte bu, diye açıkladı, XIV yüzyıl elyazmasından fotokopisi alınmış rahip Pafnutiy’nin kendi el yazısıdır. Onlar, yani bizim şu eski rahip ve başrahiplerimiz, çok güzel yazı yazıyorlardı, hem bazen ne büyük bir zevk ve gayretle yazıyorlardı! Sizde hiç olmazsa Pogodin basımevinin bir kitabı yok mu? Sonra burada başka harflerle yazdım. Bunlar geçen yüzyılda sokak yazıcılarının kullandığı ve onların örneklerinden (bu örneklerden bende bir tane vardı) alınmış yuvarlak, iri Fransız harfleridir. Kabul etmelisiniz ki onların da kendilerine göre gurur ve şerefleri var. Ben, Fransız karakterini Rus harflerine çevirdim, sonuç başarılı oldu, oysa bu iş pek güçtür. İşte çok güzel ve orijinal bir yazı örneği daha, işte şu cümle: “Gayret her şeyi yener”. Bu, Rus el yazması, yazıcılara, daha doğrusunu isterseniz, askerî yazıcılara özgü bir yazı… Önemli kimselere resmî bir yazı böyle yazılır. Yine aynı harfler, mükemmel, kara kara yazılmıştır; ama umulmaz bir zevk vardır. Bir kaligraf, bu çiziştirmelere ya da daha doğrusu bu çiziştirme denemelerine, işte yarım bırakılmış şu harf kuyruklarına izin vermez -görüyor musunuz?.. Genel olarak o bir karakterin ifadesidir, bunda askerî yazıcının ruhu gizleniyor. Şöyle bir gezip tozmak isterdim, yeteneğim de bunu gerektiriyor; ama asker elbisemin yakasını düğmeler sıkıyor, yazıda da bu disiplin kendini gösteriyor! Daha pek yakında bir örnek beni çok şaşırttı: Bir rastlantı sonucu buldum… Hem de nerede?.. İsviçre’de! İşte bu sade, her zamanki en temiz İngiliz el yazması… Zariflik, artık bundan öteye geçemez, burada her şey enfes, boncuk, inci; bu bitirilmiş bir şeydir. Ama işte varyasyon ve yine Fransız yazısı, onu bir Fransız gezgininden aldım. Yine aynı İngiliz harfleri ama kara çizgi, İngiliz harfindekinden biraz daha kara ve kalınca, sonunda gölge uygunluğu bozuluvermiştir; hem şuna dikkat edin: Oval hâli değiştirilmiştir, harfler biraz yuvarlak, üstelik çiziştirmeye de yer verilmiştir, çiziştirme ise çok tehlikeli bir şeydir! Çiziştirme büyük bir zevk ister; ama bu başarılmış, uygun bulunmuşsa, böyle bir harf hiçbir şeyle kıyaslanamaz. Öyle ki, insan ona âşık bile olur.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Vay! Ne incelikler biliyorsunuz, diyerek gülüyordu. Siz, sevgili dostum, yalnız kaligraf değilsiniz, aynı zamanda bir artistsiniz. Öyle değil mi, Ganya?</span></p>

  <p class="normal normal-override-1" xml:lang="tr"><span class="no-style-override">Ganya:</span></p>

  <p class="normal normal-override-1" xml:lang="tr"><span class="no-style-override">- Şaşılacak bir şey, diye cevap verdi. Hem de hedefini bilerek yapılmış bir şey, diye alaylı bir şekilde konuşmaya başladı.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Sen gül, gül, dedi. Hâlbuki dostumuz gelecek vaat ediyor. Biliyor musunuz, prens şimdi size kime mektup yazdıracağız? Daha ilk adımda size ayda otuz beş ruble maaş verilebilir. Ama saat yarım olmuş, diye saatine bakarak ekledi. İş başına prens, hızlı olmam gerek, bugün belki bir daha görüşemeyiz! Bir dakika oturun bakayım; sizi sık sık kabul edemeyeceğimi daha önce de açıklamıştım ama size azıcık yardım etmeyi büyük bir içtenlik ve arzu ile istiyorum. Tabii azıcık, yani en gerekli yardımı, ondan sonra kendiniz nasıl isterseniz. Sana kalem odasında güzel bir masa hazırlatacağım. Ama unutmayın ki sizden bu işte devamlılık ve özen bekliyorum. Bundan sonrasına gelince: Sizi Gavrila Ardalionoviç Ivolgin ile tanıştıracağım. Ivolgin’in annesi ve bacısı evlerinin bir odasını kiraya vermek istiyorlar ve güvenilir bir kiracı arıyorlar. Oda çok güzel döşenmiş, hiçbir şey almanıza gerek yok. Benim aracılığımla hiçbir problem yaşamadan kiralarsınız evi. Sakın ihmal etmeyin; çünkü sizin için bulunmaz bir fırsat bu. Nedenine gelince; öncelikle yalnız kalmayacak, dertleşecek ve bir şeyleri paylaşabileceğiniz insanlar olacak. İkincisi yeni bir aileniz olacak ve çevre edineceksiniz. Sizin Petersburg gibi önemli ve gözde bir kentte yalnız kalmanıza gönlüm elvermiyor. Gavrila Ardalionoviç’in annesi Nina Aleksandrova ve kız kardeşi, kendilerini son derece saydığım hanımlardır. Nina Aleksandrovna, emekli General Ardalion Aleksandroviç’in, ki hizmete başladığım yıllarda arkadaşımdı, bazı sebeplerle kendisiyle ilişkimi kestim ama bu yine de kendime göre onu saymama engel değildir, karısı oluyor. Bunları açıklamak istememin sebebi, sizi şahsen tavsiye, aynı zamanda bu şekilde size bir çeşit kefil olduğumu belirtmektir. Ücret pek uygundur, sanırım, yakında aylığınız da buna yetecektir. Doğru, bir insanın biraz da cep harçlığı olması gerekir; ama prens, sizin cep harçlığından, genel olarak da cebinizde para bulundurmaktan kaçınmanız gerektiğini söylersem sakın bana darılmayın. Bunu sizi göz önünde bulundurarak söylüyorum. Ama şimdiki hâlde cebiniz bomboş olduğuna göre, başlangıç olarak size bu yirmi beş rubleyi teklif etmeme izin vermenizi istiyorum. Merak etmeyin bir borç olarak veriyorum bunu size. İsterseniz avans sayın. Sonra keserim maaşınızdan. Kendiniz de cana yakın bir insansınız o, zaman aramızda da hiç bir sorun çıkmaz. Sizinle böyle ilgilenmeme gelince, sizin için birtakım planlarım var; onları da sonra öğrenirsiniz. Görüyorsunuz ya, sizinle açık açık konuşuyorum. Ümit ederim ki Ganya, prensin sizin evde yerleşmesine karşı gelmezsin?</span></p>

  <p class="normal normal-override-1" xml:lang="tr"><span class="no-style-override">- Tam aksine! Annem de pek memnun olur… diye Ganya büyük bir incelikle onayladı ve kabul etti.</span></p>

  <p class="normal normal-override-1" xml:lang="tr"><span class="no-style-override">- Evinizde, galiba yalnız bir oda tutuldu. Kimindi o, Ferd… Fer…</span></p>

  <p class="normal normal-override-1" xml:lang="tr"><span class="no-style-override">- Ferdişçenko.</span></p>

  <p class="normal normal-override-1" xml:lang="tr"><span class="no-style-override">- Ha, evet, o adamdan hiç hoşlanmadım zaten. Ferdişçenko denen herif ahlaksızın, palyaçonun biri. Hem anlamıyorum, neden Nastasya Filippovna ona o kadar yüz veriyor? Gerçekten de akrabası mı oluyor?</span></p>

  <p class="normal normal-override-1" xml:lang="tr"><span class="no-style-override">- Yok canım, hepsi şaka!..</span></p>

  <p class="normal normal-override-1" xml:lang="tr"><span class="no-style-override">- Eh, canı cehenneme! E, prens? Nasıl, memnun oldunuz mu, olmadınız mı?</span></p>

  <p class="normal normal-override-1" xml:lang="tr"><span class="no-style-override">- Teşekkür ederim general, siz çok iyi kalpli bir insansınız, oysa ben istememiştim bile. Bunu gururumdan söylemiyorum. Gerçekten de nereye başvuracağımı bilmiyordum. Doğru, demin beni Rogojin çağırmıştı…</span></p>

  <p class="normal normal-override-1" xml:lang="tr"><span class="no-style-override">- Rogojin mi? E, hayır. Bir baba yahut hoşunuza giderse, bir dost gibi, Rogojin’i unutmanızı öneriyorum. Hem genel olarak yeni bir üyesi olacağınız aileye sıkı sıkı sarılmanız gerekmez mi?</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- İzin verirseniz, diye başlayacak oldu. İşte benim bir işim var. Haber aldığıma göre…</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- E, özür dilerim, diyerek onun sözünü kesti. Şimdi artık fazla bir dakikam bile yok. Şimdi Lizaveta Prokofyevna’ya geldiğinizi bildiririm. Eğer kabul etmek isterse, artık sizi olduğunuz gibi tanıtacağım ona. O zaman fırsattan faydalanmanız, onun gözüne girmeniz gerekecek. Çünkü Lizaveta Prokofyevna çok işinize yarayabilir. Nedenine gelince, aynı soydansınız. Kabul etmek istemezse anlayışla karşılayın, artık başka bir zaman olur. Sen de Ganya, şimdilik hesap pusulalarına bakıver, demin Fedoreyeviç ile uğraştık durduk. Onları şeye dâhil etmeyi unutmamalıydı.</span></p>

  <p class="normal normal-override-1" xml:lang="tr"><span class="no-style-override">General çıkıp gitti. Prens de galiba dördüncü defadır anlatmak istediği konuyu bu sefer de açamadı. Ganya, bir sigara yaktı, bir sigara da prense uzattı. Prens kabul etti ama onun işine engel olmamak için konuşmuyordu, çalışma odasını incelemeye koyulmuştu. Ama Ganya, generalin gösterdiği rakamlarla dolu kâğıda üstünkörü bir göz attı. Dalgındı; prensin düşüncesine göre, Ganya’nın gülümseyişi, bakışları, dalgınlığı, ikisi baş başa kalınca da ağırlaşmıştı. Birdenbire prense yaklaştı; beriki o dakikada yine Nastasya Filippovna’nın portresine bakıyordu.</span></p>

  <p class="normal normal-override-1" xml:lang="tr"><span class="no-style-override">- Demek böyle bir kadın hoşunuza gidiyor, diye sordu. Bu sırada, sanki olağanüstü bir amacı varmış gibi, sert gözlerle onu süzüyordu.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Bu yüz ve güzellik insanın başını döndürüyor, diye konuştu. Umarım Tanrı kaderini güzel, şansını açık eder. Kaderi diğerlerine benzemez. Gülen yüzün altında acı çekmiş gerçek bir yüz görüyorum. Şu gözlere, şu kemiklere, şu yanaklarının başlangıcı iki noktaya dikkatle bakın, her şeyi bütün açıklığıyla göreceksiniz. Şerefini her şeyin üstünde tutan, gururu için her şeyi yapabilecek bu yüz keşke iyi bir kalbe sahip olsa. Umarım iyi bir kalbin sahibidir. O zaman her şey çok güzel olacak!</span></p>

  <p class="normal normal-override-1" xml:lang="tr"><span class="no-style-override">Ganya, ateşli bakışlarını onun yüzünden indirmeyerek:</span></p>

  <p class="normal normal-override-1" xml:lang="tr"><span class="no-style-override">- Ya siz, böyle bir kadınla evlenir miydiniz, diye devam ediyordu.</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">- Ama ben hastayım, evlenemem, dedi.</span></p>

  <p class="normal normal-override-1" xml:lang="tr"><span class="no-style-override">- Ya Rogojin evlenir miydi? Ne dersiniz?</span></p>

  <p class="normal normal-override-1" xml:lang="tr"><span class="no-style-override">- Sanıyorum hemen evlenirdi ama bir hafta sonra, belki onun gırtlağını keserdi.</span></p>

  <p class="normal normal-override-1" xml:lang="tr"><span class="no-style-override">Bunları söyler söylemez Ganya birden öyle titredi ki, prens az daha bağıracaktı.</span></p>

  <p class="normal normal-override-1" xml:lang="tr"><span class="no-style-override">Onun kolunu yakalayarak:</span></p>

  <p class="normal normal-override-1" xml:lang="tr"><span class="no-style-override">- Siz iyi misiniz? diye sordu.</span></p>

  <p class="normal normal-override-1" xml:lang="tr"><span class="no-style-override">- Ekselans! General hazretleri, hanımefendinin yanına çıkmanızı rica ediyorlar, diye kapıda beliren uşak haber verdi.</span></p>

  <p class="normal normal-override-1" xml:lang="tr"><span class="no-style-override">Prens, uşağın arkasından yürüdü.</span></p>

</body>

</html>