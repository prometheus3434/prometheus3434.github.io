<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="ua156e6d6-1bfb-473e-81cb-b6b70f917aa5" xml:lang="tr">X</h2>

  <p class="normal normal-override-1" xml:lang="tr"><span class="no-style-override">Orta yerde birden Nastasya Filippovna’nın sesi çınladı:</span></p>

  <p class="normal normal-override-1" xml:lang="tr"><span class="no-style-override">- Ama izin verin, bu nasıl olur, diye sordu, beş veya altı gün önce ben, Independance’ta -ben hep independance okurum- tıpkı bunun gibi bir hikâye okumuştum. Ama tıpkı bunun gibi! Olay, Rein kıyılarında, demiryolunda bir vagonda, bir Fransız ile bir İngiliz kadın arasında geçmiş. Aynı şekilde elden sigara kapılmış, aynı şekilde fino pencereden fırlatılmış, en sonunda tıpkı anlattığınız gibi olmuş. Hatta elbise bile açık mavi!</span></p>

  <p class="normal normal-override-1" xml:lang="tr"><span class="no-style-override">General korkunç bir şekilde kızardı, Kolya da kızardı, başını elleri arasında sıktı. Ptitsin çabucak başını çevirdi. Yalnız Ferdişçenko, eskisi gibi kahkaha atıyordu. Ganya’ya gelince, onun sözü bile olmaz. Bütün bu zaman içinde orada durmuş, sessizce, dayanılmaz bir acı çekiyordu.</span></p>

  <p class="normal normal-override-1" xml:lang="tr"><span class="no-style-override">General:</span></p>

  <p class="normal normal-override-1" xml:lang="tr"><span class="no-style-override">- Tanrı şahidimdir ki, benim de başımdan tıpkı böyle bir olay geçti… diye mırıldandı.</span></p>

  <p class="normal normal-override-1" xml:lang="tr"><span class="no-style-override">Kolya:</span></p>

  <p class="normal normal-override-1" xml:lang="tr"><span class="no-style-override">- Babamla Belokonskaya’nın dadısı Mistris Şmidt arasında bir tatsızlık olmuştu, diye bağırdı, ben hatırlıyorum.</span></p>

  <p class="normal normal-override-1" xml:lang="tr"><span class="no-style-override">İnsafsız Nastasya Filippovna:</span></p>

  <p class="normal normal-override-1" xml:lang="tr"><span class="no-style-override">- Nasıl! Tıpkı böyle mi? Avrupa’nın iki ucunda bütün ayrıntılarıyla birbirine benzeyen iki olay ha, ta açık mavi elbiseye varıncaya kadar, öyle mi?! Size Independance Belge’i göndereyim!</span></p>

  <p class="normal normal-override-1" xml:lang="tr"><span class="no-style-override">General, hâlâ ısrar ediyordu:</span></p>

  <p class="normal normal-override-1" xml:lang="tr"><span class="no-style-override">- Ama dikkat buyurun, bu olay benim başımdan iki yıl önce geçmişti.</span></p>

  <p class="normal normal-override-1" xml:lang="tr"><span class="no-style-override">- Ha, işte bu belki!</span></p>

  <p class="normal normal-override-1" xml:lang="tr"><span class="no-style-override">Nastasya Filippovna, sinir nöbetine tutulmuş gibi, kahkahalarla gülüyordu.</span></p>

  <p class="normal normal-override-1" xml:lang="tr"><span class="no-style-override">Ganya, ıstırap dolu, titreyen bir sesle:</span></p>

  <p class="normal normal-override-1" xml:lang="tr"><span class="no-style-override">- Babacığım, iki sözüm var, dışarı gelir misin, dedi.</span></p>

  <p class="normal normal-override-1" xml:lang="tr"><span class="no-style-override">Bakışlarından sonsuz bir nefret akıyordu.</span></p>

  <p class="normal normal-override-1" xml:lang="tr"><span class="no-style-override">Tam bu sırada holden, hızlı hızlı çalınan çıngırağın sesi duyuldu. Böyle çekilerek çıngırak koparılabilirdi. Bu, umulmadık bir ziyareti haber veriyordu. Kolya, kapıyı açmaya koştu.</span></p>

</body>

</html>