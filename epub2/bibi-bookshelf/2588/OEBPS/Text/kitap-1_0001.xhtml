<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1" id="toc-anchor-1" xml:lang="tr">I</h2>

  <p class="normal normal-override-1" xml:lang="tr"><span class="no-style-override">Kasım ayının sonlarında, karların ve buzların çözüldüğü bir gündü… Varşova-Petersburg treni, sabah saat dokuz sularında Petersburg’a yaklaşıyordu. Nem ve sis yüzünden hava karanlıktı, ortalık güçlükle seçilebiliyordu; vagonun penceresinden rayların on adım ötesini görebilmek çok zordu. Yolcuların arasında Rusya dışından gelenler de vardı. Ama en kalabalık vagonlar üçüncü mevkilerdi… Çoğu da uzaklardan gelmeyen iş adamlar ve dar gelirli kimselerdi. Hepsi de yorgun, uykusuz geçen bir gecenin ardından gözleri ağırlaşmış, soğuktan titriyorlardı.</span></p>

  <p class="normal normal-override-1" xml:lang="tr"><span class="no-style-override">Üçüncü mevki vagonlardan birinde, şafak söktüğünden beri pencere önündeki iki yolcu karşı karşıya duruyorlardı. İkisi de genç, ikisinin de eşyaları yok denecek kadar azdı. Giyinişleri sade, yüzleri ilgi çekiciydi ve ikisi de birbirleriyle konuşmak için oldukça istekli görünüyorlardı. Tam o anda birbirlerinin nasıl özellikler taşıdıklarını bilmiş olsalar, tesadüfün kendilerini Varşova-Petersburg treninin bu üçüncü mevki vagonunda tuhaf bir şekilde karşı karşıya getirmesini hayretle karşılarlardı.</span></p>

  <p class="normal normal-override-1" xml:lang="tr"><span class="no-style-override">Biri kısa boylu, yirmi yedi yaşlarında, kıvırcık saçlıydı; küçük kurşuni gözleri ateş saçıyordu. Burnu geniş ve yayvan, elmacık kemikleri çıkıktı. İnce dudakları alaycı ve küstahtı; hatta öfkeli bir gülümsemeyle kıvrılıyordu. Alnı yüksek ve biçimliydi, yüzünün alt kısmının taşıdığı asaletsizliği dengeliyordu. Ayrıca bu yüzde ölü bir solgunluk çarpıyordu göze, bu da genç adamın bütün yüz hatlarına, oldukça sağlam yapılı olmasına rağmen, bitkin görüntüsü veriyordu. Aynı zamanda yüzünde acı verecek kadar ihtiraslı bir şey vardı ki, bu da saygısız ve kaba gülümsemesine, kendini beğenmiş bakışlarına ters düşüyordu. Gayet sağlam giyinmişti; sırtında oldukça geniş, siyah, kuzu derisinden bir kürk vardı. Geceleyin de üşümemişti.</span></p>

  <p class="normal normal-override-1" xml:lang="tr"><span class="no-style-override">Oysa karşısındaki, hazırlıklı olmadığı Rus kasımının nemli soğuğunu tatmak zorunda kalmıştı. Arkasında geniş başlıklı, kalın, kolsuz bir pelerin vardı. Yabancı memleketlerde, İsviçre’de ya da mesela Kuzey İtalya’da yolcuların kullandıkları türden bir elbiseydi. Onlar bunu giyerken Eydekunen’den Petersburg’a kadar olan yolu düşünmezler. Ama İtalya’da işe yarayan ve tümüyle tatminkâr bu kılık, Rusya söz konusu olduğunda pek de kullanışlı değildi. Başlıklı yağmurluğun sahibi ortadan yüksek boylu, sarışın, gür saçlı, yirmi altı veya yirmi yedi yaşlarında bir delikanlıydı. Hemen hemen beyaza çalan kısa, sivri bir sakalı vardı. İri gözleri mavi ve sabitti, bakışlarında sakin ama ağır, bazı insanların ilk görüşte sara hastalığı teşhis ettikleri tuhaf bir ifade vardı. Bununla birlikte, delikanlının yüzü sevimli, ince ve zayıftı fakat renksizdi. Şimdiyse soğuktan morarmıştı. Eski, solmuş ipekten bir bohça sarkıyordu elinden, galiba bütün eşyası bu bohça içindeydi. Ayaklarında kalın pençeli, tozluklu potinler vardı ve bunların hiçbiri Rus malı değildi. Siyah saçlı, kürklü yol arkadaşı, kısmen yapacak işi olmadığından, bütün bunları gözden geçirmişti. Nihayet, bazen insanların yakınlarının başarısızlıklarıyla duydukları neşeyi belli eden o kaba gülümsemeyle:</span></p>

  <p class="normal normal-override-1" xml:lang="tr"><span class="no-style-override">- Soğuk, değil mi, diye sordu omuzlarını silkerek.</span></p>

  <p class="normal normal-override-1" xml:lang="tr"><span class="no-style-override">Karşısındaki ilgiyle:</span></p>

  <p class="normal normal-override-1" xml:lang="tr"><span class="no-style-override">- Çok, diye cevap verdi, hem dikkat ederseniz hava lodos. Ayaz olsaydı, kim bilir ne olurdu? Bizim buraların bu kadar soğuk olacağını aklıma bile getirmemiştim… Unutmuşum.</span></p>

  <p class="normal normal-override-1" xml:lang="tr"><span class="no-style-override">- Başka bir ülkeden mi geliyorsunuz?</span></p>

  <p class="normal normal-override-1" xml:lang="tr"><span class="no-style-override">- Evet, İsviçre’den.</span></p>

  <p class="normal normal-override-1" xml:lang="tr"><span class="no-style-override">- Üff! Ne diyorsunuz?</span></p>

  <p class="normal normal-override-1" xml:lang="tr"><span class="no-style-override">Onun bu şaşkınlığı karşısındakinin o kadar hoşuna gitti ki, bu durum karşısında önce tiz bir ıslık çaldı, ardından da kahkahayı patlatıverdi. Sırtında İsviçre pelerini taşıyan genç adam, karşısında oturan yol arkadaşının -bazıları bilgisizlik kokan- bütün sorularına sabırla cevap veriyordu. Bu arada kendinden söz etmeyi de ihmal etmiyordu. Dört yıldan beri Rusya dışındaydı. Bu dört yıllık zaman ondan çok şey alıp götürmüş, başına sara belasını bulaştırmıştı. Saranın Rusya dışındaki isimlerinden biri de “Aziz Vittus Dansı”ydı. Delikanlı kendisine her şeyiyle açılan bu yol arkadaşının yüzüne bakıyordu. Çaktırmadan onun, “Peki hastalığını tedavi ettirebildin mi?” sorusuna, karşısındaki sarışın delikanlının “Ne yazık ki bu mümkün olmadı!” demesiyle diğeri zorlukla tuttuğu kahkahalarını koyuverdi.</span></p>

  <p class="normal normal-override-1" xml:lang="tr"><span class="no-style-override">Esmer, küçümser bir sesle:</span></p>

  <p class="normal normal-override-1" xml:lang="tr"><span class="no-style-override">- İşte! Boşu boşuna kim bilir ne kadar para harcamışsınızdır, biz de burada körü körüne onlara inanırız, diye işaret etti.</span></p>

  <p class="normal normal-override-1" xml:lang="tr"><span class="no-style-override">Yanlarında oturan, kötü giyinmiş, dava takipçiliğinde kaşarlanmış bir memura benzeyen, kırk yaşlarında, sağlam yapılı, kırmızı burunlu, yüzü siyah sivilceli bay:</span></p>

  <p class="normal normal-override-1" xml:lang="tr"><span class="no-style-override">- Tamamen haklısınız. Bütün yaptıkları, biz Rusların kanını son damlasına kadar emmek… Üstelik karşılığında hiçbir şey de vermeden…</span></p>

  <p class="normal normal-override-1" xml:lang="tr"><span class="no-style-override">İsviçreli hasta, sakin bir sesle:</span></p>

  <p class="normal normal-override-1" xml:lang="tr"><span class="no-style-override">- Evet ama benim durumum hakkında yanılıyorsunuz. Tabii iddia edemem; çünkü her şeyi bilmiyorum. Ama doktorum bana buraya gelmek için yol harçlığı verdi, orada da neredeyse iki yıl boyunca bana o baktı.</span></p>

  <p class="normal normal-override-1" xml:lang="tr"><span class="no-style-override">- Neden, para verecek kimseniz yok muydu?</span></p>

  <p class="normal normal-override-1" xml:lang="tr"><span class="no-style-override">- Hayır, vardı. Sağlık harcamalarımı Bay Pavlişçev ödüyordu. Ama iki yıl önce öldü. Ben de bunun üzerine uzaktan akrabam olan General Yepançin’in karısına bir mektup yazdım; ama hiçbir yanıt alamadım. O yüzden ben de artık dönüyorum.</span></p>

  <p class="normal normal-override-1" xml:lang="tr"><span class="no-style-override">- Nereye dönüyorsunuz?</span></p>

  <p class="normal normal-override-1" xml:lang="tr"><span class="no-style-override">- Yani nerede kalacağımı soruyorsunuz?.. Henüz bilmiyorum… Öyle…</span></p>

  <p class="normal normal-override-1" xml:lang="tr"><span class="no-style-override">- Daha karar vermediniz mi?..</span></p>

  <p class="normal normal-override-1" xml:lang="tr"><span class="no-style-override">Dinleyenlerin ikisi de kahkahalarla güldüler.</span></p>

  <p class="normal normal-override-1" xml:lang="tr"><span class="no-style-override">Esmer:</span></p>

  <p class="normal normal-override-1" xml:lang="tr"><span class="no-style-override">- Herhâlde bütün varlığınız da bu bohçanın içinde olsa gerek, dedi.</span></p>

  <p class="normal normal-override-1" xml:lang="tr"><span class="no-style-override">Burnu kıpkırmızı memur büyük bir memnuniyetle:</span></p>

  <p class="normal normal-override-1" xml:lang="tr"><span class="no-style-override">- Eminim öyledir, diye karıştı söze. Gerçi yoksulluk ayıp değil ama bunu da görmemeye imkân yok. Herhâlde bagaj vagonlarında da başka eşyanız yoktur.</span></p>

  <p class="normal normal-override-1" xml:lang="tr"><span class="no-style-override">Bunun da böyle olduğu anlaşıldı. Sarışın genç, hemen ve umulmadık bir acelecilikle bunu da itiraf etti.</span></p>

  <p class="normal normal-override-1" xml:lang="tr"><span class="no-style-override">Doyuncaya kadar güldükten sonra -şu da dikkate değer ki, bohça sahibi de onlara bakarak gülmeye başladı, bu da onların neşesini bir kat daha arttırıyordu- memur:</span></p>

  <p class="normal normal-override-1" xml:lang="tr"><span class="no-style-override">- Bohçanız oldukça kıymetli herhâlde, diye sürdürdü sözlerini. İçinde dış ülkelerin, çılgın Napolyon Bonapart, Fredrich veya Hollanda altınları olup olmadığı şüpheli olsa da, bu durumu sadece Avrupaî ayakkabılarınızı örten ve koruyan tozluklarınıza bakarak anlamak hiç de zor değil. Ama işin içine General Yepançin’in karısı gibi itibarlı bir akrabanız girince, durum değişiyor. Tabi doğru söylüyor ve bizi kandırmıyorsanız. Geniş bir hayal gücünüz olmadığını ve yalan söylemeyeceğinizi nereden bilelim?</span></p>

  <p class="normal normal-override-1" xml:lang="tr"><span class="no-style-override">Sarışın genç:</span></p>

  <p class="normal normal-override-1" xml:lang="tr"><span class="no-style-override">- Evet, yine doğru tahmin ettiniz, dedi… Gerçekten yanılıyor da olabilirim… Aslında pek akraba da sayılmayız; hatta o kadar ki, o zaman bana cevap vermediklerine hiç şaşmadım. Bunu zaten bekliyordum.</span></p>

  <p class="normal normal-override-1" xml:lang="tr"><span class="no-style-override">- Posta paranıza yazık olmuş. Ama hiç olmazsa saf ve içtensiniz, bu da takdire şayan bir şey!.. General Yepançin’e gelince, onu tanırız; çünkü her yerde tanınmış bir insandır. Size İsviçre’de bakmış olan merhum Pavlişçev’i de tanıyorduk. Nikolay Andreyeviç’e gelince, Pavlişçev’in amcasının oğludur. Diğeri hâlâ Kırım’da yaşıyor; Nikolay Andreyeviç rahmetli, sosyeteye bağlı, saygıdeğer bir insandı, eski zamanda dört bin kölesi vardı…</span></p>

  <p class="normal normal-override-1" xml:lang="tr"><span class="no-style-override">- Evet, efendim, onun adı Nikolay Andreyeviç Pavlişçev’di.</span></p>

  <p class="normal normal-override-1" xml:lang="tr"><span class="no-style-override">Delikanlı cevap verir vermez, dikkatli ve inceleyen gözlerle her şeyi bilen ukala bayı baştan ayağa süzdü.</span></p>

  <p class="normal normal-override-1" xml:lang="tr"><span class="no-style-override">Her şeyi bilen bu ukala baylara, toplumun her kesiminde sık sık rastlanabilir. Çünkü onlar aşırı bir merakla akıllarını ve olan bütün yeteneklerini bir noktada toplarlar. Çağdaş düşünürlerin dediği gibi, yaşamın daha önemli, ilginç sorunlarıyla ilgilenebilecek kapasitede değillerdir. Bununla beraber, “her şeyi bilirler” sözü altında oldukça sınırlanmış bir alanı göz önünde tutmak gerekir. Falanca nerede çalışır, kimlerle tanışır, ne kadar malı mülkü vardır, nerede valilik etmiştir, karısı kimdir, ne kadar çeyiz getirmiştir, kuzeni, kuzeninin kuzeni kimdir vs. vs?.. Hepsi de bunun gibi şeyler. Bu her şeyi bilenler, çoğu zaman dirsekleri yırtık gezer, ayda on yedi ruble kazanırlar. Haklarında en küçük ayrıntısına kadar her şeyi bildikleri insanlar, onların bunu hangi çıkar uğruna yaptıklarına akıl erdiremezlerdi. Oysa bu adamların çoğu, bilime denk bu bilgileriyle, tam anlamıyla teselli bulur, kendilerine karşı saygı uyandırır, hatta en yüksek iç huzuruna kavuşurlar. Gerçekten de ilginç bir bilim türüdür bu. Ben, bu bilim içinde gönül ferahlığına, yüksek amaçlara ulaşmış, hatta sırf bununla kariyer yapmış birçok bilgin, edebiyatçı, şair ve siyaset adamı gördüm.</span></p>

  <p class="normal normal-override-1" xml:lang="tr"><span class="no-style-override">Siyah saçlı genç, bütün bu konuşma boyunca esniyor, amaçsızca pencereden dışarıya bakıyor, sabırsızlıkla yolculuğun bitmesini bekliyordu. Her nedense çok dalgındı, hatta telaşlıydı. Dahası, bu dalgınlığı ona bakanları şaşkınlığa itiyordu. Bazen dinleyip dinlemediği, bakıp bakmadığı bile anlaşılmıyordu; gülüyor ama o an neye güldüğünü bilmiyor, anımsamıyordu.</span></p>

  <p class="normal normal-override-1" xml:lang="tr"><span class="no-style-override">Sivilceli bay birden sarışın delikanlıya:</span></p>

  <p class="normal normal-override-1" xml:lang="tr"><span class="no-style-override">- Pardon, daha adınızı bile bilmiyorum. Kiminle tanışıyorum acaba, diye sordu, hararetli bir şekilde.</span></p>

  <p class="normal normal-override-1" xml:lang="tr"><span class="no-style-override">Diğeri aceleci bir hevesle:</span></p>

  <p class="normal normal-override-1" xml:lang="tr"><span class="no-style-override">- Prens Lev Nikolayeviç Mişkin, diye cevap verdi.</span></p>

  <p class="normal normal-override-1" xml:lang="tr"><span class="no-style-override">Memur düşünceli:</span></p>

  <p class="normal normal-override-1" xml:lang="tr"><span class="no-style-override">- Prens Mişkin?.. Lev Nikolayeviç? Kusuruma bakmaz, beni ayıplamazsanız… Tanıyamadım efendim. Hatta bu ismi ömrüm boyunca hiç duymadım desem, hata etmiş olmam, diye mırıldandı. Soyadınızı kast etmiyorum. Soyadının kökeni tarihe dayanır. Merak edenler Karamzin’in eserine bakabilirler. Ben isimlere önem veririm… Prens Mişkin ismini hiçbir yerde görmedim de duymadım da. Sadece ben değil, sanırım toplumun büyük bir kesimi de yabancı Mişkin ismine.</span></p>

  <p class="normal normal-override-1" xml:lang="tr"><span class="no-style-override">Prens hemen cevap verdi:</span></p>

  <p class="normal normal-override-1" xml:lang="tr"><span class="no-style-override">- Ah, evet!.. Benden başka hiçbir Mişkin prensi yok, sanırım ben sonuncusuyum. Babalarla dedelerimize gelince, onlar “Odnodvoretz”miş. Babam teğmenmiş. Ama işte generalin karısı Yepançina’nın nasıl olup da Mişkin prenslerinin arasına katıldığını bilmiyorum, herhâlde neslinin sonuncusu…</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Neslinin sonuncusu!.. Hı hı. Bunu nasıl da yakıştırdınız, diye güldü.</span></p>

  <p class="normal normal-override-1" xml:lang="tr"><span class="no-style-override">Esmer delikanlı da gülümsedi. Sarışın böyle bir espri, hem de oldukça kötü bir espri yapmış olmasına kendisi de epeyce şaşırdı. Şaşkınlık içinde:</span></p>

  <p class="normal normal-override-1" xml:lang="tr"><span class="no-style-override">- Ne dersiniz, ben bunu hiç düşünmeden söyledim, dedi.</span></p>

  <p class="normal normal-override-1" xml:lang="tr"><span class="no-style-override">Memur neşeli neşeli:</span></p>

  <p class="normal normal-override-1" xml:lang="tr"><span class="no-style-override">- Eee, tabii, anlaşılıyor, diye onayladı.</span></p>

  <p class="normal normal-override-1" xml:lang="tr"><span class="no-style-override">Esmer birden:</span></p>

  <p class="normal normal-override-1" xml:lang="tr"><span class="no-style-override">- Peki prens, orada profesörden ders filan da aldınız mı, diye sordu.</span></p>

  <p class="normal normal-override-1" xml:lang="tr"><span class="no-style-override">- Evet… Aldım.</span></p>

  <p class="normal normal-override-1" xml:lang="tr"><span class="no-style-override">- Bense hiçbir şey okumadım.</span></p>

  <p class="normal normal-override-1" xml:lang="tr"><span class="no-style-override">Prens âdeta özür diler gibi:</span></p>

  <p class="normal normal-override-1" xml:lang="tr"><span class="no-style-override">- Ama ben de sadece bazı şeyler okudum, diye ekledi. Hastalığım yüzünden sistemli bir şekilde okutmaya imkân bulamadılar.</span></p>

  <p class="normal normal-override-1" xml:lang="tr"><span class="no-style-override">Esmer çabuk çabuk:</span></p>

  <p class="normal normal-override-1" xml:lang="tr"><span class="no-style-override">- Rogojinleri tanıyor musunuz, diye sordu.</span></p>

  <p class="normal normal-override-1" xml:lang="tr"><span class="no-style-override">- Hayır, tanımıyorum, hiç tanımıyorum. Rusya’da çok az kimseyi tanıyorum. Yoksa siz Rogojin misiniz?</span></p>

  <p class="normal normal-override-1" xml:lang="tr"><span class="no-style-override">- Evet, ben Rogojin’im, Parfen. Memur zoraki bir büyüklükle:</span></p>

  <p class="normal normal-override-1" xml:lang="tr"><span class="no-style-override">- Parfen mi? Hani şu Rogojinlerden olmayasınız, diye başlayacak oldu.</span></p>

  <p class="normal normal-override-1" xml:lang="tr"><span class="no-style-override">Esmer adam kaba bir sabırsızlıkla:</span></p>

  <p class="normal normal-override-1" xml:lang="tr"><span class="no-style-override">- Evet, o Rogojinlerden, diye sözünü kesti. Baştan beri memur kılıklı adamın yüzüne bile bakmıyor, sadece Prens Mişkin’le konuşuyordu.</span></p>

  <p class="normal normal-override-1" xml:lang="tr"><span class="no-style-override">- Ya!.. Ama nasıl olur?</span></p>

  <p class="normal normal-override-1" xml:lang="tr"><span class="no-style-override">Yüzü bir anda alçakgönüllülük gösterisi, yaltaklanma, hatta bir çeşit korku duygularının etkisiyle kırışan memur, şaşkınlığından donup kaldı, gözleri fal taşı gibi açıldı. Şu saygıdeğer bay, hani bir ay önce vefat eden ve iki buçuk milyon nakit para bırakan Semion Parfenoviç Rogojin mi?</span></p>

  <p class="normal normal-override-1" xml:lang="tr"><span class="no-style-override">Esmer bu sefer de memura bakmaya gerek görmeyerek:</span></p>

  <p class="normal normal-override-1" xml:lang="tr"><span class="no-style-override">- Onun iki buçuk milyon nakit para bıraktığını sen nereden biliyorsun, diye kesti sözünü. Bak sen -prense göz kırptı! Hemen de yaltaklanmaya hazırlanırlar, bundan onlara ne? Herkesin dilinde dolaşan bir dedikodu var: Babam öldükten sonra, hem de bir ay içinde, beş parasız, çulsuz bir hâlde Pskov’dan eve dönmüşüm. Evet, bunlar tümüyle doğru. Bana ne hain kardeşin, ne de anam olacak kadın beş kuruş para gönderdiler. Onu geçtik, babamın öldüğünü bile bildirmediler. Bir köpek kadar değer vermediler bana. Pskov’da tam bir ay sıtmadan yattım, arayıp sormadılar bile beni. Böyle aile düşman başına!..</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Şimdi bir milyondan fazla bir paraya konacaksınız, bu da en azından… Ah, Yarabbi, diyerek ellerini iki yana açtı.</span></p>

  <p class="normal normal-override-1" xml:lang="tr"><span class="no-style-override">Rogojin sinirlenerek yine onu başıyla gösterdi:</span></p>

  <p class="normal normal-override-1" xml:lang="tr"><span class="no-style-override">- Peki ona ne, lütfen söyleyin, dedi. Sana bir kapik bile vermem, istersen burada önümde ellerinin üstünde yürü.</span></p>

  <p class="normal normal-override-1" xml:lang="tr"><span class="no-style-override">- Yürürüm, tabi ki yürürüm.</span></p>

  <p class="normal normal-override-1" xml:lang="tr"><span class="no-style-override">- Bak sen! Bir hafta şaklabanlık yapsan, yine de vermem.</span></p>

  <p class="normal normal-override-1" xml:lang="tr"><span class="no-style-override">- Vermeyin, razıyım. Yine de yakınlarınızda bulunurum. Karımı çocuklarımı bırakıp gelirim ve yanınızdan hiç ayrılmam. Söz!..</span></p>

  <p class="normal normal-override-1" xml:lang="tr"><span class="no-style-override">Esmer Adam:</span></p>

  <p class="normal normal-override-1" xml:lang="tr"><span class="no-style-override">- Canın cehenneme, diyerek tükürdü. Beş hafta önce ben de sizin gibi… diyerek prense seslendi. Bir bohçayla babamdan Pskov’a, teyzemin yanına kaçmıştım; ama orada hastalandım, babam ben yokken ölmüş. Zavallı adama felç gelmiş. Tanrı ona acısın, oysa beni az kalsın dayaktan öldürecekti! İnanır mısınız prens, yemin ederim, o zaman kaçmamış olsaydım kesin öldürürdü.</span></p>

  <p class="normal normal-override-1" xml:lang="tr"><span class="no-style-override">Prens gocuklu milyoneri özel bir merakla baştan ayağa süzerek:</span></p>

  <p class="normal normal-override-1" xml:lang="tr"><span class="no-style-override">- Demek onu kızdırmışsınız. Yoksa boş yere size niye kötü davransın ki, dedi.</span></p>

  <p class="normal normal-override-1" xml:lang="tr"><span class="no-style-override">Mirasın bir milyonluk olması önemli olmakla birlikte, prensi şaşırtan asıl şey, Rogojin’in kendisiyle dertleşmeye istekli görünmesiydi. Rogojin’in arzusu sanki bu konuşmadan hoşlandığından değil de, bir muhatap bulmuş olmasındandı. Görünüşe bakılırsa, kim olursa olsun onunla bir şeyler konuşmak istiyordu. Hâlâ ateşi var gibiydi ya da en azından durumu normal değildi. Memura gelince, öylece Rogojin’e yapıştı. Nefes almaya cesaret edemiyor, her sözünü yakalayıp sanki pırlanta arıyormuş gibi tartıyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Kızmasına kızdı, hem belki de haklıydı, diye cevap verdi. Ama her şeyden çok kardeşim canıma okudu. Annem için bir şey diyemem, ihtiyar bir kadındır; din kitapları okur, kocakarılarla düşüp kalkar. Kardeşim Senka ne derse onu yapar. Peki, niçin bana zamanında haber vermedi?.. Bunun ne anlama geldiğini görüyorsunuz, değil mi? Doğru, ben o zaman şuursuz bir şekilde yatıyordum. Söylediklerine göre telgraf çekmişler. Ama telgraf teyzeme gelmiş. Teyzemse otuz yıldan beri dul, sabahtan akşama kadar hep tımarhanelik kadınlarla vakit geçirir. Rahibe desen, değil… Ama ondan daha beter… Telgraftan korkmuş, açmadan karakola teslim etmiş. Öyle ki, telgraf da bugüne kadar orada kalmış. Yalnız Konev, Vasiliy Vasiliç yardıma yetişti, her şeyi etraflıca yazdı, anlattı… Kardeşim olan o densiz, babamın tabutuna örtülen sırmalı ipek örtünün kenarındaki som altından püskülleri gece kesip almış, “onlar iyi para eder” demiş. İstersem bu davranışlardan ötürü onu Sibirya’ya sürdürürüm ya, neyse… Tanrı versin cezasını. Hey, sen, bostan korkuluğu, diyerek memura seslendi: Kanuna göre bu suçtur, değil mi?</span></p>

  <p class="normal normal-override-1" xml:lang="tr"><span class="no-style-override">Memur hemencecik:</span></p>

  <p class="normal normal-override-1" xml:lang="tr"><span class="no-style-override">- Suçtur!.. Suçtur, diye onayladı.</span></p>

  <p class="normal normal-override-1" xml:lang="tr"><span class="no-style-override">- Bunun için Sibirya’ya sürerler, değil mi?</span></p>

  <p class="normal normal-override-1" xml:lang="tr"><span class="no-style-override">- Sürerler, sürerler! Hemen Sibirya’ya sürerler!</span></p>

  <p class="normal normal-override-1" xml:lang="tr"><span class="no-style-override">Rogojin, prense:</span></p>

  <p class="normal normal-override-1" xml:lang="tr"><span class="no-style-override">- Ailem olacak alçaklar, beni hâlâ sıtmanın pençesinde kıvranıyor, yorgan döşek yatıyor sanıyorlar, dedi. Ama ben ne yaptım?.. Hiç kimseye haber vermeden, gördüğünüz gibi atladım trene, doğruca eve yollandım. Kapıları aç, kardeşim Semion Seminoviç. O hep ölen babama beni kötüler, onun gözünden düşürmek için her haltı yerdi… Buna adım gibi eminim. Evet, şeytana uydum, Nastasya Filippovna denen kadınla düşüp kalkarak babamı kızdırdım. Ama sadece bu kadar… Ben hiç kötü bir insan olmadım…</span></p>

  <p class="normal normal-override-1" xml:lang="tr"><span class="no-style-override">Memur, öğrenmek isteğiyle yalvarır gibi sordu:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna yüzünden mi?</span></p>

  <p class="normal normal-override-1" xml:lang="tr"><span class="no-style-override">Rogojin sabırsızlık içinde:</span></p>

  <p class="normal normal-override-1" xml:lang="tr"><span class="no-style-override">- Bilmiyorsun işte, diye bağırdı.</span></p>

  <p class="normal normal-override-1" xml:lang="tr"><span class="no-style-override">Memur zafer kazanmış bir tavırla göğsünü şişirerek:</span></p>

  <p class="normal normal-override-1" xml:lang="tr"><span class="no-style-override">- Biliyorum, diye cevap verdi.</span></p>

  <p class="normal normal-override-1" xml:lang="tr"><span class="no-style-override">- Daha neler!.. Dünyada bir tane Nastasya Filippovna yok ya! Hem sana bir şey söyleyeyim mi?.. Ne yapışkan, ne arsız adammışsın sen ya! Bunun gibi yapışkan tipler de hep beni bulur!..</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Belki de biliyorum, diyerek telaşlandı. Lebedev bilir! Siz, ekselans, beni azarlıyorsunuz; ama ya ispat edersem? Hani babanız size onun yüzünden kızılcık sopasıyla ders vermek istemişti? İşte bu o Nastasya Filippovna… Aslında onun soyadı Baraşkova’dır; hatta denilebilir ki, soylu bir hanımefendidir… Kendine göre bir prenses. Çiftlik sahibi Afanasiy Ivanoviç Totzkiy ile ilişkisi olduğu söylenir. Adam para babası, bir sürü şirketin ortağı. Bu yüzden General Yepançin’le de çok iyi bir dosttur.</span></p>

  <p class="normal normal-override-1" xml:lang="tr"><span class="no-style-override">Rogojin gerçekten şaşarak:</span></p>

  <p class="normal normal-override-1" xml:lang="tr"><span class="no-style-override">- Vay anasını, sen ne adammışsın be, dedi… Tanrı cezanı versin, gerçekten de biliyor yahu!</span></p>

  <p class="normal normal-override-1" xml:lang="tr"><span class="no-style-override">- Hepsini bilirim! Lebedev her şeyi bilir! Ben, ekselans, yine babanızın ölümünden sonra, Libaçev Aleksaşka ile iki ay dolaştım ve her köşe bucağı bilirim; artık o hâle geldi ki, Lebedev olmadan bir adım atamaz oldu. Şimdi borçlular hapishanesinde yatıyor, o zamansa Armans’ta, Koraliya’yı da tanımak fırsatını bulmuştu, hem daha birçok şeyler öğrenmek fırsatını buldu.</span></p>

  <p class="normal normal-override-1" xml:lang="tr"><span class="no-style-override">Rogojin kızgınca ona yöneldi:</span></p>

  <p class="normal normal-override-1" xml:lang="tr"><span class="no-style-override">- Nastasya Filippovna’yı mı? Yoksa onunla Libaçev arasında mı, dedi.</span></p>

  <p class="normal normal-override-1" xml:lang="tr"><span class="no-style-override">Bu sırada dudakları solmuş ve titremişti.</span></p>

  <p class="normal normal-override-1" xml:lang="tr"><span class="no-style-override">Memur çabucak toparlanıp aceleyle:</span></p>

  <p class="normal normal-override-1" xml:lang="tr"><span class="no-style-override">- Hiiiiç! Hiç! Basbayağı bir hiç, diye atıldı. Libaçev hiçbir parayla yanaşamadı! Hayır, o Armans değildir. Burada yalnız Totski var. Her gece Bolşoy ya da Fransız tiyatrosunda kendi locasında oturur. Subaylar tabi aralarında konuşuyorlar; ama onlar da bir şeyi ispat edemiyorlar: “İşte bu o Nastasya Filippovna” diyorlar. Daha sonrasına gelince… Hiç! Çünkü hiçbir şey yok.</span></p>

  <p class="normal normal-override-1" xml:lang="tr"><span class="no-style-override">Rogojin asık bir yüzle ve daha da somurtarak:</span></p>

  <p class="normal normal-override-1" xml:lang="tr"><span class="no-style-override">- İşte hepsi de o kadar, diye onayladı. O zaman Zalejev de bana öyle söylemişti. Ben o zaman, prens sırtımda babamın üç yıllık paltosuyla Nevski caddesinden geçiyordum. Nastasya Filippovna ise mağazadan çıkmış, kupa arabasına biniyordu. Beni hemen oracıkta yaktı. Zalejev’le karşılaştım, Zalejev benden çok daha alımlıdır. O gün de berberden yeni çıkmış gibiydi. Gözünde tek gözlük… Bizse babamın evinde katranlı çizmelerle dolaşmak, sade suyla tuzlu lahana çorbası içmekle ün salmıştık.</span></p>

  <p class="normal normal-override-1" xml:lang="tr"><span class="no-style-override">Zalejev bana, “O seni aşar, o bir prensestir… Adı Nastasya Filippovna, soyadı da Baraşkova… Totski ile yaşıyor, Totski ise şimdi ondan nasıl kurtulacağını bilmiyor; çünkü artık yaşını başını almış, elli beşinde bir adam. Petersburg’un en güzel kızlarından birisiyle evlenmek istiyor.”</span></p>

  <p class="normal normal-override-1" xml:lang="tr"><span class="no-style-override">Bu arada bana şöyle bir akıl verdi: “Bu Nastasya Filippovna’yı bugün bile Bolşoy tiyatrosunda, balede görebilirsin, alt kattaki kendi locasında oturur…” dedi. Babamın evinde baleye gitmeyi bir dene de göreyim, hiç dinlemez… öldürür! Bir saatliğine de olsa, yine de gidip Nastasya Filippovna’yı tekrar görmeyi başardım. Sonra da bütün gece gözüme uyku girmedi tabi. Ertesi gün babam bana iki tane her biri beş bin rublelik yüzde beş faizli tahvil verdi. “Bunları götür sat, yedi bin beş yüzünü Andreyevlerin yazıhanesine götür, on bin rubleden geri kalanını da hiçbir yere uğramadan bana getir… seni bekleyeceğim…” dedi. Tahvilleri satmasına sattım, parayı da aldım. Ama Andreyevlerin yazıhanesine uğramadım, doğruca İngiliz mağazasına gittim. Bütün parayla her biri birer ceviz büyüklüğünde pırlanta bir çift küpe seçtim, dört yüz ruble borçlu de kaldım. Fakat soyadımı söyleyince, güvenip bana küpeleri verdiler. Küpelerle doğru Zalejev’e gittim, böyle böyle, dedim, yürü kardeş… Nastasya Filippovna’ya gidelim. Yola koyulduk.</span></p>

  <p class="normal normal-override-1" xml:lang="tr"><span class="no-style-override">O zaman ayaklarımın altında, önümde, etrafımda ne olup bittiğini hiç hatırlamıyorum. Doğruca onun salonuna girdik, bizi kabul etti. Ben, o zaman kendimi tanıtmadım; yalnız Zalejev, “Parfen Rogojin’den size dünkü karşılaşmanın hatırasına, lütfen kabul buyurunuz.” dedi. Nastasya Filippovna kutuyu açtı, küpelere şöyle bir baktı ve gülümseyerek: “Dostunuz Bay Rogojin’e ilgi ve nezaketinden ötürü teşekkür ediniz.” dedi, selam verdi ve çıktı. Ah, niçin o zaman oracıkta ölmedim! Gitmesine gitmiştim, çünkü: “nasıl olsa sağ dönmem!” diye düşünmüştüm. Her şeyden çok gücüme giden de şu Zalejev’in bütün ilgiyi kendi üstüne çekmesiydi. Boyum kısa, bir hımbıl gibi giyinmiştim. Duruyor, gözlerimi ona dikmiş susuyordum; çünkü utanıyordum. Zalejev ise gayet modern giyinmiş, saçları pomatlı, ondüleli, yüzü kırmızı… kareli kravatı var. Öyle bir dil döküyor, öyle gösteriş yapıyordu ki, herhâlde Nastasya Filippovna onu ben sanmıştır! “Eh…” dedim, “dışarı çıkınca, aklına bir şey koyayım deme, anladın mı?..” Güldü. “Şimdi Semion Parfeniç’e nasıl hesap vereceksin bakalım?” dedi. Doğrusu, o zaman hemen eve dönmeden kendimi suya atmayı düşündüm. Ama şimdi artık hepsi bir dedim ve enayi gibi eve döndüm.</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Aman Tanrım, diye kıvranıyordu, hatta titremeye başlamıştı. Oysa rahmetli, değil on bin, on ruble için adamı hiç acımadan öldürür, tavuk boğazlar gibi boğazlar, diyerek Prense bakıp başını salladı.</span></p>

  <p class="normal normal-override-1" xml:lang="tr"><span class="no-style-override">Prens merakla Rogojin’i inceliyordu; öbürü de bu sırada daha sararmış gibi görünüyordu.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Hem de öldürmüş, diye sürdürdü konuşmasını. Bu konuda senin bir bilgin var mı, ihtiyar, diye prense dikti gözlerini. Zalejev de dilini tutamamış, kime rastladıysa olayı anlatmış. Ardından durumu öğrenen babam, beni kolumdan tuttuğu gibi eve kapattı. Bir saatten fazla öğüt verdi bana. “Şimdilik seni olaylara karşı hazırlıyorum evlat…” dedi. Gece yarısı da vedalaşmaya gelecekti. Ne dersin? Aksakal, Nastasya Filippovna’nın ayaklarına kapanmış, yalvarıp yakarmış… Nastasya Filippovna sonunda kutuyu getirip önüne fırlatmış ve “İşte küpelerin, sakallı!” demiş, “Parfen onları senin gibi bir belalının elinden alıp getirdiğine göre, şimdi onlar benim için on kat daha değerlidir. Parfen Seminoviç’e selam söyle, benim adıma teşekkür et” demiş. Eh, ben de o sıra anamın dualarını alarak Seryoja Protuşin’den yirmi ruble buldum, trene bindiğim gibi Pskov’da aldım soluğu; ama yolda sıtmaya tutuldum, orada kocakarılar beni okuyup üflemeye başladılar. Bense sarhoş sarhoş oturuyordum. Sonra gittim, kalan paramla meyhaneleri dolaşmaya başladım, körkütük sarhoş oldum… Bütün gece sokaklarda yattım, sabahleyin de nöbet başladı. Üstelik geceleyin köpekler oramı buramı ısırıp parçalamışlar. Güç bela ayıldım.</span></p>

  <p class="normal normal-override-1" xml:lang="tr"><span class="no-style-override">Memur ellerini ovuşturarak:</span></p>

  <p class="normal normal-override-1" xml:lang="tr"><span class="no-style-override">- Haydi bakalım, şimdi görelim Nastasya Filippovna’yı diye kıkırdadı. Şimdi istesin istediği kadar küpeyi. Şimdi ona öyle küpeler hediye ederiz ki!..</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Bana bak, bir daha Nastasya Filippovna’nın adını ağzına alacak olursan, Tanrı şahidim olsun, Libaçev’le gezdiğine bakmam, seni çok kötü döverim, diyerek memuru sıkı sıkıya kolundan yakaladı.</span></p>

  <p class="normal normal-override-1" xml:lang="tr"><span class="no-style-override">- Dövecek olduğunuza göre, beni kovmuyorsunuz demektir! Dövün! Kırbacın da izi kalsın… Hah, işte geldik.</span></p>

  <p class="normal normal-override-1" xml:lang="tr"><span class="no-style-override">Gerçekten gara giriyorlardı. Gerçi Rogojin gizlice geldiğini söylüyordu ama onu birkaç kişi bekliyordu. Bağırıyor, şapkalarını sallıyorlardı.</span></p>

  <p class="normal normal-override-1" xml:lang="tr"><span class="no-style-override">Rogojin onlara zafer kazanmış, hatta bir çeşit öfkeli gülümsemeyle bakıyordu:</span></p>

  <p class="normal normal-override-1" xml:lang="tr"><span class="no-style-override">- Bakın bakın, Zalejev de burada, diye homurdanarak prense döndü. Prens, seni niçin sevdiğimi bilmiyorum. Belki de böyle bir anda karşılaştığım içindir. İşte onunla da karşılaştım -Lebedev’i gösterdi- Ama onu sevmedim işte. Bana gel, prens. Ayaklarından bu pabuçları çıkarır, sırtına en iyisinden bir kürk giydirir, en iyisinden bir frak diktiririm sana… Beyaz ya da ne renk istersen öyle bir yelek alırım, cebini parayla doldururum ve… Nastasya Filippovna’ya gideriz! Gelir misin benimle?..</span></p>

  <p class="normal normal-override-1" xml:lang="tr"><span class="no-style-override">Lebedev telkin eden coşkulu bir tavırla:</span></p>

  <p class="normal normal-override-1" xml:lang="tr"><span class="no-style-override">- Dikkat edin, Prens Lev Nikolayeviç, diye söze karıştı. Sakın fırsatı kaçırmayın!.. Sakın!</span></p>

  <p class="normal normal-override-1" xml:lang="tr"><span class="no-style-override">Prens Mişkin hafifçe yerinden kalktı, elini nazik bir tavırla Rogojin’e uzattı ve sevimi bir tavırla:</span></p>

  <p class="normal normal-override-1" xml:lang="tr"><span class="no-style-override">- Büyük bir memnuniyetle gelirim, dedi. Beni sevdiğiniz için çok teşekkür ederim. Hatta yetişebilirsem, hemen bugün gelirim. Çünkü size açıkça söyleyeyim, ben de sizi pırlanta küpeler hikâyesini anlatırken sevmiştim. Almak için söz verdiğiniz elbise ve kürk için de teşekkür ederim, çünkü gerçekten de yakında elbise ve kürke ihtiyacım olacak. Paraya gelince, şu anda üzerimde neredeyse bir kapik bile yok.</span></p>

  <p class="normal normal-override-1" xml:lang="tr"><span class="no-style-override">- Tamam, akşama gel bana, para olacak…</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Olacak, olacak, diye haykırdı… Akşama güneş batmadan para olacak!</span></p>

  <p class="normal normal-override-1" xml:lang="tr"><span class="no-style-override">- Kadınlara karşı ilgi duyuyor musunuz, prens? Baştan söyleyin!</span></p>

  <p class="normal normal-override-1" xml:lang="tr"><span class="no-style-override">- Ben mi?.. Ha-ha-yır! Ben, şey… Siz belki bilmiyorsunuz, doğuştan hastalıklı olduğum için, kadınlar hakkında hiçbir şey bilmiyorum.</span></p>

  <p class="normal normal-override-1" xml:lang="tr"><span class="no-style-override">Rogojin:</span></p>

  <p class="normal normal-override-1" xml:lang="tr"><span class="no-style-override">- Eh, madem öyle, diye bağırdı… Demek ki sen delisin, senin gibileri de Tanrı sever.</span></p>

  <p class="normal normal-override-1" xml:lang="tr"><span class="no-style-override">Memur:</span></p>

  <p class="normal normal-override-1" xml:lang="tr"><span class="no-style-override">- Böylelerini Tanrı sever, diye karıştı söze.</span></p>

  <p class="normal normal-override-1" xml:lang="tr"><span class="no-style-override">Rogojin, Lebedev’e:</span></p>

  <p class="normal normal-override-1" xml:lang="tr"><span class="no-style-override">- Sen de benimle gel, yazıcı parçası, dedi ve hepsi birden vagondan çıktılar.</span></p>

  <p class="normal normal-override-1" xml:lang="tr"><span class="no-style-override">Lebedev sonunda başarmıştı. Biraz sonra şamatacı kalabalık, Ascension caddesine doğru uzaklaşıyordu. Prens, Liteynaya tarafına sapmak zorundaydı. Hava rutubetli ve ıslaktı. Gelip geçenlere yolu soran prens, bir araba tutmaya karar verdi.</span></p>

</body>

</html>