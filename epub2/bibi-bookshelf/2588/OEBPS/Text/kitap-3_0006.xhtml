<?xml version='1.0' encoding='utf-8'?>
<html xmlns="http://www.w3.org/1999/xhtml">

<head>
  <title>kitap-1.xhtml</title>
  <link href="../Styles/template.css" rel="stylesheet" type="text/css"/>
</head>

<body>

  <h2 class="stil1 stil1-override" id="sigil_toc_id_17" xml:lang="tr"><span class="no-style-override-5">VI</span></h2>

  <p class="normal normal-override-1" xml:lang="tr"><span class="no-style-override">“Haydut ve düello hikâyelerinden hoşlanılan gülünç yaşta, çocukluğumda tedarik ettiğim küçük bir cep tabancam vardı. Bir ay oluyor, bunu kontrol etmiştim. İçinde bulunduğu kutuda iki kurşun ile üç ölçü barut vardı. Bu tabanca işe yaramaz, hedefi tam vuramaz bir hâldeydi. On beş adım bile gidemezdi; fakat şakağına dayayınca, şüphesiz insanın beynini paramparça etmeye yeterdi.</span></p>

  <p class="normal normal-override-1" xml:lang="tr"><span class="no-style-override">Pavlovsk’ta, şafak sökerken ölmeyi kararlaştırdım. Villanın içinde problem çıkarmamak için gidip parkta kendimi öldürecektim, yollu ‘açıklamalarım’ polise gereken noktaları anlatacak. Psikologlar ve ilgililer bu belgeden beğendikleri fikirleri çıkartabilirler. Bununla beraber, bu el yazımın basılarak halka gösterilmesini istemiyorum. Bir kopyasını çıkarmasını ve bir diğerini, Aglaya Ivanovna Yepançin’e vermesini prensten rica ediyorum. İşte arzum. İskeletimi, bilim uğrunda kullanılmak üzere tıp fakültesine hediye ediyorum.</span></p>

  <p class="normal normal-override-1" xml:lang="tr"><span class="no-style-override">Kimsenin, beni şu dakikada yargılamasına katlanamıyorum. Her türlü yargılamadan da uzak bulunuyorum. Çok az oluyor, garip bir fikir aklıma geldi. Eğer birdenbire birini öldürsem, hatta on kişi yaralasam, artık bu dünyada en korkuncu diye anılan suçu işlesem, işkence etmek ortadan kalktığı için, acaba önünde yaşamak için iki üç haftası olan bir suçluya karşı mahkeme nasıl bir durum alacak? Onların hastanesinde, mükemmel bir şekilde, bir doktor tarafından bakılarak öleceğim… Belki de orada daha rahat edeceğim. Sadece eğlence için, henüz benim durumumda olan insanların aklına bu fikir nasıl oluyor da gelmiyor? Fakat belki onlar da düşünüyorlar; hatta aramızda böyle neşeli insanlar bile eksik değil!</span></p>

  <p class="normal normal-override-1" xml:lang="tr"><span class="no-style-override">Fakat eğer hiçbir mahkemenin bana karşı bir şey yapamayacağını biliyorsam, sağır ve dilsiz bir sanık olduğum zaman, benim hakkımda ne gibi bir karar vereceklerini bilmiyor değilim. Birkaç kelime cevap yazmadan gitmek istemiyorum. Kendimi haklı çıkarmak için değil, fakat korkusuz ve serbest bir cevap! Oh! Hayır. Hiç kimseden af dilemek istemiyorum. Bunu kendi ruhumu yatıştırmak için yapıyorum.</span></p>

  <p class="normal normal-override-1" xml:lang="tr"><span class="no-style-override">İşte, önce garip bir fikir! Hangi hakla, hangi prensibe dayanarak, iki-üç hafta yaşama hakkı kalmış bir varlığı kısaltmama engel olabilirler? Hangi mahkeme bu hususta yetkilidir? Mahkûm olmuş bir durumda, ölüm gününü sabırsızlıkla beklerken, kime ne gerekir? Gerçekten bunun, birisine gerekli olması mı gerekiyor? Ahlakın bunu gerektirdiği söylenebilir mi? Eğer kuvvetli ve sağlıklı olsaydım, tekerrürü yapmama engel olmalarını anlayabilirdim: ‘Yakınlarınıza belki de faydalı olan bir hayata kast etmenize hakkınız yok.’ Fakat şimdi, şimdi uğursuz kaderin pençesine o kadar yakın bulunuyorum ki… Bu son nefesimi verirken bana ne gibi bir ahlak dersi vermek gerekiyor. Hristiyanların her zaman dönüp dolaşıp geldikleri fikir hep budur. Onların en kabule değer fikirlerini avuntularını niçin son nefesime kadar dinleyeyim? Sonra, Pavlovsk’un ağaçları diye gülünç düşünceleriyle benden ne istiyorlar? Hayatımın son dakikalarını tatlılaştırmak mı? Beni kendimden geçiren, üzerine bütün çıplaklığıyla yazılmış olan hayatımın son aşk ve hayalini bulduğum Meyer evinin duvarını gözlerimden gizlemek istedikçe, beni daha fazla kötü kaderin kucağına atacaklarını anlamıyorlar mı? Sizin o güzel huyunuzdan, Pavlosk’taki parkınızdan, güneşin doğup batmasından, mavi simanızla mutlu yüzlerinizden, hayatın sonsuz nimetleri ortasında tek başıma bütün bunlar için gereksiz, bütün bunlardan hariç sayıldıktan sonra, o nimetlerden bana ne? Bütün bu güzelliklerden benim ne çıkarım var? Güneşin ışığı altında, etrafımda dolaşan küçücük bir sineğin bile bu nimetlerde bir hakkı var ve o sinek bunu biliyor. Üstelik de mutludur. Hâlbuki ben, yalnız ben, bu hakların dışındayım ve bugüne kadar bunu anlamama sadece bir alçaklık engel oldu.</span></p>

  <p class="normal normal-override-1" xml:lang="tr"><span class="no-style-override">Oh! Gayet iyi biliyorum ki, prens ile diğerleri bu ‘baştan çıkartan, hilekâr’ tabirlerimi inkâr ettirmek ve benden yüksek ahlak prensipleri adına, Millevoye’nin şu mısralarını duymak isteyeceklerdi:</span></p>

  <p class="normal normal-override-1" xml:lang="tr"><span class="no-style-override">‘Vedalarıma sağır kalan</span></p>

  <p class="normal normal-override-1" xml:lang="tr"><span class="no-style-override">bir alay dost</span></p>

  <p class="normal normal-override-1" xml:lang="tr"><span class="no-style-override">görebilsinler mukadder güzelliğinizi,</span></p>

  <p class="normal normal-override-1" xml:lang="tr"><span class="no-style-override">uzun bir ömür geçirsinler,</span></p>

  <p class="normal normal-override-1" xml:lang="tr"><span class="no-style-override">ağlansın ömürlerine. Dost bir el kapatsın gözlerini’</span></p>

  <p class="normal normal-override-1" xml:lang="tr"><span class="no-style-override">Fakat inanın, temiz ruhlu insanlar! İnanın ki, zulme büyük bir sabırla katlanan bu mısralarda, dünyayı Fransız şiiriyle kutsayan bu satırlarda, rahatlayamayan öyle bir nefret ve kin saklı ki, şair bile yanılarak, kızgınlığından döktüğü gözyaşlarını herkesi merhamete getirecek gözyaşı sandı. Şunu bilin ki, insanın yokluk karşısında duyduğu heyecanın bir sınırı vardır ve bu sınır aşılınca, insan bu kıymetsizliğin, düşkünlüğünün derinliklerinde son derece bir zevk duyar.</span></p>

  <p class="normal normal-override-1" xml:lang="tr"><span class="no-style-override">Evet, muhakkak ki, aşağılık, göz kamaştırıcı bir kuvvettir; bunu kabul ediyorum. Fakat din onu bu şekilde kabul etmiyor.</span></p>

  <p class="normal normal-override-1" xml:lang="tr"><span class="no-style-override">Din!.. Sonsuz hayatı kabul ediyorum. Belki de şimdiye kadar hep kabul etmişimdir. Vicdanın, ulvî bir kuvvetin iradesi ile tutuştuğuna inanmak istiyorum. Bu kuvvet dünyaya bakıyor ve ‘varım!’ diyor. Sonra birdenbire bu ulvî kudret, insana, sönmesi için emrediyor. Hem de karanlık uzak ve hatta açıklanmasına imkân olmayan bir sebep için! Bütün bunlara inanıyorum. Fakat ortada sonu belirsiz bir soru kalıyor: Bu ilâhî iradeye sabırla katlanmam için ne gerek var? Beni ortadan kaldırana karşı şükretmemi istemeksizin, sadece helak olamaz mıyım?.. Belki on beş günü beklemek istemediğim için yukarıdan birisi bana kızabilir mi?.. Sanmıyorum. Kuvvetle tahmin ediyorum ki, benim basit varlığım, kâinatın uyumu için gerekli bir zerredir. Belki de eklenilecek veya çıkartılacak bir şeye yarıyor. Tıpkı, günde bir milyon insanın helak olması bir ihtiyaç olduğu gibi; bu fedakârlık yapılmadıkça, dünya ortada var olamaz. Fakat geçelim!</span></p>

  <p class="normal normal-override-1" xml:lang="tr"><span class="no-style-override">Başka türlü düşünüyorum. Yani eğer insanlar birbirlerini yemeselerdi, dünyayı meydana getirmek imkânsız olurdu. Hatta dünyanın bu varlığından hiçbir şey anlamadığımı da varsayıyorum. Fakat buna karşılık, işte kesin olarak bildiğim şey şudur: Bana ‘varlığımı’ anlayabilmek melekesini verdiler. Dünya kuruluşu ne şekilde olursa olsun, ister bu şekilde, ister başka türlü, beni ilgilendirmez! Bundan sonra, benim hakkımda kim karar verecek ve neye dair? İstediğiniz şeyi düşünün. Bu, mantık kabul etmez bir şey olduğu kadar da yanlıştır.</span></p>

  <p class="normal normal-override-1" xml:lang="tr"><span class="no-style-override">Bununla beraber, istediğim hâlde, ilâhi kudretin gelecekteki hayatın var olmadığını asla düşünemedim. Kuvvetle eminim, bütün bunlar vardır. Fakat gelecekteki hayatı ve onun kanunlarını anlayamıyoruz. Fakat eğer bunu anlayabilmek tamamen imkânsız ve zor ise, sağduyuyu aşan bir şeyi kavrayamadığım için neden suçlu olayım? Gerçekte, diyorlar ki, şüphesiz prens de onlar gibi düşünür. Burada boyun eğmek gereklidir, düşünmeden boyun eğmelidir ve gerçek, bu boyun eğişin öbür dünyada karşılığını bulacaktır. Tanrının gücünü anlayamayınca, onu kıymetten düşürüyoruz. Fakat bir daha söylüyorum, eğer insan onu anlamaktan âcizse, ona bir kanun kuvveti mal edilen bu anlaşılamazlığın sorumluluğunu insana yükletmek biraz zordur. Şayet bu böyle ise, nasıl, nasıl oluyor da benim, gerçek iradeyi ve ilâhi kudretin kanunlarını anlayamadığım hükmüne varıyorlar? Hayır! Din meselesini bir tarafa bırakalım.</span></p>

  <p class="normal normal-override-1" xml:lang="tr"><span class="no-style-override">Zaten yeterli. Bu satırlara geldiğim zaman muhakkak ki, güneş çoktan yükselmiş olacak ve bütün kâinata ölçülemeyen kuvvetler dağıtarak ‘gökyüzüne yayılacak!’ İşte!.. Artık istemediğim hayatı, bu hayat kaynağını zevkle seyrederek öleceğim! Eğer doğmamak elimde olsaydı, muhakkak ki, bu şartlar dâhilinde varlığı kabul etmezdim. Fakat günlerim sayılı olduğu hâlde, ölmek özgürlüğüne sahibim. Bu kudretim pek kısıtlı ve basit, tıpkı isyanım gibi.</span></p>

  <p class="normal normal-override-1" xml:lang="tr"><span class="no-style-override">Son açıklamam şöyle olacak: Eğer ölüyorsam, bu üç haftaya katlanamadığım için değil. Oh! Bunun için kuvvet bulabilirdim. Eğer isteseydim, bu biricik avuntuyu, bana yapılan aşağılanma anlamında bulurdum. Fakat ben bir Fransız şairi değilim ve bu çeşit avuntulara önem vermem. Artık burada bir girişim var: Tabiat beni sadece üç hafta yaşamaya mahkûm ederek, hareket sahamı o kadar sınırladı ki, intihar, irademle başlayıp sona erdirebileceğim belki tek harekettir. Öyle ise! Niçin elimde kalan son hareket imkânımdan faydalanmayayım? Bazen bir inkârın büyük bir kıymeti var…”</span></p>

  <p class="normal normal-override-1" xml:lang="tr"><span class="no-style-override">Açıklamaların okunması bitince, İppolit durdu…</span></p>

  <p class="normal normal-override-1" xml:lang="tr"><span class="no-style-override">Bu gibi olağan dışı hâllerde sinirli, öfkeli ve kendinden geçmiş bir insan hiç utanmadan, açıkça anlatarak öyle bir noktaya gelir ki, artık hiçbir şeyden korkmaz ve herhangi bir kepazeliği çıkarabilir; hatta bundan zevk duyar. İnsanların üzerine atılabilir, bir dakika sonra, hakkında belirtilen endişelere bir son vermek içinbir kilise çanının üzerinden kendini atabilir. Fizikî kuvvetlerin tükenmesi, bu halin en doğal bir habercisidir. İppolit heyecanının etkisi altında son derece anormal bir hale gelmişti. Bu on sekiz yaşındaki gencin vücudu, hastalıktan bitap bir hale gelerek, dalından kopan titrek bir yaprak kadar zayıftı. Fakat bir saattir ilk defa olarak etrafına bir göz gezdirdiği zaman bakışında ve gülümseyişinde derin bir nefret seziliyordu. Dinleyicilerini kızdırmak için âdeta telaş gösteriyordu… Dinleyicilerine gelince, onlar da nefretle dinlediler. Hepsi birden gürültü ve kızgınlıkla ayağa kalktılar. Yorgunluk, şarap, sinirlerin bozukluğu bu toplantıda büsbütün karışık bir psikoloji yaratıyordu. İppolit, sanki onu yerinden söküp atmışlar gibi birdenbire iskemlesinden kalktı.</span></p>

  <p class="normal normal-override-1" xml:lang="tr"><span class="no-style-override">Uzaktan, ağaçların tepelerinin aydınlığını görerek, bunu prense, bir mucize olmuş gibi gösterdi ve haykırdı:</span></p>

  <p class="normal normal-override-1" xml:lang="tr"><span class="no-style-override">– Güneş çıktı!</span></p>

  <p class="normal normal-override-1" xml:lang="tr"><span class="no-style-override">Ferdişçenko atıldı:</span></p>

  <p class="normal normal-override-1" xml:lang="tr"><span class="no-style-override">– Galiba güneşin çıkmayacağını düşünmüştünüz. Gabriel Ardolinoviç, elinde şapkası, esneyerek geriniyordu. Canı sıkılmış bir hâlde söylendi:</span></p>

  <p class="normal normal-override-1" xml:lang="tr"><span class="no-style-override">– Yine bugün hava müthiş sıcak olacak. Haydi, gidiyor muyuz?</span></p>

  <p class="normal normal-override-1" xml:lang="tr"><span class="no-style-override">İppolit, bu kelimeleri şaşkın bir tavırla dinledi. Birden dehşetli sarardı ve titremeye başladı. Gözlerini Ganya’ya dikerek:</span></p>

  <p class="normal normal-override-1" xml:lang="tr"><span class="no-style-override">– Beni harap etmek için bilerek ilgisiz olduğunuzu göstermek istiyorsunuz, siz terbiyesizin birisiniz…</span></p>

  <p class="normal normal-override-1" xml:lang="tr"><span class="no-style-override">Ferdişçenko bağırdı:</span></p>

  <p class="normal normal-override-1" xml:lang="tr"><span class="no-style-override">– Ah! Şuna bakın, nasıl sıkılmadan söylüyor, ne garip bir yaratık!?</span></p>

  <p class="normal normal-override-1" xml:lang="tr"><span class="no-style-override">Ganya açıkladı:</span></p>

  <p class="normal normal-override-1" xml:lang="tr"><span class="no-style-override">– Sadece bir sersem!</span></p>

  <p class="normal normal-override-1" xml:lang="tr"><span class="no-style-override">İppolit, bir an için heyecanını yatıştırmaya çalıştı. Titreyerek ve her kelimesinde durarak söze başladı:</span></p>

  <p class="normal normal-override-1" xml:lang="tr"><span class="no-style-override">– Efendiler, görüyorum ki, sizin sadece kişisel nefretinizi hak ettim. Ve… Bu iğrenç şeyle -elindeki kâğıdı göstererek- canınızı sıktığım için üzgünüm. Fakat daha fazla sıkmadığıma da üzülüyorum… Usandırıcı bir halim vardı, öyle mi Ojen Pavloviç?..</span></p>

  <p class="normal normal-override-1" xml:lang="tr"><span class="no-style-override">Bu soruyu sorduktan sonra karşısındakine doğru ilerledi:</span></p>

  <p class="normal normal-override-1" xml:lang="tr"><span class="no-style-override">– Can sıkıcı mıydım, değil miydim, evet veya hayır? Söyleyin!</span></p>

  <p class="normal normal-override-1" xml:lang="tr"><span class="no-style-override">– Biraz uzunca sürdü, ama sonunda…</span></p>

  <p class="normal normal-override-1" xml:lang="tr"><span class="no-style-override">– Bütün düşüncenizi söyleyin! Hayatınızda hiç olmazsa bir tek defa olsun yalan söylemeyin!</span></p>

  <p class="normal normal-override-1" xml:lang="tr"><span class="no-style-override">İppolit bunları söylerken titriyordu.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç, canı sıkılmış ve başından savuşturmak ister gibi:</span></p>

  <p class="normal normal-override-1" xml:lang="tr"><span class="no-style-override">– Oh! Bu beni ilgilendirmez! Rica ederim, beni rahat bırakmak iyiliğinde bulunun, dedi.</span></p>

  <p class="normal normal-override-1" xml:lang="tr"><span class="no-style-override">Ptitsin ev sahibine yaklaşarak:</span></p>

  <p class="normal normal-override-1" xml:lang="tr"><span class="no-style-override">- Geceniz hayırlı olsun, prens, dedi.</span></p>

  <p class="normal normal-override-1" xml:lang="tr"><span class="no-style-override">Vera, birdenbire İppolit’e doğru koşarak:</span></p>

  <p class="normal normal-override-1" xml:lang="tr"><span class="no-style-override">– Fakat ne yapıyorsunuz? Kendini öldürecek? Bakın! Güneş doğar doğmaz intihar edeceğini söylemişti! Ne yapıyorsunuz, diye haykırdı.</span></p>

  <p class="normal normal-override-1" xml:lang="tr"><span class="no-style-override">Vera heyecandan titriyordu. Şaşkınlıktan, İppolit’in ellerini yakalamıştı.</span></p>

  <p class="normal normal-override-1" xml:lang="tr"><span class="no-style-override">– Kendini öldürmeyecek, diye etraftan birçok ses duyuldu. Özellikle Ganya’nın sesi fark ediliyordu.</span></p>

  <p class="normal normal-override-1" xml:lang="tr"><span class="no-style-override">Kolya da heyecandan, İppolit’in ellerini yakalamıştı. Prense doğru bağırdı:</span></p>

  <p class="normal normal-override-1" xml:lang="tr"><span class="no-style-override">– Dikkat edin, ona bir kere bakın! Prens! Prens! Nasıl ilgisiz kalabilirsiniz?</span></p>

  <p class="normal normal-override-1" xml:lang="tr"><span class="no-style-override">İppolit’in etrafında Vera, Kolya, Keller ve Burdovski toplandılar. Peşini bırakmıyorlardı.</span></p>

  <p class="normal normal-override-1" xml:lang="tr"><span class="no-style-override">Burdovski tamamen kendinden geçmiş bir hâlde:</span></p>

  <p class="normal normal-override-1" xml:lang="tr"><span class="no-style-override">– Bu onun hakkı, onun hakkı, diye mırıldandı. Lebedev, kiracısı prense doğru ilerleyerek:</span></p>

  <p class="normal normal-override-1" xml:lang="tr"><span class="no-style-override">– İzin verin. Prens, ne gibi bir tedbir almayı düşünüyorsunuz, diye sordu.</span></p>

  <p class="normal normal-override-1" xml:lang="tr"><span class="no-style-override">– Nasıl?.. Ne gibi tedbir?</span></p>

  <p class="normal normal-override-1" xml:lang="tr"><span class="no-style-override">– Hayır, izin verin. Size saygısızlık etmek istemiyorum ama ben burada ev sahibiyim… Sizin de burada sözünüzün dinlenmesini isterim. Fakat ev sahibi olmam nedeniyle evimde bu gibi olayların yaşanmasını istemiyorum… İşte bu kadar!..</span></p>

  <p class="normal normal-override-1" xml:lang="tr"><span class="no-style-override">General İvolgin kızgın ve sert bir eda ile bağırdı:</span></p>

  <p class="normal normal-override-1" xml:lang="tr"><span class="no-style-override">– Kendini öldüremeyecek; bu yumurcak oyun oynuyor. Ferdişçenko onayladı:</span></p>

  <p class="normal normal-override-1" xml:lang="tr"><span class="no-style-override">– Bravo general!</span></p>

  <p class="normal normal-override-1" xml:lang="tr"><span class="no-style-override">Lebedev sözüne devam ederek:</span></p>

  <p class="normal normal-override-1" xml:lang="tr"><span class="no-style-override">– Çok saygıdeğer general, biliyorum ki, kendini öldürmeyecek, fakat bununla beraber… Çünkü, artık ben burada ev sahibiyim de, dedi.</span></p>

  <p class="normal normal-override-1" xml:lang="tr"><span class="no-style-override">Ptitsin prense veda ettikten sonra, İppolit’e elini uzattı ve ona seslenerek:</span></p>

  <p class="normal normal-override-1" xml:lang="tr"><span class="no-style-override">– Dinleyin Terentief, bu yazdığınız yazıda sanırım iskeletinizden söz ediliyordu. Onu tıp okuluna hediye ediyordunuz. Sözü edilen kendi iskeletiniz, yani kemiklerinizi hediye ediyorsunuz, değil mi?</span></p>

  <p class="normal normal-override-1" xml:lang="tr"><span class="no-style-override">– Evet, kendi kemiklerimi…</span></p>

  <p class="normal normal-override-1" xml:lang="tr"><span class="no-style-override">– Ah! Çok iyi. Yalnız, bazen yanlışlıklar oluyor da. Böyle bir olay oldu.</span></p>

  <p class="normal normal-override-1" xml:lang="tr"><span class="no-style-override">Prens, birdenbire konuşmaya karışarak:</span></p>

  <p class="normal normal-override-1" xml:lang="tr"><span class="no-style-override">– Ona ne diye takılıyorsunuz, dedi. Ferdişçenko ekledi:</span></p>

  <p class="normal normal-override-1" xml:lang="tr"><span class="no-style-override">– Ağlatıyorsunuz onu.</span></p>

  <p class="normal normal-override-1" xml:lang="tr"><span class="no-style-override">Fakat İppolit ağlamıyordu. Kaçmak ister gibi yaptı. Ama etrafındaki dört kişi, onu bileklerinden yakaladı. Etraftan kahkahalar duyuldu.</span></p>

  <p class="normal normal-override-1" xml:lang="tr"><span class="no-style-override">Rogojin de fikrini bildirdi:</span></p>

  <p class="normal normal-override-1" xml:lang="tr"><span class="no-style-override">– Ellerini tutmaz bir hale koyacaklarını hesaba katıyordu. Zaten bunun için de bir an önce bize defterini okudu ya!..</span></p>

  <p class="normal normal-override-1" xml:lang="tr"><span class="no-style-override">Rogojin prense dönerek:</span></p>

  <p class="normal normal-override-1" xml:lang="tr"><span class="no-style-override">– Hoşça kal prens, dedi, çok oturduk. Kemiklerim ağrıdı.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç gülerek:</span></p>

  <p class="normal normal-override-1" xml:lang="tr"><span class="no-style-override">– Eğer gerçekten Terentief, kendinizi öldürmek istiyorsanız, sizin yerinizde olsam, size karşı yapılan bu kadar övgüden sonra onları çileden çıkartmak için bile bile kendimi öldürmezdim, dedi.</span></p>

  <p class="normal normal-override-1" xml:lang="tr"><span class="no-style-override">İppolit, acı bir eda ile cevap verdi:</span></p>

  <p class="normal normal-override-1" xml:lang="tr"><span class="no-style-override">– Kendimi nasıl öldüreceğimi görebilmek için, acımasızca bir arzu duyuyorlar.</span></p>

  <p class="normal normal-override-1" xml:lang="tr"><span class="no-style-override">– Demek göremeyeceklerini sanıyorsunuz? Ojen Pavloviç, şefkatli bir baba tavrı takınarak:</span></p>

  <p class="normal normal-override-1" xml:lang="tr"><span class="no-style-override">– Bu söylediklerim sizi heyecana getirmek için değildi, dedi. Tam tersine, kendinizi öldürebilmeniz çok mümkün. Özellikle bunun için kızmayın…</span></p>

  <p class="normal normal-override-1" xml:lang="tr"><span class="no-style-override">İppolit, gözlerini karşısındakine dikmiş, ondan arkadaşça bir öğüt bekler gibi:</span></p>

  <p class="normal normal-override-1" xml:lang="tr"><span class="no-style-override">– Şimdi görüyorum ki, bu kâğıtları okumakla büyük bir hataya düşmüşüm, dedi.</span></p>

  <p class="normal normal-override-1" xml:lang="tr"><span class="no-style-override">Ojen Pavloviç gülümseyerek:</span></p>

  <p class="normal normal-override-1" xml:lang="tr"><span class="no-style-override">– Durum çok gülünç, fakat… Gerçekten, size verecek bir öğüt bulamıyorum, diye ekledi.</span></p>

  <p class="normal normal-override-1" xml:lang="tr"><span class="no-style-override">İppolit, hiç cevap vermeden Radomski’nin gözlerinin içine baktı. Bir an bütün bilincini kaybettiği sanılabilirdi… Lebedev bağırdı:</span></p>

  <p class="normal normal-override-1" xml:lang="tr"><span class="no-style-override">– Fakat hayır! İzin verin… Bu ne biçim iş? “Kimseyi rahatsız etmemek için, parkta kendini öldüreceğini” söylüyor. Demek ki, şurada, üç adım ileride, bahçede kendini öldürürse kimseyi rahatsız etmeyeceğini sanıyor…</span></p>

  <p class="normal normal-override-1" xml:lang="tr"><span class="no-style-override">Prens:</span></p>

  <p class="normal normal-override-1" xml:lang="tr"><span class="no-style-override">– Efendim… diye söze başladı. Lebedev kızgınlıkla sözünü kesti:</span></p>

  <p class="normal normal-override-1" xml:lang="tr"><span class="no-style-override">– Hayır, izin verin pek saygıdeğer prens, bunun şaka olmadığını siz de görüyorsunuz. Hiç olmazsa misafirlerinizin yarısı da aynı görüşte… Hatta burada yaptığı bu açıklamalardan sonra, şerefi onu intihar etmeye zorluyor: Bundan dolayı, ev sahibi olmak sıfatıyla, burada şahitler huzurunda sizin yardımınızı istiyorum.</span></p>

  <p class="normal normal-override-1" xml:lang="tr"><span class="no-style-override">– Peki, ne yapmak gerekiyor Lebedev? Sözünüzü dinlemeye hazırım.</span></p>

  <p class="normal normal-override-1" xml:lang="tr"><span class="no-style-override">– İşte, önce demin söz ettiği tabancasını ve donanımını bize derhal vermeli… Bu şartlar dahilinde ve bu hasta hâli yüzünden gözetimim altında bu geceyi burada geçirmesine izin verebilirim. Fakat yarın burasını muhakkak terk etmelidir; bağışlayın prens! Eğer silahını bize vermeyi reddederse, general ile ben kollarından yakalarız ve derhal, bu mesele ile uğraşması gereken polisi haberdar ederiz. Bu hususta Ferdişçenko polis karakoluna gitmeyi kabul edebilir.</span></p>

  <p class="normal normal-override-1" xml:lang="tr"><span class="no-style-override">Taraçada bir gürültü koptu. Lebedev heyecanlı heyecanlı tartışıyor ve işi azıtıyordu. Ferdişçenko, polis karakoluna gitmeye kalkıyor; Ganya ısrarla hiç kimsenin kendini öldürmeye kalkışmayacağını tekrarlıyordu. Ojen Pavloviç’e gelince, sessizliğini koruyordu.</span></p>

  <p class="normal normal-override-1" xml:lang="tr"><span class="no-style-override">İppolit, yavaş sesle prense sordu:</span></p>

  <p class="normal normal-override-1" xml:lang="tr"><span class="no-style-override">– Prens, siz hiçbir kilise çanının üstünden düştünüz mü? Prens saf bir tavırla cevap verdi:</span></p>

  <p class="normal normal-override-1" xml:lang="tr"><span class="no-style-override">– Ha… Hayır…</span></p>

  <p class="normal normal-override-1" xml:lang="tr"><span class="no-style-override">İppolit aynı eda ile devam etti. Gözleri parlıyordu. Prense, acaba gerçekten bir cevap bekliyor mu diye sorar gibi bakıyordu.</span></p>

  <p class="normal normal-override-1" xml:lang="tr"><span class="no-style-override">– Sanıyor musunuz ki, bana karşı alınan bütün bu tavırları önceden düşünmedim?</span></p>

  <p class="normal normal-override-1" xml:lang="tr"><span class="no-style-override">Ve birdenbire etrafındakilere bağırdı:</span></p>

  <p class="normal normal-override-1" xml:lang="tr"><span class="no-style-override">– Yeter! Yanılmışım… Herkesten daha suçlu olan benim! Lebedev, işte anahtar! (cebinden para çantasını çekti. İçinden, birkaç anahtar takılı bir zincir çıkardı.) İşte, şu ikinci anahtar… Kolya size gösterir… Kolya! Kolya nerede -dostu Kolya önündeydi fakat onu görmüyordu?.. Evet, işte… Size gösterir; demin benim paketimi yapmak için yardım etmişti. Kolya, hadi Lebedev’le beraber gidin; prensin odasında masanın altında… Benim çantam… Bu küçük anahtarla, altta, küçük bir çekmecede… Tabancamla barut kutusu… Kolya demin çantamı kendisi yerleştirdi. Lebedev, onun için Kolya size gösterebilir; fakat bunu bir şartla yapıyorum. Yarın Petersburg’a dönerken bana tabancamı geri vereceksiniz. Anladınız mı? Eğer bunu yapıyorsam, prensin hatırı içindir. Yoksa sizin için değil.</span></p>

  <p class="normal normal-override-1" xml:lang="tr"><span class="no-style-override">Anahtarı acele ile alarak yandaki odaya koşmaya hazırlanan Lebedev, gülümseyerek:</span></p>

  <p class="normal normal-override-1" xml:lang="tr"><span class="no-style-override">– Bu kötü bir fikir, değil, dedi.</span></p>

  <p class="normal normal-override-1" xml:lang="tr"><span class="no-style-override">Kolya durdu. Bir itirazda bulunmak istedi. Fakat Lebedev onu beraber sürükledi.</span></p>

  <p class="normal normal-override-1" xml:lang="tr"><span class="no-style-override">İppolit, etrafında gülen misafirlere bakıyordu. Prens, hastanın, soğuktan dehşetli titreyen bir insan gibi dişlerinin birine çarptığını fark etti.</span></p>

  <p class="normal normal-override-1" xml:lang="tr"><span class="no-style-override">İppolit, prensin kulağına eğilerek:</span></p>

  <p class="normal normal-override-1" xml:lang="tr"><span class="no-style-override">– Ne terbiyesiz şeyler, dedi.</span></p>

  <p class="normal normal-override-1" xml:lang="tr"><span class="no-style-override">Prens ile konuşurken, sürekli kulağına doğru eğilerek yavaş sesle söylüyordu.</span></p>

  <p class="normal normal-override-1" xml:lang="tr"><span class="no-style-override">– Bırakın onları, siz çok zayıfsınız…</span></p>

  <p class="normal normal-override-1" xml:lang="tr"><span class="no-style-override">– Derhal, derhal… gideceğim.</span></p>

  <p class="normal normal-override-1" xml:lang="tr"><span class="no-style-override">Birden prensi kucakladı ve garip bir gülümseme ile ona sordu:</span></p>

  <p class="normal normal-override-1" xml:lang="tr"><span class="no-style-override">– Belki beni deli sanıyorsunuz ha?</span></p>

  <p class="normal normal-override-1" xml:lang="tr"><span class="no-style-override">– Hayır, fakat siz…</span></p>

  <p class="normal normal-override-1" xml:lang="tr"><span class="no-style-override">– Derhal, derhal susun, bir şey söylemeyin. Yeter… Gözlerinize bakmak istiyorum… Olduğunuz gibi kalın, size bakmak istiyorum, bir insana veda etmek ihtiyacını duyuyorum.</span></p>

  <p class="normal normal-override-1" xml:lang="tr"><span class="no-style-override">Prensin karşısında hareketsiz, belki on saniye kaldı. Yüzü sapsarı idi. Şakaklarından terler damlıyordu. Garip olan bir şey varsa, Mişkin’e takılmıştı, onu kaçırmaktan korkan da bir hâli vardı.</span></p>

  <p class="normal normal-override-1" xml:lang="tr"><span class="no-style-override">– İppolit, İppolit, neyiniz var, diye bağırdı prens.</span></p>

  <p class="normal normal-override-1" xml:lang="tr"><span class="no-style-override">– Derhal… Yeter… Yatacağım. Güneşin şerefine bir bardak içmek istiyorum… Bunu istiyorum, istiyorum, bırakın!</span></p>

  <p class="normal normal-override-1" xml:lang="tr"><span class="no-style-override">Birden masanın üstünden bir bardak kaptı ve derhal yerini terk ederek, taraçanın kapısına doğru yürüdü. Prens hastanın arkasından koşmak istedi. Fakat o anda, sanki bile bile yapılmış gibi, Ojen Pavloviç, prense veda etmek için elini uzattı. Bir saniye geçti… Ve ansızın etraftan bağrışmalar duyuldu. Sonra, bir dakika içinde beklenmeyen bir karışıklık meydana geldi.</span></p>

  <p class="normal normal-override-1" xml:lang="tr"><span class="no-style-override">İşte olup bitenler:</span></p>

  <p class="normal normal-override-1" xml:lang="tr"><span class="no-style-override">Taraçanın kapısına gelince, İppolit merdivenin yanında durmuştu. Sol elinde şampanya bardağını tuttuğu hâlde, sağ elini pantolonunun yan cebine daldırmıştı. Keller’in sonradan anlattığına göre, bu eli prensle konuştuğu sırada cebinde imiş ve sol eli ile onu omzundan yakalamış. Boksöre göre, bu hareketi ilk şüpheyi doğurmuş. Ne olursa olsun, garip bir endişe, boksörü İppolit’in arkasından koşturmak için yeterli gelmiş. Fakat boksöre göre iş işten geçmişti. Sadece hastanın elinde küçük bir şeyin parladığını görebildi. Şakağına dayanmış küçük bir tabanca. Keller derhal genç adamın kolunu yakalamak istedi. Fakat hasta ateş etmek için acele etti. Tabancanın horozu katı bir sesle düştü. Bununla birlikte hiçbir gürültü çıkmadı. Keller hastayı kollarının arasına aldığı zaman, İppolit kendinden geçmiş bir hâldeydi. Belki de öldüğünü sanıyordu. Keller derhal tabancayı yakaladı. Elinden aldı. Hastayı bir iskemlenin üzerine oturttu. Herkes bağırarak, sorular sora sora etrafına biriktiler. Herbiri tabancanın horozunun çıkardığı tok sesi duymuştu. Fakat intihar etmek isteyen adam yaşıyordu. En ufak bir yarası bile yoktu. İppolit, iskemlesinin üzerinde olup biten olayı anlamaksızın etrafındakilere dalgın gözlerle bakıyordu. Bu sırada, Lebedev ile Kolya koşarak geldiler. Etraftan sordular:</span></p>

  <p class="normal normal-override-1" xml:lang="tr"><span class="no-style-override">– Tabanca hedefi vurmadı mı?</span></p>

  <p class="normal normal-override-1" xml:lang="tr"><span class="no-style-override">– Belki de tabanca dolu değildi, diye diğerleri söylendi. Keller tabancayı kontrol ettikten sonra:</span></p>

  <p class="normal normal-override-1" xml:lang="tr"><span class="no-style-override">– Tabanca dolu! Fakat…</span></p>

  <p class="normal normal-override-1" xml:lang="tr"><span class="no-style-override">– Nasıl vuramayabilir?</span></p>

  <p class="normal normal-override-1" xml:lang="tr"><span class="no-style-override">– İçinde kapsül yokmuş.</span></p>

  <p class="normal normal-override-1" xml:lang="tr"><span class="no-style-override">Bundan sonra yaşananları tarif etmek gerçekten zor… İlk korku anından sonra, kahkahalar etrafı kapladı. Hatta bu gülüşmeler ortasında sinsice bir lezzet duyanlar vardı. İppolit sinir krizleri arasında hıçkırarak, ellerini burarak, herkese derdini anlatmaya çalışıyordu.</span></p>

  <p class="normal normal-override-1" xml:lang="tr"><span class="no-style-override">Hatta Ferdişçenko’ya bile atıldı. İki elini yakaladı ve ona, unuttuğunu yeminlerle söyledi. “Kapsülleri koymayı unuttuğunu”; bu hareketin tamamen istemeyerek, yanlışlıkla olduğunu ve bütün kapsüllerin -on tane kadar vardı- işte şurada, yeleğinin cebinde bulunduğunu -her önüne gelene kapsülleri gösteriyordu- anlatmak için çırpındı. Kapsülleri önceden koymamasının sebebi, tabancanın cebinde patlayacağından korktuğu içindi. Onları, istenildiği zaman koyabilmek her zaman elinde idi. Fakat tamamen unutmuştu. Ojen Pavloviç ile prense anlatabilmek için kendini yoruyordu. Aynı zamanda Keller’e, tabancayı geri vermesi için yalvardı. Derhal kanıtlamak istiyordu ki, “şerefi, evet şerefi…” Fakat şimdi, artık “sonsuza dek şerefsiz kalacaktı!”</span></p>

  <p class="normal normal-override-1" xml:lang="tr"><span class="no-style-override">Artık, tamamen kendinden geçtikten sonra, düştü kaldı. Onu prensin odasına götürdüler. Lebedev de şaşkın bir hâlde, derhal bir doktor çağırtmaya birisini gönderdi.</span></p>

  <div>

    <div class="generated-style">

      <p class="normal normal-override-1" xml:lang="tr"></p>

      <p class="normal normal-override-1" xml:lang="tr"><span class="no-style-override">Lebedev ile kızı, Burdovski ve hatta general, hastanın başında kaldılar. İppolit’i prensin odasına götürdükleri sırada Keller, heyecanla odanın ortasına doğru ilerledi. Üstün bir eda ile ve her kelimesinin üzerinde durarak:</span></p>

      <p class="normal normal-override-1" xml:lang="tr"><span class="no-style-override">– Efendiler, dedi. Eğer içinizden biri hâlâ huzurumda, kapsülün bile bile unutulduğunu ve zavallı gencin bir komedi oynadığını iddia edecek olursa, vay hâline!..</span></p>

      <p class="normal normal-override-1" xml:lang="tr"><span class="no-style-override">Ona cevap bile vermediler. Yavaş yavaş herkes evine çekildi. Bazıları hep birlikte kalktılar. Ptitsin, Ganya ve Rogojin beraber çıktılar.</span></p>

      <p class="normal normal-override-1" xml:lang="tr"><span class="no-style-override">Ojen Pavloviç’in, fikrini değiştirerek, konuşmak istemeden çekilip gitmesi prensi bayağı şaşırtmıştı.</span></p>

      <p class="normal normal-override-1" xml:lang="tr"><span class="no-style-override">Prens, Ojen Pavloviç’e sordu:</span></p>

      <p class="normal normal-override-1" xml:lang="tr"><span class="no-style-override">– Ötekiler gidince benimle konuşmak istemiyor muydunuz?</span></p>

      <p class="normal normal-override-1" xml:lang="tr"><span class="no-style-override">Ojen Pavloviç, oturdu, prensi de yanına oturttu.</span></p>

      <p class="normal normal-override-1" xml:lang="tr"><span class="no-style-override">– Doğru, dedi. Fakat şimdilik kararımı değiştirdim. Sizin gibi ben de çok heyecanlıyım. Şu an sağlam düşünemiyorum. Bundan başka, size anlatmak istediğim şey, benim için olduğu kadar sizin için de çok önemlidir. İşte prens, hayatımda ilk defa şerefli bir iş yapmak istiyorum. Yani arkasında gizli bir fikir olmayan bir iş; fakat şu dakika öyle sanıyorum ki, tam anlamıyla şerefli bir şey yapabilme gücüm yok. Hatta sizin de öyle! Öyleyse açıklamalarınızı birkaç gün sonraya bırakalım. İki taraf için de, yani sizin ve benim için de mesele daha açık bir şekil alır. Petersburg’tan dönüşümden sonraya bıraksak olmaz mı? Orada iki üç gün kalacağım. Bunun üzerine ayağa kalktı. Prens, Ojen Pavloviç’in kızgın olduğunun ve memnun olmadığının farkına vardı. Gözlerinde, daha önce taşımadığı, kindar bir ifade okunuyordu.</span></p>

      <p class="normal normal-override-1" xml:lang="tr"><span class="no-style-override">– Demek, şimdi hastanın yanına gidiyorsunuz? Prens cevap verdi:</span></p>

      <p class="normal normal-override-1" xml:lang="tr"><span class="no-style-override">– Evet… Korkuyorum.</span></p>

      <p class="normal normal-override-1" xml:lang="tr"><span class="no-style-override">– Rahat olun; muhakkak beş altı hafta yaşar ve belki de burada iyileşir. Fakat sizin yapacağınız en iyi şey, onu yarın derhal kapı dışarı etmektir.</span></p>

      <p class="normal normal-override-1" xml:lang="tr"><span class="no-style-override">– Gerçekte, belki de farkında olmayarak… Hiçbir şey söylemeyerek onu heyecana getirdim. Kendisini öldürmek istediğine gerçekten inanmadığımı sanabilir. Buna ne dersiniz, Ojen Pavloviç?</span></p>

      <p class="normal normal-override-1" xml:lang="tr"><span class="no-style-override">– Tam tersine siz çok saf ve temiz bir insansınız. Böyle bir şey için üzüldüğünüz, hâlinizden belli. Ben bu gibi olayları işittim. Bir insan, komplimanlara erişmek için ve hatta erişemediği zaman kendini öldürebilirmiş. Bununla birlikte, düşkünlüğünüzün bu derece belirli bir hâle gelebileceğine inanmak istemiyorum. Fakat bununla beraber, onu yarın kapı dışarı edin.</span></p>

      <p class="normal normal-override-1" xml:lang="tr"><span class="no-style-override">– İntihar girişimini tekrar edeceğini mi sanıyorsunuz?</span></p>

      <p class="normal normal-override-1" xml:lang="tr"><span class="no-style-override">– Hayır. Tekrar etmeyecek. Fakat bu bir Lacenaire olabilir! Tekrar ediyorum, bu gibi âsi, kudretsiz ve boş insanların, suç çoğunlukla sığındıkları bir limandır.</span></p>

      <p class="normal normal-override-1" xml:lang="tr"><span class="no-style-override">– Lacenaire gibi bir cani olabilir mi?</span></p>

      <p class="normal normal-override-1" xml:lang="tr"><span class="no-style-override">– Olabilir; belki burada durum başka. Görürsünüz, bu adam on kişiyi birden boğazlayabilecektir bir gün. Bunu, yazdığı yazısında okuduğu gibi “bir eğlence” için yapabilir. Şimdi bu lakırdılar benim uykumu kaçıracak.</span></p>

      <p class="normal normal-override-1" xml:lang="tr"><span class="no-style-override">– Belki de fazla büyütüyorsunuz.</span></p>

      <p class="normal normal-override-1" xml:lang="tr"><span class="no-style-override">– Şaşılacak bir hâliniz var prens; onun şimdi on insanı öldüremeyeceğini mi sanıyorsunuz?</span></p>

      <p class="normal normal-override-1" xml:lang="tr"><span class="no-style-override">– Size cevap vermeye cesaret edemiyorum; bütün bunlar çok garip, fakat…</span></p>

      <p class="normal normal-override-1" xml:lang="tr"><span class="no-style-override">Radomski kızgın bir hâlde devam etti.</span></p>

      <p class="normal normal-override-1" xml:lang="tr"><span class="no-style-override">– Peki, istediğiniz gibi olsun, istediğiniz gibi! Zaten siz o kadar iyi bir insansınız ki… Ancak, bu on kurbandan biri olmamaya dikkat edin!</span></p>

      <p class="normal normal-override-1" xml:lang="tr"><span class="no-style-override">Prens, Ojen Pavloviç’e dalgın bir tavırla:</span></p>

      <p class="normal normal-override-1" xml:lang="tr"><span class="no-style-override">– Doğrusu, o hiç kimseyi öldürmeyecek, dedi. Ojen Pavloviç alay ederek:</span></p>

      <p class="normal normal-override-1" xml:lang="tr"><span class="no-style-override">– Hadi hoşça kalın, vakit geç oldu, dedi. Okuduğu itirafnamesinin bir kopyasını Aglaya Ivanovna’ya vasiyet yoluyla miras bıraktığına dikkat ettiniz mi?</span></p>

      <p class="normal normal-override-1" xml:lang="tr"><span class="no-style-override">– Evet, ettim. Ve… Bu beni düşündürdü.</span></p>

      <p class="normal normal-override-1" xml:lang="tr"><span class="no-style-override">Ojen Pavloviç yeniden gülmeye başladı:</span></p>

      <p class="normal normal-override-1" xml:lang="tr"><span class="no-style-override">– İşte bu da kurbanı düşünmeye yöneltiyor, dedi ve dışarı çıktı.</span></p>

      <p class="normal normal-override-1" xml:lang="tr"><span class="no-style-override">Bir saat sonra, sabahın üçle dördü arasında prens parka çıktı. Odasında uyumaya çalışmıştı. Fakat kalbinin fazla çarpmasından buna imkân bulamamıştı. Uykusu kaçmıştı. Bununla beraber şu dakika, evde, her şey yoluna girmişti. İppolit dinleniyordu. Getirilen doktor da, hastanın anî olarak bayılmasında büyük bir tehlike görmemişti. Lebedev, Kolya, Burdovski sıra ile hastayı beklemek için odasında yatıyorlardı. Demek ki, çekinilecek bir şey yoktu.</span></p>

      <p class="normal normal-override-1" xml:lang="tr"><span class="no-style-override">Bununla beraber, prensin endişesi gittikçe artıyordu. Parkta, etrafına şaşkın gözlerle bakarak başıboş dolaştı. Waux Hall’e gittiği yola doğru yürüdü. Kendisine bir randevu verdikleri küçük kanepeye geldiği zaman, oturdu ve birdenbire bir kahkaha attı. Sonra derhal kendi kendine, nefretle kızdı. Endişesi, onu bir türlü terk etmiyordu; rastgele bir yere gitmek istiyordu… Neresi olursa olsun. Başının üstünde, bir ağacın dalında küçük bir kuş ötüyordu. Yaprakların arasında onu gözleriyle aradı. Birdenbire kuş uçtu. O anda prens, İppolit’in şu cümlesini hatırladı: “Güneşin ışığı altında, etrafımda dolaşan bir küçük sineğin bile kâinatın bu ahenginde yeri var ve bunu biliyor. Üstelik de mutlu; yalnız ben bunun dışındayım.” Bu kelimeler Mişkin’e önceleri de etki etmişti. Derhal belleğini kurcaladı. Uzun zamandan beri unutulmuş eski bir hatıra, yavaş yavaş canlandı…</span></p>

      <p class="normal normal-override-1" xml:lang="tr"><span class="no-style-override">İsviçre’de, hastalığının tedavi edildiği ilk senesinin ilk aylarında idi. O zamanlar tamamen bir budala idi. Hatta doğru dürüst konuşamıyor ve sorulan şeyleri anlamıyordu. Bir gün, hava gayet güzeldi. Dağlarda gezmeye çıkmış ve uzun müddet yürümüştü. Kalbinde, bir türlü anlam veremediği bir can sıkıntısı vardı. Gökte parlak bir gökyüzü, ayaklarının altında bir göl vardı Etrafında güneşli bir ufuk, gözünün görebileceği kadar uzanıyordu. Uzun süre bu manzarayı kederli kederli seyretti. Bu uçsuz bucaksız manevi gökyüzüne kollarını uzatarak ağladığını hatırlıyordu. Bütün bunların ona yabancı olduğunu düşünerek üzüldü. Bu ahenk neydi, küçüklüğünden beri onu çeken fakat bir türlü içine karışmadığı bu şenlik neydi? Her sabah ışıklarını saçan aynı güneş doğuyor; her sabah aynı gökkuşağı şelalenin üzerinden yükseliyor; her akşam uzakta, ufkun ucunda, şu karlı dağın tepesi aynı kızıl renkte gözüküyordu: “Güneşin ışığı altında, etrafımda dolaşan en küçük sineğin bile kâinatın bu uyumunda yeri var ve bunu biliyor; üstelik de mutlu.” Her küçük ot parçası büyüyor ve mutlu! Her varlığın bir yolu var. O da onu biliyor. Gelip giderken mutlu! Yalnız bir şey bilmiyor, bir şey anlamıyor. O her şeye yabancıdır. O dünyadan elini çekmiştir.</span></p>

      <p class="normal normal-override-1" xml:lang="tr"><span class="no-style-override">Oh! Şüphesiz. Prens bu şekilde sorusunu soramadı. Çektiği vicdan azabı ortada sağır ve dilsiz kaldı. Fakat şimdi, bütün bu “küçük sinek” hakkındaki cümleyi tamamen söylediğini fark etti. Bunu İppolit’ten öğrenmişti. Memnun görünüyor, kalbi de bu düşünce ile çarpıyordu.</span></p>

      <p class="normal normal-override-1" xml:lang="tr"><span class="no-style-override">Kanepenin üzerinde uyuklamaya başladı. Fakat kafası bir türlü uyumak istemiyordu. İppolit’in on adam öldürebileceğini söylediklerini hatırladı ve bu kadar anlamsız bir tahmine sırıttı. Etrafında, derin bir sessizlik hüküm sürüyordu. Bunu bozar gibi görünen yaprakların hışırtısı bile, bu sessizliğe daha derin bir duygu ekliyordu. Prens birçok hayal kurdu; hepsi endişe veriyor, her an ürperti duyuyordu. Sonunda bir rüya gördü. Bir kadın ona doğru ilerliyordu. Bu kadını çok iyi tanıyordu. Onun ismini söyleyebilir kim olduğunu bilebilirdi. Fakat çok garip bir şey, şimdi onu tanıyamıyordu. Çünkü bu kadın, her zamanki yüzünden bambaşka bir yüz taşıyordu. Bu sebepten, eskiden beri başka yüz ile tanıdığı bu kadını, bu yeni yüzü altında fark etmek zordu. Bu yeni simada öyle korkunç ve müthiş bir ifade vardı ki, bu kadının azılı bir katil olduğu ve biraz önce bir cinayet işlediği söylenebilirdi. Sapsarı yanağının üstünde bir gözyaşı titriyordu. Bu kadın, Mişkin’i bir işaretle çağırdı ve arkasından sessizce izlemesini ister gibi, parmağını dudağına götürdü. Prensin kalbi duracak gibi çarpıyordu. Bu kadının bir cinayet işlemesini görmeyi dünyada istemezdi. Fakat bütün hayatı üzerine etki edebilecek olan müthiş bir olayın meydana geldiğini hissediyordu. Bu kadının, parkın içinde, uzak olmayan bir yerde ona bir şey göstermek ister gibi bir hâli vardı.</span></p>

      <p class="normal normal-override-1" xml:lang="tr"><span class="no-style-override">Bu kadını izlemek için ayağa kalktı. Fakat tatlı ve şakrak bir kahkaha birdenbire kulağında çınladı. Bir eli, avucunun içinde buldu; bu eli yakaladı. Kuvvetle sıktı ve uyandı. Aglaya, prensin önünde, gülmekten kırılıyordu.</span></p>

    </div>

  </div>

</body>

</html>