<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Toplantı 15 -Çoğu insan Açılmadan iadedir</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<h1 class="calibre1"><a id="a88" class="calibre2"></a><span class="th">Toplant</span><span class="th">ı</span><span class="th"> 15 -</span>Çoğu insan Açılmadan iadedir</h1>
<p class="p1"><span class="t2">Herkes soru sormakta tereddüt eder ama bunun nedeni ve mant</span><span class="t2">ığı</span><span class="t2"> farkl</span><span class="t2">ı</span><span class="t2"> iki </span><span class="t2">ş</span><span class="t2">eydir. Tereddüdün nedeni ki</span><span class="t2">ş</span><span class="t2">inin cehaletini göstermek istemeyi</span><span class="t2">ş</span><span class="t2">idir çünkü her soru cehaletinin göstergesidir. Ki</span><span class="t2">ş</span><span class="t2">i ba</span><span class="t2">ş</span><span class="t2">ka bir aptal</span><span class="t2">ı</span><span class="t2">n ayn</span><span class="t2">ı</span><span class="t2"> soruyu sormas</span><span class="t2">ı</span><span class="t2">n</span><span class="t2">ı</span><span class="t2"> umut eder.</span></p>
<p class="p1"><span class="t2">19 May</span><span class="t2">ı</span><span class="t2">s 1987, Sabah</span></p>
<p class="p1"> </p>
<p class="p1"><span class="t">Sevgili Osho,</span></p>
<p class="p1"><span class="t">Kendimi çok umutsuz hissediyorum. On y</span><span class="t">ı</span><span class="t">ld</span><span class="t">ı</span><span class="t">r sannyasin oldu</span><span class="t">ğ</span><span class="t">um halde hâlâ bu durumda olmaktan utanç duyuyorum. Senden yard</span><span class="t">ı</span><span class="t">m istemek konusunda tereddüt ediyorum çünkü sözlerin birkaç tekrardan sonra içimde mekanikle</span><span class="t">ş</span><span class="t">meye ba</span><span class="t">ş</span><span class="t">l</span><span class="t">ı</span><span class="t">yor. Lütfen yorum yapar m</span><span class="t">ı</span><span class="t">s</span><span class="t">ı</span><span class="t">n?</span></p>
<p class="p1">Prem Indivar, bu henüz yeterli umutsuzluk değil. Biraz daha umutsuz ol. Umutsuzluğun içinde öyle bir nokta gelecek ki umut etmekten vazgeçeceksin. Umutsuzluk da en derinlerde umuttan başka bir şey değildir. Bu umudun tamamen, büsbütün yenilgiye uğramasına izin ver. Hiç umudun kalmadığı noktada dramatik bir deneyim ortaya çıkacaktır çünkü umut arzunun, beklentinin ve hırsın bir başka adıdır. Ve sen kendini tanımadan önce tüm arzuların, tüm beklentilerin ve tüm hırsların yenilgiye uğraması ve seni yalnız başına bırakmaları gerekir. Bir şey ummadan, bir şey arzulamadan, bir şey beklemeden nerede olabilirsin? Dışarıya çıkabileceğin hiçbir yol kalmıyor. Umut, arzu, hırs hep içe dönmekten kaçıp dışa yönelmenin yollarıdır. Bu yolda büsbütün umutsuz olmak, umut etmeyi tamamen bırakacak kadar umutsuz olmak gerekir ve aniden tek bir adım atman gerekmeden kendini içeride bulursun.</p>
<p class="p1">Umut bir çeşit afyondur: seni sarhoş eder. Acı dolu şu ana katlanabilmek için gözlerin uzaktaki bir yıldıza sabitlenir: umuduna. Milyonlarca insan kendilerini bulmadan yaşarlar; bunun nedeni ne Adem ve Havva'nın işlemiş olduğu bir günah ne de kendi geçmiş hayatlarında işlemiş oldukları bir günahtır. Tek günah insanlar geleceğe bakıp dururken, şimdiki zamanın geçip gidiyor olmasıdır. Ve şimdiki zaman tek gerçekliktir gelecek bir rüyadan ibarettir ve rüyalar ne kadar tatlı olurlarsa olsunlar asla gerçekleşmezler.</p>
<p class="p1">Ama kendini bulmak bir rüya değildir. Şu anın içinde kendi varlığının farkına varıştır. Bu yüzden endişelenme Prem Indivar, doğru yoldasın; umutsuzlaşma yolunda... Bunun üzerine git ve umutsuzluğu iyice tüket. Azami umutsuzluk noktasına ulaş. O zaman umut kendiliğinden yok olacaktır. Ve umut yoksa sen varsındır.</p>
<p class="p1">Umut yoksa, şu an vardır.</p>
<p class="p1">Yaşlı bir kız kurusu öldüğünde iki yaşlı arkadaşı onun için mezar taşı ısmarlamaya gitmişler. "Taşın üzerine ne yazdırmak istersiniz?" diye sormuş mermerci. Yaşlı kadınlardan biri, "Aslında oldukça basit bir şey düşündük" diye yanıt vermiş. "Bakire geldi, bakire yaşadı, bakire gitti yazdırmak istiyoruz"</p>
<p class="p1">Mermerci şöyle önermiş, "Aslında hanımlar, şöyle yazarsak sizin için çok daha kârlı olur, 'Açılmadan iade'."</p>
<p class="p1">Çoğu insan açılmadan iadedir ve bunun sorumlusu da yalnızca kendileridir.</p>
<p class="p1">Diyorsun ki, "Çok umutsuz hissediyorum...." henüz değil çünkü öyle olsaydı bu soru bile ortaya çıkmazdı. Hala umudun var. Diyorsun ki, "On yıldır sannyasin olduğum halde hâlâ bu durumda olmaktan utanç duyuyorum." Bu senin incinmiş olan egon, yoksa utanç yerine tevazu hissederdin. Utanç duyacak ne var?</p>
<p class="p1">Yaşam küçük bir şey değildir. O öylesine engin, biz ise öylesine küçüğüz ki... Okyanus çok büyüktür ve biz onun içinde kendi küçük ellerimizle yüzmek zorunda kalırız. Yalnızca yüzmeye hiç başlamayıp, kıyıda durup diğerlerine bakanların utanç duyması gerekir. Sense yüzmeye başlamışsın...on yıl uzun bir zaman değil, on hayat bile kısa bir zamandır.</p>
<p class="p1">Kişi son derece sabırlı olmalı. Utanç duyan senin sabırsızlığın, utanç duyan senin egon. Tevazu duymalısın, varoluşun enginliği karşısında, yaşamın gizemleri karşısında....mütevazı olmalı, bir hiç olmalısın. Ancak o tevazu hali içinde okyanus küçülüp, ellerin büyüyecektir.</p>
<p class="p1">Diyorsun ki, "Senden yardım istemekte tereddüt ediyorum..."</p>
<p class="p1">Kastetmediğin şeyler söyleyip duruyorsun. Gerçekten tereddüt ediyorsan neden soruyorsun? Aslında senin sorun tereddütle ilgili. Bu konuda biraz daha soru sormalısın ki kendini daha çok açabilesin, daha çok ortaya koyabilesin. Kendini gizleyip durma. Sormaktaki tereddüdün nedir? Ve kendi içinde her şeyi mantıkla açıklamaya çalışıyorsun; tereddüdünü de mantıkla açıklamaya çalışıyorsun.</p>
<p class="p1">Herkes soru sormakta tereddüt eder ama bunun nedeni ve mantığı iki farklı şeydir. Tereddüdün nedeni kişinin cehaletini göstermek istemeyişidir çünkü her soru cehaletinin göstergesidir. Kişi başka bir aptalın aynı soruyu sormasını umut eder...biraz bekleyeyim diye düşünür çünkü insanlığın gerçekliği, sorunları ve kendilerini arayışları birdir. Bu yüzden senin sormak için cesaretini bir türlü toplayamadığın soruyu bir gün birisi mutlaka soracaktır.</p>
<p class="p1">Ama unutma ki soru sormanın kendisinde bile değerli bir şey vardır. Soruyu sorarken kendi cesaretini sergiliyorsun, soruyu sorarken bir şeyi bilmediğini kabul ediyorsun, soruyu sorarken kendi sözde bilgeliliğini bir kenara bırakıyorsun.</p>
<p class="p1">Bir soruyu sorabilmek, sorunun kendisinden daha önemlidir. Bu herhangi bir soru olabilir ama önemli olan sorma eyleminin kendisidir. Bu seni bana ve tüm diğer sannyasinlere, yol arkadaşlarına daha da yakınlaştırır. Başka biri senin bilmediğini bilecek diye korkup, kapalı kalmazsın. Kendini, cehaletini ortaya koyduğunda tüm korkun kaybolur. Daha insani, yol arkadaşlarınla daha yakın bir hale gelirsin çünkü onların durumu da aynıdır. Kişinin tereddüt etme nedeni budur.</p>
<p class="p1">Mantıksallık ise tamamen farklı bir durumdur. "Senden yardım istemek konusunda tereddüt ediyorum çünkü sözlerin birkaç tekrardan sonra içimde mekanikleşmeye başlıyor" diye mantık yürütürsün.</p>
<p class="p1">Bunları tekrar etmeye ne gerek var. Kişi bir şeyi ancak onu mekanikleştirmek istediğinde tekrar eder. Senin zihninde robotsu bir taraf var; bir şeyi tekrar ettiğinde o robotsu taraf devreye girer. O zaman onun hakkında düşünmen gerekmez; robot taraf bunu halleder. Böylece düşünme yükünden, sorumluluk yükünden kurtulmuş olursun. Ve bu robot taraf son derece verimlidir çünkü mekaniktir. Ama onun da faydaları olduğu gibi zararları da vardır.</p>
<p class="p1">Normal dünyada, gün be gün çalışırken her gün evinin nerede olduğunu, karının kim olduğunu hatırlamak zorunda kalsaydın, kalabalığın içinde onu bulmak için herkesin yüzüne tek tek bakmak zorunda kalsaydın bu biraz zor olurdu. Bu noktada robot taraf devreye girer. Evin yolunu bilir; her sapakta sağa mı yoksa sola mı dönmen gerektiğini düşünmek zorunda kalmazsın. Radyoyu dinlemeye devam edersin ve ellerin direksiyonu tam olarak senin evinin önüne gelene kadar hep doğru yönde döndürür.</p>
<p class="p1">Kişi her şeyi tek tek düşünmek zorunda kalsaydı, yaşamda epey beceriksizleşirdi. Bu durum kimi zaman güçlü bir robot tarafına sahip olmayanların başına gelir, ki bunlar en zeki insanlardır ve tüm enerjileri zekâya doğru aktığı için robot tarafları aç kalır.</p>
<p class="p1">Thomas Alva Edison, bu konuda göz önüne alınması gereken vakalardan biridir.</p>
<p class="p1">Bir üniversitede üzerinde çalıştığı yeni bir bilimsel projeyle ilgili bir konferans vermek üzere evden çıkarken karısına veda edip onu öptü ve hizmetçilerine el salladı. Onu gören şoförü gözlerine inanamıyordu çünkü hizmetçiyi öpmüş ve karısına el sallamıştı. Onun robot tarafı çok küçüktü çünkü tüm yaşam enerjisini bu robot tarafa ihtiyaç duymadığı bilimsel araştırmalara adamıştı.</p>
<p class="p1">Bir gün evde oturmuş bazı hesaplamalar yaparken karısı kahvaltısını getirdi. Onun meşgul olduğunu görünce kahvaltıyı yanına bıraktı ve tabağı gördüğünde onu neden rahatsız etmediğini anlayacağını düşündü. Bu sırada arkadaşlarından biri de uğradı. Onun yaptığı işe dalmış olduğunu görünce o da rahatsız etmek istemedi ve yapacak başka bir şey bulamadığından kahvaltıyı bitirdi ve boş tabağı yanı başına bıraktı. Edison kafasını kaldırıp önce arkadaşına sonra da boş tabağa baktı ve, "Biraz geç kaldın. Kahvaltımı bitirmiştim. Daha erken gelseydin birlikte yerdik" dedi.</p>
<p class="p1">Arkadaşı da, "Önemli değil" diye cevap verdi.</p>
<p class="p1">İçinde her şeyin birkaç tekrardan sonra mekanikleştiğini söylüyorsun. Ama tekrar etmek niye? Tekrar etmek bir şeyi mekanikleştirme yöntemidir. Tekrarlara takılıp kalmak istemiyorsan her zaman taze bir şeyler, yeni bir şeyler yap. Ama normal hayatta tekrarın da yeri vardır.</p>
<p class="p1">Daha yüksek bilincin dünyasına girdiğinde tekrarlar tehlikeli bir hal alır. Orada taze, masum, hiçbir şey bilmeyen bir zihne ve durumlara mekanik, robot tarafıyla değil, yaşam kaynağının ta kendisiyle yanıt vermeye ihtiyacın vardır.</p>
<p class="p1">Burada gündelik hayatla ilgilenmiyoruz. Bilinicimizi yükseltmekle ilgileniyoruz.</p>
<p class="p1">Tekrarlama, taklit etme. Bir şeyi hatırla: her zaman taze bir şekilde yanıt vermelisin. Durum eski bir durum olabilir ama sen eskimemelisin. Genç ve taze kalmalısın. Sadece yeni yanıtlar dene. Mekanik yanıtlar kadar verimli olmayacaklardır ama verimlilik ruhani dünyada çok büyük bir değer taşımaz.... Ama tazelik taşır.</p>
<p class="p1">Bir hahamla bir rahip uçakta yan yana oturuyorlarmış. Hostes yanlarına gelip, "Bir kokteyl alır mıydınız?" diye sormuş.</p>
<p class="p1">"Tabi" demiş haham. "Bir Manhattan getirebilir misiniz lütfen?"</p>
<p class="p1">"Tabi efendim" demiş hostes. "Peki ya siz Peder?"</p>
<p class="p1">"Genç bayan" demiş peder. "Sert bir içkiye elimi süreceğime zina yapmayı tercih ederim."</p>
<p class="p1">"Bunu kaçırmışım" diye atılır haham. "Böyle bir seçeneğim varsa ben de onun aldığından almayı tercih ederim."</p>
<p class="p1">İnsanlar taklitçidir ve taklit aptalca olmaya mahkûmdur. Onlar başkalarının yaptığının aynısını yapmak ister. Bu tazeliği yok eder. Her şeyi kendi tarzında yap; hayatını kendi ışığın doğrultusunda yaşa. Ve aynı durum yeniden karşına çıksa bile yeni bir yanıt bulabilmek için uyanık ol.</p>
<p class="p1">Bu yalnızca biraz uyanık olma meselesidir ve bir kez bunun keyfine vardığında...ki eski durumlara yeni tepkiler vermek çok zevklidir çünkü o yenilik seni genç, bilinçli, mekaniklikten uzak ve canlı tutar.</p>
<p class="p1">Tekrarcı olma. Ama tekrarcı olma dediğimde bunu gündelik hayat için söylemiyorum, pazar yerinde tekrar bir kuraldır. Ama içsel dünyada da yanıtının tazeliği kanundur.</p>
<p class="p1"> </p>
<p class="p1"><span class="t">Sevgili Osho,</span></p>
<p class="p1"><span class="t">Geçen sabah seni gördü</span><span class="t">ğ</span><span class="t">ümde öylesine tazelenmi</span><span class="t">ş</span><span class="t">, öylesine yenilenmi</span><span class="t">ş</span><span class="t">, öylesine </span><span class="t">ı</span><span class="t">ş</span><span class="t">ı</span><span class="t">kl</span><span class="t">ı</span><span class="t">, her zamankinden daha derin, daha yüce ve daha engin görünüyordun ki. Bu sessizlik günlerinde neler oldu?</span></p>
<p class="p1">Anand Suresh, mistiklerin onları korkutmamak için insanlara söylemediği pek çok şey vardır. Bunlardan biri de, farkında, bilinçli olduğun anda daha önce senin için bilinmez olan şeylerin önüne serilmeye başlamasıdır. Bedenle temasın özellikle aydınlanmadan sonra azalır.</p>
<p class="p1">Genelde aydınlanmayla birlikte daha sağlıklı olacağına dair bir inanç vardır. İçsel bir anlamda daha sağlıklı olsan da bedenin daha kırılganlaşır. Bu yüzden ne zaman hastalanmak için elime güzel bir fırsat geçse bunu değerlendiriyorum; battaniyelerimin altında sadece dinlenmek ve tamamıyla sessiz kalabilmek için. Doğruyu söylemek gerekirse hastalanmaya bayılıyorum çünkü o zaman en azından yirmi saat kadar uyuma fırsatım oluyor. Bu dışarıdan bakana uyku gibi görünse de benim için derin bir meditasyon oluyor.</p>
<p class="p1">Yani iki kolum ve eklemleri de kötü durumda olduğu için sizin kutlamalarınıza, müziğinize bile katılamıyor ve tamamıyla istirahat ediyordum. Ve ne yaparsam bütünüyle yaptığım için bu sana, "öylesine tazelenmiş, öylesine yenilenmiş, öylesine ışıklı, her zamankinden daha derin, daha yüce ve daha engin" gibi gelmiş olabilir.</p>
<p class="p1">Ben her zaman aynıyım. Ama merkezin git gide içe doğru döndüğünde, dışarıya bakmak bile gözleri zorlayabilir, konuşmak bile zorlayıcı bir çabaya dönebilir. Ama sessizliği tercüme edip size aktarmanın da başka bir yolu yoktur.</p>
<p class="p1">Bu yüzden ne zaman böyle bir fırsatım olsa...örneğin Amerikan hapishanelerinde geçirdiğim on iki gün boyunca yaptığım tek şey yirmi dört saat boyunca uyumak, arada yıkanmak ve yemek yemek için iki kere kalkıp sonra yeniden uyumaktı. Hapisten çıkarken gardiyan bana, "İlk kez girdiği haliyle çıktığı halini karşılaştırabileceğim biriyle karşılaşıyorum. Ne kadar parlak, ne kadar tazelenmiş görünüyorsunuz" dedi.</p>
<p class="p1">Ona, "Hapishane hayatı bana yarıyor" diye yanıt verdim.</p>
<p class="p1">"Ne?" dedi hayretle.</p>
<p class="p1">"Evet" dedim, "Çünkü burada rahatsızlık verecek hiçbir şey yok."</p>
<p class="p1">Tüm başkanlarına, başbakanlarına, meclis üyelerine her sene en azından bir on iki günlüğüne hapiste yatma şansı tanınmalıdır. Bu deneyimi besleyici bulacaklardır. Yalnızca bu sanatı kavramış olmaları ve bunu kolayca geçirmeleri gerekir. Kolay olan her zaman doğrudur.</p>
<p class="p1">Teksaslı bir Amerikalı Fransa'ya gitmişti. Susayınca yolun kenarında durup, bir evin kapısını çaldı ve "Bir bardak su alabilir miyim?" diye sordu.</p>
<p class="p1">"Tabi" dedi Fransız ev sahibi.</p>
<p class="p1">"Neyle meşgulsünüz?" diye sordu Teksaslı.</p>
<p class="p1">"Birkaç tane tavuk yetiştiriyorum" dedi Fransız.</p>
<p class="p1">"Öyle mi? Ben de çiftçiyim." dedi Teksaslı, " Ne kadar araziniz var?"</p>
<p class="p1">"Ön tarafta elli metre", diye yanıt verdi Fransız, "arkada ise gördünüz gibi yüz metreye yakın bir araziye sahibim. Sizin yeriniz ne kadar?"</p>
<p class="p1">"Kendi çiftliğimde sabah kahvaltı ettikten sonra arabaya biniyorum, gidiyor, gidiyor ve akşam yemeğine kadar arazinin sonuna gelemiyorum" dedi Teksaslı gururla.</p>
<p class="p1">"Öyle mi?" diye yanıt verdi Fransız, "Benim de bir zamanlar öyle bir arabam olmuştu".</p>
<p class="p1">Bu tamamen nereden baktığına bağlıdır.</p>
<p class="p1">Tamam mı Maneesha?</p>
<p class="p1">Evet, Osho.</p>
<p class="p1"><span class="t1"> </span></p>
<p class="p1"><span class="t1"> </span></p>
<p class="p1">﻿ </p>
<p class="p1"> </p>
</body>
</html>
