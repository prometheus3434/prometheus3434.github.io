<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><br /></p>

  <p><br /></p>

  <p><br /></p>

  <p style="text-align: center;"><img alt="7" src="../Images/7.jpg" /><br /></p>

  <h1 title="Nantes, Gorée, Mississippi, 1800-1900"><i>Nantes, Gorée,<sup>1</sup> Mississippi, 1800-1900</i></h1>

  <p><br /></p>

  <p>"Nantes, güzel Nantes kenti..." Ama bu akşam Le Bozec Nantes’dan nefret ediyordu.</p>

  <p>Sağanak yağmur şapkasından damla damla akarken, rıhtımda armatörlerin mahallesine doğru koşuyordu.</p>

  <p>Talimat gemiye geç gelmişti: "<i>Teğmen Le Bozec filanca yerde hazır bulunmalıdır,</i>" vesaire.</p>

  <p>Emirlere uymak gerekirdi. "Bilgilerinize sunulur" Nantes’lı, tüccarların dediği gibi. Tüm bu aşırı nezaket sözlerini dinlemek. Le Bozec çileden çıkmıştı.</p>

  <p>Muço, kamarasının kapısını çalıp mektubu uzatmıştı: "...şirkette hazır bulunmalıdır."</p>

  <p>Gemiye yanaşmış bir filika onu bekliyordu.</p>

  <p>"Nantes, güzel Nantes kenti..."</p>

  <p>Bu tekerleme sinsice aklına takılmıştı; aklına geldikçe öfkeleniyordu. Ekmeğini kazanmak için yapması gerekenler... Çocukken, Saint Malo’nun kumsallarında düş kurarken, böyle uzun yolculuklar yapacağı aklına bile gelmemişti. Acaba deniz bile bazen utanabilir miydi?</p>

  <p><sup>1 Senegal'in tam karşısında küçük bir ada.(Çev.)</sup><br /></p>

  <p style="text-align: center;"><img alt="yldz" src="../Images/yldz.jpg" /><br /></p>

  <p>Yağmur ve fırtına camları dövüyor, sokaklarda kabarıyordu.</p>

  <p>Evlerin içinde bile, kapalı panjurlara ve kalın perdelere karşın, mum alevleri titreşiyordu.</p>

  <p>— Çocuk oyuncağı gibi bir yolculuk olacak, sevgili Le Bozec. Kılavuzu Saint Nazaire’de bırakacaksınız. Ve iskeleden güneye doğru gideceksiniz. Dosdoğru güneye. Afrika’ya... Gemiyi ve mürettebatı zorlayın. Asılın küreklere! Şirket böyle istiyor; etaplar hızlı olmalı. Gemilerinin uçtuğunu görmek istiyor. Kürektekiler sıksınlar dişlerini. İngilizler gemilerimizin kıçından başka bir şey göremesinler, teğmen...</p>

  <p>Armatör bardağını koydu.</p>

  <p>— Hareket için bir porto içelim!</p>

  <p>Bu en azından beşinciydi. Portosuz kim demir alırdı ki? Denizci Henri Portekizli değil miydi?</p>

  <p>Le Bozec kibarca eğildi. Açık haritanın üzerinde titreyen parmağı izliyordu. Şövalye yüzüklü ve az kıllı parmak, Sahara’nın üzerinden geçip, Congo’ya doğru kayıyordu.</p>

  <p>Armatör kendini kaybetmişti, haritaya bakıp sinirlenerek kıyıyı arıyordu. Maviyi bir türlü bulamıyordu, ne de yolculuğun gizli varış noktasını.</p>

  <p style="text-align: center;"> <img alt="yldz" src="../Images/yldz.jpg" /></p>

  <p>Rüzgâr daha da güçlendikçe, Le Bozec‘in gemisi konusundaki kaygıları artıyordu.</p>

  <p>Gemi şafakta hareket etmek üzere koyda demirlemişti bile. Ters akıntıda duruyordu. Şiddetlenen rüzgâr Le Bozec’i kaygılandırıyor; her dalgada, gemisinin gövdesini, borda kaplamalarını ve zorlanan iki çapayı düşünüyordu. En iyi durum geminin dayanması, en kötü olasılık da sürüklenmesiydi.</p>

  <p>Denizci! Senin denizcilik onurun nerede kaldı?<br /></p>

  <p>Bir salonda, büzülmüş ve saygılı; elinde, halıya suları damlayan bir şapka; çöllerde kaybolmuş aptal bir parmağı izliyordu.</p>

  <p>"Nantes...", tekerleme yeniden kafasında şekillenmeye başlamıştı. Beynini dolduruyordu: "Güzel Nantes kenti." Ne demezsin!</p>

  <p>— İşte burada. Gorée!</p>

  <p>Armatör, işaret parmağını küçük adanın üzerine koydu. Senegal'in hemen yakınında, Dakar'ın üç kilometre açığındaydı.</p>

  <p>İleride çocuklarım bana ne diyecekler; denizci mi, köle tüccarı mı?</p>

  <p style="text-align: center;"><img alt="yldz" src="../Images/yldz.jpg" /><br /></p>

  <p>Le Bozec, daha birçokları gibi şafakla birlikte hareket edecekti. Gemisinin adı La Vigilante’dı, çift direkli ve açık dümenli.</p>

  <p>Gorée'den iki yüz yirmi yedi adam ve yüz yirmi kadın alacaktı. Boyunlarında demir boyunduruk, elleri ve ayakları zincirli, asma kilitli, anahtarlı. İki kata düzgün bir biçimde istif edileceklerdi.</p>

  <p>Bunu merak edenler, Denizcilik Müzesi’ndeki gemi yükleme planlarını inceleyebilirler. Bakıldığında denge için taşınan ağırlık ya da taş sanılabilirlerdi, ama onlar kölelerdi.</p>

  <p>Gorée, Dakar (Senegal) açıklarındaki yas adası, köle toplama kampı, Afrika'nın açık denizden önceki son toprak parçası, Amerika'dan önceki son durak.</p>

  <p style="text-align: center;"> <img alt="yldz" src="../Images/yldz.jpg" /></p>

  <p>1867’ lere kadar kaç tane Le Bozec geldi geçti? Kaç Denizci olmayı hayal eden, çulsuz, ayağı çıplak, kaç kumsal muçosu geçti? Bu iğrenç ticaretin içinde yaşamaya zorunlu bırakılan kaç Le Bozec vardı? Ve tüm bu Le Bozecler kaçar tane köle taşıdılar?</p>

  <p>Sefalet içinde, biraz gün ışığı ve hava arayan kaç kadınla erkeğe, herhangi bir <i>La Vigilante</i> gemisinin kaygan güvertesinde okyanusu geçirttiler? Elli milyon mu, yüz milyon mu?</p>

  <p>Gorée, denizcilerin yüz karası!</p>

  <p style="text-align: center;"><img alt="yldz" src="../Images/yldz.jpg" /><br /></p>

  <p>Kölelerin çilesini gören gitar, binlerce kez onlara hizmet etmek istemişti. Pamukta ya da şekerkamışında çalıştırılan, işlerine zincirli zavallı köleler. Müziklerinden yoksun bırakılan zavallı Amerika zencileri. Tarım işletmecileri tarafından uygulanan <i>Black Code</i> kesindi: Davul ve flüt çalmak yasaktı, çünkü bunlar, "Afrika’da olduğu gibi isyana çağrı işareti olarak kullanılabilirdi." Cezası ölümdü.</p>

  <p>Tabii ki bu zavallı insanların sesleri vardı, iş şarkıları, <i>work songs</i>, bu şarkılar ekinden ekine yayılıyordu. Ve pazarları kilisede, İncil'de umutlar, benzerlikler buluyorlardı. Yahudi halkı da zincire vurulmuştu. Ve Tanrı onları özgürlüklerine kavuşturmuştu. Köleler ciğerlerini parçalarcasına haykırıyorlardı:</p>

  <p><br /></p>

  <p><i>Go down Moses, way down in Egypt's land</i></p>

  <p><i>Tell old Pharaon, let my people go.</i></p>

  <p>(İn Musa, Mısır topraklarına in</p>

  <p>Ve yaşlı Firavun’a halkımı rahat bırakmasını söyle.)<br /></p>

  <p><br /></p>

  <p>Birlikte şarkı söylemek, ritime bedenin tüm kapılarını açmak güzeldi. Ama ona yardım edecek hiçbir alet olmadığı zaman, insan sesi kendini yalnız hissediyordu!</p>

  <p>Kölelerin banjo, bazen de küçük keman çalmasına izin veriliyordu. Ama hüzün ve sürgün, bu kuru ve gıcırtılı seslerle, bu çalgı müsvetteleriyle tüm inceliklerden uzak bu kutularla, bu çocuk oyuncaklarıyla nasıl anlatılabilirdi?</p>

  <p>Alışkanlıklarına sadık kalan gitar sessiz kalıyordu. Saatini bekliyordu. Gizliden gizliye hazırlanıyordu. Görünmez bir biçimde bütün güneyde, pamuk tarlalarında, Mississippi Kıyısındaki delta bataklarında dolanıyordu. Evlerin tahtalarının aralarından süzülüp iç çekişlere kulak kabartıyor, düşlere giriyor, bazı kâbuslarda ağlıyordu. Siyah ruhu öğreniyor, kendi blues’unu oluşturuyordu:</p>

  <p><br /></p>

  <p><i>The first time I met the blues, he was walking through the woods.</i></p>

  <p><i>He knocked at my home and done me all the harm he could.</i></p>

  <p><i>Now the blues got after me, Lord, and run me from tree to tree.</i></p>

  <p><i>You should have heard me begging: "Mister Blues, don't murder me."</i></p>

  <p><i>Good morning Mister Blues, what are you doing here so soon?</i></p>

  <p><i>You be's with me in the morning and every night and noon.</i></p>

  <p><i><br /></i></p>

  <p>(Blues’a ilk rastladığımda, korulukta yürüyordu.</p>

  <p>Kapımı çaldı ve canımı yakabildiğince yaktı.</p>

  <p>Şimdi blues bana kızgın ve her ağacın arkasından beni izliyor.<br /></p>

  <p>Ona yakarışlarımı duymuşsunuzdur: "Bay Blues beni öldürme."</p>

  <p>Günaydın Bay Blues, bu kadar erken ne işin var burada?</p>

  <p>Sabahtan beri benimlesin, ama gece ve öğleden sonraları da yanımdasın.)<sup>1</sup></p>

  <p><sup>1 Little Brother Montgomery (Gérard Herzhaft, <i>Un long Blues en La Mineur,</i> Ramsay.1986) Gérard Herzhaft aynı zamanda <i>Le Blues</i>’un da yazarıdır.(PUF,1994).</sup></p>

  <p>Tabii ki gitar köleliğin bitişini dört elle alkışladı. Ama o, bir yeni yetme değildir. Gitar dünya kadar yaşlıdır. Kanunların genellikle gerçeği maskelediğini ve en iyi görünenlerin, aslında içlerinde en kötüyü de barındırabileceğini bilir.</p>

  <p>Ve en kötü oradaydı. Kötülük, Mississippi diyarlarını etkisine almış ve orada hükmünü sürüyordu. Güneyliler öç almak istiyorlardı. Ku Klux Klan ve Beyaz Kamelya Şövalyeleri eski kölelerin izini sürüyorlardı. Linçler çoğalmıştı. 1883 yılında sadece tek bir kontlukta sekiz yüzden fazla linç olayı olmuştu. Irk ayrımcılığı yerleşmeye başlamış ve Siyahlar’a en kötü okullar, en sağlıksız hastaneler ayrılmıştı.</p>

  <p>Hele iş olanağı hiç yoktu. El emeği bedavalıktan çıkınca, eski tarım işletmeleri zor bela yaşamaya çalışır olmuşlar ve sürekli işçi çıkarmaya başlamışlardı. Siyahlar'ın tek bir şansı kalmıştı: Yol. Kuzeye doğru kaçış. New York’a, Şikago’ya, belki bir olasılıkla iş bulabilecekleri büyük yankee kentlerine ulaşabilmek.</p>

  <p>Bir insan kendi kıtasından koparıldıktan sonra, ailesinin, büyük büyük ailesinin doğduğu topraklardan da kovulursa, artık sığınabileceği tek bir vatanı vardır: Müzik.</p>

  <p>Artık yeni tür işportacılar Amerika’yı arşınlamaya başlamışlardı. Onlara <i>songsters</i> deniyordu, çünkü sadece şarkılar, baladlar, Beyazlar’a karşı direnen Siyahlar’ın mücadelelerini anlatan uzun öyküler satıyorlardı. Bütün işçi barakalarının, işsiz kamplarının, kafelerin, lokantaların, genelevlerin kapılarını çalıyorlardı. Bir kap sıcak yemek ve geceyi geçirebilecekleri bir yer karşılığında, Frankie ve Albert’in, Duncan ve Brady’nin, Bill’in, demiryolu işçisinin şarkılarını, Yeni Doğan Günün Evi’ni, The House of The Rising Sun’ı söylüyorlardı.</p>

  <p>Mezhepler ve sanki Tanrı’yı uyandırmak istermişçesine el çırparak, haykırarak şarkılar söylenen Siyahlar’a ait kiliseler çoğalıyordu. Buralardaki ortak bellekten çıkan eski kölelik şarkıları, <i>negro spritual</i>'ler yavaş yavaş <i>gospel</i>’lere dönüşüyordu. Koroları yöneten, inananları ateşlendirenler vaizlerdi.</p>

  <p>Gitar, <i>songster'</i>lerin sırtında, vaizlerin kollarında yerini bulmuştu. Siyah adam çilesinin sularında dolanıyordu, gitarsa onun kayığıydı.</p>

  <p>Ortak yolculuklar blues’a dönüştü.</p>
</body>
</html>
