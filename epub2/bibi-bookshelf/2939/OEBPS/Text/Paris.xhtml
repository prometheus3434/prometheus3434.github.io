<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><br /></p>

  <p><br /></p>

  <p style="text-align: center;"><img alt="8" src="../Images/8.jpg" /><br /></p>

  <h1><i>Paris, Porte d'Italie, 1928</i></h1>

  <p><br /></p>

  <p>Kocaman taksi, gecenin karanlığında ilerliyordu. Uzun, büyük, siyah kaputunun altından sekiz silindirin boğuk ve hırıltılı sesi geliyordu. Baloların sona erdiği geç bir saatti.</p><!--StartFragment--><!--EndFragment-->

  <p>Barbès, Montmartre, Rue de Lappe... Sürücünün uykusu vardı. Gece turunu atmış, tüm bar ve disko çıkışlarında şansını denemişti: Kırmızı Melek ve Beyaz Gül, hatta ışıklar söndüğünde en tehlikelileri olan Gravillier’de bile... Gravillier’de bazen patron "Elektrikler kesildi, ben gözlerimi kapatıyorum!" diye bağırırdı. Bunun üzerine bıçaklar, silahlar çekilirdi.</p>

  <p>Sokaklarda hiç kimse yoktu; dışarıda dondurucu bir soğuk hüküm sürüyordu.</p>

  <p>Bir tek Java kalmıştı. Yeni açılmış, müzik, poker ve başka karanlık işlerin döndüğü bir yerdi burası. Son bir deneme. Şansın ne göstereceği belli olmazdı. Ya bir de evinin yolu üzerinde bir yolcu çıkarsa?</p>

  <p>Sürücü camını biraz aralayıp, ön camı sildi: Kulübün önünde yolu tıkayan, koyu renkli bir araba duruyordu, kapıları açıktı.</p>

  <p>Yatık fötr şapkalı, kalkık yakalı, açık renk paltolu bir pezevenk, kısa elbiseli, bereli, sarışın bir genç kadını peşinden sürüklüyordu. Onu arka koltuğun üzerine fırlattı ve araba hemen sarsılmaya başladı. Alelacele becerilmiş bir sevişme. Adam toparlanıp dışarı çıkmıştı bile, kapıyı arkasından çarptı. Montparnasse’ta bir adres haykırıp, avcunun içiyle kaportaya vurdu ve portoflip’ini bitirmeye gitti.</p>

  <p>Kaldırımda iki kasketli adam bir üçüncüyü pataklıyordu.</p>

  <p>- Porte d'Italie. Banliyöye doğru. Yeri tarif edeceğim!</p>

  <p>Gencecik bir adam sessizce arabaya binmişti. Dudaklarının kenarından sarkan bir sigarayla gülümsüyor ve eski kadife yastıkların üzerine koyduğu siyah kılıfa vurarak tempo tutuyordu.</p>

  <p>- İçi boş, dedi güven vermek için.</p>

  <p>Şaşkın sürücü arkasına döndü.</p>

  <p>Bu müşteri yirmi yaşında bile değildi. Nereden çıkmış olabilirdi.</p>

  <p>Siyah, briyantinli saçları arka camda parıldıyordu. </p>

  <p>iki yarığa benzeyen gözleri iki yana doğru çekiktiler, tıpkı çıkık elmacık kemikleri ve bıyığı gibi... Tamamen V biçiminde, her açısında yüzlerce V görülebilen bir yüz...</p>

  <p>Azerbaycanlı mı, Çerkes mi? Sonuç olarak, tüm hatlarıyla bir Asyalıydı.</p>

  <p>Sürücü ara camı kaldırmadı; bu gece ayrım yoktu. Önlemlerin canı cehenneme! Konuşma gereksinimi çok fazlaydı.</p>

  <p>Süngü gibi kıvrık, kendine özgü bir yönlendirilme biçimi olan, ön panelin yanındaki garip vites kolunu aradı.</p>

  <p>Hareket ederken kendini tanıttı. Müşterinin kendisi hakkında yanılmasını istemezdi.</p>

  <p>- Ben Rus’um bayım. Devrimden önce büyük ev. Sonra sürgün. Bugün taksi. Hayat işte.</p>

  <p>Dikiz aynasından ona göz kırptı. Nazik, narin, yaşlı bir beydi. Bu kadar küçük bir bedenden böyle bir ses nasıl çıkabilirdi? Bir katedrali titretecek türden, gerçek bir bas.</p>

  <p>— Ben de Çingeneyim, bayım; ikisi de aynı, diye cevapladı parlak saçlı genç. Cango. Meslek: Banjo...</p>

  <p>Elini uzattı.</p>

  <p>— Adım Cango, bir de Reinhardt, tamamlamak için... Ya da burada dedikleri gibi Jeangot Renard.<sup>1</sup></p>

  <p>— Çok memnun oldum! Müzik de bir tür soyluluktur.</p>

  <p>Sürücü müşterisini doğru dürüst selamlayabilmek için durdu. Az kalsın kaldırıma inip selam duracaktı. Tekrar hareket etti.</p>

  <p>Cango kara kutunun üzerinde tempo tutuyordu.</p>

  <p>— Şimdi sıra kardeşim Joseph'te. Benim yerime çalıyor; birbirimize çok benzeriz. Bırakıyorum o çalışsın, ben de eve dönüyorum. Java iğrenç bir yer; <i>gacılar</i> <sup>2</sup> için saatte yirmi yedi parça çalıyoruz. Kötü müzik ama parası var işte... Ama benim için Java bitti artık. Zengin bir İngiliz bana iş verdi.</p>

  <p>— Tebrikler!<br /></p>

  <p>— Göreceğiz bakalım.</p>

  <p><sup>1 Tilki Jeangot.(Çev.)<br /></sup></p>

  <p><sup>2 Çingene dilinde çingene olmayanlara verilen isim.(Çev.)</sup></p>

  <p>1 Kasım 1928'in bu dondurucu gecesinde, Rus sürücü ve Çingene müşterisi Seine Nehri'ni geçtiler, Hôpital Bulvarı’nı aştılar, yavaş yavaş La <span class="st">Salpêtrière</span> boyunca ilerlediler ve Italie mahallesine vardılar.</p>

  <p>— Çingeneler, diye tekrarladı sürücü. Rusya'da o kadar çok Çingene tanırdım ki!</p>

  <p>Surların dışına çıkıldığında Paris birdenbire sona erer ve banliyö başlar. Çamur, su birikintileri, çöpler, tahtadan gecekondular, kıvrık teneke çatılar, çökmekte olan bir kır kahvesi, ölü bir köpek. Ortalığa göz atmak insanı ürpertmeye yetiyordu. Kışın bile fareler ordusunun iş başında olduğunu tahmin edebilirdiniz; kasımdan marta kadar öksürükleri kesilmeyen kireç yüzlü çocuklar. Uzaklarda bir yerlerde bir fener. Gerisi gecenin karanlığına gömülmüş durumdaydı.</p>

  <p>- Durun. Burası. Üstü kalsın, teşekkürler.</p>

  <p>- Emin misiniz?</p>

  <p>Rus taksici geri döndü. Büyük parayı elinde tutuyordu. Boş kılıf arka koltukta durmaktaydı. Bir gölge, ilerideki iki sur kalıntısının arasında kayboldu. Onu yakalamaya kim cesaret edebilirdi ki?</p>

  <p style="text-align: center;"> <img alt="yldz" src="../Images/yldz.jpg" /></p>

  <p>Bayırın öbür yamacında, ay altındaki son mahalle uykudaydı; değişik renklerde birkaç külüstür araba ve her boydan, her biçimden, zengini, yoksuluyla, çılgını, işlisi, alacalı bulacalısıyla yüzlerce karavan... Ve teneke çatıların altında pek de iyi korunamayan bir at sürüsü.</p>

  <p>Cango durup derin bir soluk aldı:</p>

  <p>— Benimle gurur duyacaklar...</p>

  <p>Köpekler yanına gelmiş, havlamadan onu süzüyorlardı.</p>

  <p>Kırmızı perdeyle örtülü bir pencerenin arkasında, birbirine sarılmış iki gölge görülüyordu. Oradan buradan karşılıklı atışmalar, evlilik yaşamının sevimli paylaşımları duyulmaktaydı.</p>

  <p>— ...gurur duyarlar ya da duymazlar, bunu kim bilebilir ki?</p>

  <p>Bu insanlar, kardeşlerim, yeğenlerim, yolculuktan başka bir şey düşünmezler. Bella, o sevinir işte. Geçimlerini sağlamak için bütün gün cenaze törenleri için yapma çiçekler yapan Bella.</p>

  <p>İyi haberi müjdelemek için onun tekerlekli evine doğru koştu.</p>

  <p>Bella sıçrayarak uyandı, Cango yatağa atlamış onu öpüyordu. Kız, el yordamıyla bir mum yaktı. Bella mutluluğa bakmayı seven bir kadındı, Cango, mutluluktan kendinden geçmiş bir halde her şeyi deviriyordu. Mum sellüloidden yapılma çiçeklerin üzerine düştü ve karavan ateş aldı. Bella yarı yanmış saçlarıyla kurtulmayı başardı, bağırıyordu:</p>

  <p>— Cango içerde! Cango içerde!</p>

  <p>Cango’ysa, dumandan soluksuz kalmış, tavana tırmanmaya çalışıyordu. Ateş çevresini almıştı. Son bir çabayla alevlerin içine atıldı, nasıl oldu bilinmez yanan perdenin içinden geçmeyi başardı. Acıyla yerde kıvranıyordu. Bedeni yaralarla kaplıydı ve derileri parça parça dökülüyordu.</p>

  <p>1928’in o Tüm Azizler Bayramı gecesi, bir sol el efsaneleşiyordu.</p>

  <p style="text-align: center;"><img alt="yldz" src="../Images/yldz.jpg" /><br /></p>

  <p>Yaralarına karşın ya da onların yüzünden, Cango hastanede uzun süre kalmadı: sağ bacağını kesmek istiyorlardı. Bunu kesinlikle reddetti, yeğenleri onu kaçırıp kampa getirdiler.</p>

  <p>Bunu aylarca süren can çekişme safhası izledi.</p>

  <p>— Ne düşünüyorsun, diye soruyordu annesi, hareketsiz, ateşle cebelleşen hastaya.</p>

  <p>— Elimi.</p>

  <p>Yaraları, her gün yenilen en türlü baharatlarla, gümüş nitratla ve daha bir takım yumuşatıcı maddelerle yapılan pansumanlara karşın irin topluyordu. Yeniden cerraha girmek şarttı.</p>

  <p>Sol el ameliyat masasından neredeyse ölü bir halde çıktı. Yüzük parmak ve serçe parmak artık yoktu, onlar bir daha hiç oynamayacaktı, kendi üzerlerine kıvrılmış, avcun içinde donakalmalardı. Gerisiyse yara izi, çizgiler kırmızı alanlardan ibaretti... Bilekten sonrası sanki bir canavardı. Ama Joseph, müzisyen kardeş efsaneleri bilirdi. O, canavarları sakinleştirmeyi ve onlara güzel hediyeler sunmayı biliyordu. Bir pazar, eski Saint Louis Hastanesi’nin dinlenme salonuna geldiğinde yalnız değildi. Yanında yavaş yavaş açtığı koca bir paket vardı. Cango mutluluktan çığlık attı. O günden itibaren sol el artık acı çekmedi. Ve tüm beyaz gömlekliler, doktorlar, hemşireler, masörler, canlandırmacılar, papazlar, hayretten ağızları açık kalarak, bu üç parmakla gitar arasındaki tutkuyu seyretmek için oraya gelmeye başladılar.</p>

  <p>— Tanrım bu mümkün değil! Bu el, şeytanın eli!</p>

  <p>Yangından kurtulan işaret parmağı ve orta parmak, sanki alevler hâlâ peşlerindeymiş gibi tellerin üzerinde kayıp gidiyor, telleri sıkıyor, atlıyor, zıplıyorlardı. Hâlâ burada olmanın sevinciyle gösteriler yapıyor, gitarı itip kakıyor, onun güçsüzlüğüyle, utangaçlığıyla dalga geçiyor, hadi kızım, hadi ablacım, sızlanmayı kes artık, biz neşe için yaratılmışız, diyorlardı! Başparmağa gelince, yerinde durması söz konusu değildi, o da eğlenceye katılmaya kararlıydı. Birden sapın arkasından çıkıveriyor ve notaları gagalıyordu. Kavgacı bir horozun ya da öfkeli bir kuşun gagasına benziyordu.</p>

  <p>Gitar, avam balolarda, sevecen bir serseri tarafından okşanılan bir kontes gibi kırıtıyor, naz yapıyor ve sonunda kendini bırakıyordu, insanı yolculuklara çıkarmayı, bulutların üzerine yükseltmeyi, manzaraları insanın önüne sermeyi çok iyi bilen bu sol ele boyun eğiyordu...</p>

  <p>Daha sonraları, büyük cazcılar, Duke Ellington, Coleman Hawkins bu sol ele deli olmuşlardı, işlerini güçlerini bırakıp, fiyatı ne olursa olsun, onu orkestralarında istiyorlardı. Sol el her zaman söz veriyor ama pek sık gelmiyordu. Onu, bar bar dolaşarak, bazen geceler boyu aramak gerekiyordu.</p>

  <p>Gerçek sol eller böyleydi. Günlük yaşamla ilişkilerini kesmişlerdi.</p>
</body>
</html>
