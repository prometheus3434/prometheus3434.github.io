<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><i><br /></i></p>

  <p><i><br /></i></p>

  <p style="text-align: center;"><img alt="2" src="../Images/2.jpg" /><i><br /></i></p>

  <h1 title="Kheops (Mısır), İsa'dan Önce 2500"><i>Kheops (Mısır), İsa'dan Önce 2500</i><br /></h1>

  <p><br /></p>

  <p>— Peki, bu garip aletin adı ne, diye sordu firavun. Hiç buna benzer bir şey görmedim. Garip, uzun bir sapı olan, acayip bir sandık. Ama kesin ve gizemli notaları beni büyüledi.</p>

  <p>— Kitar, diye yanıtladı müzisyen. Benim memleketim olan Pers Ülkesi’nde, <i>ki</i> ‘üç’ anlamına, <i>tar</i> da ‘tel’ anlamına gelir.</p>

  <p>— Senin gibi ona da uzun ömürler diliyorum.</p>

  <p>Müzisyen firavunu selamlayıp izin istedi. <i>Kitar</i>’ını sırtında taşıyordu. Firavun onu ufukta kayboluncaya dek gözleriyle izledi. Piramitler bloklar halinde, güneşe doğru yavaşça yükseliyorlardı. Uzunca bir kuyruk oluşturan develer dünyanın ta öbür ucundan buraya gelmişlerdi; tuz blokları develerin karınlarını dövüyordu. Üç sivri yelken Nil Nehri'nin üzerinde süzülüyordu. Bir fellah, sineklerin deli ettiği bir eşeğin gölgesinde uyukluyordu. Canlılar ve nesneler havada salınıyorlardı. Dünya yepyeniydi.</p>

  <p>Firavun, uzunca bir süre düşleriyle baş başa kaldı, sonra sağ elini kaldırdı. Bir danışmanı hemen yanına koştu:</p>

  <p>— Bu çeşit göçerlerden çok var mı?</p>

  <p>— Firavunum, biraz kaygılanacaksınız ama çoğalıyorlar, dedi danışman. Bugün insanlar ne susmayı, ne de yerlerinde durmayı becerebiliyorlar. Müziklerini sırtlayıp oradan oraya gezinip duruyorlar.</p>

  <p>— Ama bu müzik ihtiyacı nereden geliyor? Onlara yetmeyen nedir? Resimler, boya, biçimler yetiyor.. Bak...</p>

  <p>Firavun onları çevreleyen sarayları, sütunları, nekropolü gösteriyordu. Danışman omuz silkti:</p>

  <p>— Buna bir orman perisinin neden olduğu söyleniyor.</p>

  <p>— Orman mı? Ama bizim çevremizde kumdan başka bir şey yok ki!</p>

  <p>— Aynen öyle, zaten müziğin de bir özlemi olduğu söyleniyor.</p>
</body>
</html>
