<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title></title>
</head>

<body>
  <h1 title="Erik Orsenna"><i><br/></i></h1>

  <p><i><br/></i></p>

  <p><i><br/></i></p>

  <p><i><br/></i></p>

  <p><i>Erik Orsenna</i>, 22 Mart 1947’de Paris’te doğdu. Asıl adı Erik Arnoult’tur. Felsefe ve siyasal bilimler eğitimi yaptıktan sonra ekonomi alanına yöneldi. London School of Economics’te öğrenimini sürdürdü; İngiltere dönüşü ilk romanını yayınladı. Julien Gracq’in bir yapıtındaki eski kentin adından esinlenerek Erik Orsenna takma adını aldı. Bunun ardından, on bir yıl boyunca uluslararası finans ve gelişme ekonomisi üzerine araştırmalar yaptı. 1981 yılında, kimi bakanların çağrısı üzerine, ekonomi alanında çalışmak üzere devlet hizmetine girdi. İki yıl sonra da hükümet içinde kültürel danışman olarak görev yapmaya başladı. 90’lı yıllarda, Dışişleri Bakanı Roland Dumas’yla birlikte, Afrika’da demokratikleşme, Güney Avrupa’yla Mağrip ülkeleri arasındaki ilişkiler konusunda çalışmalar yürüttü. Bu arada üniversiteyi bırakarak, halen görev yaptığı Devlet Konseyi’ne katıldı. Yönetsel etkinliklerinin yanında yedi roman yazdı. Bunlardan <i>La vie comme à Lausanne</i> 1978’de Roger Nimier Ödülü, <i>L'Exposition coloniale</i> ise 1988 Goncourt Ödülü’nü aldı. 28 Mayıs 1998’de, Jacques-Yves Cousteau’nun yerine Fransız Akademisi’ne kabul edildi. Ödüllü yapıtlarının dışında <i>Deux étés, Grand amour</i> gibi yapıtları da büyük ilgi toplamıştır. Yazarın <i>Dokuz Gitarda Dünya Tarihi</i> adlı yapıtından başka, <i>Longtemps</i> adlı romanı da Can Yayınları tarafından yayınlanacak.<br/></p>
</body>
</html>