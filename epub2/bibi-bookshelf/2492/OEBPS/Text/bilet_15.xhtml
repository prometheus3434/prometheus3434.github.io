<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark2"></a><span class="calibre2">ON BEŞ</span></h1>

  <p class="calibre1">Zamana karşı başlattığım bu yarışta, birkaç gün daha vaktim ya var, ya yok. Bu defteri bir zarfın içine koyup ağzını mühürleyeceğim, sonra bürodaki kasanın içine koyacağım ve sen onu, 'eski ve törensel geleneğe uygun olarak' bu kasanın içinde bulacaksın, Jean-Pierre. Şunu da hemen belirtmeliyim ki, canıma kıymak aklımın ucuna bile gelmedi; bunun sebebi, finans sıkıntısı içinde bulunan her küçük ya da orta girişimcinin anlayacağı gibi, çok basit: Bu durumda sigorta şirketleri para ödemez. Hâlâ dört yüz milyon ediyordum ve bana biçilen bu değeri savurganca harcamam söz konusu olamazdı.</p>

  <p class="calibre1">Son olarak şunu da söylemeliyim ki, hâlâ birazcık sevgiye hakkım varsa bu, duyduğum aşkla birlikte yaşadığım seni yitirme korkusundandır, Laura; ve bu korkunun, sahiplenme duygusundan kaynaklanmadığı kesin. Bunun bu sayfalarda açıklıkla ortaya çıktığını biliyorum. Bu durum, oğlumla ilişkilerime varıncaya kadar kendini duyumsatıyordu: O alanda da kendimi kendim olarak sürdürme, elimdekilerden bütünüyle vazgeçmeme isteği vardı içimde. Kafamm içinde oluşturduğum fantazmalann bana yetmediğini fark ettiğimde, Lau-ra'dan ayrılmaya kalkıştım. Jean-Pierre'in ona daha dostça, hatta belki de sevgiyle baküğını sanmıştım. Ve oğlum bana o kadar benziyordu ki: O da benim çizgimden olan bütün insanlar gibi, geldiği noktadan bir adım geri gitmiyordu. Sık sık şunu söylemişlerdi bana: "Bu çocuk, sizin otuz yıl önceki haliniz, Jacques..." Bu yüzden, bir yemek vererek Laura ile Jean-Pier-re'i evimde biraraya getirdim. Şansa da bir şans vermek gerekiyordu. Laura kimi zaman kendisine yaklaşılmasından, göz kırpılmasından, birazcık kur yapılmasından hoşlanır ve düş-selliğe çoğu zaman açıktır. Ruiz'le ve kendimle ilişkilerimde, olabilirin sınırına ulaşmıştım ve geri çekilmeye hazırdım, yeter ki yazgım bana hayırlı bir işaret göndersin. Dolayısıyla, Laura ile oğlum arasmda geçecek bir bakışmayı, ya da bir insan bir başka insanı ilk kez keşfettiğinde ortaya çıkan o sıkıntılı suskunluğu, gereğinden fazla uzun süren ve daha da anlamlı hale gelmeden bitirilmeye çalışılan o suskunluğu kollamaya başladım. Birkaç hafta sonra Laura kalkıp da bana şunu söyleseydi ne yapardım bilemiyorum: "Bilmen gerekiyor, Jac-ques. Jean-Pierre ve ben birbirimizi seviyoruz." Bu durumu kaldırabilecek anlayışı gösterirdim sanıyorum, çünkü bu, işi mizaha boğabilmek için ideal koşullan içeren, benim duygulanırım yüceliğini ortaya çıkaran ve sizi terk eden kişinin, bu işi içinin parçalanarak yapmasını sağlayan bir bitirme biçimi olurdu. Belki de Laura'yı gizliden gizliye sınıyordum, çünkü yapabileceğimi pek aklım kesmese de onu benden bu kadar uzağa sürüklemek için, bana olan bağlılığının derinliği hakkında fikir sahibi olmam gerekiyordu. Laura, Jean-Pierre'e öylesine doğal, öylesine kayıtsız bir sevecenlikle davrandı ki, kendimi bu durumda herkesin düşüneceklerini düşünürken yakaladım, dolayısıyla bu düşüncemi buraya yazmıyorum, çünkü büyük komikler giderek ekranlardan siliniyor, ayrıca Charlie Chaplin de kendisine sunulan soyluluk unvanını kabul etmekte duraksamadı: Laura, Jean-Pierre'i henüz çok genç bulmuş olmalıydı; yaranda olgun ve kararlı bir erkeğin varlığına gerek duyuyor, deneyimli bir el tarafından yönlendirilmek istiyordu... Gülmekten kendimi alamadım.</p>

  <p class="calibre1">"Bu küçük, giz dolu gülüş de neyin nesi?" diye sordu Laura.</p>

  <p class="calibre1">"Babam, kendi kendisiyle her zaman çok gülünç ilişkiler içindedir," dedi Jean-Pierre.</p>

  <p class="calibre1">"Sevgilim, kafamm içinde, seninle oğlum arasmda düğün hazırlıkları yapmakla meşguldüm..."</p>

  <p class="calibre1">"Tanrım, ne korkunç!"</p>

  <p class="calibre1">'Teşekkür ederim Laura, incelikli bir tepki," dedi Jean-Pierre.</p>

  <p class="calibre1">Ayağımı yeniden yere bastım.</p>

  <p class="calibre1">"Yitirme korkusu," dedim. "İnsan, karşı karşıya kalacağı duruma kendini önceden hazırlamak istiyor..."</p>

  <p class="calibre1">"Bu baym karakterinin bir başka yanı da bu," dedi Jean-Pierre. "Adına mizah denen bir yitirme sanatınm varlığına inanıyor. Buysa onu, bozguna uğrama korkusu yüzünden, zafere yüz çevirmeye itiyor..."</p>

  <p class="calibre1">"insanların Fransa'da da 'kazananlar' ve 'yitirenler' olarak ikiye ayrıldığım söylemeyin bana," dedi Laura. "Bunun yalnızca Amerika'da geçerli olduğunu sanıyordum..."</p>

  <p class="calibre1">"Laura, hayran olunacak bir kişidir benim sevgili pederim. Ne var ki, yaşama sevincini tatmak, neşeli ve mutlu olmak için yaratılmış. Bu niteliklerle bir aile kurulabileceğini düşünmüyorsundur, sanırım..."</p>

  <p class="calibre1">"Giderek katılaşıyor," dedi Laura.</p>

  <p class="calibre1">"... Önceki gün gazetede şöyle bir 'kişisel' ilana rastladım: 'Muhasebeden, değerlendirmeden, bilançodan ve şirket yönetiminden iyi anlayan bir hayat arkadaşı arıyorum."'</p>

  <p class="calibre1">"Yeni bir şey değil bu," dedim. "Her zaman vardı."</p>

  <p class="calibre1">"Bu, artık böyle şeylere son vermek için bir sebep değil mi," dedi Laura.</p>

  <p class="calibre1">"Örneğin benim yaşımda bir erkeğin, yatırım açısından bakılacak olursa, çok genç bir kadm için daha akıla bir yatırım olduğu düşünülebilir. Yeteri kadar geleceğe sahip değildir, artık gelişip serpilemez, gelecek için planı, programı da yoktur..."</p>

  <p class="calibre1">Laura ayağa kalktı.</p>

  <p class="calibre1">"İşten konuşmaya başladığınıza göre, sizi baş başa bırakayım..."</p>

  <p class="calibre1">Sesi titriyordu. Gülümsemeye çalışıyordu.</p>

  <p class="calibre1">"Yana geçip Kari Marx okuyacağım. Birazdan görüşürüz. Şimdilik hoşça kal, Jean-Pierre."</p>

  <p class="calibre1">"Marcuse'ün <span class="calibre3">Tek Boyutlu însatı'</span>lyla, Gramsci'ye de bir göz at," dedim. "Onlar da aynı çizgide."</p>

  <p class="calibre1">Gözlerim kapak, yerimde oturuyordum. Sessizlik yüz yaşındaydı.</p>

  <p class="calibre1">"Üzerime vazife değil ama belki de sırası değildi," dedi Jean-Pierre.</p>

  <p class="calibre1">'Teki. Tamam. Üzgünüm. Nerede kalmıştık?"</p>

  <p class="calibre1">"Buraya gelmeden önce, Kleindienst'in avukatıyla iki saat görüştüm. Teklifinde değişiklik yaptı... Yeni teklifin bir özetini hazırladım sana."</p>

  <p class="calibre1">Cüzdanından, katlanmış bir kâğıt çıkanp açtı: Üzerinde birkaç satır yazılıydı. Jean-Pierre bir aza indirgeme ustasıdır. Rakamlara şöyle bir göz attım ve infaz belgemi cebime koydum. Jean-Pierre beni gözlüyordu.</p>

  <p class="calibre1">"Ee?"</p>

  <p class="calibre1">"Düşüneceğim."</p>

  <p class="calibre1">"Kabul etmeyeceksin herhalde? Bu rakamın iki katı edersin."</p>

  <p class="calibre1">"O kadar emin değilim."</p>

  <p class="calibre1">"Nasıl! Nantes'daki araziler, binalar, makineler ve stoklar... Adam, boğazına çökmeye çalışıyor senin."</p>

  <p class="calibre1">"Çok ayrıntılı bilgiye sahip, hepsi bu. Çirkin bir davramş tabü. Ne var ki herşey güzel biçimde sona ermez..."</p>

  <p class="calibre1">"Ekime kadar dayanabiliriz. O zamana kadar belki de konjonktür değişir."</p>

  <p class="calibre1">"Değişmeyecek, Jean-Pierre. Bizim için bir şey değişmeyecek. Ortadan kalkması gereken 'topal ördekleri' hatırlıyor musun? Fourcade, bundan böyle en güçlülerin yaşayacağını bildiren kararnameyi çıkarttı. Hakkı var. Rekabete karşı durabilmek için, dev boyutlarda olmak gerekiyor... Dönem, dünya ölçeğindeki devlerin at oynatacağı dönem, pazarlarm ele geçirilmesi için savaş vermek gerekiyor... Güçlü Avrupa yaratma dönemi. Palavra bir düşünce bu tabii ki, çünkü bütün enerji kaynaklarımız, hammaddelerimizin neredeyse tamamı -yüzde doksandan fazlası-, hiçbir zaman vazgeçemeyeceğimiz o besleyici öz, kendi topraklarımızın altında değil, başkalarında, okyanusların ötelerinde, admı bile tam bilemediğimiz yeni ülkelerde bulunuyor... Ama biz, 'gibi yapmayı' sürdürüyoruz ve 'bağımsızlığı-mız'dan yüksek sesle söz edip duruyoruz. Göz boyamacı-lık, blöf... Bu yaz, radyomun düğmesini çevirdim, karşıma Europe I istasyonu çıktı; Jobert ile bir görüşme yapıyorlardı. Gazeteci ona şu soruyu patlatıverdi: 'İyi ama siz o dönemde dışişleri bakanıydınız!' Jobert'in cevabı şu oldu: 'Kusura bakmayın ama ben, dışişleri bakanlığının illüzyo-nistiydim yalnızca.' Ne güzel bir itiraf, değil mi?"</p>

  <p class="calibre1">Jean-Pierre gözlerini benden ayırmıyordu. Bu bakışı iyi tanıyordum: Akıl yürütmemi dikkatle dinliyordu, ama özellikle değerlendirmek istediği şey, benim psikolojik 'güvenile-bilirliğim'di...</p>

  <p class="calibre1">"Çokuluslu şirketlerle savaşa giremem. Dolayısıyla Klein-dienst'in teklifini kabul etmekten başka çıkar yol göremiyorum. Böyle yapmayacak olursam, üç aya kalmaz, destek fonunu sağlayan kurum işe karışır, hisselerimizin durumu apaçık ortaya çıkar. Ayrıca, o küçük not kâğıdında senin hesaba katmadığın bir şey daha var... Unuttuğun için değil, hayır! Kibarlığından yapmışsın bunu: Her üç şirkette de adıma düzenlenmiş hayat sigortasından söz etmiyorsun. Bu senin ve annen için dört yüz milyon demektir..."</p>

  <p class="calibre1">Ayağa kalktım.</p>

  <p class="calibre1">"Benim asıl değerim işte bu para!"</p>

  <p class="calibre1">Kapıya kadar ona eşlik ettim, salonu geçip kütüphaneye girdim. Laura dışarı çıkmıştı: Sigarası kül tablasında yanıp duruyordu. Söndürdüm. Kül tablasının yanında dans eden yazılarla yazılmış bir pusula vardı... <span class="calibre3">Biliyorum. Anlıyorum. Bundan söz etmenin anlamsız olduğunu, bunların söze gelmeyecek şeyler olduğunu da biliyorum, iyi ama, Tanrım, biz ne olacağız, ]acques? Seni bu kadar... maddi şeyler yüzünden yitirmek istemiyorum. Evet, fiziksel şeyler, neyse, ikisi de aynı kapıya çıkar. Kafanın içinde bazı şeyleri gurur sorunu, büyüklenme, onur sorunu yapmandan kuşkulanıyorum ve sana yemin ederim ki, insan sevince bütün bu sözcükler ne anlama gelir, bilmiyorum. Benim tek istediğim, herşeyin ötesinde, seninle olan mutluluğumu sürdürmek. Ayrıca, sana mutluluktan kim söz ediyor ki? Ben sana yalnızca aşktan söz ediyorum. Kendi kafanın içinde oluşturduğun imge yüzünden, kendi kişiliğinle ilgili düşüncen yüzünden beni bırakma, Jacques. Bu, yalınlıktan çok fazla uzaklaşmak olur. Bana bu mektuptan söz etme. Bütün bu şeylerden söz etme. Aramızdaki herşe-yin bütün bunların ötesinde olmasını istiyorum...</span></p>

  <p class="calibre1">Merdivenleri apar topar inip kendimi bir taksiye attım. Otelde yoktu. Kimi zaman, kendi ülkesinin müziğini 'içmeye' gittiği gece kulüplerini şöyle bir dolaştım. Bir karaderili-nin piyanosunu ağlatmakta olduğu Pango'da, karanlık bir köşede buldum onu. Hiçbir şey demedim, yanına oturdum. Sözcüklerin suskun kalması için, elini elimin içine aldım. Şafak sökünceye kadar orada kaldık, müzik dinledik. Herşeyin bir başlangıcı olması gerek.</p>

  <p class="calibre1">İşin içine rastlantı karışmamış olsaydı, birkaç ay daha kazanabilirdik ve ben belki de içimde, seni terk etmemi sağlayacak aşkı ve gerçek gücü bulabilirdim, Laura. Rastlantı, yazgı, talihin gülünçlüğü: Asıl hedefin kendimiz olmadığımızı çok iyi bildiğimize ve hiçbir şeyin olmadığı, herşey bizim varlığımızı yok saydığına göre, bize Yunan tannlarından miras kalan bu zırvalıklara ve kendini yok etme girişimlerine şu ya da bu adın verilmesinin hiç önemi yok.</p>
</body>
</html>