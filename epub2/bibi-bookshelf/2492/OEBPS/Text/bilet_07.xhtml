<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark5"></a><span class="calibre2">YEDİ</span></h1>

  <p class="calibre1">Saat sekizde aşağı indim ve gazete okuyarak oyalandım. Saat sekiz buçukta, otuz beş yıl önce, içlerinde benim de yer aldığım Fransız 15'lerinin savaş başarılarıyla ilgili bir programı izlemekteyken aşina bir yüz holde belirdi ve kardeşim salonu kararlı adımlarla geçti. Gerard, şapkası elinde, her zaman olduğu gibi, otuz yıl boyunca verdiği yanlış kararlardan, içine düştüğü kararsızlıklardan ve uğradığı başarısızlıklardan sonra ne istediğini ve amacına ulaşmak için nasıl davranacağını kesinlikle bilir pozlarda dosdoğru üzerime geliyordu. İki erkek kardeşimin büyüğüydü -küçük olanı, Antoine, Valerien Dağı'nda, on dokuz yaşında kurşuna dizilmişti- ve enerji dolu, kararlı bir insan izlenimi veriyordu ki bu, ağzını açmadığı sürece iş toplantılarında benim oldukça işime yarıyordu. Citroen'inin direksiyonunda, başında şapkası, her zaman yalnız gördüğümüz Fran-sızlardandı. Güçlü kuvvetli, tıknaz, geniş omuzlu, masanın üzerindeki kırmızı şarap şişesiyle iyi ilişkiler içinde bulunan bir adamdı ve ailemizin sahip olduğu tarım işletmesini sürdürmek için yaratılmıştı. Ne var ki, benim 'sosyetik başarımı' biraz kıskançlıkla izlediğinden, 1950'li yıllarda, taşınmaz mal ticaretinin vergi hariç yüzde yüz getirdiği ekonomik açüım döneminin başlarında, başını önüne eğip ucuz konut işine atılmış, beş yılda bir milyarlık bir servet yapmıştı. 1968'de rüşvet ve sahte fatura düzenlemekten yakayı ele vermiş, eksik gelir gösterme ve vergi kaçırma suçundan altı ay hapse mahkûm olmuş, bu mahkûmiyeti ertelenmiş, üç yüz milyon ceza ödemek zorunda kalmıştı ve bütün bunlar tam da Fransız liyakat nişanını alacağı sırada meydana gelmişti. Çok onurlu olduğundan, bu arada bir de enfarktüs geçirmeyi ihmal etmemişti. Toplum içinde kazandıkları ünün tartışılamadığı, kendisine yan bakılmasına katlanamayan insanlardandı. Özünde dürüsttü, buna karşın kendini kolaycılık salgınına kaptırdı ve dört nala koşarak artan kredi imkânlarıyla muazzam boyutlara ulaşan, dolayısıyla da manipüle edilen paranın yalnızca miktarının bile insana güvenlik duygusu verdiği büyüklükte işlere bulaşmayı seçti, diyerek kendi kendimle çelişkiye düşmek istemiyorum. Ekonomik gelişmenin tabana yayıldığı ve başlangıçta karanlık işlere bulaşan şirketlerin ancak yüzde otuzunun, başarıya ulaştıktan sonra dürüstlüğe geri dönebildikleri bir dönemdi o dönem: Bir skandal patladığındaysa, ardında bir başarısızlık var demekti. İşler o kadar iyi ve o kadar hızlı gelişiyordu ki, sonunda Gerard kendini dâhi sanmaya başladı, oysa yaptığı şey, kapitalizm tarihinin eşine rastlanmamış, en büyük bolluk ve kolaylık dalgasına kendini bırakmaktı. Saftaron biriydi, demek istemiyorum, yalnızca birçok şirketi, yasalarla, bilançolarla, anlaşmalarla ve banka borçlarıyla incelikle oynama sanatını gerçekleştirecek -ki bu durumda insan ancak başkalarının batmasıyla ayakta kalabilir- yapıda biri değildi. Atalarından miras aldığı yaratılışını, 'azar azar'ı, 'herşeyi kendi ellerimle yaptım' ı, 'sabrettim, dayandım'ı bir yana bırakmış, saniyede el değiştiren milyonların dünyasına dalmış, oraya buraya ata ata imzasının ne anlama geldiğini unutmuş, bu arada oynadığı rakamların büyüklüğü, yalnızca bu özelliğiyle ona güven içinde olduğu garantisini vermeye başlamıştı. Başma gelen o felaketten sonra onu kendi şirketime almıştım; bunu öncelikle aile dayanışması yüzünden, ayrıca, o duruma düşmüş bir insanın örnek olarak gözümün önünde bulunmasını istediğim için yapmıştım. Her işe burnunu sokuyor, hiçbir iş yapmıyordu. Oğlum ve iş arkadaşlarım ona önemli biri olduğunu hissettirmek için gerekeni yapıyorlardı. Gelirleri, aldığı yüzdelerle yükseliyordu, öyle ki, sahip olduğu sayısız malı mülkü -benden daha fazla malı vardı-, örneğin bakımlarının yapılıp iyi durumda tutulması gereken, Midi bölgesindeki mülkünü, arabalarını ve Chris-Craft motorunu bakımlı tutmaya yetiyordu. Tam karşımda durdu, bir eli cebindeydi, yüzünde de ağabeylere özgü bir sertlik vardı.</p>

  <p class="calibre1">"Jean-Pierre, tasfiyeye giriştiğini söyledi."</p>

  <p class="calibre1">"Satıyorum."</p>

  <p class="calibre1">"Alınanlara mı?"</p>

  <p class="calibre1">"Kleindienst'e, evet. Kahve alır mısın?"</p>

  <p class="calibre1">Oturdu.</p>

  <p class="calibre1">"Hayır, teşekkür ederim. Bu iş için en kötü zamanı seçiyorsun."</p>

  <p class="calibre1">"Evet, Giscard d'Estaing için sandık başma gittik ve Mit-terrand'ın hayaletini seçtiğimizi fark ediyoruz. Bu satışı on sekiz ay önce yapmalıydım: HollandalIlar bana dört milyar veriyordu; bir milyarım İsviçre'ye yatıracaklardı."</p>

  <p class="calibre1">"Kleindienst'le görüştün mü?"</p>

  <p class="calibre1">"İlk görüşmeyi yaptık, evet..."</p>

  <p class="calibre1">Onu şaşkınlığa düşürmek istemiyordum. Yıllardır idare ediyordum onu: Uğradığı başarısızlıktan sonra hastalık derecesinde kuşkucu olmuştu. Gerard beni öfkelendiriyordu; akimın hiç basmadığı konularda, en küçük jestlerine varıncaya kadar kendini enerjik ve kararlı göstermesine, öte yandan bu tavrmın içten gelen bir basıncın dışa vurması olmasına, bu basmcm sonunda damarlarım çatlatmaya yol açacak olmasına dayanamıyordum.</p>

  <p class="calibre1">"Fransa'yı kredi konusunda açılmaya Almanlar zorladı, şimdi her yandan patır patır kredi yağıyor, onlar da sepetlerini açmış topluyor..."</p>

  <p class="calibre1">"Hiçbir şeyi abartmayalım... Kredi konusunda sıkışmamıza gelince, bunun zamanıydı. Belirli bir düzeye erişmediği halde büyümeye kalkan her şirket banka faizine çalışmaya başlar..."</p>

  <p class="calibre1">Şapkasıyla oynuyordu.</p>

  <p class="calibre1">"Ve tabu, kimse bana bir şey sormuyor. Ben yokum çünkü. Varımızı yoğumuzu alıp götüren modernleştirmelere giriştin, yatırımlar yaptın, kimden bulursan borç alıyorsun, elyaf fiyatlarının ok gibi fırlayacağım sezemedin. Kâğıda en son yapılan zam, yüzde kırk ve beni dinleyip, şirket dışında kendi hesabma kâğıt stoklamış olsaydın..."</p>

  <p class="calibre1">"Bak sen, bana daha önce bundan söz etmiş miydin?"</p>

  <p class="calibre1">"Tabii ki etmiştim, ama senin akün başka yerlerdeydi herhalde. Borç almak ve yüzde yirmiyle anlaşmalar yapmak zorunda kaldın, oysa gerçek boğuşma şimdi başlıyor ve sen herşeyi bir yana itiyorsun, öyle ini?"</p>

  <p class="calibre1">"Bir şeyi bir yana ittiğim yok. Uygun bir teklif aldım ve satıyorum. Hepsi bu."</p>

  <p class="calibre1">"Sana bunun zamanı olmadığını söylüyorum. Piyasa yeniden canlanacak."</p>

  <p class="calibre1">"Bu konuda kendi gerekçelerim var."</p>

  <p class="calibre1">Öfkeyle şunlan söyledi bana:</p>

  <p class="calibre1">"Evet, biliyorum. Senin gerekçelerin bütün Paris'in ağzında."</p>

  <p class="calibre1">Sakin sakin, onun on sekiz, benim de on dört yaşında olduğumuz dönemdeki gibi karşılık verdim ona:</p>

  <p class="calibre1">"Gerard, canımı sıkma benim. Bu kadar yeter."</p>

  <p class="calibre1">"Kendi kendini mahva sürüklemene engel olmaya çalışıyorum, hepsi bu."</p>

  <p class="calibre1">"Mahva sürüklemek mi, bak sen! Ne demek oluyor bu?"</p>

  <p class="calibre1">Eğlenmeye başlıyordum.</p>

  <p class="calibre1">Bu 'kendi kendini mahva sürüklemene engel olmaya çalışıyorum' sözü, herşey bir yana, onun adına pohpohlayıcıydı. Hatta yüreklendirici. Şu anlama geliyordu: îyice düşünecek olursak, altmış yıllık bir çabadan sonra hayatımı yoluna koyamamıştım ve bu konuda birinin bana el vermesi gerekiyordu.</p>

  <p class="calibre1">"Sana anlatayım, Jacques. Çünkü sana bunu benden başka kimse anlatmaya kalkmayacak..."</p>

  <p class="calibre1">Elimi kaldırdım.</p>

  <p class="calibre1">"Bu zahmetten kendini kurtarabilirsin. Bunu ben kendi kendime yeterince yineliyorum. Her sabah banyoda, kendi kendime şarkısını söylüyorum bunun..."</p>

  <p class="calibre1">Yerine oturdu.</p>

  <p class="calibre1">"Senden dört yaş büyüğüm ben, tamam mı? Ama altı yıldır, kamışım neredeyse hiç kalkmıyor."</p>

  <p class="calibre1">Susuyordum. Birinin ya da bir şeyin ölümü karşısmda her zaman saygılı davranmışımdır.</p>

  <p class="calibre1">"Allah'ın belası bir şeker hastalığı var başımda, tabii... Ama herkesin zamam gelir, bilirsin."</p>

  <p class="calibre1">"Bu konuda seni bilgisiz bırakmayacağım."</p>

  <p class="calibre1">"Evet, sen işi alaya al. Bu da senin kendini gizleme biçimin, insanın hiç yalan söylememesi gereken bir alanda kendine yalan söylüyorsun... Şu yavru... ne kadar, senden otuz beş yaş mı küçük? Düşün. Herşey bir yana, ben senin ağabeyinim..."</p>

  <p class="calibre1">Gülmeye başladım.</p>

  <p class="calibre1">"Bağışla beni. Şu Fransızlara özgü 'küçük kardeş' deyimi yüzünden gülüyorum. Küçük kardeş, sana oynadığı oyunu er geç bana da oynayacak. Tamam. Ne var ki ben daha o noktaya gelmedim. Ve her erkek, kendisinden geriye kalanı ne yapacağma karar verme hakkına sahiptir."</p>

  <p class="calibre1">"Sana ders verecek değilim. Sen benden çok daha akıllısın. Ayrıca çok daha eğitimli. Okunacak herşeyi okudun. Tamam. Diyelim ki yolun neresinde olduğunu ve ne istediğini biliyorsun. Ama çok akıllı, çok eğitimli öyle insanlar var ki... canla nna kıyıyorlar."</p>

  <p class="calibre1">"Saçmalama."</p>

  <p class="calibre1">"Öyle görünüyor ki iyi bir kızcağız. Madem ki öyle, izin ver de böyle bir kızla oynamaya hakkm olmadığım söyleyeyim sana. Herkes onun sana deli olduğunu söylüyor, buysa seni sorumlu davranmaya itiyor, öyle değil mi? Şu anda, birkaç yıl sonra bir işine yaramayacak bir değerler paketi sıkıştırıyorsun onun koltuğunun altına; şu anki halinle kendini sunuyorsun ona. İnişe geçmiş bir adamsın sen, dostum. Düşüş halinde. Bunu çok iyi biliyorsun. Aşağı doğru inen bir eğik düzlem bu. Kimse yukarı doğru çıkmıyor. Ne söylediğimi biliyorum ben. Ben bir kadının gözünde artık hiçbir işe yaramam. Şu durumunda, parasını ödemeden düzdüğün her genç kızı kullanmış oluyorsun. Tamam, biliyorum, ben kendi adıma konuşuyorum. Sen daha o noktaya gelmedin, kabul ediyorum. Ne var ki ben, ben bir kızla yatmaya kalktığımda ona zarar vermiş oluyorum. Ben de yaşadım, bir kızla geçirilen bir aşk gecesinin ne demek olduğunu bilirim. Evet, kullanıyorsun onu. Bu işin geleceği yok. Sana şunu söyleyeyim ki, onu gerçekten seviyorsan, bırakmalısın. Babası olacak yaştasm ve onun çıkarlarını düşünmen gerekiyor..."</p>

  <p class="calibre1">Hayranlığımı belirten bir ıslık çaldım.</p>

  <p class="calibre1">"Aziz dostum, 'şapka'. Sen gerçekten yeni Fransa'yı kuranlardan birisin. Sende sermaye, plasman, yatırım ve verimlilik ruhu var; buysa, öncülerimizin söylediklerini tıpatıp tutuyor: Rekabet ve Amerika' nm meydan okuması söz konusu olduğunda Fransa hiç kimseden ve hiçbir şeyden korkmaz... Dolayısıyla, küçük dostumun benimle olan işinin geleceği ve bu işin günlük ve haftalık getirisi hakkında ne düşündüğünü hemen gidip kendisine sorayım..."</p>

  <p class="calibre1">Kalktı.</p>

  <p class="calibre1">"Tamam, sen soytarılığa devam et. Ben, bunu bana yeterince yineledin, humouı'dan yoksun biriyim. Bizim ailemizde yeni bir şey bu, humour denen şey. Ama sana şunu söyleyeyim ki benim çekinecek bir şeyim yok, iş tasfiye etmenin ne demek olduğunu biliyorum ben. Elime yüz papel sıkıştıracaksın ve başımın çaresine bakmamı söyleyeceksin bana.</p>

  <p class="calibre1">insan bugün yüz milyonla ne yapabilir ki? Bundan otuz yıl önce Amerika'dan döndüğünde, Fransa'da, sunuş denen şeyin önemi üzerinde ilk duran ve var gücünle bunu hedefleyen ilk insandın sen. Çıkardığın ambalaj kâğıtları piyasanın nitelikli ve en güzel kâğıtlarıydı. Ne var ki artık bütün varlığın ve sattığın herşey ambalaj kâğıdından ibaret... Ambalajın içinde artık hiçbir şey yok. İçi bomboş. İşte bu, senin humo-uı<sup class="calibre5">/</sup>un. Hiçliğin ambalajlanması."</p>

  <p class="calibre1">Sırtını döndü bana. İnsan çok iyi tamdığmı sandığı insanları hiçbir zaman gerektiği gibi değerlendiremiyor. Ağabeyim, oldukça etkileyici bir kavrayış yeteneği sergileyebilecek nitelikte bir adamdı. Birkaç saniye hiçbir şey düşünmemeye, yalnızca nefes almaya zorladım kendimi: Basit zevklerimizden bazılarım zaman zaman yeniden keşfetmesini bilmeliyiz. Sonra, yeniden <span class="calibre3">Le Figaro</span>'yu okumaya koyuldum. Gözüme rastlantı sonucu bir yemek tarifi ilişti:</p>

  <p class="calibre1"><span class="calibre3">Dam filetosu</span></p>

  <p class="calibre1">Hazırlama süresi: 20 dakika + 6 saat bekleme süresi.</p>

  <p class="calibre1">600 gr. dana filetosu.</p>

  <p class="calibre1">2 limonun suyu.</p>

  <p class="calibre1">6 çorba kaşığı taze krema.</p>

  <p class="calibre1">500 gr. Paris mantan.</p>

  <p class="calibre1">Değirmenden çekilmiş tuz ve karabiber.</p>

  <p class="calibre1">Peksimet ya da çavdar ekmeği.</p>

  <p class="calibre1">ince kıyılmış frenkmaydanozu.</p>

  <p class="calibre1">Dana filetosunu temizleyip, yağlarını bütünüyle çıkarın.</p>

  <p class="calibre1">Daha sonra çok ince dilimler halinde kesip, dövün.</p>

  <p class="calibre1">Bir cam tabağın dibine ilk fileto dilimini yerleştirin. Üstünü kıyılmış mantarlarla örtün. Değirmenden çekilmiş tuz ve karabiber ekin. Biraz limon suyu dökün.</p>

  <p class="calibre1">Üstüne ikinci bir dilim yerleştirerek mantan, tuzu, karabiberi, limon suyunu koyun. Et dilimleri bitinceye kadar bu işlemi sürdürün.</p>

  <p class="calibre1">Hazırladığınız eti kremayla kaplaym ve altı saat buzdolabında tutun.</p>

  <p class="calibre1">Servis yapacağınız zaman, bu karışımı peksimet ya da çavdar ekmeği dilimleri üzerine koyun, üzerine frenkmaydanozu serpin.</p>

  <p class="calibre1">Kendimi, servis yapılmaya hazır bir yemek gibi duyumsuyordum.</p>
</body>
</html>