<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark0"></a><span class="calibre2">YİRMİ BİR</span></h1>

  <p class="calibre1">On beş gündür Dooley'ye ulaşmaya çalışıyordum. Bana iki randevu vermiş, sonradan ikisini de iptal etmişti. Hisse senetlerini yeniden satın almamı garanti edecek o ünlü mühürlü mektup hâlâ gönderilmemişti. İmzayı geciktirmeyi başarmıştım, ama Almanlar sabırsızlanıyordu. Roma'dan gelen bir telefon sonunda bana, Bay Dooley'nin özürlerini ve iki gün sonra Ritz Oteli'nin barmda, saat altıda benimle buluşma isteğini kabul etmemi dileyen mesajım ulaştırdı. Yeniden umutlanmaya başladım. Bu son savaşı ne pahasma olursa olsun kazanmak istiyordum.</p>

  <p class="calibre1">Dooley delikanlı havalarıyla içeri girdi. Üzerinde, dirseklerine deri geçirilmiş spor bir ceket, bir blucin, güçlü boynu<span style="text-indent: 1em; font-size: 1em;">nu ortaya çıkaran yakası genişçe açılmış beyaz bir gömlek vardı; ayrıca, bir gözünün çevresi morarmıştı ki bu da insanı her zaman daha genç gösterir. El sıkıştık.</span></p>

  <p class="calibre1">"Neler oldu size böyle?"</p>

  <p class="calibre1">"Roma'da biriyle dalaştım. Salağın teki, yanımdaki kız arkadaşıma ıslık çalıp ayıp bir işaret yaptı, ben de ona dersini verdim. Ne var ki, suratımdan Amerika<span class="calibre10">lılık</span> aktığından, sokakta kim varsa üstüme üşüştü. Ya siz, siz nasılsınız?"</p>

  <p class="calibre1">"Çok iyiyim."</p>

  <p class="calibre1">Kolunu omzuma attı.</p>

  <p class="calibre1">"Doğaya meydan okuyoruz, değil mi?"</p>

  <p class="calibre1">"Öyle sayılır."</p>

  <p class="calibre1">"Bana gelince, dostum, şimdiye kadar, şu sıralarda olduğu gibi hiç düzüşmemiştim. Sayı bakımından yitirdiğimi zaman bakımından kazandım. O işi bir saat sürdürebiliyorum, dostum."</p>

  <p class="calibre1">"Evet," dedim. "Fransızcada bunu açıklayan bir deyim kullanırız biz: 'olgunluk çağı'."</p>

  <p class="calibre1">Bir kahkaha attı.</p>

  <p class="calibre1">"Olgunluk çağı, evet, bu deyimi biliyorum. Bütünüyle öyle. İnsan daha az aceleci, daha sakin, kendine daha çok... egemen oluyor. Dümeni sağlam bir elle tutuyorsunuz. Eskisi gibi sık sık seviştiğimi söyleyemem ama, olunca da epeyi uzun sürüyor..."</p>

  <p class="calibre1">Yandaki masalarda birkaç müşteri vardı ve ben biraz sıkılmış gibi görünüyordum ki Dooley bana göz kırptı:</p>

  <p class="calibre1">"Önemi yok, dostum, onlar duymazlar, ayrıca herkes bilir ki yüz yedi yıldır buraya erkekliği uyanabilen kimse girmemiştir; buraya her zaman çok yaşlı insanlar gelir..."</p>

  <p class="calibre1">Barmen ona doğru eğildi:</p>

  <p class="calibre1">"Özür dilerim, Bay Dooley, personeli unutuyorsunuz!"</p>

  <p class="calibre1">Dooley gülmeye başladı. Henüz sarhoş bile olmamıştı. Ne var ki, içine düştüğü duruma katlanamıyordu; bunun sebebi basitçe Amerikalı olması, benden çok daha zengin ve her alanda dünya şampiyonluğunu elinde tutmaya alışkın olmasıydı.</p>

  <p class="calibre1">"Şu şuralardaki ortalama hızınız ne kadar? Sefer adedi olarak, demek istiyorum."</p>

  <p class="calibre1">"Bilmiyorum, Jim. Buna o kadar dikkat etmiyorum, biliyorsunuz."</p>

  <p class="calibre1">"Hadi, hadi, dostum, iki eski dostun arasında kalacak bu... Gençliğimizi birlikte yaşadık. O zamanlarda taş gibi oluyordu. Normandiya, Leclerc, ikinci bölük, Paris'in kurtarılması..."</p>

  <p class="calibre1">"Dinleyin, dostum, altmışına merdiven dayamış kişilerin kimi zaman gençliklerinden söz açtıkları olur, ama yine de..."</p>

  <p class="calibre1">"Hadi, hadi, dostum, sözü kıvırmayın... Şu sırada nasıl bir performans gösteriyorsunuz?"</p>

  <p class="calibre1">Aklıma Mingard geliyordu... Allah kahretsin, diye düşündüm. Kârın küçüğü olmaz.</p>

  <p class="calibre1">"Haftada üç kez... Mutlaka gerekiyorsa dört..."</p>

  <p class="calibre1">Yüzü dondu. Martini kadehini daha sıkı kavradığını gördüm. Bana sert sert bakıyordu. Birden içime korku düştü. Kleindienst'e duyduğu nefreti bana da duyabilir, bana karşı da aym güç gösterisinde bulunmaya kalkışabilirdi ve beni hisse senetlerimle birlikte sırtüstü yere serebilirdi. Kadehini bitirdi.</p>

  <p class="calibre1">"Evet," dedi, somurtkan bir yüzle. "Bu, bizim yaşımız için iyi bir ortalama sayılır. Daha iyisine ulaşamayız."</p>

  <p class="calibre1">"Hayır, ulaşamayız."</p>

  <p class="calibre1">Gözü boşalan kadehinde, bir süre suskun kaldı. Göz ucuyla onu izliyordum. Boynuzlarını birden bana uzatmasından korkuyordum.</p>

  <p class="calibre1">"İşimize gelince," dedi ağır ağır. "Kaygıya kapılmayın, Rainier. Avukatlarıma çok iyi para öderim: Onlar da ağırdan alarak, önemli işler yapıyormuş havası atarlar."</p>

  <p class="calibre1">"Kleindienst'le, yalnızca sizin garantinizi aldığım için anlaşma imzalıyorum."</p>

  <p class="calibre1">"Onunla o anlaşmayı, geminizi karaya oturttuğunuz için, elinizden başka bir şey gelmediği için imzalıyorsunuz. Ne var ki ben size söz verdim. Tabii bu arada canıma kıymaya kalkmazsam..."</p>

  <p class="calibre1">Sessizce güldü.</p>

  <p class="calibre1">"Ne var ki intihar benim tarzım değil. Benim tarzım sonuna kadar gitmek, meyveyi çekirdeğine kadar dişlemek. Dolayısıyla, kaygılanmayın. Mektup bugünlerde elinize geçecek. İşte bu kadar, ben kaçıyorum. Kız arkadaşım sabırsızlanıyor. Çok yüreklisiniz..."</p>

  <p class="calibre1">Neden yürekli olduğumu söylemedi.</p>

  <p class="calibre1">"Haydi eyvallah. Daha sık görüşmeliyiz. Bu arada, onlara Bologna'da ne yaptığımı biliyor musunuz? Hem de komünist bir belediye yönetiminde ve grev sürerken?"</p>

  <p class="calibre1">Yüzü aydınlandı ve birden çocuk sayılabilecek kadar gençleşti. Dalgalı sarı saçlarına düşen aklar bile azaldı sanki.</p>

  <p class="calibre1">"Sınıf savaşı öyküleriyle, politikalarıyla ve gevezelikleriyle kafamı şişiriyorlardı... Ben de tuttum, iki İtalyan prensi, iki marki, birkaç da kontesle birlikte -onları biraraya getirmek için dünyamn parasını ödedim, çünkü korkudan ödleri boklarına karışıyordu- bir gösteri düzenledim. Bologna'daki küçük bir sokağın iki yanma, 'dikkat yol çalışması vardır' levhaları koyduk, biz takım elbiselerimizle, kadınlar da gece kıyafetleriyle, başımızda bir metrdotel, yolun ortasına oturup havyarlı, sülünlü bir güzel piknik yaptık. Büyük bir gürültü koptu. Hâlâ aleyhimize gösteri yapıyorlar. Geceyi nezarethanede geçirdik. Faşist kışkırtması, anlıyorsunuz. Bok herifler, benim yapmak istediğim yalnızca atmosferi biraz yumuşatmak, işin içine biraz keyif katmaktı. Ama kim anlar! Haydi, yine görüşürüz, dostum."</p>

  <p class="calibre1">"Ciao, Jim. Fransızcayı gerçekten kusursuz konuşuyorsunuz."</p>

  <p class="calibre1">"Elimden geleni yapıyorum."</p>

  <p class="calibre1">Gitti, elleri cebinde, hafifçe öne eğilmiş, stadyum tanrılarının hafif adımlarıyla uzaklaştı.</p>

  <p class="calibre1">Ben bir martini daha içtim. Daha sonra büroya giderek Jean-Pierre'in karşısına, ziyaretçi koltuklarından birine oturdum. Yüz kaslarım denetimimin dışına çıkmıştı, yüz çizgilerimin ağırlaştığım, aşağı çöktüğünü duyumsuyordum. Jean-Pierre gözlerini kaldırdı. Dooley'nin yaptığı öneriyi ona sekiz gün önce haber vermiştim.</p>

  <p class="calibre1">"Neyin var? Yüzün korkunç görünüyor."</p>

  <p class="calibre1">"Metro istasyonlarının çıkışındaki duvarlarda pankartlar var: <span class="calibre3">Biletiniz buraya kadar..."</span></p>

  <p class="calibre1">Jean-Pierre susuyordu; sözlerin yardımı, belki de içten bir atılımla karşılıklı ilişkilerimizde, ona çocukluğundan beri uymayı öğrettiğim erkekçe saygı arasında duraksıyordu kuşkusuz.</p>

  <p class="calibre1">"Laura mı?"</p>

  <p class="calibre1">"Dooley ile görüştüm. Artık neye bel bağlayabileceğimi biliyorum. Ona güvenilmez. Sorumsuzun teki. Onunki tuhaflıktan da öte; hasta biri. Ne yaptığım bilmediği gibi, ne söylediğini de bilmiyor. Söylediğine göre, Bologna'da halkı kışkırtmaya kalkışmış, inanılmaz bir kepazelik..."</p>

  <p class="calibre1">"Bilmiyor muydun? Gazetelerin hepsi yazdı."</p>

  <p class="calibre1">Haftalardır bir tek gazete bile okumadığımın farkına vardım.</p>

  <p class="calibre1">"Sanırım herşeyi yitirdim, Jean-Pierre."</p>

  <p class="calibre1">Oğlumun yüz ifadesi öylesine katıydı ki, bir an babası olarak onunla gurur duydum: Ona iyi babalık etmiştim. Ona verdiğim dersleri iyi bellemiş ve hayat karşısında kendini iyi donatmıştı. Bende yalnızca tutum ve ambalaj olan herşey, onda özgün birer nitelik özelliği kazanmıştı. Kalemini elinden attı.</p>

  <p class="calibre1">"Önerisini geri mi çekti?"</p>

  <p class="calibre1">"Hayır, ilgisi yok. Ne var ki o öneri benim için artık bir şey ifade etmiyor. Önemini yitirdi. Avukatlarının onun söylediklerine kulak asıp asmadıklarından bile emin değilim."</p>

  <p class="calibre1">"Olacak şey değil bu. Almanlar işi yok pahasına götürecek. Seni uyarmıştım. Sen bugün trink para hâlâ iki milyar edersin, oysa onlar seni bu değerin üçte birine kapatıyorlar..."</p>

  <p class="calibre1">"Biliyorum, biliyorum. Henüz imza atmadım."</p>

  <p class="calibre1">"Artık çok geç. Gelecek ay iki yüz milyonluk bir ödememiz var..."</p>

  <p class="calibre1">"Battık ki battık; destek fonundan yararlanabiliriz hâlâ..."</p>

  <p class="calibre1">"Evet, hisse başma bir frank verirler..."</p>

  <p class="calibre1">Ona dostça bakıyordum. Bu saldırganlığı, bu kini, bu nefret içinde debelenmeyi iyi biliyordum: çaresizlik...</p>

  <p class="calibre1">"Sakin ol, Jean-Pierre. Ayrıca bir daha hatırlatayım ki, annenin ve senin, ben ölünce alacağınız dört yüz milyonluk hayat sigortam var."</p>

  <p class="calibre1">"Oh, bırak Allah aşkına... Demir gibi sağlıklısın sen neyse ki. Sürmenaj geçiriyorsun. Sinirlerini tükettin."</p>

  <p class="calibre1">Gülümsüyordum. Birkaç zamandan beri, kazandığım liyakat nişanlarını kafamın içinden geçirmeye başlamıştım; hayatm oyuncakları sayılacak şeyler konusunda bir eksiğim yoktu.</p>

  <p class="calibre1">"Üzülme, Jean-Pierre. Bir yolunu bulacağım."</p>

  <p class="calibre1">"Nasıl?"</p>

  <p class="calibre1">"Bir yolunu bulacağım. Bütün bunlar, bil ki, basit bir verimlilik hesabı. Getirisi ne ve bu bana neye mal oluyor? Hayat bana sevinç olarak ne sunuyor, öte yandan acı olarak neye mal oluyor?.. Bunun bilançosunu soğukkanlılıkla çıkarmasını bilmek gerek. Şimdiye kadar kendime ayda beş milyona mal oluyordum, oysa yılda iki yüz milyon getiriyordum. Bugün, kendime hâlâ beş milyona mal oluyorum, buna karşın hiçbir şey getirmiyorum: Kayıptayım. Bedenimden bile artık verim alamıyorum; hayat sevinci olarak kazancım giderek düşüyor. Kendim için -dolayısıyla annen ve senin için- her bakımdan zararlı bir 'iş' haline geldim."</p>

  <p class="calibre1">"Senin bu alaylarına uzun zamandır alışığım, ama rica ederim, şu anda sürdürme bunu... Çok harcama yapıyorsun..."</p>

  <p class="calibre1">"Gücümün üstünde seviştiğimi mi söylüyorsun?"</p>

  <p class="calibre1">"Orası beni hiç ilgilendirmiyor; bilmek de istemiyorum."</p>

  <p class="calibre1">"Diyelim ki ben, hayatımın sonbaharında, cinselliğin önem kazandığı bir döneme girdim... umutsuzcasına. Bu, veda dönemidir, oğlum. Bu durumu günün birinde sen de <span class="calibre3">yaşayacaksın.</span> Veda etme ve itiraflarda bulunma dönemi, ikisi de aynı kapıya çıkar."</p>

  <p class="calibre1">Jean-Pierre sararmıştı. Alçak sesle, gözleri yerde yineledi:</p>

  <p class="calibre1">"Bilmek istemiyorum, diyorum sana."</p>

  <p class="calibre1">Kalktım. Beni dürüst davranmaya neyin ittiğini ve neden böyle gülümsediğimi şimdi açık seçik anlıyordum: Bu, şimdiye kadar hiç yaşamadığım bir kendine egemen oluşun dış göstergesiydi.</p>

  <p class="calibre1">"Bütün bunlardan Gerard'a söz etme; bunu yapacak olursan, saldırıya geçer. Sen de dert etme. Hâlâ dört yüz milyon ettiğimi bir kez daha söylüyorum sana."</p>

  <p class="calibre1">"Senin dört yüz milyonun beni hiç mi hiç ilgilendirmiyor," dedi Jean-Pierre.</p>

  <p class="calibre1">Ona uzun uzun baktım. Çok seviyordum onu. Yani, size benzeyen birini nasıl severseniz, öyle.</p>

  <p class="calibre1">"Bana bir şeyi açıklamanı isterdim, Jean-Pierre. Sen oyunu sola veriyorsun. Benim anlamadığım, sisteme karşı olduğun halde, en büyük başarılan elde etmek amacıyla bu sistemin içinde kendine yer edinmek için büyük çaba göstermen."</p>

  <p class="calibre1">"Paraya karşı kendini savunmanın en etkili silahı, ona sahip olmaktır."</p>

  <p class="calibre1">"Eh, öyleyse, sahip olduğum ev de en azından yüz altmış milyon eder. Dolayısıyla ben, dört yüz nakit, yüz altmış milyon da taşmmaz, beş yüz altmış milyon ediyorum demektir. Bu senin, daha uzun bir süre sola oy vermeyi sürdürmeni sağlayabilir. Ne var ki ben altma endeksli değilim. Enflasyonu hesaba katacak olursak, dört-beş yıl içinde bunun yansı edeceğim. Dolayısıyla bu sermayeyi daha şimdiden sahiplenip, muhtemel en iyi koşullar içinde işe koyulmalısın..."</p>

  <p class="calibre1">"Evet, öyle, neyse ki bizim ailede insanlar oldukça uzun yaşıyor..."</p>

  <p class="calibre1">"Bir yolunu bulacağım, diyorum sana."</p>

  <p class="calibre1">"İyi ama ne diyorsun sen? Ne demek oluyor bu?"</p>

  <p class="calibre1">'Toplumsal boğa," dedim ve gülmeye başladım.</p>

  <p class="calibre1">Bürodan çıktım. Metroya bindiğimde başıma tuhaf bir şey geldi: Yolcular arasında, vaktiyle dağlarda birlikte çarpıştığımız birçok arkadaşımın yüzünü görür gibi oldum. Örneğin, Luchon bölgesine komuta eden Cailleu ile Vendee'de direnen Jabin'i. Ama saçmaydı bu: Gördüğüm, otuz yaşlarındaki genç insanların yüzleriydi, oysa benim arkadaşlanmın bugün onlardan otuz beş yaş daha büyük olmalan gerekiyordu. Aynca, Jabin öldürülmüştü.</p>

  <p class="calibre1">Lili Marlen'i de görür gibi oldum. Çiçekli kumaştan bir giysi giymiş, başına da geniş siperlikti, üzerinde o ünlü şiş takılmış bir şapka kondurmuştu. Ama o değildi.</p>

  <p class="calibre1">Eve çıkıp ona telefon ettim.</p>

  <p class="calibre1">"Ee, ne oluyor? İşi bırakıyor musun? Ne zaman olacak?"</p>

  <p class="calibre1">"Bu işler böyle olmaz. Bana birkaç gün daha ver. Tam olarak emin olmam gerekiyor..."</p>

  <p class="calibre1">"Dinle beni. Beni iyi dinle. Bana bu iyiliği yapman gerekiyor, Lili Marlen. Beni hatırlıyorsun, değil mi?"</p>

  <p class="calibre1">"Seni hatırlıyorum."</p>

  <p class="calibre1">"Kim olduğumu, vaktiyle kim olduğumu da biliyorsun?"</p>

  <p class="calibre1">"Evet, evet, kafanı takma, haydi..."</p>

  <p class="calibre1">"Şerefli bir adam, öyle değil mi?"</p>

  <p class="calibre1">"Dünya artık eski dünya değil, bunu bilmen gerekiyor, albayım."</p>

  <p class="calibre1">"Umurumda değil. Ben değişmek istemiyorum. Hayatınım sonunda boka bulaşmak istemiyorum."</p>

  <p class="calibre1">"İhtiyarlar arasmda buna artık 1x&gt;ka bulaşmak' denmiyor, albayım. Onlar buna 'gayri menkule bulaşmak' diyorlar."</p>

  <p class="calibre1">Hattın öbür yanında bir sessizlik oldu, sonra ses yeniden geldi; güven verici, alaycı bir sesti...</p>

  <p class="calibre1">"Korkmana gerek yok, albayım. Seninle ilgileniyorum. İşin aksaması için hiçbir risk yok, bunu sana temin ederim. Ben işimi bilirim, haydi."</p>

  <p class="calibre1">"Ayakta çürümeyi sürdürüyorum ben burada."</p>

  <p class="calibre1">"Tamam, bunları telefonda konuşmayalım, herşey yolunda gidecek, göreceksin. Güven bana."</p>

  <p class="calibre1">Telefonu kapatırken başım döndü, şakaklarımda ter damlacıklarının biriktiğini duyumsadım. Otuz altı saattir ağzıma bir şey koymadığımı hatırladım. Yağmur yağıyordu, dışarı çıkarken yağmurluğumu giydim.</p>

  <p class="calibre1">Kapının önündeydi, elinde bir menekşe demeti. Başmda bere, sırtında beyaz muşamba bir yağmurluk.</p>

  <p class="calibre1">Bütün varlığımla umutsuz bir çaba göstermiştim, ne var ki kimse, aklına esti diye kendi iradesiyle gebermeyi başaramamıştır.</p>

  <p class="calibre1">"İçeri gir."</p>

  <p class="calibre1">"Hayır, ben yalnızca..."</p>

  <p class="calibre1">Hıçkırarak kollarıma atıldı. Kollarımla ona sarılmak için çaba göstermem gerekti. Ona çok, hem de çok kızıyordum... Birini çaresiz bir aşkla sevmekten daha büyük bir zayıflık olamaz.</p>

  <p class="calibre1">"Laura..."</p>

  <p class="calibre1">"Bütün bunlardan söz etmeyelim, ne olur..."</p>

  <p class="calibre1">"Herşey oldukça açık, öyle değil mi?"</p>

  <p class="calibre1">"Biliyorum, Jacques, ben... anlıyorum... Peki bu neyi değiştiriyor? Seni seviyorum dediğim zaman, bu sözlerle anlatmak istediğim şey, sana olan aşkım değil. Başka türlü soluk alamadığımı söylemek istiyorum sana. Öyleyse senin... kendi bedeninle olan sorunların beni neden ilgilendirsin ki? Belki de seni seçtiğimi sanıyorsun? Yani alışverişe çıktım ve en iyi malı aldım, öyle mi? Hiçbir seçim yapmadım ben... Seni buldum ve elimden de bir şey gelmiyor... Fransızcada aşka 'düşmek' deniyor, öyle değil mi? Madem ki öyle, insan düşmüşse, bunu bile bile yapmamıştır..."</p>

  <p class="calibre1">Başımı saçlarının araşma saklıyorum. Böylece yaşamak, burada yaşamak, başka hiçbir şey...</p>

  <p class="calibre1">Birkaç mutluluk girişiminde daha bulunduk. Demek istediğim, el ele uzun gezintiler yaptık, birlikte mehtabı izledik, kuş cıvıltılarını dinledik. Hatta bir hafta sonunu Venedik'te geçirdik, çünkü insan âşık olunca, o yaşlı, sevgili gondol gibisi yoktur.</p>

  <p class="calibre1">Paris'e döner dönmez Lili Marlen'e telefon ettim.</p>

  <p class="calibre1">"Ee?"</p>

  <p class="calibre1">"Beni görmeye gel."</p>

  <p class="calibre1">Akşam saat yedide, Klebert Caddesi'ndeki evine gittim. Beni salona almadı; girişte, ayaküstü karşılıklı konuştuk. Lili, 1930'lardaki bir büyük açılışa gidecekmiş gibi giyinmişti. Kürk yakalı siyah bir giysi, boynunda inci kolye, başmda yalancı çiçeklerden bir taç, boynunda siyah kadife bir atkı, kulaklarında da dans eden uzun küpeler. Saçlan, kadın berberlerinin ölü süsleme sanatındaki yeteneklerini sergilemek için kullandıklan cansız, donuk sarı renkteydi. Makyajı, kendisine bakanları korkutma pahasına da olsa dikkat çekmek isteyen şu yaşlı kadınlarınki gibi, beyaz bir maskı andınyordu. Fayans üstüne resmedilen köpeklerinki gibi masmavi, donuk gözlerinde, apartman girişinin loşluğunda bile, herşeyi görmüş bakışların sabitliği vardı.</p>

  <p class="calibre1">"Tamam, yarın akşam saat on birde. Kapıyı aralık bırak, içeride de ışık yakma. Bir hırsızlık olaymda öldürülmüş olacaksın..."</p>

  <p class="calibre1">"Uf," dedim. "Çok da çabuk olmadı. Sonuçta, nefsi müdafaa durumunda öldürülmüş olacağım. Gerçek gibi. Kim bu adam?"</p>

  <p class="calibre1">"Kim olduğu seni ne ilgilendirir ki?"</p>

  <p class="calibre1">Dudaklarında daha ince bir kıvrım belirdi...</p>

  <p class="calibre1">"Sen, hayatında her zaman sonuna kadar gittin."</p>

  <p class="calibre1">"Bilirsin, 'sonuna kadar', kat edilmesi o kadar uzun bir yol değildir..."</p>

  <p class="calibre1">Beni, hakkımda herşeyi bilen sabit bakışlarla inceliyordu.</p>

  <p class="calibre1">Günü, belgelerime biraz çeki düzen vermekle geçirdim. Laura artık aramıyordu. Onun mektuplarını okudum.</p>

  <p class="calibre1">Saat altıda oldukça tuhaf bir şey yaptım: Gömleğimi değiştirdim.</p>

  <p class="calibre1">Bekledim. Bütünüyle temiz ölmek için, hiçbir şey düşünmüyordum.</p>

  <p class="calibre1">Saat dokuza gelmeden biraz önce telefon çaldı. Almrnda soğuk ter damlalarının biriktiğini duyumsadım. Lili Mar-len'in durumun değiştiğini bildirmek için telefon ettiğinden emindim. Yaşlı fahişe belki de bana saygı duymaya başlamıştı, kim bilir.</p>

  <p class="calibre1">Jean-Pierre'in sesi sevinçten titriyordu.</p>

  <p class="calibre1">"Sana iyi bir haberim var. Dooley hakkında bütünüyle yanılmışsın. Sözünü tuttu. Gönderdiği garanti mektubu elime geçti. Kleindienst'in hisselerini de hesaba katacak olursak, iki buçuk milyar yapıyor. Sen kazandm, sevgili babacığım. Bir kez daha sen kazandın! İki kulak ve kuyruk, dostum! Alo!.. Orada mısın?"</p>

  <p class="calibre1">"Evet, hâlâ buradayım."</p>

  <p class="calibre1">"Kazandm, diyorum sana!"</p>

  <p class="calibre1">"Duydum."</p>

  <p class="calibre1">"Senin üzerindeki tek etkisi bu mu?"</p>

  <p class="calibre1">"Laura'yla evlenmelisin, Jean-Pierre. Öncelikle, hayran olunası bir kadm. Sonra, Brezilya'nın en zengin mirasçılarından biri."</p>

  <p class="calibre1">Sesi sertleşti.</p>

  <p class="calibre1">"Ne oluyor sana? Benimle neden böyle konuşuyorsun?"</p>

  <p class="calibre1">"Ben, kendi kendimle konuşuyorum. Annenin, yüz milyonluk çeyizi vardı."</p>

  <p class="calibre1">"Birbirinizi sevdiniz, değil mi?"</p>

  <p class="calibre1">"Bilmiyorum, ben her zaman büyük bir düzücü oldum."</p>

  <p class="calibre1">"Büyük bir depresyon geçiriyorsun, bunun farkmda mısın?"</p>

  <p class="calibre1">"Allahaısmarladık Jean-Pierre. Seninle gurur duyuyorum. Sen de bir savaşçısın, gerçek bir savaşçı. Çok ileriye gideceksin. Böyle babaya böyle oğul. Ailemizden her zaman senin gibi güçlü kişiler çıkmıştır."</p>

  <p class="calibre1">"Yanına gelmemi ister misin?"</p>

  <p class="calibre1">"Hayır, sağol, ben idare ederim. Başbakan olduğunda, erkeklerin erkeklik saplantılarıyla ilgilenecek bir sekretarya kurmayı unutma. Bunda yarar var."</p>

  <p class="calibre1">Telefonu kapattım.</p>

  <p class="calibre1">Saat on bire yirmi kala, kararlaştırdığımız gibi gidip kapıyı araladım. Olaya hırsızlık süsü vereceğine göre, katilimin elinde bir bavul olup olmayacağını düşündüm. Muhtemelen olmayacaktı. Gidip odamdaki dolaptan bir bavul aldım ve salona getirdim. Duraksadım. Ayrıntılara burnumu sokmakla belki yanılıyordum. Bir profesyonel, üzerinde benim adamın ve soyadımın baş harfleri bulunan bir bavulu alır mıydı, bilemiyorum... Öte yandan, elinde bir çantayla gelmesi de hoşuma gitmiyordu... Kavga izleri de bırakmak gerekiyordu... Gülmeye başladmı. Ben buydum işte: İpin ucu hep benim elimde olmalıydı, patron hep ben olmalıydım, sonuna kadar... Lili Marlen'in seçtiği bir katile güvenebileceğimi biliyordum, o işe kafa yormam gerekmiyordu. Adam benim dışarıda olduğumu sanacaktı, oysa ben burada olacaktım, aramızda boğuşma başlayacaktı ve... evet, ışığı hemen kapatmam gerekiyordu.</p>

  <p class="calibre1">Kapattım ve dönüp divanın üzerine oturdum. İçimde sinirli olduğumu, korktuğumu gösteren bir iz arıyordum. Hiç böyle bir belirti yoktu. Sığır, mezbahaya gitmeye hazırdı. Sebebini bilmiyorum ama, beni ensemden vurmasını diliyordum.</p>

  <p class="calibre1">Hafif bir tıkırtı duydum.</p>

  <p class="calibre1">Kollarımı kavuşturup başrmı biraz öne eğdim.</p>

  <p class="calibre1">Elinde kuşkusuz bir el feneri vardı.</p>

  <p class="calibre1">Salon birden aydınlardı.</p>

  <p class="calibre1">Laura, eli elektrik düğmesinde, kapıda dikiliyordu.</p>

  <p class="calibre1">Bakışlarım bulanık, sanrıyı andıran bir gerçeksizlik boşluğu içinde, inme inmiş gibi kalakaldım.</p>

  <p class="calibre1">Eldivenlerini çıkarıyordu. Elinde gümüş rengi bir çanta vardı. Sırtına zümrüt yeşili, uzun kollu bir giysi giymiş, üstüne pırıl pırıl parlayan payetli bir tunik atmıştı.</p>

  <p class="calibre1">... Alarm sesleri ve bağnşmalarla dolu bir panik havası içinde dünyaya geri döndüm. Bir sıçrayışta yerimden kalktım.</p>

  <p class="calibre1">"Burada kalamazsın..."</p>

  <p class="calibre1">"Bekliyorum..."</p>

  <p class="calibre1">"Biliyorum."</p>

  <p class="calibre1">Aklımdan geçen ilk düşünce, övgüye layık bir düşünceydi sanırım. Laura benim tehlikede olduğumu duyumsamış ve benim yanımda olmak için, çok şık gidilmesi gereken bir akşam yemeğini bırakıp gelmişti. Bu, kadm sezgisine ve yüce düşüncelere bir övgüydü ve ben, yazdığım bu satırlara biraz ikiyüzlülük karıştırıyorsam bu, mizahın da çürümesindendir.</p>

  <p class="calibre1">... Karşımda, kapının karanlık dikdörtgeni ve altın yaldız bir aynanın içinde, odasının duvarları arasında kapana düşmüş, beyazlar içinde bir adam vardı.</p>

  <p class="calibre1">"Kadın arkadaşın bana telefon etti. Bayan... Lewis Stone, evet, adı buydu..."</p>

  <p class="calibre1">"Lili Marlen," diye mırıldandım.</p>

  <p class="calibre1">Salonda bana doğru hafif adımlarla, zafer kazanmış gibi ilerliyordu. Ensesinde topuz yaptığı saçları, her türlü gölge izini silen apaçık alnını ortaya çıkarıyordu.</p>

  <p class="calibre1">"Kadm arkadaşın bana..."</p>

  <p class="calibre1">"Sana ne söylediğini biliyorum."</p>

  <p class="calibre1">Gelip yanıma oturdu.</p>

  <p class="calibre1">"Jacques, sensiz yaşayamam ve... Ayrılamayız biz, senesen..."</p>

  <p class="calibre1">"Ben iktidarsızlaşıyorum. Söyle. Söyle, Laura. Söylenmesi gereken söylenmeli..."</p>

  <p class="calibre1">"İktidarsız değilsin, bu yanlış! Ama senin..."</p>

  <p class="calibre1">"... yardıma gerek duyuyorum," dedim ve gülmeyi başardım.</p>

  <p class="calibre1">"Doğru değil bu! Doğru değil! Arkadaşın bana herşeyi anlattı..."</p>

  <p class="calibre1">"Sana ne anlattı o rezil kan?"</p>

  <p class="calibre1">"Çok uzun süre yaşadm ve cinselliğin senin için artık fazla bir önemi kalmadı... daha az gerekli bir şey haline geldi..."</p>

  <p class="calibre1">"Daha az... gerekli mi? Daha 'sofistike', öyle mi?"</p>

  <p class="calibre1">"İnsanın kendini olduğu gibi kabul etmesi gerek..."</p>

  <p class="calibre1">"Nereye kadar? Nereye kadar kabul edeceğim?"</p>

  <p class="calibre1">Ayağa kalkmış kükrüyordum ve Avrupa'nın gerileyişi şimdiye kadar bana bu ölçüde yardımcı olmamıştı...</p>

  <p class="calibre1">"Geberirim daha iyi. Avrupa kendini olduğu gibi kabul etsin, ben etmem... Yeterince geleceğim, canlılığım, kararlılığım yoksa, kendi kendimi elimden kaçıracaksam, kendi kişiliğim hakkında kafamda oluşturduğum düşünceden, uygarlıktan, Fransa'dan vazgeçeceksem..."</p>

  <p class="calibre1">"Tanrım, Jacques, neler anlatıyorsun sen?"</p>

  <p class="calibre1">"Enerji için, hammadde için ödeyebileceğim fiyatın bir sınırı var..."</p>

  <p class="calibre1">Bu kez gülmeye bile fırsat bulamadım. Antrede bir gürültü oldu ve Ruiz içeri girdi. Bunu bir süredir bekliyordum, çünkü çevremdeki herşeyin üzerime titrediğini duyumsuyordum.</p>

  <p class="calibre1">Ruiz'in başında şoför kasketi, sırtında da şoför üniforması vardı. Sağ apoletinin altına eldivenlerini sıkıştırmıştı; eldivenlerin boş, kıvrık, yırtıcı parmaklan, kara bir kanat gibi bana doğru açılıyordu.</p>

  <p class="calibre1">"İhtiyar godoş," dedim.</p>

  <p class="calibre1"><span class="calibre3">“Si, senor,"</span> diye karşılık verdi Ruiz.</p>

  <p class="calibre1">Salonun <span class="calibre3">ortasına</span> doğru ilerledi, kasketini çıkarttı ve kımıldamadan durdu. Benimkinden bambaşka, bir başka güneşin yarattığı bu yüz karşısmda yeniden ve son kez, olacakları önceden yaşama atılımını capcanlı yaşıyor, bunun zevkini çıkarıyordum. O dudakların kıvrımında bir acımasızlık izi olduğunun, kendine güven ve aldırmazlık içinde geleceğinden ve zaferinden emin beklediğinin şimdi farkına vanyor-dum... Kısa bir an için, vazgeçme, büyüklenme ve öfke, boyun eğmeme ve acı alaya başvurma duygulan içinde bocaladım, kafamın içinde, de Gaulle'le birlikte, önde bayraklar, Champs-Elysees Bulvan'ndan aşağı doğru, bir askeri marşın tra-la-la'ları arasında yeniden indim; sınıf bilincim göz göre göre çatlıyor, kinle dolu olarak can çekişiyordu...</p>

  <p class="calibre1">Tabancam, çalışma masasının çekmecelerinden birindey-di, ne var ki bu, kafamm içinde ölmekte olan bir düşünceydi artık...</p>

  <p class="calibre1">Laura bir sigara yakmış, Ruiz'i biraz düşmanca gözlerle inceliyordu.</p>

  <p class="calibre1">Perdeler çekikti, lambalar kırmızı yanıyordu. İçine düştüğüm boşlukta, kendiliğinden uyanan her türlü düşünce kıpır kıpırdı. Bunlardan biri, hatırlıyorum, çok müthişti. Kissin-ger'm yaptığı uyanyı düşünüyordum: Batı'mn vazgeçemeyeceği enerji kaynaklanna ambargo konacak olursa, ufukta savaş ihtimali beliriyordu...</p>

  <p class="calibre1">"Ben de onu aşağı yukan böyle düşlüyordum," dedi Laura.</p>

  <p class="calibre1"><span class="calibre3">“Düşlüyor muydun?"</span></p>

  <p class="calibre1">Gözlerini indirdi.</p>

  <p class="calibre1">"... Başlangıçta, sen bunları karanlıkta mırıltıyla söylediğinde... tamam, biraz şaşırmıştım. Anlamıyordum. Beni artık sevmediğini, sana artık yetmediğimi düşünüyordum..."</p>

  <p class="calibre1">içimde bir umutsuzluk izi arıyordum. Hiçbir şey bulamıyordum. Ve aynı zamanda, yeniden doğduğumu duyumsu-yordum: Şimdi artık bir yerlerin ötesindeydim. Herşeyin öte-sindeydim ve artık başıma hiçbir şey gelemezdi. Evren, bir damla mizahtan doğmuştu, insanlık da onun gülümsemelerinden biriydi yalnızca.</p>

  <p class="calibre1">Laura elimi alıp yanağına bastırdı.</p>

  <p class="calibre1">"Önemi yok, Jacques, gerçekten yok..."</p>

  <p class="calibre1">"Hayır."</p>

  <p class="calibre1">"Yalnızca fiziksel bir durum bu..."</p>

  <p class="calibre1">"Evet, biliyorum, tabii ki öyle."</p>

  <p class="calibre1">"Bunun bir önemi yok. Kadm arkadaşm bana çok doğru bir şey söyledi... Hayatı çok iyi tanıyan biri.;."</p>

  <p class="calibre1">"Bak, orası öyledir."</p>

  <p class="calibre1">"Bana şunu söyledi: 'Aşk konusunda yapılan hiçbir şey suç değildi/..."</p>

  <p class="calibre1">Artık hiçbir şey duyumsamıyordum. Lili Marlen sözünü tutmuştu. Öldürülmüştüm ben. Bundan böyle, yaşamayı sürdürebilirdim artık.</p>

  <p class="calibre1">Ruiz'e döndüm.</p>

  <p class="calibre1">"İyi araba kullanır mısın?"</p>

  <p class="calibre1">"Madrid'de Kont d'Avila'nm şoförüydüm, <span class="calibre3">senor.</span> Sevil-la'da da Fondes Markizi'nin şoförlüğünü yaptım. Daha önce boğa güreşçisiydim, yaralandığım için bırakmak zorunda kaldım. İyi araba kullanırım, <span class="calibre3">senor.</span> Servis yapmasını da bilirim. Çok iyi referanslarım var..."</p>

  <p class="calibre1">"Otel faresi olarak da iyi referansın var sanının?"</p>

  <p class="calibre1">Bocalamadı.</p>

  <p class="calibre1">"Korumalık da yaptım/' dedi.</p>

  <p class="calibre1">Cebimde Jaguaı'ın ve garajın anahtarını anyordum. Buldum ve ona fırlattım.</p>

  <p class="calibre1">Laura diz çökmüştü, ellerim ellerinin arasındaydı. Gözlerinde şimdiye kadar böylesi bir yumuşaklık görmemiştim.</p>

  <p class="calibre1">"Gidelim, Jacques. Uzağa. Çok uzağa. İran'a, Afganistan'a..."</p>

  <p class="calibre1">"Evet. Daha sonra, gerisini getiririz. Hep daha uzağa."</p>

  <p class="calibre1">"... Belki Güney Amerika'ya... Brezilya'ya, Peru'ya..."</p>

  <p class="calibre1">Kırmızı ışıkta, ihtiyar godoşun gülümsediğini görür gibi oluyordum.</p>

  <p class="calibre1">"Yarın gelin," dedi Laura. "Arabayı hazırlayın. Yola çok erken çıkacağız."</p>

  <p class="calibre1">Ruiz bana bakıyordu.</p>

  <p class="calibre1">"Bayanın verdiği emirlere itaat etme alışkanlığını edinmen gerekecek, dostum," dedim ona.</p>

  <p class="calibre1"><span class="calibre3">"Si senora. Si senor.”</span></p>

  <p class="calibre1">Dışan çıktı. Laura biraz geri çekilip kaygıyla gözlerimi aradı. Boğulmuş birine benziyordum ki, gözlerinden yanak-lanna doğru yaşlar akmaya başladı. Bana sarıldı, saçlannı, yüzümü okşasın diye çözdü. Sarmaş dolaş öylece uzun süre kaldık.</p>

  <p class="calibre1">Kollarımda uyudu. Hayatım boyunca, onun başım göğsüme yaslayarak tam bir güven içinde uyuma biçiminden daha büyük bir armağan almamıştım.</p>

  <p class="calibre1">O gece bedenim bana çok ağır ve bunaltıcı geldi ve aramızda bir tür mücadele geçti, sanki bedenim benden, ben de bedenimden kurtulmak istiyorduk.</p>

  <p class="calibre1">Büroya gidip, yazdığım bu notlan bitirmek, paramı, yolculuk çeklerimi ve pasaportumu almak için sabah saat beşte kalktım. Bu notlan, gerektiği gibi, kasada bulacaksın, Jean-Pierre. Onları sana bırakıyorum, çünkü dostluğa gerek duyuyorum. Bu notlar ayrıca, çocukluğundan beri seni boğduğum bir imajdan, her zaman kazanan bir baba imajından kurtulmana da yardım edecek.</p>
</body>
</html>