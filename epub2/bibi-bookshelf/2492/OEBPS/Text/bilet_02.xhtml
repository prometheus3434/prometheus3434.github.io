<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark5"></a><span class="calibre2">İKİ</span></h1>

  <p class="calibre1">Daireme çıktım. Perdeler çekiliydi ve gece ardında, soluk soluğa kaçışların ve aceleyle kapatılmış bavulların düzensizliği içinde, yanan ışıklar bırakmıştı. Laura bir koltuğa oturmuş, pikap ayaklarının dibinde, bir plak dinliyordu. Başını arkaya atmıştı, açık saçları halıya kadar uzanıyordu. Bach'ın, Mozart'ın ve Rostropoviç'in üzerinden atlayarak kendimi divanın üzerine bıraktım; gizlerimi büyük bir özenle içime gömmeme karşın, yüzümde paracıklarını kaptırmış bir adamın ifadesi vardı herhalde. Dooley içimi didik didik etmiş, çıkarttığı her şeyi de ortada bırakmıştı.</p>

  <p class="calibre1">"Neyin var, Jacques?"</p>

  <p class="calibre1">"Hiç. Kendi kendimle konuşuyorum."</p>

  <p class="calibre1">"Ne konuştuğunu öğrenebilir miyim?"</p>

  <p class="calibre1">"... Asla itiraf etmeyeceksin."</p>

  <p class="calibre1">Yanıma gelip diz çöktü, dirseklerini dayadı, yüzüme eğildi.</p>

  <p class="calibre1">"Israr ediyorum!"</p>

  <p class="calibre1">"Roma İmparatorluğu'nun çöküşünü düşünüyordum. Roma İmparatorluğu'nun çöküşü, yeryüzündeki herkesin başına gelen olaydır, gel gör ki, herkes bunun yalnızca kendi başına geldiğini düşünür. Çok demokratik. Aynı zamanda çok da Hıristiyanca... Alçakgönüllülük, vazgeçiş, bütün bunlar..."</p>

  <p class="calibre1">"Çok iyi kıvırıyorsun."</p>

  <p class="calibre1">"Evet. Suyun üstünde. Kendimi o kadar güçlü hissediyorum ki, suyun üstünde kayak yaparken, bir yandan da <span class="calibre3">bilbo-cjuet</span> oynayabileceğimi düşündüğüm bile oluyor."</p>

  <p class="calibre1">"Senden ne istiyordu?"</p>

  <p class="calibre1">"Onunla bir saat boyunca... geriye dönüşü olmayan şeylerden söz ettik."</p>

  <p class="calibre1">"Hangi konuda?"</p>

  <p class="calibre1">"Venedik konusunda tabii ki. Suya gömülmesini önlemek imkânsız."</p>

  <p class="calibre1">"Kim bu Dooley?"</p>

  <p class="calibre1">"Çok güçlü bir adam... finans bakımından. Amerikalılar imkânsız olanın peşinde koşmaya pek yatkındır. İki yıl kadar önce Pisa Kulesi'ni doğrultmaya kalktı. İşte böyle. Sabahın bu kadar erken saatinde kendini böylesine umutsuzluğa kaptıran bir adama şimdiye kadar ender rastlamışımdır."</p>

  <p class="calibre1">Başını sırtıma dayadı.</p>

  <p class="calibre1">"Seni seviyorum."</p>

  <p class="calibre1">Bunu bana, her şeyin bir cevabı olduğunu, tek bir cevabı olduğunu hatırlatmak için söylemişti.</p>

  <p class="calibre1">Laura'nın 'mutlu adalı' bir yanı vardı ki bunu kuşkusuz, doğduğu ülkeden, Brezilya'dan almıştı, ama daha çok da hayatla güvenli bağlar içinde olmasından alıyordu. Laura her sabah penceresini yeni doğan güne açar; o yaşlı moruk onu orada şafak söktüğünden bu yana, eli kolu armağanlarla dolu olarak bekliyormuş gibi. Gözleri kalın, neredeyse dimdik uzayan kaşlarının altında sıcak-kahverengi bir neşeyle parlar -kaşlar alınmış, yerine her zaman kalemle açık ya da koyu bej düz bir çizgi çekilmiş, böylelikle de en küçük gölge ışık oyunlarına izin vermeyen alınlar bana çok hüzünlü gelir!-, saçlarını ensesinde topuz yapar, açtığında da dingin yüzünün kıpır kıpır oluşu beni her seferinde şaşırtır. Yarı açık dudakları kendini her zaman teslim etmeye hazırdır, sonu gelmeyecek öpüşler için yaratılmış gibi; dingin alnından, çenesinin tatlı çıkınüsına kadar bütün hatları, hiç bitmeyecek bir gençliğin şarkısını söyler gibidir.</p>

  <p class="calibre1">"Neyin var, Jacques? Neyin <span class="calibre3">var, gerçekten?”</span></p>

  <p class="calibre1">"Adamın biri benim karikatürümü çizdi ve çizgileri... bana çok benziyordu."</p>

  <p class="calibre1">Şimdiye kadar, 'sonbaharında olma'nın verdiği bunaltıyı hiç yaşamamıştım, çünkü aşktan yoksunluk, o konunun önemini gözümde öylesine azaltıyordu ki. Beraberliklerimin hiç yarını olmamıştı; dolayısıyla, yarınla ilgili sorun yaratmıyordu. Yolun sonuna yaklaşmış, kazançlanm, kayıplarını anlamaya çalışan öteki erkekler gibi, kendimi küçük ve tehlikeli hesaplara kaptırmıyordum. Geriye doğru gittiğimi tabu ki biliyordum, ama bunun da kendine özgü avantajları vardı. Doğasından dolayı öyle olan ya da özellikle öyle olmayı seçtiği için biraz ağır davranan bir yatak arkadaşım olduğu zaman, içimde dinmeye başlamış fırtına ve üzeri hafifçe köpük bağlamış duyarlılığım, benden haklı olarak beklenen ağırlığa cevap vermemi sağlıyordu. Kuşkusuz bu yüzden, bir genç kadm kocasına benim 'tepeden tırnağa bir centilmen' olduğumu söylemişti. Kocası bunu bana aktarmış, ben de sıkılarak ve hayretler içinde tırnaklarıma bakmıştım. İşi bir türlü bitiremediğim için uzatmak zorunda kaldığım bir kadın dostum bana, sevişmemiz bittikten sonra şöyle demişti: "Gençlerle hiçbir şey anlamıyorum. Hepsi çok ateşli, çok sabırsız." Anlaşılan, o işi yaşlı bir Fransız 'emekçisi'yle yapmayı yeğliyordu.</p>

  <p class="calibre1">"... Şu da var ki birini ilk kez, şimdiye kadar hiç sevmediğim gibi seviyorum: umutsuzcasma..."</p>

  <p class="calibre1">"Ne demek birini umutsuzca sevmek?"</p>

  <p class="calibre1">"Sen ve ben, Laura, hayatın iki ayrı uçundayız... Öte yandan, Erasmus <span class="calibre3">Deliliğe</span> Öugü'sünü yazdığında ne seni tanıyordu, ne de beni, bu da kanıtlar ki... Neyi kanıtladığını bilmiyorum ama Erasmus'un bizim yanımızda olması harika bir şey..."</p>

  <p class="calibre1">Çıkık çenesini ve karşısındaki hile yaptığı için oyunu sürdürmek istemeyen çocuk bakışlarım bana doğru kaldırdı.</p>

  <p class="calibre1">"Birini umutsuzca sevmek, ne demek?"</p>

  <p class="calibre1">Altı ay kadar önce, bir yanılgı sonucu birbirimizi tanımıştık. Laura beni bir başkası sanmıştı. Aldığım ikinci bileti girişte genç bir öğrenciye verip Guilels'in konserine tek başıma girmiştim. Aklınıza hiçbir ad gelmeyip de kafanızın içindeki adres defterini karıştırmaya başladığınızda, dostluk icabı olarak ve belleğinizi tazelemeye çalışarak karşınızdakine saygısızlık etmiş olmamak için, yapılacak en iyi şey bundan vazgeçmektir. Çıkışta, güneşle ilişkisinin, ara sıra görüşmek yerine, doğuştan başladığı anlaşılan esmer bir genç kadm, elinde konser programı, kalabalığın arasından sıyrılarak bana doğru geldi.</p>

  <p class="calibre1">"Sizden programımı imzalamanızı isteyebilir miyim? Yapıtlarınıza bayılıyorum..."</p>

  <p class="calibre1">Kapağın bir köşesine adımı iyi niyetle yazdım.</p>

  <p class="calibre1">"İşte oldu. Ama söyleyin bana, matmazel, 1936'da rugby alanında uluslararası üne sahip olduğumu nasıl hatırlayabildiniz? O dönemde siz daha doğmamıştınız bile..."</p>

  <p class="calibre1">Sarsılır gibi oldu, başım programın kapağına doğru eğdi...</p>

  <p class="calibre1">"Oh, üzgünüm, gerçekten... Ben sizi, çok sevdiğim bestecilerden biri olan Michel Şam'a benzetmiştim..."</p>

  <p class="calibre1">"Sam'm benden en az on beş yaş küçük olması gerekir. Bu yanılgı benim için çok cesaret verici. Ben de bir şeyler bestelemeye çalışacağım. Bu belki de yazgının bana gönderdiği bir işarettir. Kadınların sezgisi güçlüdür..."</p>

  <p class="calibre1">Dalga geçmeye başlamıştım, bunun farkmda olduğunu da görüyordum ve daha o andan başlayarak ikimizin de bundan daha iyisini hak ettiğimizi duyumsuyordum.</p>

  <p class="calibre1">"Bağışlayın beni," dedim; sezebildiğim kadarıyla hiçbir sebebi olmaksızın birden altüst oluverdim, şunu da hatırlıyorum, yıllardır beklediğim kişinin sonunda karşıma çıktığmı o anda fark etmiştim, ne var ki benim için artık çok geçti.</p>

  <p class="calibre1">Yüzüne doğru eğiliyorum, dudaklarımı alnında gezdiriyorum... Şu birkaç satın şimdi yazıyorum. Eskiden yaşanmış şeylerin yeniden yaşanmasını sağlıyor.</p>

  <p class="calibre1">"Bu şu demek ki, biz birbirimizi bir yanılgı sonucu bulduk, Laura. Hatırla. Beni bir başkası sanmıştın... Ve haklıydın da..."</p>

  <p class="calibre1">Susuyorum. Daha ilk baştan, aramızdaki yaş farkından hiçbir şekilde söz etmemeye karar vermiştik. Daha ilk günlerde -Moliere'in oyununun son perdesinde gelen kralın habercisi gibi- ilişkimize ancak böylelikle canlılık gelebileceğini ve herşeyi kurtarabileceğini ikimiz de anlamıştık. Ne var ki ben Laura'd an otuz yedi yaş büyüktüm ve kendi bedenimi, bir başkasının bedeni benimkinin yerini almış gibi kollamaya başlamıştım. Bunun tuzak dolu bir tehlike olduğunu bilmeme karşın, bu dikkatten kendimi kurtarmakta zorluk çekiyordum; zaman zaman da, onunla seviştikten sonra yalın bir mutluluk duyacağıma, o işi 'kendimden beklediğim düzeyde' yapmış olmaktan dolayı mutluluk duyduğum oluyordu. Belki de kadınlara karşı yeterince kardeşlik duygusu beslemiyordum ve bu duygu olmaksızın, aşk da, mutluluk da bir dünya şampiyonasında birincilik kazanmış olma duygusundan daha öte bir şey kazandırmıyor insana. Bir yanda, erkek olmak, erkek gibi yaşamak var, öte yanda da bin yıldan bu yana süzülüp gelen sahip olma, bununla böbürlenme ve sahip olduğunu yitirme korkusuyla içimizde taşıdığımız erkeklik mikrobu. "En üstün keçi olma efsanesi..." diye yazmıştı şair dostum Henri Drouille, bir kâğıt parçasının üstüne, beynine bir kurşun sıkmadan önce, bu ruh durumunu açıklamak için. Ve kadm dostu bana şöyle bağırmıştı: "Anlamıyorum, anlamıyorum! Öylesine harika bir âşıktı ki!" Evet, öyleydi, hatta o kadar öyleydi ki kadıncağız hiçbir şeyin farkma varmamıştı. Jim Dooley'nin erkek yüzü bir mask gibi gözlerimin önünden geçti ve aksanlı konuşmasıyla şunları söyleyen sesini duyar gibi oldum: "Belki de bir klitorisçidir. Kimi zaman insan şanslı oluyor." Hayır, böyle-si benim için hiçbir zaman söz konusu olamaz. İnsan, bir şeyi bitirmeyi bilmeli.</p>

  <p class="calibre1">Bana her zaman öyle geldi ki yaşlanma, insanı yaşlılığa hazırlıyor. Değişimin işaretlerini belli eden mevsimler, aşamalar olduğunu düşünüyorum: 'Yavaş yavaş' oluşmayı sürdüren bir şeyler var ki bunlar insana, kendini hazırlamak, belirli önlemleri almak ve araya mesafe koymak, böylelikle kendine bir 'bilgelik', bir dinginlik oluşturmak için yeterli zamanı sağlıyor. Günün birinde insan kendini, bütün bunları kaygıdan uzak biçimde düşünürken, kendi bedenini dostça hatırlarken, kendine başka ilgi alanları, geziler, briç ve antikacı dostlar edinirken yakalayıveriyor. Oysa ben şimdiye kadar hiç aksamamıştım. Nefsim uyanmamazlık etmemişti hiç. Tabii uzun süreden beri, bedenimin sabahlara kadar cimri davranmadığı, adet saymaya gerek olmayan uzun geceler artık söz konusu değildi. Ama bütün bunlarm hiç önemi yoktu; önemli olan, her kadına istediği kadarını verebilmekti. Söz konusu olan yalnızca, aramızda en iyi yöntemlerin alışverişini yapmaktı. Birlikte oluyor ve nezaket sınırları içinde ayrılıyorduk; bu birlikteliklerden geriye çoğu kez, o dostluk ve inşam gülümseten o küçük suç ortaklığı nostaljisinin sevimli anıları kalıyordu. Biraz daha karmaşık bir partnerle karşılaştığımda iş, önceden tam olarak kestiremediğim bir jimnastik havasma bürünüyordu ve bana, cinsel dirilikten çok, soluğumu, davranışlarımdaki yumuşaklığı belli ölçüde ayarlama ve kas dayanıklılığı sorunu çıkarıyordu. Bunun farkına ilk kez, cinsel hayatımın başlangıcında nasıl edindiğini bilemeyeceğim bir deneyim sonucu, hem içine almaktan, hem de elle okşanmaktan vazgeçemeyen bir kadm arkadaşımla birlikteliğim sırasında varmıştım. Aline'in arkasında, dizlerimin üstünde öne doğru, kolumu ileri uzatarak üstüne abanmak zorunda kalıyordum ki bu konum, içine tam olarak girmemi engelliyor, ona zevk verdiği ölçüde benim durumumu zorlaştırıyor, bu arada üst dudaklarını acı-tırcasma çimdiklemem gerekiyordu; maça çıkmadan önce, öylesinden hoşlandığını açıklamıştı bana; ayrıca şiddetli, ateşli ve düzensiz hareketleri beni, bu hareketleri denetim altında tutabilmek ve aşırı bir hareketi sonucu kendimi dışarıda bulmamak için, öteki kolumu da arkadan beline dolamaya zorluyordu. İki kol yetmiyordu; işi yolunda götürebilmek için dört kol gerekiyordu bana. Sırf bu durumu sağlayabilmek için harcadığım kas gücü yoğunlaşmamı bozuyor ve on beş dakika sonunda amacımıza ulaştığımızda, bana en çok doyum veren şey biraz soluk alabilmek oluyordu. Ne var ki kadm doğası son derece çeşitli ve zengindi, böylelikle de bu dünyada birbiriyle uyuşan çiftlerin birbirini bulmasına imkân vardı. Ancak Laura'yla karşılaştıktan sonra, gerilemekte olduğumun gerçekten farkına vardım. Erkeklik hayatımda ilk kez, sevişmekten çok, sarılma edimi içinde olduğumu gözlüyor, bir şeyler duyumsayacağıma, yalnızca <span class="calibre3">kendimi</span> duyurmuyordum. Yine ilk kez, o iğrenç sertlik ve şişkinlik kaygısıyla karşı karşıya kalıyordum ve çoğu zaman, sinirli bir el atmayla 'hazır' olup olmadığımdan emin olmam gerekiyordu. Bu durum bende kuşkusuz bir süredir böyle devam ediyordu, ama ben buna hiç kafayı takmıyordum. Farkına vardığımda da, gerektiği kadar ateşli olmamamı, karşımdakine yeterince aşk duymamama bağlıyordum. O durumu, önem verilmemesi gereken şeyler hanesine yazıyordum. Kendi kendime, kadınlarla olan ilişkilerimin artık her kadma açık olmaktan uzaklaştığım, daha kişisel hale geldiğini, özgünlükten yoksunlukla, sevgi azlığıyla artık tam olarak bağdaşamadığım söylüyordum. Ne var ki Laura'mn kollarınday-ken benzeri düşüncelere en küçük bir yer bile olamazdı. Şimdiye kadar kendimi böylesine bütünüyle vererek kimseyi sevmemiştim. Öteki aşklarımı hatırlamıyordum bile; bunun sebebi belki de mutluluğun her zaman tutkulu bir cinayet olmasıdır: En son gelen mutluluk öncekileri silip atar. Sözcükleri çok uzakta, yukarıda, gündelik hayat oltasının, üzerinde birçok zevkten, görevlerden ve sorumluluklardan oluşan yemlerin takılı olduğu bin bir iğnesiyle boşu boşuna yüzüp yüzeysel etkilerini sürdürmeye bırakarak büyük derinliklerin sessizliği içinde onunla her birlikte oluşumuzda, zevkin kimi zaman bize gerçekleri unutturduğunu hâlâ çok iyi bilenlerin tanıdığı o dünya, yaşamanın ancak bir kadına karşı duyulan aşk sayesinde bir dua haline gelebildiği o dünya yeniden doğuyordu. Laura'nin Plaza'daki dairesinde ya da benim Mermoz Sokağı'ndaki dairemde olsun, en sıradan şeyler birer tapmma nesnesi haline geliyordu. Mobilyalar, lambalar, tablolar gizli anlamlar kazanmış ve birkaç gün içinde, üzerlerinde anıların pasını taşır hale gelmişlerdi. Klişeler, bayağılık, aşınma yoktu artık: Herşey ilk günkü gibiydi. Aşk sözcüklerinin, yalanların bıraktığı kuşkulu lekeleri taşıdığı için dokunulmaktan çok korkulan bütün kirli çamaşırları, ilk mırıldanmalarla, ilk itirafla, annelerin bakışlarıyla bağmı yeniden kuruyordu: Aşk şiirleri, şairler daha onları yazmadan bizimleydi. Seninle karşılaşmamızdan önceki hayatım bana, bir taslaklar dizisi, kadm müsveddeleri, senin müsveddelerimi! oluşturduğu bir diziymiş gibi geliyordu, Laura. Senden önce tanıdığım kadınlar, yazılan kitabın birer önsözünden başka bir şey değildi. Âşıkmış havasına girmeler, gelip geçen çeşit çeşit bir sürü kadm, yatıp kalkmalar, bunların hepsi, 'gibi yapma'nm arkasına saklanan, 'âşıkmış gibi davranma'nm ardına gizlenen özgün yetenekten yoksunluktan başka bir şey değildi. İnsan kimi zaman herşeyi çok baştan savma yapar, becerikliliğiyle içindeki hünerleri gizler, işin kolayına kaçar, hayat gereklerini çok aza indirger, ucuzlatır, bu gereklerin tensel hazdan ibaret kaldığı bile olur;</p>

  <p class="calibre1">ayrıca ömrümüzü, hayat dehasını ortaya çıkarsın diye beklemekle geçiremeyiz. Oysa benim hayatım, Laura'yı karşıma çıkardığı anda dehasını göstermişti, ne var ki bunu çok acımasız bir dönemde gerçekleştirmişti. Sonbaharmda olan bedenim, hizmet etmeyi reddetmek bir yana, giderek bana daha çok benden söz ediyor, buna karşılık Laura'dan daha az söz ediyordu. Sevişmelerimizin daha en başında, ben ateşle yanıp tutuşurken ağırlığım fena halde duyuruyor, bana cevap vermekte gecikiyor, sınırlarım duyumsatıyor, beni önlemler almaya, kendisine özen göstermeye, hazır olmayı beklemeye zorluyordu, içimden coşkulu şarkı halinde boşalabilecek herşey, birer mırıltı haline gelmişti...</p>

  <p class="calibre1">Başını kaldırıyor, gülen gözlerle bana bakıyorsun.</p>

  <p class="calibre1">"Jacques, artık senden vazgeçemeyeceğimi düşünerek kendini tutuklu gibi görmeni istemiyorum."</p>

  <p class="calibre1">'Tamam, biliyorum."</p>

  <p class="calibre1">"Ne zaman istiyorsan beni bırakabilirsin, ağzımı bile açmam, senin peşinden her yere gelirim, özgür olduğunu duyumsamanı istiyorum. Tabü başka bir kadına âşık olursan, bunu bana söylemen gerekiyor; bir tüp dolusu uyku ilacı almaya kalkışamam, bu şantaj olur; yalnızca, onun güzel bir kadm olup olmadığına gidip bakarım ve sonra gelinliğimi giyip yatağıma uzanarak 'vepres siciliennes'ler içinde ölüp giderim..."</p>

  <p class="calibre1">"'Vepres siciliertnes' bir operanın adı."</p>

  <p class="calibre1">"... Ama pençe pençe kızıl lekeler bırakan, kusmalara yol açan bir hastalık adı gibi çınlıyor kulakta. Bayım, der doktor sana, dostunuz 'vepres siciliennes'e yakalanmış, bu hastalık asla bağışlamaz. Ve sen, üstünde takım elbise, bir aşk gecesinden dönmüşsündür; elindeki kemanı yere atıp hıçkırıklara boğulursun..."</p>

  <p class="calibre1">"Kemanım mı? Elimde neden bir keman olsun ki?"</p>

  <p class="calibre1">"Bu kadar acıklı bir sahnede müzik gerekir de ondan."</p>

  <p class="calibre1">'Tropikal bir hayal gücün var."</p>

  <p class="calibre1">"Barok, derler ona. Şu sırada, Güney Amerika'da okunan romanların, izlenen filmlerin tümü Barok. Çok güzel bir edebiyatımız var; artık sen de o edebiyatın bir parçasısm. Kadın dostlarımın seni düşleyebilmeleri için, seni anlatan on kadar mektup yazıp onlara gönderdim. Brezilya'da efsanevi bir âşık olarak anılacaksın. İlişkide olduğum insanlar var, biliyorsun. Deli miyim ben?"</p>

  <p class="calibre1">"Hayır, Laura. Ne var ki benim ülkemde çocuklar düş kurmayı çok erken yaşlarda bırakır, çünkü bizim ışığımız ve tarlalarımız ölçülü biçilidir. Bizde eksik olan, Amazon bölgesi."</p>

  <p class="calibre1">"Doğru değil bu. Sizin de Victor Hugo'nuz var."</p>

  <p class="calibre1">Parmakuçlannı dudaklarımda dolaştırıyorsun, gülümsüyorsun, başmı yanağıma ve boynuma dayıyorsun; başka hayat biçimleri de olmalı, diyorum kendi kendime, bu konuda bilgilenmeliyim. Dingin kıyılara doğru ağır yelkenliler kayıp gidiyor ve ben, onların tatlı ve sıcak akışlarını damarlarımda duyumsuyorum. Omuzlarım saran sevgiye susamış kollarımı, o anların dışında kendimi hiç bu kadar güçlü duyumsamıyorum. Perdelerin arkasmda bir dünya var, diyorlar, dışarıda bir başka hayat var; bir kurmacadan başka bir şey değil bu. Dakikaların oluşturduğu dalga hedefinden sapıyor ve başka yerleri kemirmeye gidiyor."</p>

  <p class="calibre1">"Laura..."</p>

  <p class="calibre1">"Efendim? Sor bana, şimdi sırası, şu anda bütün soruların cevabını biliyorum..."</p>

  <p class="calibre1">"Hiç... Yalnızca adını söylemek istemiştim."</p>

  <p class="calibre1">Zevk adamı olmadım hiçbir zaman, bu konuda sofu davrandım. Seni kollarımda sıkı sıkı tuttuğumda, bedenin beni kolluyor, koruyor. Artık dokunulmaz değilim, hayat beni yeniden acılar içine çekmek için fırsat kolluyor, ikimizin çevresinde sonunda sevgiyle, bağışlamayla ve yerine getirilen adaletle örülmüş bir dinsellik var ve sonra, soluklarımız birbirinden ayrılıp yeniden ikiye bölünmüş olarak yaşamamız gerektiğinde, bana sunulmuş olan mutluğun amsı ve geriye dönüşün madde dışı varlığı kalıyor elimde.</p>

  <p class="calibre1">Bakışlarınla bakışlarımı arıyorsun. Öteki birçok kadm gibi, üzerimde her zaman buldozer geçmiş etkisi bırakan 'Ne düşünüyorsun?' sorusunu hiç sormadın bana. Dudaklarını dudaklarıma yapışürıyorsun, içimi bir ateşin sardığını du-yumsuyorum, bu ateş beni eski ben yapıyor. Ne var ki, kendiliğinden doğan bu atılımın ardından, harekete geçme güdüsü kıpırdanmaya başlıyor ve Carlotta'nın alaycı yüzü gözlerimin önüne geliyor; vaktiyle şunları söyleyerek beni çok güldürmüştü: "Bir erkeğin eli önce elimi, sonra da aklımı yönetmeye başladığında, onun yolun sonuna yaklaşmakta olduğunu anlarım." Uzun yaşayınca, çok bilgiye ve çok nükteye sahip oluyor insan... Ellerim bedeninde koşuşturuyor, duraklıyor, üsteliyor, ne var ki okşamalarımın senden çok beni harekete geçirmesini bekliyorum. Sana hafifçe dokunuyorum, öyle hafif ki dokunuşum, değmiyor gibi; göğüslerinin, kalçalarının avuçlarımı doldurmasını, beni daha çok uyarmasını bekliyorum. Özellikle düşünmekten, kendimi aramaktan, kendimi gözlemekten kaçınmam, buna karşm, uyanıklığın içinde tehlikeli olan şeyden kaçınmasını bilen, o belli belirsiz uyanıklığa kendimi bırakmam gerek. Yüzün perdeleniyor, gözlerin buğulanıyor, elin beni arıyor...</p>

  <p class="calibre1">"Oh, sen, sen, sen..."</p>

  <p class="calibre1">Vaktiyle içimde yaşayan ben karşılıyor onu, ne var ki düşünmeden yapılan atılım, yaşama sevinci ve hırsı, kendini bırakma, sarhoş olma, kendini hesapsızca ve sakınmadan verme sevinci, yerini, küçük tasarruf sahibi birinin sakınma dolu kaygılarına bırakmış: Hazırlayıcı okşamalarla on dakika kazanmayı başardım, böylelikle, içinde kaldığım süre uzayacak olursa, tükenmekten kurtulmuş olacağım. Kendi zevkim hiç umurumda değil, bu bir ölüm kalım sorunuysa, başka türlü nasıl davranabilirim? Öylesine hırslıyım ki, bunun seni yitirme korkusundan mı, yoksa yalnızca yitirme korkusundan mı kaynaklandığını bilemiyorum, Laura. Sonsuz bir sevginin verdiği acı var içimde, benim gücüme kendini güvenle teslim eden ince bedenin var. Kendimi soğuk alaycılığa bıraktığım anlar var; o anlarda, dünya kupasma katılan Fransız takımını yüreklendirmeye gelmiş taraftarların haykırışlarım duyar gibi oluyorum.</p>

  <p class="calibre1">İşin gülünç yanını daha da ileriye götürecektim. İçimdeki bunalım arttığı ölçüde, kendimi kendime kanıtlamak için bir 'ikinci kez'e gerek duyuyordum. Bu benim için, ileride gelecek emeklilik öncesi, kendi kendime armağan ettiğim bir güvence oluyordu. Kimi zaman, bütün sinirsel gücümü, kanımı kamçılayan bütün hırsımı ustaca harekete geçirerek bunu başarıyordum. Laura'nin bakışları önce dumanlanıp, daha sonra yeniden netleşerek benim gözlerimi aradığında, büyük bir kolaylıkla hâlâ yapmayı başarabildiğim tek şey ona, aynı zamanda hem sevgi dolu, biraz koruyucu... ve öylesine erkeksi bir gülümsemeyle karşılık vermekti.</p>

  <p class="calibre1">Altı aydan beri beraberdik ve sen hiçbir şeyin farkmda değildin, sevgilim. Ve bütün yumuşak başlı insanlar gibi, fazlasını istemiyordun ve ne kadar azla yetindiğini bile bilmiyordun.</p>

  <p class="calibre1">Venedik'te iki gün daha kalıp, kenti saatler boyunca her yönde arşınladık, bütün kiliseleri gezdik. Dönüşte seni kollarıma aldığımda, bana şu sözleri söyleyen sen oldun: "Oh, hayır, Jacques, acı bana, ölü gibiyim, bunu nasıl başarıyorsun, bilemiyorum, gerçek bir doğaüstü güç var sende..."</p>

  <p class="calibre1">Yeniden umutlanıyordum. Belirli bir ritmi yakalamış olmak söz konusuydu. Ve bunu, Fransa'daki bütün müzeleri buyruğumda tutarak hâlâ başarabilirdim.</p>
</body>
</html>