<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark6"></a><span class="calibre2">SEKİZ</span></h1>

  <p class="calibre1">Daireye çıktım; kapı kapalıydı; vurdum, cevap veren olmadı. Hizmetçiyi çağırıp kapıyı açtırdım. Yatak, hâlâ yapılmamış olarak duruyordu. Yastığın üzerinde bir kâğıt parçası vardı: <span class="calibre3">"Öyle anlar, öyle saatler vardır ki, insana hayat boyu sürmüş mutluluk gibi gelir ve bu saatlerin ardından hayatın artık sürmemesi gerekir. Romantik, biliyorum, ayrıca çok da Brezilya’ya özgü bir düşünce, ama senin bana verdiğin, ancak başka bir çağın gözyaşlarıyla atılatılabilir ve de Krallık döneminin sözcükleriyle; ve ben sana, hayatta henüz saray şairlerinin olduğu bir çağdan sesleniyorum. Şimdiyse hayat artık bize egemen değil, kimse ondan bir mutluluk şarkısı gibi söz etmeye cesaret edemiyor. Şarkıcılarını yitirdi, saray şairlerini, rahiplerini, masalcıları-</span></p>

  <p class="calibre1"><span class="calibre3">nı, kendine özgü düzenlerini yitirdi, çünkü yaşamanın modası geçti: Bize karşı katı olmakla suçlanıyor hayat; duyarsız, saçma, adaletsiz, feodal olmakla suçlanıyor; bana en mutlu anlarımı, Pla-za Oteli'nin günlüğü beş yüz franklık bir odasında sunmuş olduğu düşünülecek olursa, böyle söyleyenlere hak vermek gerekmez mi? Sevgilim, seni biraz önce dışarı çıkarken gördüm, sert görünüşlü bir adam vardı yanında ve kendi kendime şöyle dedim: Bu, hayat denen gerçekliğin Jacques'a, hesap sormak için, hayata karşı hile yapıp mutlu olmayı başardığı için hakkında soruşturma açmak üzere gönderdiği bir memur olmalı. Ve doğru bu; bizim aşkımızda insanları kışkırtan, rahatsız eden, ayrıcalıklı bir yan var, çünkü mutlu bir çift, her zaman dünyaya sırtını döner; ve ben korkuyorum. Bu satırları yazmak için odaya çıktım ve oyalanıyorum, yapılmamış yatağa, inik perdelere, içindeki hiçbir şeye, hiçbir zaman dokunulmaması, olduğu gibi korunması gereken bu odaya bakıyorum; ta ki, bin yıl sonra ancak benim kadar mutlu bir kadm şu sözleri söylesin: 'İzleri silebilirsiniz, düzenleyin, artık kurtarıldı...' Laura."</span></p>

  <p class="calibre1">Mektubu elimde tutuyor, sessizliğin şarkısını dinliyordum. Uzun süre sonra -geçen saniyeler taşıdıkları mesajı yitirmişti- kâğıdı dudaklarıma götürdüm; neredeyse elli yıl önce yaptığım gibi, çünkü o zaman bana -şaka olsun diye-kesilip vazoya konmuş çiçeklerin, her sabah öpülürlerse daha uzun süre yaşadıkları söylenmişti. Sırtüstü uzanmış, kımıltısız yatıyor, farkında olmadan bir hareket yapıp yeniden kendime dönüşmemek, bu dönüşümün içerdiği bütün deneyimimle, gülünçlüğümle, yararsızlığımla ve aklımla kendimi kendimle karşı karşıya bulmamak için bütün dikkatimi harcıyordum. Daha sonra, insana acı veren, böğrüne bıçak gibi saplanan, ileri yaşlarında delikanlılık aşkını yaşayan bütün erkeklerin kuşkusuz içine düştüğü o karmaşa âm geldi. İçimdeki yaşama isteği eskiden olduğu kadar güçlü değildi, zaten erişilmiş bir mutluluğu bozmak ne işe yarardı ki. O ân, diyordu Bonnard, yaşanan ânlar arasında en zor olanıdır; sürdürmek istersiniz, ne var ki meslek büin-ciniz, yapmakta olduğunuz tabloya vuracağınız bir fırça darbesinin herşeyi bozacağını söyler size. Zamanında durmasını bilmeli.</p>

  <p class="calibre1">Ayağa kalktım ve mektubu cebime koydum. Aynada, gri, kruvaze takım elbise giymiş, mavi kravat takmış, beyaz gömlekli, yüzündeki erkeksi çizgilerde kendine yaptığı itirafların izine rastlanmayan bir adam mektubu cebine koydu. Yalnızca giyimine kuşamına şöyle bir göz attı.</p>

  <p class="calibre1">Yüreğim duruluyor, tezgâhında yeniden bir şeyler dokumaya başlıyordu.</p>

  <p class="calibre1">Yapılmamış yatağm üzerine uzanıyorum. Bu odada kendimi güvende hissediyorum. Her yerde beni anyorlardır herhalde. Ticaret müdürüm, satış, promosyon, üretim, halkla ilişkiler müdürlerim... "Tasfiye ediyor. Satıyor. Herşeyi bırakıyor. Nerede olduğunu bile bilmiyoruz. Buna yaşdönümü denmez de ne denir... Elli sekiz yaşma kadar dayandı, ama şimdi herşeyi berbat ediyor... Tam bir yaşdönümü... Yirmi yaşında bir kıza vuruldu... Enfarktüs geçirecek, bunu size ben söylüyorum, görürsünüz... Kamışının hâlâ kalktığını mı sanıyorsunuz? Bilirsiniz, hinoğluhindir, şimdiye kadar hiç faka basmadı: Klitorisçi bir kadm bulmuştur... Ona kim bilir ne numaralar, ne numaralar yapıyordur!.. Brezilyalı bir kız... Çok zengin, öyle görünüyor... Zengin mi? Olamaz! Bu yaşta bir erkekle birlikte olan, yirmi yaşında zengin bir kız, ha? Babalık kompleksi herhalde... Babalık kompleksi altın yumurtlayan bir numaradır. Gerçek bir maden... İşini tasfiye edeceği aklımın ucuna gelmezdi, bana hep, lokmasını ağzından hiçbir zaman kaptırmayacak bir tip gibi görünmüştü... Aslında bütünüyle öyle, yakaladığı lokmayı kaptırmak istemiyor... Ne var ki hangi lokmayı bırakmaması gerektiğini bilemiyor... Doğrusu şu ki, lokma onu bırakacak... Oğlu, kim bilir neler söylemiştir!.."</p>

  <p class="calibre1">Laura'nın mektubunu cebimden çıkarıp, kendime gelmek için bir daha okuyorum.</p>
</body>
</html>