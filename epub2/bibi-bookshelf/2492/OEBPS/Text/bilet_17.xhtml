<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><span class="calibre2">YİRMİ</span></h1>

  <p class="calibre1">Kendi kaynaklanma yaptığım bu dönüş yolculuğundan sonraki ilk gecelerde, düş gücüm yaratma yetisini yeniden kazandı. Fantazmalanmda Ruiz'e hiç tükenmeyecekmiş gibi görünen bir egemenlikle baş eğdiriyor, onu istediğim gibi kullanıyordum. İstemediği halde bana boyun eğmeyi kabul etmiş olan düşsel kurtancımın, istediklerimi yerine getirme konusunda sının yoktu sanki. Görünürdeki bu baş eğmede, topluma karşı öç almanın sevincini yaşıyordu, bunu biliyordum; ama ben tam tersine, onun bu hırsını kendi çıkarıma kullanıyordum. Düşlerimde Ruiz, Laura'yı en aşağılayıcı baş eğmelere zorluyor, onu, şimdiye kadar hiç eline geçiremediği böyle bir fırsatın uyandırdığı kin ve kabalıkla, bir boşalma aracı olarak kullanıyordu. Ne var ki, kafamın içinde bile bile yarattığım bu karşıtlık, hayat gücümün kaynağına ulaşıyor, duyularımı harekete geçiriyordu. Daha sonra, aynı zamanda hem beklediğim, hem umut ettiğim, hem de korktuğum şey başıma geldi tabii: Aşağılık işlerimi gördürdüğüm bu varlık, daha fazlasını ister hale geldi.</p>

  <p class="calibre1">İnsanın kendi iç üzüntüsünü dünyanın sonuymuş gibi göstermesinden daha avutucu bir şey olamaz. 'Batının Gerilemesi' bu bakımdan iyi bir gerekçe: İnşam aklıyor. Ne var ki, geçmişin Avrupa'nın üzerine yüklediği ağırlıkla ilgilenenler için, 1931 yılında, Sömürge Sergisi'nin açıldığı ve Fransa'nın, Afrika ile Asya'nın zenginlikleri üstüne çöreklenmiş olarak hüküm sürdüğü dönemde, on yedi yaşında olduğumu hatırlatacağım. Tarihin bu yanının, aşağıda söyleyeceklerim üzerindeki payının unutulmaması gerektiği ve bu sözlerin, görünürde bir acı alayın ifadesi olmasının ötesinde bir şeyler içerdiği kanısındayım: Ruiz'in artık bana baş eğmeyi kabul etmemesi ve beni bütünüyle silahsız bırakması, sömürüldüğünü duyumsamasından kaynaklanmıyordu yalnızca. 'Kendi kaynaklarını kendisinin denetlemesi'nin ötesinde bir şey istiyordu. Benim efendim olmak isliyordu. Ondan vazgeçemeyeceğimi anlamıştı. Gücünün bilincine varmıştı. Onsuz edemeyeceğimi biliyordu. Sıra şimdi ondaydı.</p>

  <p class="calibre1">Yeni bir başarısızlığın ertesinde, Came Sokağı'nda boy göstermekte gecikmedim. Dördüncü kata çıkıp kapıyı çaldım. Kimse yoktu. Karşıdaki Arap kahvesine girip tezgâha oturdum ve onun eve dönüşünü gözlemeye başladım. Kahvede Kuzey Afrikalılar, birkaç da karaderili vardı. İçlerindeki tek Avrupalı bendim. Polis, benim eşkâlimi saptamakta hiç zorluk çekmezdi. Iriyan, Amerikan ordusunda giyilen yağmurluklara benzer yeşil bir yağmurluk giymiş, çok kısa kesilmiş, kır düşmüş san saçlı, mavi gözlü, alnında ve çenesinde yara izi olan bir adam... En azından bir saat kahvenin tezgâhında oturdu, çok sakindi, boyuna gülümsüyordu... Sonra, sokağı geçip karşıdaki eve girdi... Katil kuşkusuz o...</p>

  <p class="calibre1">Meşru müdafaa yaptığımı ileri sürebilirdim. Ne de olsa namusumu koruyordum.</p>

  <p class="calibre1">Onun izini bulduğumu, benden çaldığı altın saatimi geri almak için geldiğimi, adam bıçağını çekince ateş etmek zorunda kaldığımı da söyleyebilirdim.</p>

  <p class="calibre1">Bana bakıyorlardı. Beş-altı Kuzey Afrikalı, birkaç da kara-derili. Çiçeği burnunda, enerji kaynaklarına henüz dokunulmamış ülkelerden gelmişlerdi buraya.</p>

  <p class="calibre1">Orada bir saatten fazla beklemiştim ki, hayvansı görkeminden habersiz, üzerinde korkunç gülünç hardal rengi takım elbisesiyle çıkageldi. 'Matrak' oldukları ileri sürülen, üzerinde bir çocuk ile bir aslanın, hatta bir köpeğin gülünç kılıklarda gösterildiği fotoğraflardan oldum olası hoşlanma-mışımdır.</p>

  <p class="calibre1">Dört kat merdiveni tırmanıp kapışım vurdum. Açtı; bedeninde ve bakışlarında duyumsanan ani ve hareketsiz gerginlik dışmda hiçbir kaygı ve korku belirtisi göstermedi. Bizi birbirimize hangi gizli bağların bağladığını kuşkusuz anla-yamıyordu, ama bunun karşılığını benim çok iyi ödediğimi daha şimdiden biliyordu. Onun gözünde ben, bilmece gibi fakat eli açık bir patrondum. Kapıyı ittim, geri çekildi. İçeri girdim ve kapıyı arkamdan kapattım.</p>

  <p class="calibre1">Düz ve mat alnının altında kuş kanadı gibi uzanan kara kaşları, şakaklarının üstünde, yabanıl ve parlak saçlarının düzensiz şiddetiyle birleşiyordu. Çıkık elmacık kemikleri yanaklarını, soluğu hiç kesilmemiş izlenimi bırakan dudak uçlarına kadar çukurlaştırıyordu. Yüzü telaşsız, biraz da asıktı, ne var ki bakışlarının derinliklerinde büyük bir dikkat seziliyordu, çünkü sağ elimi yağmurluğumun cebinde tutuyordum.</p>

  <p class="calibre1">Colt tabancamın ucunu cebimden biraz çıkarttım. Elimdeki bütün imkânları kullanmaya gerek duyuyordum.</p>

  <p class="calibre1">"Şu bok rengi giysiyi çıkart sırlından..."</p>

  <p class="calibre1">O kaba giysiler düş gücümü en güvenli uyarıcısından, yani henüz kendi öz kaynağından kopmamış, hiçbir geçmişin yükünü taşımayan ve gelecekte her türlü biçimi almaya elverişli bir varlık görünümünden yoksun kılarak, zayıflatma riskini taşıyordu.</p>

  <p class="calibre1">"Çıkart, diyorum..."</p>

  <p class="calibre1">Yüzünde, kafasının içinde uyanan hayasız bir düşüncenin izleri belirdi...</p>

  <p class="calibre1">"Yok, dostum. Yanılıyorsun. Bütünüyle yanılıyorsun. Sözlerimin düşündüğün şeyle ilgisi yok. Anlamaya çalışma. Bana itaat etmen için sana para ödüyorum yalnızca. Haydi, üstündeki şu pis giysiyi çıkart da derilerini giy..."</p>

  <p class="calibre1">Gözlerini üzerimden ayırmadan giysilerini değiştirdi. Deri, ona daha çok yakışıyordu. Fiziğindeki bütün kaba çizgileri ortaya çıkarıyordu.</p>

  <p class="calibre1">Önümde dikiliyordu; bacakları açık, elleri kalçalarında, deri ceketinin açık yakasından beyaz fanilası görünüyordu...</p>

  <p class="calibre1">Yatağa oturmuş ona bakıyordum. Bu arada da hesap yapıyordum.</p>

  <p class="calibre1">Ona bin frank bıraktım.</p>

  <p class="calibre1">Yeni koşullara iyi alışıyordu. Bundan tam emin olmak için ona para göndermeyi kestim. Aradan birkaç gün geçti ve kendi kendime yanıldığımı, onun böyle bir payeyi kaldıramayacağını düşünmeye başladım.</p>

  <p class="calibre1">Laura, Brezilya'dan gelmiş dostlarıyla akşam yemeğine çıkmıştı, gece yansına doğru gelecekti. Kapı çalındığında saat gece yansım biraz geçmişti.</p>

  <p class="calibre1">Ruiz elleri deri ceketinin cebinde, hareketsiz, bedeni ve bakışlan hem kaygı, hem de kararlılık dolu karşımda duruyordu. Önce, ondan beklediğim şeyi ve kendimden hangi karanlık kararlılıkla kurtulmaya çalıştığımı sezgisel olarak anladığım sandım. Onu ısrarla izleyip tahrik etmemin ardında bir umut yatıyordu: Ruiz beni, insan olarak taşıdığım son tarihsel kalıntılardan kurtaracak, iktidarsızlığıma son verecekti; böyle düşündüğümden eminim ve kaleme aldığım şu son sayfalan, belleğimin aşırı çalışması sonucu, kendimi sonuna kadar tuzağa kaptırmış olduğumu bilerek yazıyorum.</p>

  <p class="calibre1">Ne var ki Ruiz beni anlayabilecek kadar uygar olmadığı gibi, yeterince barbar da değildi. Benim, sona ermekte olan kendi dünyamın bir parçası da değildi. Bana kardeşçe duygularla gelmiyordu. Aidatını koparmaya geliyordu yalnızca. Ben onun gözünde anlaşılmaz biriydim, ne var ki kendisine ödeme yapılmasını sürdürmek için anlaşılmaz olana güveniyordu.</p>

  <p class="calibre1">İçeri girmesine izin verdim ve salona döndüm, Laura her an dönebilirdi ve ben, onun dönmesinden korkuyor muydum, yoksa orada olmasını mı istiyordum, bunu bilemiyordum...</p>

  <p class="calibre1">Cüzdanımdan para aldığım sırada, Ruiz'in birkaç adım arkamda olduğunu seziyordum. Son derece suskun oluşu, aramızdaki ilişkiyle ilgili herşeyin gizli kalması gerektiğini sezgisiyle kabul etmiş olması hoşuma gidiyordu. Bakışlarındaki yoğunluğun dışında, yüzünde hiçbir ifade yoktu; herhalde burada yabancılık çekiyor, bunu da belli etmek istemiyordu. Parayı, hakkı olan bir şeyi alıyormuşçasına alışında neredeyse çocuksu bir yan vardı.</p>

  <p class="calibre1">"<span class="calibre3">Gracias</span>, <span class="calibre3">senor."</span></p>

  <p class="calibre1">Kapıya kadar gidip bana bir daha baktı.</p>

  <p class="calibre1"><span class="calibre3">"Adios, senor."</span></p>

  <p class="calibre1">Gözle görünür biçimde rahatlamıştı. Anlaşılmaz kişi, ona karşı iyi davranmayı sürdürüyordu. Pasaportunu geri vermemiştim, ama vereceğimden kuşkulanmıyordu herhalde. Yeniden görüşeceğimizden emindi.</p>

  <p class="calibre1">Laura, o gittikten birkaç dakika sonra döndü. Gecenin canlılığını hâlâ yitümemişti, yüzü gülüyordu, mutluluk içinde gelip beni öptü. Bense, kendimde gülümseme gücünü bile bulamadım. Gerçeğe çok yakındım. Daha şimdiden çok uzağa gittiğimi, yolun neredeyse sonuna geldiğimi biliyordum. Beni daha iyi görebilmek için, kollarını omuzlarımda tutarak geri çekildi, kaygılı görünüyordu.</p>

  <p class="calibre1">"Ne var? Yüzün kül gibi..."</p>

  <p class="calibre1">"Seni bekliyordum."</p>

  <p class="calibre1">O gece düşümde Ruiz'in geri döndüğünü ve bir kılıç darbesiyle benim geleceğime son verdiğini gördüm.</p>

  <p class="calibre1">Geri gelmiyordu. Saklanmayı ve bana hizmet etmeye ya-naşmamayı sürdürüyordu. Bu durumda, fantazmalanmın beni uzağa sürüklediğini, içinde bulunduğum ruhsal durumun üçümüzü de gerçeğe dönmeye sürüklediğini kendi kendime itiraf edeceğime, artık sahip olmadığım sinir gücümü zorlama pahasma kendi kendime yetmeye kalkıştım.</p>

  <p class="calibre1">Korkunç günler geçirdim. Laura fiziksel temastan kaçınıyordu. Onu okşamaya kalkışır kalkışmaz, yüzünde korkulu bir yalvarma ifadesi beliriyordu: Beni başarısızlığa zorlamak istemiyordu. Elimi tutup sevgiyle sıkıyor, ama karşılık vermiyordu. Suskunluklarımız giderek giz dolu hale geliyordu. Yattığımızda, bende manastıra çekilme eğilimi keşfetmiş gibi, neredeyse utanıp sıkılarak yaklaşıyordu.</p>

  <p class="calibre1">Sonunda bir akşam, cesareti ele alarak, iktidarsızlığımı sergiledim. Elimi, bedeninde dolaştırıp duruyor, bu arada öteki elimle de uyamp uyanmadığımı anlamak için erkekliğimi gizlice yokluyordum. Dudaklarım ve soluğum göğüslerinde gezinirken, kendimi hazırlamak için sağ elimle sinirli sinirli erkekliğimle oynuyordum. Böylelikle belirli ölçüde sertleşmesini sağladım, artık olabileceğine, ne olursa olsun maceraya atılmam gerektiğine karar verdim, çünkü erkekliğimin daha fazla sertleşmeyeceğini anlamıştım; bu durumu gidermek ve daha uygun, yani yukarıdan aşağı doğru değil de aşağıdan yukarı doğru bir açı yakalamak amacıyla kalçalarının altına bir yastık yerleştirdim; öteki türlü, yeterince sertleşme olmadığından her zaman kayma, dolayısıyla da dışarı çıkma ihtimali vardı; bu arada, harcadığım bunca dikkat erkekliğimi iki paralık edebilirdi, çünkü en küçük bir gevşemede kendimi dışarıda bulabilirdim. Öte yandan, sertleşme alt limitte olduğundan, kazanılmış durumu ne pahasma olursa olsun korumam, hatta imkân bulursam sağlamlaştırmam gerekiyordu ki, kendimi yeterince güvenlikle donatmış, böylelikle de bana, duruma egemen olduğumu düşündürecek ve başarılı olmak için yeterli garantiyi sağlayacak ruhsal durumu yakalayabileyim. En güçlü günlerimde olduğu gibi, kendimi taşkınlıkla öne vermemin tek amacı, gerekli sertleşmeyi sağlamaktı. İçine düştüğüm bunalımın ve bu bunalımın, sürdürmekte olduğum girişime vereceği zararın farkmda olarak temasm, dolayısıyla da sertliğin giderek azaldığım duyumsarken, Laura'nın edilgenliği de giderek artıyor, ani bir hareket yaparak beni dışarı atmaktan çekiniyordu, öyle ki hâlâ içinde olduğuma kendi kendimi inandırmak için, sağ elimi iki kalçasının araşma yerleştirmek, bir yandan da dışarı çıkmasını engellemek için, erkekliğimi par-inaklarımla dibinden kavrayarak desteklemek zorunda kaldım. Dişlerim sıkılı, Ruiz'i, kafamm içinde umutsuzca yardıma çağırıyordum; işi tek başıma hâlâ becerebileceğimi kendi kendime kanıtlamak istediğimden, bu yardıma o âna kadar gerek duymamıştım. Ne var ki geç kalmıştım: O kadar büyük bir güç harcamıştım ki, kafamın içinde düş gücüne yer kalmamıştı.</p>

  <p class="calibre1">Laura, bir eli ensemde, öteki eli omzumda, tepki vermiyordu, sonunda başarısızlığa uğrayıp, kendimi dışarıda bulduğumda bana var gücüyle sarıldı, ne var ki bu, durumu kavramış olmasından kaynaklanıyordu...</p>

  <p class="calibre1">"Yarın kriket oynamaya gidelim," dedim ona.</p>

  <p class="calibre1">Başını kaldırıp, ne söyleyeceğini bilemez gözlerle baktı bana; bana gelince, artık zamanın geldiğini, düşündüğümü yapmak için çok sevgi, biraz da yüreklilik gerektiğini duyumsadım.</p>

  <p class="calibre1">Ertesi gün erkenden dışarı çıkıp, sabırsızlığımı yatıştırmak için Seine Nehri'nin rıhtımlarında dolaştım. Saat dokuzda, bir taksiye atlayıp Malesherbes Sitesi'ne gittim. Ortalıkta kimse yoktu; Frochot Sokağı'nin köşesindeki lokantanın tezgâhında oturup beklemek zorunda kaldım. Saat onu çeyrek geçiyordu ki, önce Lili'nin, ardından da iki kızın geldiğini gördüm. On dakika daha bekledim ve yukarı çıktım.</p>

  <p class="calibre1">Kapıyı Lili açtı. Kaniş daha ortalıklarda yoktu, kucağına almamıştı, insanlar sabahları nezaket gösterilerine daha az eğilimli oluyor. Bana günaydın demedi, kapıyı ardına kadar açmadı, içeri de buyur etmedi.</p>

  <p class="calibre1">'Yardımın gerek, Lili Marlen."</p>

  <p class="calibre1">Bakışları cam kadar sertti.</p>

  <p class="calibre1">"Biliyorum."</p>

  <p class="calibre1">Başımı birden kaldırdım.</p>

  <p class="calibre1">"Nereden biliyorsun?..."</p>

  <p class="calibre1">"Dün akşam, kâğıtlarda öyle çıktı. Bir kupa papazı ve bir sinek valesi... Maça kızı ortada yer almıştı."</p>

  <p class="calibre1">"Bu ne demek, peki?"</p>

  <p class="calibre1">"İnsan her zaman, yaşı geçmiş bir muhabbet tellalına gerek duyar, demek."</p>

  <p class="calibre1">"İnsafsızsın."</p>

  <p class="calibre1">"Lili Marlen'in kapısını hiç kimse dostluğunu sergilemek için çalmaz."</p>

  <p class="calibre1">Ayaklanırım dibinde bir şeyin kıpırdadığım duyumsadım. Eğilip kanişi kucağına aldı ve okşamaya başladı. Bana sert sert bakıyordu.</p>

  <p class="calibre1">"Hiçbir zaman saygı duymadığım tek insan sensin," dedi. "Ne var ki tam yaşlanamadm. İçin genç kaldı. Erkekler genç kaldıklarında, tam olarak yaşlanamazlar. Seni buraya kabul edemem."</p>

  <p class="calibre1">"Önemli..."</p>

  <p class="calibre1">"Burada olmaz. Seni evimde dinlerim, iki saat sonra. Bu süre içinde telefon edip yerime bakacak birini ancak bulabilirim. İşte adresim."</p>

  <p class="calibre1">Yazdı.</p>

  <p class="calibre1">"Seni burada görmemeleri gerekiyor. Bir kez yeterli."</p>

  <p class="calibre1">Kapıyı kapattı.</p>

  <p class="calibre1">Bir taksiye bindim. Kahvenin birinde iki saat bekledim; kendimi yeraltına indiğimiz zamanlarda, Gestapo zamanındaki gibi duyumsadım. Şunu demek istiyorum: İçimde hiçbir duraksama, bir kuşku yoktu, herşey açık seçik ve kesindi: Yapacak başka bir şey olmadığım biliyordum.</p>

  <p class="calibre1">Kahveden ayrılıp, Klebert Caddesi'ndeki yapının birinci katma çıktığımda öğle olmuştu. Kapının üzerinde bir ad vardı. Bayan Lewis Stone. 1945'te bir Amerikan askeri jandarmasıyla evlenmişti.</p>

  <p class="calibre1">Çalmama gerek kalmadan kapı açıldı. Gelişimi pencereden gözlemiş olmalıydı.</p>

  <p class="calibre1">"Hizmetçi kadm var. Gel."</p>

  <p class="calibre1">Bir etajerin üstünde, bir Hispano Suiza arabanın küçük modeli, duvarlarda da savaş öncesinin büyük sinema yıldızlarının fotoğrafları vardı. Eski bir gramofon, Yvette Guil-bert'in bir afişi, bir de Jean Gabin'in lejyoner kıyafeti içinde bir portresi. 1930 yıllarının düşleri...</p>

  <p class="calibre1">Lili Marlen'in yüzü şimdiye kadar çok şeyi gizlemişti; perdeler çekikti. Gözlerinde kurnaz bir ışığın parladığını sezinlemekle belki yanılıyordum ya da benim o aşağılık işlerden kurtulamadığımı gerçekten düşünüyordu. Dik arkalıklı, insanı dik oturmaya zorlayan kanepelerden birine oturmuştu.</p>

  <p class="calibre1">"Anlat bakalım. Görünüşün insanın yüreğine dokunuyor."</p>

  <p class="calibre1">"Bir adamdan kurtulmam gerekiyor."</p>

  <p class="calibre1">Köpeğin beyaz tüylerini okşayan elleri bir an için yavaşladı, sonra eski ritmini aldı.</p>

  <p class="calibre1">"Anlatayım sana..."</p>

  <p class="calibre1">"Anlatacakların beni ilgilendirmiyor. Madem ki o işin yapılmasını isteyen sensin..."</p>

  <p class="calibre1">"Ben istiyorum, Lili Marlen."</p>

  <p class="calibre1">Gözlerini benden ayırmıyordu.</p>

  <p class="calibre1">"Ben yalnızca bu isteğin senden geldiğinden, bir başkasından gelmediğinden emin olmak istiyorum."</p>

  <p class="calibre1">"Sana hiç yalan söylemedim, bundan sonra da söyleyecek değilim."</p>

  <p class="calibre1">"Beni anlamadın. Senin hâlâ sen olup olmadığım anlamak istiyorum. Vaktiyle tanıdığım o kişi..."</p>

  <p class="calibre1">Susuyordum.</p>

  <p class="calibre1">"Söz konusu olan da zaten bu. Tehlikedeyim."</p>

  <p class="calibre1">"Şantaj mı? Kadınlarla fazla mı ileri gittin? Fotoğraflar mı? Merak ettiğim için değil, sana yardım etmek için soruyorum."</p>

  <p class="calibre1">"Hayat sigortası sorunu," dedim.</p>

  <p class="calibre1">Omuzlarım belli belirsiz kaldırdı.</p>

  <p class="calibre1">"Nasıl istersen. Haklanacak olan adam kim?"</p>

  <p class="calibre1">"Ben."</p>

  <p class="calibre1">Dondu kaldı. Bu bir şaşkınlık ifadesi değildi, başka bir şeydi. Sanırım dostluk ifadesiydi.</p>

  <p class="calibre1">"Bana yardım etmelisin, Lili Marlen."</p>

  <p class="calibre1">Hiçbir şey söylemiyordu. Bana öylesine bakıyordu ki, gördüğü sanki ben değildim. Geçmişteki gözlerdi o gözler.</p>

  <p class="calibre1">"Vaktiyle, yolun bir bölümünü seninle birlikte kat ettik," dedi.</p>

  <p class="calibre1">Heyecanlı değildi. Bu sözler, rüzgârla savrulması için havaya atılmış birkaç yapraktı, o kadar.</p>

  <p class="calibre1">"Benim için zor olacak. Ama madem ki bu kadar üsteliyorsun..."</p>

  <p class="calibre1">"Sana sigortadan söz ettim. Kendi hayatıma karşın bu sigorta parasım elde etmek istiyorum."</p>

  <p class="calibre1">Kanişi okşadı, gülümsedi.</p>

  <p class="calibre1">"Biliyorum," dedi. "Tanıyorum onu."</p>

  <p class="calibre1">Ne demek istediğini anlamıyordum.</p>

  <p class="calibre1">"Senin boğa beni görmeye geldi. Antonio. Endülüslü An-tonio Montoya. Zaman zaman ondan yararlanırım. Bana senden söz etti."</p>

  <p class="calibre1">"Fakat, nasıl olur?.."</p>

  <p class="calibre1">Çenemi göğsüme gömmüş, insanlığımı arıyordum. Gözlerimi kaldırmaya cesaret edemiyordum.</p>

  <p class="calibre1">"Ne yani, ona adresini vermiş, para vermişsin, durumu biliyor... Önceleri ne yapacağını bilemiyordu, hiçbir şey anlamıyordu... Onu korkutuyorsun. O tür tiplerden biri o, anlamadığı zaman korkuya kapılıyor... Bu işlerde benden başkasını tanımadığı için de, gelip bana anlattı, doğal olarak..."</p>

  <p class="calibre1">"Böyle yaşamak istemiyorum," dedim ona, "nokta, hepsi bu. Bana birini bul, hem de acele."</p>

  <p class="calibre1">"Bu bir buyruk mu? Eskiden olduğu gibi?"</p>

  <p class="calibre1">"Bir buyruk. Eskiden olduğu gibi."</p>

  <p class="calibre1">Ayağa kalktı.</p>

  <p class="calibre1">"Gel bak."</p>

  <p class="calibre1">Salonun bir köşesine gitti. Bir konsolun üstünde duran bir cam fanusun içinde, eşekarısı renginde, san siyah iri bir şapka duruyordu.</p>

  <p class="calibre1">"Bu şapkayı hatırladın mı?"</p>

  <p class="calibre1">Şapkaya batırılmış şiş gibi bir iğne, bir yandan girip öte yandan çıkıyordu...</p>

  <p class="calibre1">"Bununla onlardan yirmi dokuzunu şişledim," dedi. "Bir gün Maffard bana ne sormuştu, biliyor musun? Bana o adamları gönderen kişi. Onlan önce mi, o sırada mı, yoksa sonra mı şişlediğimi sormuştu..."</p>

  <p class="calibre1">Koluma girdi. Yüzünden, keyfinin yerinde olduğu anlaşılıyordu.</p>

  <p class="calibre1">"Bir şey içer misin? İçkiye gerekseme duyuyormuş gibi bir halin var."</p>

  <p class="calibre1">"Bana birini bul, hem de çabuk, Lili Marlen. Şimdiye kadar, kendi kişiliğim hakkında her zaman belirli bir düşüncem oldu. Ve bu düşünceyi korumakta diretiyorum. Biliyorsun, mücadele verdiğimiz o yıllar boyunca, dağlarda, kendi kendime her zaman, özgürlük uğruna mı, Fransa uğruna mı, yoksa kendi kişiliğim hakkında vardığım düşünce uğruna mı hayatımı tehlikeye attığımı sorup durdum. Bir viski ver bana."</p>

  <p class="calibre1">Oturdum.</p>

  <p class="calibre1">"Ve bu düşüncemi değiştirmeyeceğim."</p>

  <p class="calibre1">Kadehi doldurup bana uzattı.</p>

  <p class="calibre1">"Şeref," dedim, işi alaya vurarak.</p>

  <p class="calibre1">"Saçmalama. Şeref, savaş zamanında geçerli olan bir şeydir. Şimdiyse, hayatın tatlı yanları var karşımızda. Savaşla hiç ilgisi yok bu durumun. Ama sen içini ferah tut. İstediğin yerine gelecek."</p>

  <p class="calibre1">"Tanıdığın biri var mı?"</p>

  <p class="calibre1">"Tabii ki var."</p>

  <p class="calibre1">"Kim?"</p>

  <p class="calibre1">"Kafam takma. Ben sana yerini, gününü ve saatini bildireceğim..."</p>

  <p class="calibre1">Keyiflenmiş gibiydi.</p>

  <p class="calibre1">"Bu bir iş sayılmaz... Bu kez, bir Yugoslavm kapısını çalmayacağım, yemin ederim... Ama Endülüslüyü, onu ortadan kaldırmak iyi olacak, durumu bir görmek için. Böylelikle belki içinde bulunduğun durumdan kurtulursun."</p>

  <p class="calibre1">"Hayır. Onun bu durumla bir ilgisi yok."</p>

  <p class="calibre1">Gidip kral koltuğuna oturdu ve düşündü, ötelerde bir yere bakıyordu.</p>

  <p class="calibre1">"Evet, erkeklik," dedi. "Kaçık biri oldun - genç bir yavruya abayı yaktın, erkekliğin de artık istediğin gibi kalkmıyor..."</p>

  <p class="calibre1">Gözlerini döndürüp üzerime dikti...</p>

  <p class="calibre1">"Bu da şeref sorunu..."</p>

  <p class="calibre1">Ayağa kalktım.</p>

  <p class="calibre1">"Ayrıca, işin içinde mutlaka bir de para öyküsü vardır. Bir erkek kendini bitmiş saydığında, işin içinde her zaman para öyküsü vardır, öyle değil mi?"</p>

  <p class="calibre1">Omuz silktim.</p>

  <p class="calibre1">"O da var. Neredeyse mahvolmuş durumdayım ve dört yüz milyonluk bir hayat sigortam var... Hâlâ o kadar ediyorum."</p>

  <p class="calibre1">'Toplumsal boğa," dedi ve fayans mavisi gözleri, dostça sayılabilecek bir ışıkla parladı.</p>

  <p class="calibre1">"Evet, toplumsal boğa. Hâlâ trink para dört yüz papel ediyorum. Benim bilmek istediğim, sana hâlâ eskisi gibi güvenip güvenemeyeceğim, Lili Marlen."</p>

  <p class="calibre1">"Kafanı takma, o işi halledeceğim. Cayarsan bana haber ver. Yalnız, bana zaman gerek. Bu kez, işi çarşafa dolaştırmak istemiyorum... Senin gibi ünlü birini kazasız belasız ortadan kaldırmak kolay değil."</p>

  <p class="calibre1">"Caymayacağım."</p>

  <p class="calibre1">"Biliyorum. Bunu kural olarak söylüyorum. Bilirsin, albayım... Hâlâ elinde olan bir şeyler var."</p>

  <p class="calibre1">"Teşekkür ederim."</p>

  <p class="calibre1">"Boktan bir durum, insanın bir yandan yaşlanırken, öte yandan genç kalması..."</p>

  <p class="calibre1">Gözlük camlarının ardından gülüyordu.</p>

  <p class="calibre1">"Sana tutkun olduğumu şimdiye kadar hiç söylemiş miydim?"</p>

  <p class="calibre1">"Hayır; ama söylemeliydin."</p>

  <p class="calibre1">"Laf. Bir albay ve bir orospu."</p>

  <p class="calibre1">"Sen Direniş madalyası sahibi birisin, Lili Marlen."</p>

  <p class="calibre1">"Evet, madalyam var. Hatta o madalya sayesinde bir genelev açabildim."</p>

  <p class="calibre1">Beni kapıya kadar geçirdi.</p>

  <p class="calibre1">"Haydi bakalım, elveda. Kişiliğini korumakta belki haklı-sındır. Artık kimse kendi kişiliğini koruma peşinde koşmuyor... Neyse, bolluk insanları böyle yapıyor."</p>

  <p class="calibre1">Kapının sürgüsünü eline aldı.</p>

  <p class="calibre1">"Sakin ol. Gerekeni yapacağım."</p>

  <p class="calibre1">Onu öpebilirdim, ama bundan hoşlanmayacağından emindim.</p>

  <p class="calibre1">Sonraki birkaç saati çok sakin geçirdim. Benim yerime geçmiş olan yabancıdan sonunda kurtulacaktım. Bedenimi artık çevremde dolaşan bir serseri gibi duyumsamıyordum.</p>
</body>
</html>