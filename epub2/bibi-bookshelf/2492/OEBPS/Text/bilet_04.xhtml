<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark1"></a><span class="calibre2">DÖRT</span></h1>

  <p class="calibre1">Ne ölçüde takıntılı bir dönem yaşadığımın, Venedik'e yaptığımız yolculuktan kısa bir süre önce Laura'nm masum bir gözlemi sayesinde farkına vardım. Alman avukatım, genç karısıyla birlikte Fransa'ya 'gastronomik bir gezi' yapmak üzere gelmişti. Troisgros'lan, Bocuse'leri ve daha başka ünlü lokantaları birlikte dolaştıktan sonra, onlan Orly Havaalanı'na geçirmeye gittim. Laura da bizimle geldi. Muller ak saçlı, şişman, neşeyle sigarlar tüttüren bir adamdı; yol boyunca, karısıyla sık sık göz göze gelerek Viard usulü etli kuru fasulyeden, Trissotin de Bagot ördeğinden söz etti. Karısı da bize, mide eğitimini geliştirmiş olmaktan gurur duyduğunu, şampanyalı buzlu Joconde'u, çayüzümlü tavşanı unuta-</p>

  <p class="calibre1">madiğini söyledi. Mutlu bir çift oldukları her hallerinden belli oluyordu. Dönüş yolunda ben, yağmur altında sessizce araba kullanıyordum, Laura da teybine koyduğu And flütü kasetini dinliyordu. Omzuma yaslanarak bana sordu:</p>

  <p class="calibre1">"Jacques, ne zaman sen de bana Fransa'da 'gastronomik bir tu/ yaptıracaksın?"</p>

  <p class="calibre1">O anda bana ne olduğunu, bu önemsiz sorunun bende neden böylesine kötü bir ima etkisi bıraktığını bilemiyorum. O kadar sert bir fren yaptım ki arkamızdaki araba neredeyse bize vuruyordu; içindeki adam bu hareketime uzun süre ağız dolusu protestolarla karşılık verdi.</p>

  <p class="calibre1">Laura'ya döndüm.</p>

  <p class="calibre1">"Ne demek oluyor bu? Benimle dalga mı geçiyorsun?"</p>

  <p class="calibre1">Ne söyleyeceğini bilemedi ve neredeyse korkuyla kendini çekti; ona şimdiye kadar hiç bu kadar hırçın davranmamıştım. Başım önüne eğdi.</p>

  <p class="calibre1">"Kendimi kilisede avutmaya gerek duyacak kadar yaşlanmadım daha ben," diye haykırdım dişlerimi sıkarak. "Besiye çekilmek için iğdiş edilmiş, san erikli horoz yemeye gerek duymuyorum, Peder Viouque usulü tavşan yahnisine de, Çingene sosu konmuş dolmaya da, gül yaprağına sarılmış küçücük dolmalara da, sığır buduna da, Vercingetorix babanın hoş kokulu küçük karanfillerine de... Allah kahretsin."</p>

  <p class="calibre1">Laura ağladığında, insanlık suçu işlemiş gibi olurdunuz. Savaş sırasında, göç eden sivil halk yolun üzerinde taranmış gibi olurdu. Nazizm geri gelmiş gibi olurdu, Hitler de ben olurdum. İlk çıkışta otoyoldan ayrılıp, Rungis yakınında, hindiba kümeleri arasmda durdum. Herşeyin ânında bağışlanacağım uman erkeklere özgü bir düşünceyle onu kollarımın araşma almak istedim.</p>

  <p class="calibre1">"Bırak beni! Yürekli taşm birisin sen!"</p>

  <p class="calibre1">"Taş yüreklinin biri/' diye mırıldanarak düzelttim.</p>

  <p class="calibre1">"Bana öyle kötü davranıyorsun ki, bu beni öldüreb<span class="calibre10">ilir</span>!"</p>

  <p class="calibre1">Ağzımı açtım, ama söyleyecek bir şey bulamadım bir türlü.</p>

  <p class="calibre1">"Bunu geri veriyorum sana, al..."</p>

  <p class="calibre1">Boynunda taşıdığı altın zinciri kopararak bana fırlattı.</p>

  <p class="calibre1">"İyi ama bunu sana annen vermişti, Laura, sevgilim..."</p>

  <p class="calibre1">"Evet, biliyorum, ne kadar kötü bir durumda olduğumu gör işte! Sana veriyorum onu. Seninle ilgili bir şeyi taşımak istemiyorum üzerimde!"</p>

  <p class="calibre1">"İyi ama annen, sen küçük bir kızken onu sana..."</p>

  <p class="calibre1">Zinciri aldı, camı indirdi ve bir su birikintisinin içine fırlattı.</p>

  <p class="calibre1">'Tanrım, beni ne hale soktuğunu görüyorsun, değil mi?"</p>

  <p class="calibre1">Yağmurun altında koşup zinciri aldım ve ona geri vermeye çalıştım. Gözlerini kapatıp başını salladı.</p>

  <p class="calibre1">"Hayır, bitti artık!"</p>

  <p class="calibre1">"Ama onu sana veren..."</p>

  <p class="calibre1">"Umurumda değil, bitirmek istiyorum! Kararlı ve geriye dönüşsüz davranmanı istiyorum! Kaza yapacak ilk uçağın içinde Brezilya'ya ölü olarak dönmek istiyorum!"</p>

  <p class="calibre1">Camı kapattı ve alnını dayayarak ağlamaya koyuldu. Camı dışarıdan öpücüklere boğdum. Sırılsıklam olmuştum. Direksiyona geçmek için arabayı dolaştım, ne var ki kapıyı içeriden kilitledi. Şapkamı, yağmurluğumu, daha sonra ceketimi, gömleğimi ve kravatımı çıkarttım. Pantolonumu çıkartmaya başladığımda, bakışlarında biraz ilgi, hatta saygı uyandı. Ayakkabılarımı, donumu ve çoraplarımı da çıkarıp çırılçıplak kaldığımdaysa, olumlu yönde etkilendi, hatta rahatladı. Jaguarın camını indirdi.</p>

  <p class="calibre1">"Bunu neden yapıyorsun?"</p>

  <p class="calibre1">"Bilmiyorum, dedim. Ben Brezilyalı değilim."</p>

  <p class="calibre1">İlk kez gülümsedi. Sonraki gülümsemeler daha sonra, beni kollarına aldığında geldi. Giysilerimi alıp getirdi, ama ben giyinmeyi kabul etmedim. Paris'e arabayı çıplak kullanarak döndüm. Aşk yüzünden hâlâ çılgınlıklar yapabileceğimi ona kanıtlamak istiyordum.</p>

  <p class="calibre1">Banyodan çıkıp, her geçen dakika boşluğun daha da arttığı dairemde volta atmaya başlıyorum. Salonda dört koltuk, bir divan var; hepsinin ağzı bir karış açık gibi; her biblo bir şeylerin yokluğunu taşıyor. Çevremi saran herşeyin yarısı var, yansı yok. En aşina olduğum nesneler, aldatıcı bir hayatın kalıntılarına dönüştü; oysa, seni tammasaydım, o aldaücı hayatın varlığı belki de hayatım boyunca sürebilirdi. Sen olmasaydın, Laura, aslında burada olmadığınım bile farkına varamayacaktım. Doğumumuz hakkında saçma sapan şeyler söylenir! insan, dünyaya gelmekle doğmuş olmuyor. Yaşamak', ne nefes almak, ne acı çekmek, hatta ne de mutlu olmak; yaşamak, iki kişinin birlikte keşfedebileceği bir giz yalnızca. Mutluluk, birlikte ulaşılabilen bir uğraş. Saniyelerin, dakikaların geçip gitmesine izin veriyorum ve bu kervan, mutluluğun tadıyla tuzuyla yüklü, çünkü sana doğru ilerliyor.</p>

  <p class="calibre1">Çalan telefonu açıyorum ve sesin bana biraz kaygılı geliyor:</p>

  <p class="calibre1">"Alo! Alo!.. Evet!"</p>

  <p class="calibre1">"Laura..."</p>

  <p class="calibre1">"Beni korkuttun, sen değilsin sanmıştım..."</p>

  <p class="calibre1">"Sen burada olmadığında, ben de kendimi başka bir yerdeymişim gibi hissediyorum."</p>

  <p class="calibre1">"Jacques, ne olacağız biz, ne olacağız? Olmuyor... yani insanın boyunu aşıyor, mutluluk... İnsan kendini tehdit altında hissediyor..."</p>

  <p class="calibre1">"Belki herşey yoluna girer..."</p>

  <p class="calibre1">"Mutluluk denen şeyin yoluna girmesi nasıl olabilir?"</p>

  <p class="calibre1">Sesin kınlıyor. Ağlıyordun, sanınm...</p>

  <p class="calibre1">"Korkuyorum. Jacques. Seninle birlikte o kadar mutluyum ki... Bilmiyorum... Kendimi her an tehdit altında hissediyorum..."</p>

  <p class="calibre1">"Dinle, sen mutlusun diye, hayat sana öfkesini kusacak değil ya. İnsan, hayattan beklediklerinin hepsini bir bir sıralayabilir, ama kesin olan bir şey varsa, o da bu isteklerin hayatın umurunda bile olmadığıdır. Hayatın, mutluluğu mutsuzluktan ayırt ettiği hiç görülmemiştir. Hayat, başım eğip kendi ayaklarına bakmaz hiç."</p>

  <p class="calibre1">"Mektubumu okudun mu?"</p>

  <p class="calibre1">"Hangi mektup?"</p>

  <p class="calibre1">"Venedik'e hareket etmeden önce, ayrılmamız gerektiğini bildiren bir mektup yazmıştım sana..."</p>

  <p class="calibre1">"Bir dakika..."</p>

  <p class="calibre1">Gidip masamın üzerinde biriken bir sürü mektubu karıştırdım. <span class="calibre3">Jacques, aramızda herşey bitti. Seni bundan böyle hiç görmeyeceğim. Bu satırları okuduğunda ben ölmüş olacağım. Bağışla beni. Sensiz yaşayamam.</span></p>

  <p class="calibre1">Telefona koştum.</p>

  <p class="calibre1">"Mektubunu okudum. Memnun oldun mu?"</p>

  <p class="calibre1">"Harika. Ne kadar ağladım, bilemezsin. Gerçek bir tehdit yokken, insanm kendini korkutma oyunu oynaması harika bir şey... Arkasından gelen yatışmışlık duygusuna bayılıyorum."</p>

  <p class="calibre1">"Cinleri mi kovuyorsun?"</p>

  <p class="calibre1">"Evet. Bütünüyle Brezilyalılara özgü bir davranış."</p>

  <p class="calibre1">"Anlıyorum; ne var ki bu davranışın benim için her seferinde bir panik oluyor. Günün birinde söylediğini gerçekten yapacaksın ama ben inanmayacağım. Neden böyle davranıyorsun, Laura?"</p>

  <p class="calibre1">"Ciddi mi soruyorsun?"</p>

  <p class="calibre1">"Evet, ciddiyim."</p>

  <p class="calibre1">"Batıl inancım yüzünden; hani, tahtaya vurmak gibi bir şey. Her zaman korku içmde olduğumu söylediğimde çok ciddiydim, bunu biliyor musun? Mutlulukta her zaman biraz suçluluk duygusu vardır..."</p>

  <p class="calibre1">"Aldığın din eğitimi yüzünden."</p>

  <p class="calibre1">"Belki. Bilmiyorum. Ya da bizi gerçekten tehdit eden bir şeyler vardır belki, bendeki de bir önsezidir..."</p>

  <p class="calibre1">Susuyordum.</p>

  <p class="calibre1">"Zaten herkes bilir ki, mutluluk bir komünist propagandasıdır."</p>

  <p class="calibre1">"Senin yanma geliyorum."</p>

  <p class="calibre1">Giyindim. Ellerim titriyordu. Anlıyor, biliyor, buna karşılık sözünü etmeyerek bana karşı hoşgörülü davranmak mı istiyordu? Hayır, buna imkân yoktu. Öyle olsaydı, hemen anlardım. Ayrıca nasıl farkına varabilirdi ki? Her seferinde başarılı oluyordum. İşi gayet iyi götürüyordum. Hiç belli etmiyordum... zorlandığımı. Çaba harcadığımı bile hissettirmiyordum. Buna çok dikkat ediyordum. Üslûbu içinde davranıyordum. Kolaylıkla yürüdüğü izlenimi vermeye çaba gösteriyordum. Ve doyuma ulaştığında dudaklarından çoğu kez, iç geçirmeden önce son anda çıkan o haykırış, bana beni çok iyi anlatıyor, beni kuşlar gibi rengârenk tüylerle donatıyor, benim için, sılanın sona erip vatana dönüş gibi gelen o "Oh Sen! Sen! Sen!" deyişi, kuşkuya ve tasaya yer bırakmıyordu.</p>

  <p class="calibre1">Plaza'ya kadar yürüyüp merdivenleri tırmandım. Kapıyı açtı, üzerinde saydam bir giysi vardı, kollarında hâlâ, bir kalbin içinde kendine yer bulmak için yola çıkan, ama sonunda bir vazoya konan çiçek demetlerinden biri vardı. Varlıklarını evin içindeki sürekli gül kokusuyla bana duyuran âşıklarını merak etmiyordum.</p>

  <p class="calibre1">Gözleri badem gibi. Brezilyalıların deyimiyle 'Asya yapraklan' gibi, ensesinde topuz yaptığı saçlan, koyu gölgeler halinde alnının iki yanından arkaya doğru uzanıyor ve dudaklarının biçimi öylesine tatlı, öylesine kırılgan ki, her zaman, öpmek ile hayran hayran bakmak arasında bocalıyorum. Hakkımızda sağda solda ne söylediklerini biliyorum: "O kadının o adamda, o adamın da o kadmda ne bulduğunu anlayamıyorum." İşte size, iki insanın birbirini gerçekten bulduğunun kanıtı. Başını öylece omzuma koyduğunda, omzumun ona ait olduğunu tuhaf bir biçimde keşfediyorum! Boynu öylesine doğal bir inceliğe sahip ki, edebiyatın kuğu boynu benzetmesi onun yanında sıradan kalıyor. Endamının inceliğine karşın, kalçalarının dolgunluğu ellerimi şaşkınlığa düşürüyor; ve çözdüğü saçlan başım çevrelediğinde, dudaklarımın koşuşturmaktan soluğu kesiliyor. Taştan yontulmuş, çağlar boyunca göz göz olup aşınmış âşık heykellerini ve sü-regidecek o sonsuz zamanın özlemini düşünüyorum, çünkü yaratıcı olan yalnızca geçip giden anlardır.</p>

  <p class="calibre1">Üzerine bir şeyler karaladığın kâğıdı bana uzatıyorsun. <span class="calibre3">“Gecenin içinde bir yerlerde bir kent var ve bir şeyler, ne olduğunu Tanrı bilir, düşlemesi zor..."</span></p>

  <p class="calibre1">Öyle kal. Kıpırdama. Sonsuza kadar sürsün bu. Soluğunu bana ver. Küçük sonsuzluklar, kendi sonsuzluklarını bilek damarlanma aktanyor ve bir kez olsun, geçip giden zamanı değil, mutlulukta donup kalmış zamanı anlatıyor. Bir dış dünya var tabu, insanların öldüğü, açlık çektiği bir dış dünya, ama o, insanca bilgilerimizin bize dayattığı bir dünya yalnızca. Bağrımın içinde mırıldanan 'Okuyucu'nun sesini dinliyorum ve yumulu gözlerim doyurulmuş susuzluk kadar dingin. Yalnız yaşayan bir denizciden vaktiyle, çok uzaklardan yazılmış, öte yerlerin insanda uyandırdığı dinginlik duygusundan uzun uzun söz eden bir mektup almıştım, bu duyguyu okyanusların ortasında, bir geminin bordasında yalnız başma olanların iyi tanıdıklarını anlatıyordu - ve kollarım seni daha büyük bir minnetle sanyor. Başka bir yelkenliye atlayıp, denizlerde bu kadar uzaklara gitmenin, o zahmete gerçekten değmeyeceğini biliyorum. Dudaklarımın üstünde uyuyan dudaklarının tadmı daha iyi alabilmek için, neredeyse hiç soluk almıyorum. Işığı söndürüyorum, gecenin çadırı çevremizde yükseliyor. Uyurken hiç kıpırdamıyorsun ve bedenimin üstünde daha şimdiden oluşturduğun alışkanlıklar var: Kendine seçtiğin konumda seni rahatsız edecek bir hareketim olursa, mırıldanıyorsun ve birkaç öpücükle dünyayı yeniden yerli yerine oturtuyorsun, Laura...</p>

  <p class="calibre1">Gözlerime yaşların dolduğunu hissediyorum ama bu yaşların, ölmeden önce gözümün önünde son bir kez kuyruğunu sallayan yaşlı köpeğim Rex'i düşündüğüm için geldiğini biliyorum.</p>
</body>
</html>